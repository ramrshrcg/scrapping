शीर्षक,विवरण
मृत्यु हुनेको संख्या ९१,"काठमाडौं (कास) बाढी, पहिरो र डुबानमा परी मृत्यु हुनेको संख्या सोमबार साँझसम्म कम्तीमा ९१ पुगेको गृह मन्त्रालयले जनाएको छ । ३८ जना अझै बेपत्ता छन् । घाइते हुनेको संख्या २५ रहेको छ । दुई हजार आठ सय ४७ घर पूर्ण रूपमै तहसनहस भएका छन् भने तीन हजार सात सय २७ पूर्वाधार संरचनामा क्षति पुगेको छ ।मन्त्रालयले उद्धार र राहत वितरणका लागि २६ हजार ७ सय जना प्रभावित क्षेत्रमा खटाएको जनाएको छ । खोज, उद्धार र राहतका लागि नेपाली सेनाका ७ वटा र निजी क्षेत्रका ६ वटा हेलिकप्टरका साथै मोटरबोट र रबरबोट परिचालन गरिएको छ ।जनधनको ठूलो क्षति भए पनि सरकारले केही क्षेत्रमा मात्रै राहत वितरण थालेको छ । झापा, सुनसरी, सप्तरी, सर्लाही, धनुषा, महोत्तरी, बारा, रौतहट, दाङ, बाँके, बर्दिया र कैलालीमा धेरथोर खाद्यान्न र केही अत्यावश्यकीय सामग्री बाँडिएको छ ।प्रधानमन्त्री शेरबहादुर देउवा र गृहमन्त्री जनार्दन शर्मालगायतका मन्त्रीहरूले बारा, पर्सा, रौतहट, सर्लाही, धनुषा, महोत्तरी, सिरहा, सप्तरी, मोरङ, सुनसरी र झापाका प्रभावित क्षेत्रको निरीक्षण गरेको गृह प्रवक्ता रामकृष्ण सुवेदीले बताए ।"
सम्बन्धन लिइछाड्न राजनीतिक बलजफ्ती,"सम्बन्धनका अनेक दाउ चार वर्षअघि राजनीतिक दबाबका आधारमा सम्बन्धन दिन नमानेपछि चिकित्साशास्त्र अध्ययन संस्थानका डिन प्रकाश सायमीले राजीनामा दिएका थिए । त्यसपछि शशि शर्मा नियुक्त भए । उनको नियुक्तिको व्यापक विरोध भएपछि त्रिभुवन विश्वविद्यालयले उनलाई हटाएको थियो । त्यतिबेला त्रिविका उपकुलपति हीराबहादुर महर्जनको एकमात्रै उद्देश्य उपत्यकाका केही विवादास्पद मेडिकल कलेजहरूलाई सम्बन्धन दिनु थियो । एमाले पूर्वप्रधानमन्त्री झलनाथ खनाल निकट महर्जनले मनमोहनलाई सम्बन्धन दिन आईओएमको अधिकार क्षेत्रसमेत केन्द्रमा तान्ने विवादास्पद निर्णय गरेका थिए । उपकुलपति महर्जनले आफैं टोली खटाएर नियमविपरीत काठमाडौंका ४ मेडिकल कलेजको निरीक्षण (इन्सपेक्सन) गराएका थिए । त्यसमध्ये मनमोहन पनि एक थियो । मनमोहनले हाल पूर्वाञ्चल विश्वविद्यालयबाट प्यारामेडिकल कोर्ष सञ्चालन गरिरहेको छ । चार वर्षअघि त्रिविबाट सम्बन्धन लिने प्रयास विफल भएपछि एमाले नेताहरूले पाटन स्वास्थ्य विज्ञान प्रतिष्ठानबाट समेत सम्बन्धनको प्रयास गरेका थिए । योजना असफल भएपछि आक्रोशस्वरूप एमाले नेताहरूले त्यतिबेला पाटनमा नियुक्तिलगत्तै विवादमा परेकी उपकुलपति डा संगीता भण्डारीलाई समर्थन गरेका थिए । पटकपटकको प्रयास विफल भएपछि त्रिविबाट सम्बन्धन पाउन नसकेका मनमोहन मेमोरियलका सञ्चालकहरूले नयाँ रणनीति अपनाए । पर्दा पछाडि विभिन्न नेताहरूका साथ त्यो रणनीतिका योजनाकार थिए, एमालेका तत्कालीन स्वास्थ्यमन्त्री खगराज अधिकारी । उनले मेडिकल कलेजकै योग्यता नपुगेको मनमोहनलाई स्वास्थ्य विज्ञान प्रतिष्ठानमा रूपान्तरण गरी चिकित्साशास्त्रमा स्नातक, स्नातकोत्तरलगायत कार्यक्रम सञ्चालन गर्ने रणनीति सुरु गरे । एमालेको योजनामा तत्कालीन कानुनमन्त्री नरहरि आचार्यले समेत साथ दिएका थिए । मन्त्री अधिकारीको पालामा तयार भएको मनमोहन अधिकारी स्वास्थ्य विज्ञान प्रतिष्ठान विधेयक संसद्मा पेस भयो । सम्बन्धनको सम्भावना नदेखेपछि केबल पार्टीको हितमात्रै हेरेर तत्कालीन मन्त्री अधिकारीले सहकारीलाई नै प्रतिष्ठानमा रूपान्तरण गरेर मेडिकल कलेज सञ्चालनको प्रयास थाले । तर एमाले मन्त्री अधिकारीको पालामा तयार भएको विधेयकमा उल्लेखित विषयवस्तु र प्रावधान विरोधाभासयुक्त र आपसमा बाझिने प्रकृतिका थिए । विधेयक पारित भए मनमोहनले चिकित्सा विज्ञान राष्ट्रिय प्रतिष्ठान (न्याम्स), पाटन स्वास्थ्य विज्ञान प्रतिष्ठान (पास), बीपी कोइराला स्वास्थ्य विज्ञान प्रतिष्ठान (धरान) सरह मान्यता पाउने देखिन्छ । चिकित्सा क्षेत्रका विशेषज्ञ तथा जानकारहरूका अनुसार मनमोहनको भौतिक तथा प्राज्ञिक पूर्वाधार त छैन नै नीतिगत रूपमा पनि उसले प्रतिष्ठानको हैसियत पाउन सम्भव थिएन । डा गोविन्द केसीकै अडानका कारण विधेयक अघि बढ्न सकेन।डा केसीसँगको अघिल्लो अनशनकै क्रममा तत्कालीन स्वास्थ्यमन्त्री गगन थापाले मनमोहन अस्पताल सरकारले खरिद गर्ने र त्यसलाई वीर अस्पतालको विभागका रूपमा विकास गर्ने उल्लेख थियो । उक्त सम्झौताअनुसार सरकारले संसद्मा विधेयक फिर्ताका लागि पत्राचारसमेत गरेको थियो । पछि संसदको महिला, बालबालिका तथा समाजकल्याण समितिबाट विधेयक फिर्ता नभएको तथ्य सार्वजनिक भयो । कुनै पनि उपायले सम्बन्धन पाउन नसकेपछि मनमोहनका सञ्चालकहरू एवं एमाले प्रभावशाली नेताले प्रस्तावित चिकित्सा शिक्षा विधेयकमा हस्तक्षेप गरेर सम्बन्धनको चलखेल गरे । यसका लागि उनीहरूले संसदको महिला, बालबालिका तथा समाजकल्याण समितिलाई प्रयोग गरे । विधेयकको मस्यौदामा आशयपत्र (लेटर अफ इन्टेन्ड) लिएर मापदण्ड पूरा भएका मेडिकल कलेजहरूलाई सम्बन्धन दिने उल्लेख छ । जबकि मनमोहनले हालसम्म पनि मापदण्ड पूरा गरेको छैन, काउन्सिल स्रोतले भन्यो । एमाले नेताहरूले मनमोहन अस्पताललाई सहकारीबाट सञ्चालित गैरनाफामूलक मेडिकल कलेज भनी व्याख्या गरेका छन् । तर सरकारले सम्पूर्ण लागतसहित खरिद गर्ने प्रस्ताव गर्दासमेत सहकारीका अध्यक्ष राजेन्द्र पाण्डेले अस्वीकार गरेका छन् । बीपी कोइराला स्वास्थ्य विज्ञान प्रतिष्ठानका पूर्वउपकुलपति मदन उपाध्यायले मुलुकका इमानदार र त्यागी नेताको नाममा जबर्जस्ती नाफामूलक संस्था चलाउन खोज्नु गलत भएको बताए । सम्पूर्ण लगानी फिर्ता दिने र मनमोहनकै नाममा अस्पताल नै खोल्ने प्रस्ताव गर्दासमेत अस्वीकार गर्छन् भने यहाँ सोझै आर्थिक लाभको कुरा रहेछ भनेर बुझिन्छ, उपाध्यायले कान्तिपुरसित भने, उहाँहरूलाई अझै केही जोडबल गरे सम्बन्धन पाइन्छ भन्ने लागेको हुनुपर्छ ।"
"बाढीले मृत्यु, बाढीमै सद्गत","उनले बडो ममतापूर्वक बालकलाई च्यापेका थिए । झरी परेको आकाश केही उघ्रिए पनि मौसम चिसोचिसै थियो । बालकलाई कम्बल ओढाइएको थियो । लाग्यो उपचार गर्न अस्पताल लैजाँदै गरेको हुनुपर्छ । मैले जिज्ञासा राखें । बालक बोक्ने व्यक्ति केही बोलेनन् । साथमा आएका अर्का व्यक्तिले भने, बाढीमा डुबेर यो बालकको मृत्यु भयो । जताततै पानी नै पानी छ । गाड्ने ठाउँ पाइएन । त्यसैले कोसीमा बगाएर सद्गत गर्न जाँदै छौं ।सुन्दै मन कटक्क भयो । नहरको डिलैडिल उनीहरू अघि बढिरहेका थिए । पाइला पछ्याउँदै हामी पनि गयौं । करिब एक किलोमिटर पार भएपछि कोसीको किनार भेटियो । बालकको शव बोक्ने व्यक्ति चुपचाप अघि बढे । कम्मरसम्म डुब्ने भागमा पुगेपछि होसियारीपूर्वक पानीमाथि शव राखिदिए । आधा मिनेट पनि नभई शव पानीले बगाउँदै लग्यो । उनले हेरिरहन सकेनन् । बग्दै गरेको एउटा फोटो खिचेपछि मैले पनि हेर्न सकिनँ । केही समयपछि हेर्दा शव अलप भइसकेको थियो । बाढीले तराईका जिल्लाहरू डुबानमा परेलगत्तै म सप्तरी आएको थिएँ । कोइलाडी र सकरपुरा गाउँमा धेरै व्यक्ति बाढीमा फसेको सुनेपछि नेपाली सेनाको रबरबोट मा तिलाठीको मुसहर बस्ती पुगें । उद्धारको प्रतीक्षामा रहेकाहरूको अवस्था कहालीलाग्दो थियो । म फसेकाहरूको फोटो खिचिरहेको थिएँ । आइतबार दिउँसो एक स्थानीय बासिन्दाले फुदन सदाका ५ वर्षीय छोरा कमलुको मृत्यु भएको सूचना दिए । उनले जाने बाटोसमेत बताइदिए । हामी त्यतै गयौं । बायाँतिर अलि पर कोसी नदी गडगडाउँदै बगिरहेको थियो । कम्बलभित्र तिनै कमलुको शव रहेछ र बोक्ने उनका काका देवकुमार सदा । मधेसको दलित समुदायमा बालबालिकाको निधन हुँदा गाड्ने परम्परा छ । त्यसका लागि बाटोघाटोबाट अलि टाढा सार्वजनिक स्थल प्रयोग गरिन्छ । त्यस्तो ठाउँ जति खोज्दा पनि नपाएपछि सदा परिवारका लागि शव बगाइदिनुको विकल्प थिएन । नदीमा बालकको सद्गत गरेर निस्किएपछि भावविह्वल देवकुमारले भने, निमुखालाई सरकारले त हेर्दैनहेर्दैन, भगवान्ले समेत नहेर्दा रहेछन् ।"
आइपुगे चिनियाँ उपप्रधानमन्त्री,"काठमाडौं चिनियाँ उपप्रधानमन्त्री वाङ याङ नेतृत्वको उच्चस्तरीय टोली नेपालको तीनदिने औपचारिक भ्रमणमा सोमबार साँझ काठमाडौं आइपुगेको छ । टोलीलाई संस्कृति पर्यटन तथा नागरिक उड्डयनमन्त्री जितेन्द्र देव, चीनका लागि नेपाली राजदूत लीलामणि पौड्याल, नेपालका लागि चिनियाँ राजदूत यु होङसहित उच्च अधिकारीले त्रिभुवन विमानस्थलमा स्वागत गरे । चिनियाँ कम्युनिस्ट पार्टीका पोलिटब्युरो सदस्यसमेत रहेका वाङ पाकिस्तानको ७० औं स्वतन्त्रता दिवसमा सहभागी भएर विशेष विमानमा काठमाडौं उत्रेका हुन् । सन् २०१७ मा पनि चिनियाँ राष्ट्रपति सी चिनफिङको नेपाल भ्रमण नहुने भएपछि उनको विशेष दूतका रूपमा वाङ काठमाडौं आएका हुन् । भारत र चीनबीच सीमामा तनाव बढिरहेको अवस्थामा भ्रमण भएकाले पनि अन्तर्राष्ट्रिय समुदायले यसलाई महत्त्वसाथ नियालेको छ । भारतीय विदेशमन्त्री सुष्मा स्वराज बिमस्टेकको १५ औं मन्त्रीस्तरीय बैठकमा सहभागी हुने क्रममा राजनीतिक भेटघाट गरेर फर्केको तीन दिनपछि नै भएको यो भ्रमणलाई अर्थपूर्ण रूपमा लिइएको छ । अधिकारीहरूका अनुसार राष्ट्रपति सीको विशेष सन्देशसमेत लिएर आएका वाङले मंगलबार दुईपक्षीय डेलिगेसन स्तरमा वार्ता गर्नेछन् । उपप्रधान तथा संघीय मामिला तथा स्थानिय विकासमन्त्री विजय गच्छदार नेतृत्वको नेपाली टोली र चिनियाँ टोलीबीच सोल्टी होटलमा औपचारिक वार्ता हुनेछ । वार्तामा नेपालका तर्फबाट उपप्रधान तथा परराष्ट्रमन्त्री कृष्णबहादुर महरा, अन्य चार मन्त्री र विभिन्न मन्त्रालयका उच्च अधिकारीको उपस्थिति रहनेछ । चीनका तर्फबाट दुई उपमन्त्री, एसिया महाशाखा प्रमुख, दक्षिण एसिया हेर्ने सुरक्षा रणनीतिक उच्च अधिकारी, दूतावास प्रतिनिधिलगायत २९ जना रहनेछन् । वाङले मंगलबार नै वसन्तपुर दरबार पुनर्निर्माणको शिलान्यास गर्ने कार्यक्रम छ । भूकम्पले क्षतिग्रस्त उक्त दरबार पुनर्निर्माणमा चीनले अनुदान सहयोग उपलब्ध गराएको छ । उनी अर्का उपप्रधान तथा स्थानीय विकासमन्त्री विजयकुमार गच्छदारले दिने दिवाभोजमा सरिक हुनेछन् । उनले पूर्वप्रधानमन्त्रीद्वय पुष्पकमल दाहाल र केपी ओलीसँग छुट्टाछुट्टै भेटवार्ता गर्ने पनि कार्यक्रम छ । यस्तै, बुधबार वाङले त्रिभुवन विश्वविद्यालयको आयुर्वेद अनुसन्धान तथा तालिम केन्द्रको अवलोकन गर्नेछन् भने उद्योग व्यवसायीबीचको छलफलमा पनि सहभागी हुनेछन् । बुधबार नै उनले राष्ट्रपति विद्यादेवी भण्डारी र प्रधानमन्त्री शेरबहादुर देउवासँग शिष्टाचार भेट गर्नेछन् । उनी काठमाडौं उत्रिनु केही घण्टाअघि चिनियाँ विदेश मन्त्रालयमा आयोजित पत्रकार सम्मेलनमा प्रवक्ता हवाछुन यिङले भ्रमणले दुईपक्षीय सहयोगलाई गहन पार्दै पारस्परिक साझेदारी सम्बन्धको विकास अघि बढ्ने विश्वास चीनको रहेको बताएकी छन् । विदेश मन्त्रालयको वेबसाइटमा उपलब्ध वक्तव्यमा वाङको भ्रमणबाट चीनले बेल्ट एन्ड रोड इनिसियटिभ्स (बीआरआई) मा कसरी सहकार्य गरेर अघि बढ्ने विषयमा समेत ठोस पहल हुने उल्लेख छ । बीआरआईमार्फत सहयोग अघि बढाउँदा रेलमार्ग र सडकको स्तरोन्नतिले नै महत्त्व राख्ने बताइरहेको अवस्थामा चिनियाँ विदेश मन्त्रालयका प्रवक्ताले पूर्वाधारको विषयमा छलफल हुने उल्लेख गरेकी छन् । नेपाल चीनको उच्च प्राथमिकतामा रहेको मित्र मुलुक भएको बताउँदै प्रवक्ता हवाछुनले आपसी सम्बन्धको विकास प्रवृत्ति सकारात्मक दिशामा रहेको पनि खुलाइन् । उनले वाङ भ्रमणलाई चालु वर्षकै महत्त्वपूर्ण उच्चस्तरीय दुईपक्षीय आदानप्रदानका रूपमा व्याख्या गरेकी छन् । भूकम्पलगत्तै चीनले उपलब्ध गराउने भनी घोषणा गरेको तीन अर्ब आरएमबीका विषयमा समेत छलफल हुने नेपाली अधिकारीहरूले बताएका छन् । त्यस अलावा कुनै क्षेत्रमा विशेष सहयोग घोषणा हुन सक्ने पनि जनाइएको छ । उपप्रधानमन्त्री महरासँग भूकम्पपछिको पुनर्निर्माणका लागि घोषित रकमको उपयोगबारे सम्झौता हुनेसमेत उल्लेख छ । केरुङकाठमाडौं रेलमार्ग बनाउने सहमति र सडक विस्तारका साथै बन्द रहेको तातोपानी नाकालाई कुनै न कुनै मोडलमा सञ्चालन गर्ने विधिबारे पनि छलफल हुने अधिकारीहरूले बताए । चीनतर्फबाट भएको यो भ्रमणलाई सरकारले पनि महत्त्व दिएको छ, प्रधानमन्त्रीका परराष्ट्र मामिला सल्लाहकार डा दिनेश भट्टराईले भने, आपसी सम्बन्ध, दुईपक्षीय सहकार्य, विकास परियोजनामा चिनियाँ लगानी, पूर्वाधार विकासलगायत विषयमा छलफल हुनेछ ।"
आफूखुसी राहत वितरणमा रोक,"काठमाडौं (कास) गृह मन्त्रालयले बाढी प्रभावित जिल्लाहरूमा गैरसरकारी र अन्य संस्थालाई आफूखुसी राहत वितरणमा रोक लगाएको छ । गृह मन्त्रालयमा बसेको दैवीप्रकोप उद्धार समितिको बैठकले यस्तो निर्णय गरेको हो । बैठकमा गृहमन्त्री जनार्दन शर्माले गैरसरकारी र अन्य संघसंस्थाले दिने नगद तथा जिन्सी सामग्री सरकारी संयन्त्रबाटै वितरण गर्ने व्यवस्था मिलाउन मुख्य सचिव तथा अन्य सरोकारवाला मन्त्रालयका सचिवहरूलाई निर्देशन दिए । गृहमन्त्री शर्माले बाढी प्रभावितहरूलाई नगद सहयोग गर्न चाहनेले प्रधानमन्त्री राहत कोषमा जम्मा गर्न सक्ने बताए । गैरसरकारी संघसंस्थाले फिल्डमा गएर सामान बाँडदा कतै दोब्बर हुने त कतै नपाउने अवस्था आउने हुनाले राहतका लागि आवश्यक सामग्री गृह मन्त्रालयले लिएर एकद्वार नीतिबाट वितरण गर्नुपर्छ, उनले भने । केन्द्रीकृत रूपमा राहत संकलन गरी व्यवस्थित रूपमा वितरण गर्न गृह मन्त्रालयका सहसचिव केदार न्यौपानेको संयोजकत्वमा राहत संकलन तथा संयोजन समिति गठन गरिएको छ । राहत वितरण गर्न चाहने गैरसरकारी संस्था तथा व्यक्तिले समितिसँग समन्वय गरेर खाद्यान्न, कपडा, त्रिपाललगायत जिन्सी सामग्री उपलब्ध गराउन सक्ने पनि मन्त्रालयले जनाएको छ । सहसचिव न्यौपानेका अनुसार जिल्लास्तरमा सम्बन्धित जिल्ला प्रशासन कार्यालयसँग समन्वय गरेर र केन्द्रीय रूपमा समितिसँग समन्वय गरेर मात्रै राहत वितरण गर्न पाइनेछ । न्यौपानेले कान्तिपुरसँग भने, सडक सञ्जाल पुगेका र सुगम ठाउँमा राहत थुप्रिने, दुर्गम ठाउँमा नपुग्ने प्रवृत्ति रोक्न यस्तो निर्णय लिइएको हो । गृहमन्त्री शर्माले तत्काल राहतका लागि पुरानाको सट्टा नयाँ कपडा नै संकलन गरेर वितरण गरिने बताए । थापाथलीमा रहेको नेपाल खाद्य संस्थानाको गोदामघर र त्रिभुवन अन्तर्राष्ट्रिय विमानस्थलमा रहेको विश्व खाद्य कार्यक्रमको गोदाम घरमा राहत सामग्री जम्मा गरिने उनले बताए । उनले प्राकृतिक विपत्तिबाट निजी र सरकारी सम्पत्तिमा कति क्षति पुग्यो भन्ने विवरण १० दिनभित्रै तयार पारेर सोहीअनुसार आवश्यक रणनीति बनाउन पनि समीतिलाई निर्देशन दिएका छन् ।"
बाढीपीडितलाई एमालेको राहत,"काठमाडौं (कास) प्रमुख प्रतिपक्षी एमालेले बाढीपहिरो पीडितको उद्धार र राहतका लागि केन्द्रीय पदाधिकारी, सदस्य, सांसद र राजनीतिक नियुक्ति पाएका व्यक्तिहरूबाट एकएक महिनाको तलब उपलब्ध गराउने भएको छ । केन्द्रीय सचिवालयको बैठकले राहत र सहयोग उपलब्ध गराउन कृषि विकास बैंकको कालिमाटी शाखामा नेकपा एमाले प्राकृत्तिक विपत्ति राहत कोष समेत स्थापना गरेको छ । एमालेले मुलुकभर र प्रवासमा रहेकालाई पनि कोषमा सहयोग गर्न आग्रह गरेको छ ।बैठकले प्रभावित जिल्लामा स्वास्थ्य शिविर सञ्चालन गर्न पार्टी केन्द्रीय स्वास्थ्य विभाग, राष्ट्रिय स्वास्थ्यकर्मी संघ र कर्मचारी युनियनलाई निर्देशन दिएको छ । प्रभावित जिल्लामा कम्तीमा एक हजार जनाका दरले स्वयंसेवकसमेत परिचालन गर्न सबै जिल्ला कमिटीलाई निर्देशन दिइएको छ । एमालेले कम प्रभावित पहाडी र हिमाली भेगका जिल्लाबाट राहत र अन्य सहयोगसहित तराई मधेसका जिल्लाका प्रभावितलाई मानवीय सहयोग गर्न स्वयंसेवकसहित परिचालित हुन पनि निर्देशन दिएको छ। बैठकले बाढीपहिरो र डुबानबाट मृत्यु भएका व्यक्तिका प्रतिपरिवारलाई ५ लाख रुपैयाँ र तत्काल आवास तथा अन्य राहतका लागि प्रतिपरिवार एक लाख उपलब्ध गराउन सरकारको ध्यानाकर्षण गराएको छ । एमालेले बाढीपीडितको जीविकोपार्जनका लागि ३ लाख रुपैयाँसम्म निब्र्याजी ऋण प्रदान गर्ने व्यवस्था गर्न पनि आग्रह गरेको छ ।"
उद्धार र राहतमा सेना,"काठमाडौं (कास) तराईका विभिन्न ठाउँमा बाढी र पहिरोमा फसेका ५ हजार ५ सय पीडितलाई उद्धार गरिएको नेपाली सेनाले जनाएको छ । सैनिक जनसम्पर्क कार्यालयद्वारा सोमबार जारी विज्ञप्तिअनुसार सेनाले हालसम्म करिब ४ हजार ५ सयको स्थलगत र १ हजार १ सयको हवाई उद्धार गरेको छ । उद्धार र राहतका लागि हाल ७ हजार ५ सय सैनिक परिचालित छन् । अविरल वर्षाका कारण देशका विभिन्न भागमा आएको बाढीपहिरोबाट भएको जनधन क्षति न्यूनीकरण एवं खोज, उद्धार तथा राहतका लागि स्थानीय प्रशासनसँगको समन्वय तथा सहकार्यमा नेपाली सेना सक्रिय रहेको निर्देशनालयले जनाएको छ । आवश्यक उद्धार सामग्रीसहित उद्धार टोलीहरू तथा सेनाका ५ वटा हेलिकप्टर निरन्तर सक्रिय रहेको पनि निर्देशनालयले उल्लेख गरेको छ । पाँचथर, मोरङ, सर्लाही, धनुषा, नवलपरासी, बाँके, बर्दिया, मकवानपुर, रौतहट, सप्तरी, महोत्तरी, पर्सा, सिन्धुली, पाल्पा, दाङलगायत जिल्लामा तैनाथ युनिटबाट खटिएका टोलीले बाढीपहिरो प्रभावित क्षेत्रमा उद्धारमा सहयोग गरिरहेको सेनाले जनाएको छ । डुबानमा परेका व्यक्तिलाई मोटर बोट र एमआई१७ हेलिकप्टरद्वारा सुरक्षित स्थानमा सार्ने, जीवित चौपायालाई समेत सुरक्षित स्थानमा लैजाने काममा सेना लागिपरेको विज्ञप्तिमा उल्लेख छ ।खोज तथा उद्धारकै क्रममा नेपाली सेनाले स्थानीय प्रशासनसँगको समन्वयमा देशका विभिन्न स्थानमा बाढी तथा पहिरोमा परेका व्यक्तिलाई स्थल तथा हवाईमार्गबाट राहत वितरण गर्ने कार्यसमेत गरिरेहको छ । प्रभावित जिल्लाहरूमा सेनाले खाद्य सामग्री, औषधि तथा पानी पुर्याएर वितरण गरिरहेको छ । सेनाकै हेलिकप्टरबाट बाढी प्रभावित क्षेत्रमा चाउचाउ, बिस्कुट, तयारी ड्राइ फुड, जीवनजल, चिनी, चिउरा, औषधि, पिउने पानी पुर्याइसकिएको विज्ञप्तिमा उल्लेख छ । सेनाले पीडितको स्वास्थ्य जाँच र औषधि वितरणसमेत गरिरहेको छ । जोखिममा परेका क्षेत्रका बासिन्दालाई सैनिक टोलीले सुरक्षित स्थलतर्फ लैजाने कामसमेत भइरहेको जनाइएको छ ।"
महामारी रोक्न विज्ञको सुझाव,"काठमाडौं (कास) जनस्वास्थ्य विशेषज्ञहरूले सम्भावित महामारीको प्रकोप हुन नदिन बाढी प्रभावित क्षेत्रमा सरकारले तत्काल शुद्घ पानी र खाना पुर्याउनुपर्ने औंल्याएका छन् । यसले प्रभावित क्षेत्रमा तत्काल देखिन सक्ने खाद्य र पानीजन्य रोगको जोखिम घटाउन सकिने उनीहरूको दाबी छ । विशेषज्ञका अनुसार प्रभावित क्षेत्रमा झाडापखाला, हैजा, हेपाटाइटिस ए र इ, टाइफाइड, खाद्य विषाक्तता, आँखा पाक्नेलगायत रोग प्रकोपका रूपमा फैलन सक्छन् । प्रभावित क्षेत्रका पाँच वर्षमुनिका बालबालिका, गर्भवती, ज्येष्ठ नागरिक र दीर्घरोगी प्रकोपको उच्च जोखिममा पर्न सक्ने देखिन्छ । सम्भावित खाद्य र पानीजन्य रोगको प्रकोपबाट जोगाउन सरकारले बाढी प्रभावित क्षेत्रमा शुद्घ पानी र खानाको सुनिश्चितता गर्नुपर्यो, स्वास्थ्य सेवा विभागका पूर्वमहानिर्देशक डा यशोबर्धन प्रधान भन्छन् ।इपिडिमियोलजी तथा रोग नियन्त्रण महाशाखाका पूर्वनिर्देशक डा बाबुराम मरासिनी पनि शुद्घ पानी र स्वस्थकर खाना उपलब्ध गराउन सकिए मात्र पनि प्रभावित क्षेत्रमा तत्काल देखिन सक्ने स्वास्थ्य जटिलतामा कमी आउने बताउँछन् । उनका अनुसार बाढी प्रभावित सप्तरी र सुनसरी हैजा हुने क्षेत्र रहेको जनाउँदै डा मरासिनीले त्यहाँ लुकेर बसेका कीटाणु सक्रिय हुन सक्ने भएकाले थप विचार पुर्याउनुपर्ने अवस्था भएको बताए । पानीजन्य रोगको उच्च जोखिममा प्रभावित क्षेत्र रहेको औंल्याउँदै सूक्ष्म जीव विशेषज्ञ प्राडा शिवकुमार राई त्यहाँ कुनै पनि बेला महामारी फैलन सक्ने देख्छन् ।बाढी प्रभावित क्षेत्रमा सकेसम्म पानी उमालेर पिउनु उपयुक्त हुने धारणा विज्ञहरूको छ । उमाल्न नसके क्लोरिन चक्की वा झोल उपयुक्त मात्रामा मिलाएर खाँदा पनि धेरै रोगको जोखिमबाट बाँच्न सकिन्छ । नपकाएको काँचो खानेकुरा मुला, सलाद आदि नखान, राम्ररी पकाएको ताजा खाना मात्र खान विज्ञको सुझाव छ । व्यक्तिगत स्वच्छतामा समेत विचार गर्नुपर्ने जनाउँदै डा राई भन्छन्, सबै कुरा सहज नभए पनि सकेसम्म साबुनपानीले हात धुनेलगायत स्वच्छताका प्रक्रिया अपनाउनुपर्छ । संयुक्त राष्ट्रसंघीय तथ्यांकअनुसार नियमित रूपले हात धोए मात्र पनि झाडापखाला र हेपाटाइटिसजस्ता गम्भीर रोगबाट बच्न सकिन्छ । बर्सेनि करिब ३५ लाख बालबालिका डाइरिया र निमोनियाँले मृत्यु हुने गरेको संख्यालाई साबुनले हात धोएर आधा गर्न सकिन्छ ।"
"सकियो स्टक, सेवाग्राही मर्कामा","ललितपुर धादिङका प्रताप सुवेदीले मोटरसाइकलको लाइसेन्स लिन लिखित र ट्रायल पास गरेको एक महिना बढी बितिसक्यो । तर पनि उनले स्माट कार्ड लाइसेन्स पाउन सकेका छैनन् । बटारस्थित आफ्नो होटल व्यवसाय छाडेर आएको बताउने उनी धादिङबाट काठमाडांै आउजाउ गर्दैमा हैरान भइसकेको बताउँछन् । दुई सातादेखि लाइसेन्स लिन एकान्तकुनास्थित यातायात कार्यालयमा धाइरहेको छु, उनले भने, जहिले आउँदा नि कर्मचारीले कार्ड आएकै छैन भनेर फिर्ता पठाउने गरेका छन् ।प्रतापजस्तै गोदावरी नगरपालिका १२ का सफल महर्जनले मोटरसाइकलको लाइसेन्स लिन लिखित र ट्रायल पास गरेकै तीन महिना बितिसकेको छ । लाइसेन्स नआउनुको कारणबारेमा कर्मचारीसँग सरोकार राख्दा विभागमा गएर बुझ्न भनेर ठाडो जवाफ दिने गरेको उनले सुनाए । स्मार्ट कार्ड वितरण कक्षमा बस्ने कर्मचारीसँग बुझ्दा स्पष्ट जवाफ दिने गरिएको छैन, उनले भने । इमाडोलका राजेश बज्रचार्यले त कार्यालयमा गएर बुझ्नै छाडिसकेको बताए । कार्ड आयोआएन बारेमा बुझ्न घण्टौं लाइनमा बस्नुपर्छ, उनले भने, कर्मचारीले कार्यालयमा आएको लाइसेन्सको विवरणसमेत सूचना टाँस्ने गरेको छैन । उनले स्मार्ट कार्ड लाइसेन्सले गर्दा सर्वसाधारणले धेरै दु:ख पाइरहेको बताए । यी तीन जना प्रतिनिधि भुक्तभोगी मात्र हुन् । उनीहरूजस्तै स्मार्ट कार्ड लाइसेन्सको स्टक सकिँदा दैनिक उपत्यकाका चारैवटा यातायात कार्यालयमा आउने हजारौं सर्वसाधारण त्यसै फर्कन बाध्य छन् । सरकारले स्मार्ट कार्ड ल्याउने बारेमा समयमै निर्णय गर्न नसक्दा यस्तो समस्या आएको हो । पछिल्लो समय नयाँ लाइसेन्सको माग तीव्र र पुरानो नवीकरण अत्यधिक भए पनि थप स्मार्ट कार्ड ल्याउने बारेमा यातायात विभागले कुनै नयाँ निर्णय गर्न सकेको छैन । यातायात मन्त्री वीरबहादुर बलायरले नयाँ स्मार्ट कार्ड खरिद गर्न टेन्डर आहवान गरिसकेको बताए । अहिले ५० हजार कार्डको माग छ, उनले भने, यसका साथै आगामी वर्षका लागि पनि टेन्डर आहवान गर्ने तयारी भइरहेको छ ।स्मार्ट कार्ड लाइसेन्स एसिलायी विकास बैंक (एडीबी) को सहयोगमा २०७२ मंसिर १४ गतेदेखि वितरण सुरु गरिएको थियो । कागजी लाइसेन्सलाई डिजिटलमा परिवर्तन गर्न मद्रास सेक्युरिटी प्रिन्टर्सले १५ करोड रुपैयाँमा २०६५ मा ठेक्का पाएको थियो । अहिले मुलुकभर दैनिक २ हजार स्मार्ट कार्डको माग छ । सेक्यिुरिटी प्रिन्टर्सले उपलब्ध गराएको १ लाख ६० हजार स्मार्ट कार्ड वितरण भइसकेको छ । यातायात विभागका अनुसार ठेकेदारले २ लाख १० हजार कार्ड दिने सम्झौता भएको थियो । तर सबै आइनसकेको विभागको भनाइ छ ।स्मार्ट कार्डको स्टक सकिँदा यातायात व्यवस्था कार्यालय मोटरसाइकल बागमती एकान्तकुना ललितपुर, नयाँ खोलिएको तीनवटा लाइसेन्स कार्यालय ठूलो भर्याङ, चावहिल र जगातीका कर्मचारी पनि कामविहीन हुने अवस्थामा पुगेका छन् । त्यस्तै नवीकरण सुरु गरिएको गण्डकीबाहेक मेची, कोसी, सगरमाथा, जनकपुर, नारायणी, लुम्बिनी लाइसेन्स कार्यालयमा पनि समस्या उस्तै छ । उपत्यकाका चारैवटा कार्यालयका कर्मचारी यातायात विभागको लापरबाहीले गर्दा सेवाग्राहीलाई समयमै स्माट कार्ड उपलब्ध गराउन नसकेको बताउँछन् । यातायात व्यवस्था कार्यालय मोटरसाइकल बागमती एकान्तकुनाका सूचना अधिकारी ईश्वरराज रेग्मीले स्मार्ट कार्ड लाइसेन्स समयमा पठाउन विभागमा बारम्बार जानकारी गराउँदा पनि चासो नदिएको बताए । स्मार्ट कार्ड लाइसेन्स छाप्ने विभागले हो, उनले भने, विभागबाट कार्ड नपठाउँदा हामी कर्मचारीसमेत आलोचित हुनुपरेको छ । उनले दैनिक ३४ सय सेवाग्राही कार्यालयमा झगडा गर्न आउने गरेको बताए ।कार्डपछि यातायात कार्यालय एकान्तकुनामा सेवाग्राहीले नाराबाजी गर्दै घेराउ गर्दै आएका छन् । उनीहरूले स्टकमा रहेको स्मार्ट कार्ड कहिले सकिनेछ भन्नेबारे जानकारी हुँदा पनि नयाँ कार्ड ल्याउन पहल नगरिएको भन्दै होहल्ला, गालीगलौज र तोडफोडसमेत गरेका छन् । कर्मचारीहरू कार्यालयमा ढिला आउने र तोकिएको समय अवधिसम्म बस्ने गरेका छैनन् । यसले गर्दा बिचौलियाले कर्मचारीलाई घूस खुवाएर काम गरेका हुन् । अत्यधिक क्षमता भएको स्मार्ट कार्डको सर्भरमा पटकपटक खराबी आउने गरेकाले कार्यालयको कामकाज ठप्प हुने गरेको पनि सिस्टममा आएको खराबीको नभई स्मार्ट कार्डको स्टक सकिएकाले हो । सिस्टम जानीजानी होल्ड गर्नुपर्दा मुलुकभरका यातायात कार्यालयहरूको कामसमेत सीधै प्रभावित हुने गरेको छ ।"
आतंकवादसँग लड्दै आर्थिक विकास,"काठमाडांै (कास) नेपालका लागि पाकिस्तानका राजदूत मज्हर जाबेदले आफ्नो मुलुक सार्क क्षेत्रमा दिगो शान्तिका लागि आतंकवादविरुद्ध लडदै आर्थिक विकासमा अघि बढेको बताएका छन् । पाकिस्तानको ७० आंै स्वतन्त्रता दिवसका अवसरमा सोमबार दूतावास प्रांगणमा आफ्नो मुलुकको राष्ट्रिय झन्डा फहराउँदै जाबेदले आतंकवादलाई जरैदेखि निर्मूल पार्न पाकिस्तान क्षेत्रीय सहकार्य गरेर अघि बढिरहेको बताए । उनले नेपालपाकिस्तानबीचको मैत्री सम्बन्ध आगामी दिनमा अझ फराकिलो बन्दै जाने विश्वास पनि व्यक्त गरे । नेपालका विभिन्न भूभागमा बाढीपहिरोबाट जनधनको क्षति भएकामा जाबेदले दु:ख व्यक्त गरे । त्यस अवसरमा पाकिस्तानका राष्ट्रपति ममनुन हुसैन तथा प्रधानमन्त्री सहिद खाक्वान अब्बासीको शुभकामना सन्देश पढेर सुनाइएको थियो । दुवै नेताले सन्देशमा पाकिस्तान छिमेकी मुलुकसँग सकारात्मक र रचनात्मक सम्बन्ध विस्तारमा सक्रिय रहेको उल्लेख गर्दै भनेका छन्, आतंकवादविरुद्ध लड्न तथा प्रजातान्त्रिक अभ्यासलाई सबलीकरण गर्दै विकास प्रक्रियामा एकसाथ बढ्न र मुलुकको समृद्धिमा लाग्न सहकार्यमा छौं । समारोहमा दूतावासका अधिकारी र काठमाडांैमा रही विभिन्न पेसा व्यवसायमा संलग्न पाकिस्तानी नागरिक सहभागी थिए । नेपालपाकिस्तान मैत्री र सांस्कृतिक संघले पनि सोमबारै एक समारोह आयोजना गरेको थियो । उक्त कार्यक्रममा उपप्रधान तथा परराष्ट्रमन्त्री कृष्णबहादुर महराले नेपालपाकिस्तान सम्बन्ध, सार्क क्षेत्रको विकास र सहकार्यलगायतमा जोड दिँदै यस क्षेत्रको शान्ति, विकास र राजनीतिक स्थिरताका लागि काम भइरहेको बताए ।"
नेपालभारत सम्बन्ध भगवान्ले बनाएको हो : पुरी,"काठमाडौं (कास) नेपालका लागि भारतीय राजदूत मन्जिभसिंह पुरीले नेपालभारत सम्बन्ध भगवान्ले बनाएको बताएका छन् । नेपालभारत सम्बन्ध भगवान्ले बनाएको सम्बन्ध हो, नेपाली भारतमा धार्मिक कार्य गर्न जान्छन्, भारतीय पनि पशुपतिनाथ, गौतम बुद्धको दर्शन गर्न नेपाल आउने गरेका छन्, उनले ७० आंै भारत स्वतन्त्रता दिवसका अवसरमा सोमबार आयोजित कार्यक्रममा भने ।उनले प्रधानमन्त्री शेरबहादुर देउवाको भारत भ्रमणका समयमा द्विपक्षीय समस्या र समाधानको विषयमा छलफल हुने बताए । उनले डुबानलगायत धेरै समस्या छलफलबाटै समाधान हुने विश्वास व्यक्त गरे । प्राकृतिक प्रकोप जहाँ जहिले पनि आउन सक्ने उल्लेख गर्दै उनले यस्ता समस्याप्रति आफूहरू सचेत रहेको बताए । उनले नेपालको विकासका लागि भारतले सक्दो सहयोग गर्ने बताए । कार्यक्रममा विभिन्न दलका नेताहरूले भारतीय बाँधका कारण नेपाली भूभाग डुबानमा परेको बताएका थिए । एमाले नेता भीम रावलले सीमा नजिक भारतले बनाएका बाँधका कारण नेपाली भूभाग डुबानमा पर्ने गरेको बताए ।"
मनाइयो गाईजात्रा,"भक्तपुर (कास) जनैपूर्णिमादेखि कृष्णजन्माष्टमीसम्म आठ दिन मनाइने गाईजात्रा पर्व सोमबारबाट सकिएको छ । जनैपूर्णिमाका दिन तलेजुको पूजा गरी सुरु भएको गाईजात्रा पर्व कृष्णजन्माष्टमीको साँझ नगरका टोलटोलबाट घिन्ताङ्गघिसी नाच निकाली नगर परिक्रममा गरी सम्पन्न भएको छ । भाद्र कृष्ण प्रतिपदाका दिन दिवंगत व्यक्तिको सम्झनामा गाईजात्रा निकाल्ने, अरू दिन घिन्ताङ घिसीनाच र व्यंग्य प्रस्तुत गरी गाईजात्रा पर्व मनाउने गरिन्छ । जात्रा समापनका क्रममा घिन्ताङ घिसी नाच, हनुमान नाच, माक प्याँखलगायत परम्परागत नाच प्रदर्शन गर्दै नगर परिक्रमा गरेको छ । भैरव मन्दिरहरूमा नेवारी धोती तथा हाकुपटासी लगाएका सयौं महिलाले बत्ती बालेर नगर परिक्रममा गरेका छन् । महिलाहरूको हातमा बत्ती र पुरुष तथा बालकहरूले शरीरमा पालाको बत्ती बालेर गाईजात्रा रुट सूर्यमढीबाट, दत्तात्रय, सुकुलढोका, तौमढी, वंशगोपाल, इनाचो दरबार क्षेत्र हुँदै पुन: सूर्यमढी पुगेर जात्रा सम्पन्न गरेको छ । शरीरमा बत्ती बालेर नगर परिक्रमा गर्ने व्यक्तिलाई रोगले नछुने, मनोकामना पूरा हुने जनविश्वास छ । धार्मिक एवं ऐतिहासिक महत्त्व बोकेको गाईजात्राको प्रमुख आकर्षण एवं भक्तपुरमा मात्र नाचिने भक्तपुरको विशिशष्ट मौलिक घिन्ताङ घिसी नाच प्रदर्शन गर्नुअघि यहाँका टोलटोलमा दुई सातादेखि अभ्यास गरी गाईजात्राका दिन निकाल्ने गरिन्छ । घिन्ताङ घिसी नाच जोडीजोडी बनेर लाठी जुधाएर नाच्ने गरिन्छ । उपत्यकामा मनाइने गाईजात्रामध्ये भक्तपुरको जात्रा पृथक् मनोरञ्जनात्मक एवं व्यंग्यात्मक हुने हुँदा यहाँको जात्रा बढी चर्चा हुने गर्दछ । कतिपयले करुण रस प्रधान गीतिलीला रामायणहरूसमेत प्रदर्शन गर्ने प्रचलन छ । जात्राको आकर्षणका रूपमा रहेको घिन्ताङघिसी नाचसँगै हनुमान नाच र माक प्याँख (बाँदर नाच) समेत टोलटोलमा प्रदर्शन गरिन्छ । यसका साथै लाखे नाच, भैरव नाच, हनुमान नाच, कथी त्याख, ख्या त्याख, नागाचा त्याखलगायत देवीदेवताका नाचसमेत प्रदर्शन गरिन्छ । विभिन्न घर तथा टोलबाट निकालिएको घिन्ताङ घिसी दरबार स्क्वायर, बालाखु गणेश, चोछें, भोलाछें, महालक्ष्मी, नागपोखरी, क्वाठण्डौ, नवदुर्गास्थान, सूर्यमढी, दत्तात्रय, सुकुलढोका, गोलमढी, तौमढी, पोटरीस्क्वायर, वंशगोपाल, इताछें, खौमा कटुञ्जेको खिउँटोल, गणेश थान, भैरवथानको परिक्रमा गरी जात्रा सम्पन्न भएको छ ।"
चौतारीबाट कोइराला उम्मेदवार,काठमाडौं (कास) एमाले निकट प्रेस चौतारी नेपालले पत्रकार महासंघको आसन्न महाधिवेशनमा पत्रकार तीर्थ कोइरालालाई अध्यक्षको उम्मेदवार घोषणा गरेको छ । राजधानीमा सोमबार आयोजित कार्यक्रममा चौतारीका अध्यक्ष गणेश बस्नेतले महासंघलाई थप व्यावसायिक र साझा बनाउन आफ्नो संगठनबाट कोइरालालाई उम्मेदवार बनाइएको घोषणा गरे । कोइरालाले महासंघको विश्वसनीयता कायम राख्न दलगत आधारमा नभई पत्रकारकै संस्थाका रूपमा विकसित गर्न आफूले उम्मेदवारी दिने बताए । महासंघका हालसम्मका उपलब्धिलाई जोगाएर राख्न र पत्रकारितालाई अतिराजनीतिक हावीबाट मुक्त गर्न म प्रतिबद्ध रहनेछु उनले भने ।
४ दिनकी सुत्केरी भोकै,"हेटौंडा तीन दिन भयो, मुखमा अन्न परेको छैन । टाँकीको साग उसिनेर पेट भरिरहेकी छन् । दूध नआउँदा शिशु रुने गर्छ । रूखको फेदमा २ थान प्लास्टिक टाँगेर ४ दिनकी सुत्केरी सुस्मिता चेपाङ आश्रित छिन् । झरी छेक्न टाँगेको कालो प्लास्टिकबाट पानी थोत्रो कपडाको ओछ्यानमा चुहिएर भिजेको छ । त्यही थोत्रो कपडामा शिशुलाई बेरेर सुताइएको छ । छेउमा सुस्मिता सुतेकी छन् । शिशु छिनछिनमा रुने गर्छ। दूध चुसाउँछिन् तर आउँदैन । तीनवटा ढुंगा जोडेर चुलो बनाइएको छ । त्यही चुलोमा सिलाबरको कराहीमा टाँकीको साग उसिनेर राखिएको छ । विगत ३ दिनदेखि सुस्मिताले त्यही साग र तातो झोलले प्राण धानिरहेकी छन् । कमजोर भएर उभिन नसक्ने भइन् । उनका पति सुमन कामको खोजीमा सोमबार बिहान हाँडीखोलाको मसिने गाउँतिर गएका छन् । तर सोमबार अबेरसम्म फर्केका थिएनन् । मनहरी हाँडीखोलास्थित मुसेधापभन्दा माथिको जंगलको पाखामा रहेको रूखको फेदमा प्लास्टिक टाँगिएको छ । १० दिनअघि सुत्केरी भएकी रीता चेपाङ र साउन १ गते सुत्केरी भएकी अर्पना चेपाङले पनि त्यहीं आश्रय लिएर बसेका छन् । अर्की एक ९ महिनाकी गर्भवती चेपाङ महिला पनि त्यहीं बसेकी छन् । सुस्मिताकै नियति उनीहरूले भोगेका छन् । प्लास्टिकबाट चुहिएको पानी र भुइँको चिसोले उनीहरूलाई रुघाखोकीसमेत लागेको छ । स्थानीयका अनुसार दुई थान प्लास्टिकमुनि ३ परिवारका १२ जना अटेका छन् । राम्रोसँग खुट्टा तन्काएर सुत्न पनि पुग्दैन । तर उनीहरू रातभर अगेनामा आगो बालेर ओत लाग्ने गरेका छन् । मनहरी गाउँपालिका चिसापानी पाखामा अविरल वर्षाले शनिबार बिहान पहिरो खस्दा सुस्मिता, रीता र अर्पना परिवारको मात्र होइन स्थानीय ३४ चेपाङ परिवारसहित ३८ घरधुरीका बासिन्दा पाखामा पुगेका छन् । घर पहिरोले पुरेपछि थोत्राथात्री लुगा र १२ थान भाँडाकुँडा झिक्न सफल भए । सबै पहिरोले घरसँगै पुरिदियो, मनहरी गाउँपालिका अध्यक्ष एकराज उप्रेतीले भने, पीडितसित लगाएको कपडाभन्दा अरू केही छैन, पेटमा अन्न नपरेको पनि तीन दिन भइसक्यो । पहिरोले चिसापानी पाखा भासिएको छ । पहिरोपीडित हाँडीखोलास्थित प्रजा प्रावि, चर्च र रूखको फेदमा प्लास्टिक टाँगेर बसेका छन् । पहिरोपीडितको अवस्था दर्दनाक छ, गाउँपालिका अध्यक्ष उप्रेतीले भने, उनीहरूको अवस्था देख्दा मनै भक्कानिएर आउँछ । चुरेको घाँचमा रहेको उक्त बस्तीका चेपाङको काठको कतेर छाप्रो थियो । पहिरोले अधिकांशको काठसमेत पुरिदिएको छ । बिहान उज्यालो भएपछि पहिरो गएकाले सबै घरबाट बाहिर निस्कन भ्याएको पहिरोपीडित ६० वर्षे साहिला चेपाङले बताए । ४ दिनकी सुत्केरी र नवजात शिशुलाई उनले घरबाट निकालेको बताए ।"
बाढीपीडितका लागि विशेष कार्यक्रम,"इटहरी (कास) प्रधानमन्त्री शेरबहादुर देउवाले बाढीपीडितका लागि सरकारले विशेष कार्यक्रम ल्याउने बताएका छन् । बाढीपछिको अवस्थाको हवाई निरीक्षणपछि इटहरी आइपुगेका देउवाले यहाँस्थित गैरीगाउँका पीडितलाई सम्बोधन गर्दै तत्काल राहत र दीर्घकालीन बासका लागि सरकारले विशेष कार्यक्रम ल्याउने बताएका हुन् । देउवाले इटहरीको बुढीखोला र शेराखोलाको बाढी नियन्त्रणमा दीर्घकालीन समस्या समाधानका लागि सरकारले तत्काल पहल थाल्ने बताए । देउवाले मृतकका परिवारलाई २ लाख दिने घोषणा गरिसकेको जानकारी दिए । विस्थापितलाई पुनर्वास र राहतका लागि तत्काल काम गर्छु, उनले भने । सेनाको पूर्वी पृतना मुख्यालयमा प्रधानमन्त्रीले सुरक्षा प्रमुखहरूसँग बाढीको क्षति र तत्काल गर्न सकिने कामका बारेका समेत छलफल गरेका थिए । पीडितहरूले देउवालाई गास र बासको व्यवस्था मिलाउन आग्रह गरेका थिए । गृहमन्त्री जनार्दन शर्माले पीडितका लागि तत्काल राहतको व्यवस्थाका लागि ड्राइफुडको प्याकेज व्यवस्था गर्ने बताए । बुढीखोला र शेराखोलाको बाढी बस्तीमा पस्दा इटहरीका तीन हजार परिवार विस्थापित भएका छन् । ७ जनाले ज्यान गुमाएका छन् ।यस्तै संघीय मामिला तथा स्थानीय विकास मन्त्री विजय गच्छदार र वाणिज्यमन्त्री मीन विश्वकर्मालगायतले सुनसरी जिल्लाको बाढी प्रभावित क्षेत्रको निरीक्षण गरे । जिल्ला प्रशासन कार्यालयमा उनीहरूले पीडितका लागि सुरक्षित बास र तत्काल राहत कसरी उपलब्ध गराउन सकिन्छ भन्ने विषयमा छलफल गरेका थिए ।"
सीमावर्ती बाँधलाई कार्यसूचीमा राख,"तराई क्षेत्रमा आएको भीषण बाढीले छ दर्जनभन्दा बढीको मृत्यु भइसकेको छ, कैयौं बेपत्ता र घरबारविहीन भएका छन् । यो मुलुकका सामु आएको राष्ट्रिय संकट हो । त्यसैले सरकारले आफ्नो शक्ति, सामथ्र्य र साधनस्रोत बाढीपीडितहरूको उद्धार र राहतमा केन्द्रित गर्नुपर्ने त छँदै छ, सँगसँगै अन्य सबैले पनि यो विपत्तिका बेला आआफ्ना ठाउँबाट सक्नेजति सहयोग गर्न जुट्नुपर्छ । समाजमा संकट आइपर्दा सबै तीतोमीठो बिर्सेर एकअर्कासँग हातेमालो गर्न अग्रसर हुने नेपाली विशिष्टता यसपटक पनि राम्रोसँग प्रदर्शन हुन जरुरी छ । विनाशकारी भूकम्पका बेला जनस्तरमा स्व:स्फूर्त रूपमा सहयोगी भावना प्रस्फुटन भएको थियो, त्यसैगरी हालको विपत्तिका बेला पनि यस्तै राष्ट्रिय एकताको खाँचो छ । अहिले आएको बाढी प्राकृतिक प्रकोप हो, यसमा विवाद रहेन तर सबै ठाउँमा यो प्रकृतिका कारणले मात्र आएको होइन यो भने हामीले बुझ्नुपर्छ । यसको बढोत्तरीमा मानवीय कारणसमेत उत्तिकै जिम्मेवार छ । खासगरी तराईका अधिकांश जिल्लाका सीमावर्ती क्षेत्रमा भारतपट्टि जुन किसिमले बाँधहरू बनाइएका छन्, त्यसले गर्दा नेपालतर्फको भूभाग बर्सेनि डुबानमा पर्ने गरेको छ । पूर्वदेखि पश्चिमसम्मै थुप्रै ठाउँमा भारतीय पक्षले दशगजामै जोडेर नहर एवम् बाँधहरू बनाएका कारण यस्तो भएको हो । त्यस्ता बाँधमाथि धेरै ठाउँमा मोटर बाटोसमेत बनाइएको छ । यसले गर्दाखेरि उत्तरबाट दक्षिणतर्फ प्राकृतिक रूपले हुने पानीको बहावमा अवरोध आउने गरेको र बर्खाका बेला त्यसले निकास नपाउँदा नेपालतर्फ डुबान हुने गरेको छ । यसैगरी कतिपय नदी क्षेत्रहरूमा समेत यस्तै किसिमले बनाइएका बाँधले गर्दा उत्तरदक्षिणको जलप्रवाह अवरुद्ध भई बाढी निम्तिने गरेको छ । त्यसैले यो प्राकृतिक मात्र नभई राजनीतिक र कूटनीतिक सरोकारसँग पनि जोडिएको विषय हो । सरकारले यसको दिगो व्यवस्थापन गर्ने हो भने यसतर्फ पनि विचार पुर्याउनुपर्छ । नेपालका ठूला नदीहरू खासगरी सप्तकोसी, नारायणी र महाकालीमा बनाइएका कोसी, गण्डक र टककपुर ब्यारेजहरूको जलप्रवाह नियन्त्रणको साँचो भारतसँग छ । त्यस्तो किन भयो भन्नेबारे खोतल्न थाल्दा हाम्रा विगतका सरकारहरूले गरेका असमान एवम् भेदभावकारी सम्झौताहरूतर्फ फर्कनुपर्ने हुन्छ । अहिले त्यसतर्फ नलागौं, तर तत्कालको समस्या हेर्दा पनि हाम्रा मधेसका गाउँबस्तीहरू बाढीले बगाउन लाग्दा समेत भारतीय निकायले सम्भावित मानवीय एवम् भौतिक क्षतिलाई दृष्टिगत गर्दै ब्यारेजका ढोका समयमै किन खोल्दैनन् भन्ने प्रश्न त उठ्छ नै । निश्चय पनि एकसाथ सबै ढोका खोल्दा भारततर्फ पनि बाढीको जोखिम होला, तर आफ्नोतर्फ मात्र सरोकार राखी नेपालतिर आइसकेको खतरालाई बेमतलव गर्न भने पाइन्न । अहिले कोसी ब्यारेजको ढोका खोल्न नेपालका परराष्ट्रमन्त्रीले भारतीय परराष्ट्रमन्त्रीकै स्तरमा अनुरोध गर्नुपरेको घटनाले पनि भारतको अव्यावहारिक शैली प्रस्ट्याउँछ । यस्तो प्राविधिक कार्य ब्यारेजमै राखिएको भारतको सम्बन्धित निकायले स्वत: गर्नुपर्ने हो, तर त्यसका निम्ति दिल्लीको सरकारलाई नै अनुरोध गर्नुपर्ने अवस्था अहिले छ । वास्तवमा यस्तो असहयोग हरेक वर्ष प्रकट हुने गरेको छ । आफ्ना देशका नागरिकको जनधनको क्षति हुन नदिन बर्सेनि छिमेकी मुलुकलाई गुहार्नुपर्ने, तापनि अपेक्षित सहयोग पाउन नसक्नु एउटा स्वतन्त्र मुलुकका निम्ति लाजमर्दो अवस्था हो । नेपालले सरकारी स्तरबाट पहल नगरेको या त्यो प्रभावकारी नभएका कारण केही स्थानमा त जनस्तरबाटै प्रतिवाद हुन थालेको छ । सप्तरीको तिलाठीमा भारतीय पक्षले दशगजा मिचेर बनाएको बाँध गत वर्ष स्थानीय बासिन्दाले भत्काइदिएको घटना धेरैको स्मृतिमा ताजै छ । तर, यो समस्या समाधानको उचित बाटो होइन । बारम्बार बल्झिने यो समस्याको दिगो समाधान खोज्न सरकारी तहबाटै पहल हुनुपर्छ । प्रधानमन्त्री शेरबहादुर देउवा केही दिनमै भारत भ्रमणमा जान लागेको अवसरमा नेपालले यो विषयलाई कूटनीतिक वार्ताको एउटा विषय बनाउन यसकारण पनि जरुरी छ । खासगरी सीमावर्ती क्षेत्रमा भारतले बनाएका बाँधका कारण नेपाली क्षेत्र डुबानमा पर्ने गरेको र कोसी, गण्डलगायतका ब्यारेजमा गर्ने गरिएको असमान व्यवहारले गर्दा पनि बाढी आउने गरेकोबारे त्यहाँ कुरा उठाउनुपर्छ । नेपालले यसलाई द्विपक्षीय वार्ताको कार्यसूचीमै राख्नुपर्छ । कुनै पनि सरकारले आफ्ना नागरिकको जीउधनको सुरक्षालाई प्राथमिक दायित्व बनाउनैपर्छ । दिल्ली जान लागेका प्रधानमन्त्री देउवाले आम सरोकारको यो विषयलाई बेवास्ता गर्नु हुँदैन, परिणाममुखी पहल गर्नैपर्छ ।"
ग्रेसम्स लको बढ्दो संकेत,"भूजल माफिया : खासगरी २०६२६३ को जनआन्दोलन पश्चात् देशमा भू तथा जलमाफियाको विगविगी निकै चम्केको देखिन्छ । परियोजना विस्तार भएगरिएका ठाउँ र सहरबजारमा घरजग्गा कारोबार गरी आफ्नो स्वामित्वमा लिने, मनपरी मूल्य निर्धारण गरी बेचबिखन गर्ने गरेको पाइन्छ । यी माफियाको सहयोगले सहरबजारमा बस्दै आएका विपन्न वर्गसमेत क्रमश: विस्थापित हुँदै गइरहेका छन् । यस्ता ठाउँका सम्पत्ति बहमूल्य तिरेर छद्म भेषमा गैरनागरिकले उपभोग गर्दै आएको थाहा पाउँदापाउँदै पनि सरकार टुलुटुलु हेरेर बसिरहेछ । यो ग्रेसम्स लको अर्काे पराकाष्ठा हो । भट्ट लोकसेवा आयोगका पूर्वसदस्य हुन् ।"
सहयोगको दुरुपयोग र कालाबजारी रोकौं,"फिर्ता हुँदै विदेशीले दिएको सहयोग सिन्धुपाल्चोक जिल्लाको विकट हेलम्बु गाउँपालिका नजिकै पर्ने तालामाराङ । भूकम्प गएको दुई वर्ष बित्यो, आवास पुनर्निर्माणको काम अगाडि बढ्न सकेन । भूकम्पपीडितको लाभग्राही सूचीमा नाम छुटेका १ सय ७ परिवारको गुनासो फारम भरी दर्ता गराएको डेढ वर्ष भयो, अहिलेसम्म यसको सुनुवाइ भएको छैन । स्थानीय तहको चुनावपछिका जनप्रतिनिधिहरूको सहयोगले घर बनाउन सहज होला भन्ने आशा बोकेका भूकम्प पीडितले झनै सास्ती झेल्नुपरेको छ । लाभग्राही सूचीमा परेर सम्झौता गरी पहिलो किस्ता ५० हजार रुपैयाँ अनुदान लिएका ७ सय पैंसठ्ठी परिवारमध्ये २१ जनाले मात्र घर बनाइसके, बाँकी परिवारको घर बनाउने जग्गाको टुङ्गो छैन । जमिन भए पनि बाटो र खोलाको मापदण्ड सय मिटरको आसपासमा घर बनाउन नपाउने नीति र नक्सा पास गर्ने स्थानीय तहको झन्झटिलो प्रक्रियाले गर्दा भूकम्प पीडितको घर बनाउने कामले गति लिनसकेको छैन । घर बनेका परिवारले पनि दोस्रो किस्ता रकम लिन सम्बन्धित कार्यालयमा बिसौंपटक धाउनुपरेको अवस्था छ । कहिले इन्जिनियर नभेटिने त कहिले कार्यालय प्रमुख । यदि कर्मचारी भेटिए पनि एकले अर्कालाई देखाउँदादेखाउँदै कोठैपिच्छे जाँदैमा हैरान भएका छन् । यस्तै प्रक्रियाले गर्दा आवास निर्माणमा स्थानीय तहका जनप्रतिनिधिहरूको सहयोगको आस मारेका छन्, भूकम्प पीडितहरूले । नीति नियम आफू अनुकूल बनाउने, भनेको समयमा काम नगरिदिने अनि कसरी बढ्छ र पुनर्निर्माणको काम । अझ ढुङ्गामाटोको घर बनाउन पाँच सय रुपैयाँमा नक्सा पास हुन्छ भनेर पनि यिनै नेताहरूले खोके, तर अहिलेसम्म पनि इन्जिनियरको अत्तोपत्तो छैन । यी सबै कुराको मेलोमेसो कहिले मिल्छ र घर बन्छ जनताको ? कहिले सहज तरिकाले भूकम्प प्रतिरोधी घर बनाउँला र ढुक्कसँग बसौंला भनेर आस गर्ने ? सर्प, मुसा, भ्यागुता र किराफट्याङग्रासंँग रुमल्लिँदै कति वर्ष बस्ने यो जस्ताको टहरामा ? हाम्रो गाउँमा ८ सय २२ घर बन्नुपर्नेमा २ वर्षमा २१ घर बन्यो, अब १ वर्षमा बाँकी घर बनाइ सक्नुपर्छ, नत्र रकम पाइन्न भन्छन् । अब त शंकै लाग्न लाग्यो, विदेशी राष्ट्रले भूकम्पपीडितको घर बनाउन दिएको सहयोग रकम उतै फिर्ता जाने भो । भूपेन्द्र थापा तालामाराङ, सिन्धुपाल्चोक"
क्षति न्यूनीकरण परिकल्पना खोइ ?,"अब के गर्ने ? विपद् हाम्रो जीवनको यथार्थ हो । सुख्खा यथार्थ हो । यस बीचमा आउने पहिरो, आगलागी, डढेलो, हिमपहिरो सबै यथार्थ हुन् । हामी बहुप्रकोपजन्य समस्यामा छौं भनेर स्वीकार्नुपर्यो । तसर्थ यस सम्बन्धी ज्ञान र क्षमताको विस्तार आवश्यक छ । अध्ययनअनुसन्धानलाई प्राथमिकतामा राख्नुपर्यो । मनसुन ट्रफ के हो, यसले के असर गर्छ भन्ने ज्ञान मानिसमा पहिल्यै दिएको भए कम्तीमा ज्यान जोगिन्थ्यो नि । विनाश निम्त्याउने नदी कुन हुन् भन्ने पनि थाहा छ । तर क्षति न्यूनीकरणको परिकल्पना नै छैन । भूमिको प्रयोग कसरी गर्ने, विकासको डिजाइन कसरी गर्ने भन्ने छैन । पानीलाई केन्द्रमा नराखी गरिएको विकास संरचना दिगो हुन्न । सम्भावित क्षतिबारे कल्पनै गर्न सक्दैनौं । ढिलै भए पनि स्थानीय तहमा नेतृत्व चयन भएको छ । अब स्थानीय तहमा क्षमता विकास गर्नु नितान्त आवश्यक छ । कहाँ कस्तो खालको क्षमता र ज्ञान आवश्यक छ भन्ने पहिचान आवश्यक छ । राज्यले मान्छेको जीविकोपार्जनलाई विविधीकरण गर्नु आवश्यक छ। ती जनतालाई विपद्बारे सुसूचित गर्दै द्रुत सूचना प्रवाहमा ध्यान दिनुपर्छ । त्यत्तिकै मात्रामा मोबिलिटी चाहियो । पूर्व सूचना प्रणालीको व्यवस्था गर्नुपर्यो । तल्लो स्तरसम्मै सूचना प्रवाहलाई चुस्त बनाउनुपर्छ । कम्तीमा सही समयमा सूचना पाएमा ज्यान त बच्छ नि । समग्रमा भन्दा विपद्बारे गम्भीर बहस हुनुपर्यो । राज्यको दृष्टिकोण प्रतिविम्बित हुनुपर्यो । अनुसन्धानलाई प्राथमिकतामा राख्दै विश्वविद्यालयमा हाम्रा बहुविपपद्बारे अध्ययन गराउनुपर्यो । १२ वर्षमा खोलो पनि फर्किन्छ भन्ने बिर्सेर जमिन दोहनमा मात्र नलागौं । आधुनिक प्रविधि र ज्ञान प्रबद्र्धनमा जोड दिउँ । विपद् व्यवस्थापनका लागि राज्यसंयन्त्रको अलग्गै संगठनात्मक संरचनको परिकल्पना गरौं । विपद् अध्ययन गर्नेतिर ध्यान दिउँ । रुल अफ ल पनि मान्नुपर्यो । एकै पटक परिवर्तन सम्भव छैन भनेर चुप लागेर नबसौं । भएका नीति र रणनीतिको कार्यान्वयनलाई कागजमा मात्र सीमित नराखौं । दीक्षित इन्स्टिच्युट फर सोसल एन्ड इन्भारोमेन्टल ट्रान्जिसन नेपालका कार्यकारी निर्देशक हुन् ।"
नेपालले सिक्किमबाट पाठ सिकोस्,"थिङ्कट्याङ्कलाई चिनियाँ कूटनीतिको महत्त्वपूर्ण खम्बा मानिन्छ । विभिन्न देशसँग सम्बन्धित चिनियाँ थिङ्कट्याङ्कले तयार बनाएको प्रतिवेदन र सुझावका आधारमा चीनको परराष्ट्र मन्त्रालयले विदेश नीति निर्धारण गर्छ । चीनका विभिन्न विश्वविद्यालयहरूमा विभिन्न देश र क्षेत्र हेर्ने निकाय छन् । ती निकायले गहन अनुसन्धान र अध्ययनबाट प्राप्त निचोट चीन सरकारसमक्ष पेस गर्छन् र चीनले त्यही अनुसार विदेश नीति बनाउँछ ।चीनको विदेश नीति अन्य देशको भन्दा विलकुल फरक छ । चिनियाँ कूटनीतिले राजनीतिक विषयलाई बेवास्ता गर्दै आर्थिक विकासलाई प्राथमिकतामा राख्छ । सुषुप्त र मन्द कूटनीति अँगालेको चीनलाई विश्वले सुतेको ड्रयागन मान्ने गरेको छ । बीसौँ शताब्दीको अन्त्यतिर अरू राष्ट्रहरू आफ्नो स्वार्थअनुसार विभिन्न देशमा राजनीतिक प्रभाव फैलाइरहँदा चीन भने आर्थिक विकासमा लम्किरहेको थियो । फलस्वरूप अहिले चीन विश्वको दोस्रो अर्थतन्त्रमा स्थापित छ र निकट भविष्यमै पहिलो अर्थतन्त्र बन्दैछ ।नेपालसँगको चिनियाँ कूटनीति यही मियोमा घुमेको थियो । चिनियाँ थिङ्कट्याङ्कले पहिले भारतसँग सुमधुर सम्बन्ध राख्न नेपाललाई बारम्बार सुझाव दिने गरेका थिए । भारतकै कारण नेपालमा चिनियाँ लगानी असुरक्षित भएको भन्दै नेपालले भारतलाई खुसी पारेमा चिनियाँ व्यवसायीले निर्धक्क नेपालमा काम गर्न पाउने थिए भन्ने चिनियाँको बुझाइ थियो । सधैँ सफ्ट कर्नरमा बस्ने चिनियाँ थिङ्कट्याङ्कहरू हिजोआज नेपालमा भारतीय हस्तक्षेपले पराकाष्ठा नाघेको टिप्पणी गर्न थालेका छन् । नेपालको विकासमा थप चिनियाँ सहयोग उपलब्ध गराएर नेपालमा सक्रिय चिनियाँ उपस्थिति नै भारतीय प्रभाव न्यून गर्ने उपाय रहेको उनीहरूको बुझाइ छ । चिनियाँ थिङ्कट्याङ्क नेपाल नीतिमा आक्रामक हुनथालेका केही उदाहरण यस प्रकार छन् ।गत मे १४ र १५ तारिख चीनले आयोजना गरेको बेल्ट एन्ड रोड इनिसिएटिभ (बीआरआई) अन्तर्राष्ट्रिय शिखर सम्मेलनमा भाग लिन नेपालबाट तत्कालीन उपप्रधान तथा अर्थमन्त्री कृष्णबहादुर महराको नेतृत्वमा तत्कालीन यातायात तथा भौतिक योजनामन्त्री रमेश लेखक र तत्कालीन सूचना तथा सञ्चारमन्त्री सुरेन्द्रबहादुर कार्की चीनमा आएका थिए । उनीहरूको सहभागितामा बेइजिङस्थित नेपाली दूतावासले मे १५ तारिख बीआरआईमा नेपाल : नेपालचीन सम्बन्धका अवसर र चुनौती विषयमा एउटा सेमिनारको आयोजना गरेको थियो । चीनका विभिन्न विश्वविद्यालयका दक्षिण एसिया विज्ञ प्राध्यापक तथा नेपालचीन सम्बन्धका अनुभवी पूर्वकूटनीतिज्ञहरू कार्यक्रममा सहभागी थिए, जो चीनको परराष्ट्र नीति बनाउने कुरामा अहिले पनि प्रत्यक्षपरोक्ष रूपमा सहभागी रहँदै आएका छन् । नेपालका मन्त्रीहरूकै अगाडि उनीहरूले नेपालमा भारतको प्रभाव बढिरहेको उल्लेख गर्दै नेपाल दोस्रो सिक्किम बन्न सक्ने भन्दै चिन्ता व्यक्त गरे ।भारतीय राजनीति र विदेश नीतिमा पीएचडी गरेका लङ सिनछुन सन् २००५ देखि चीनको सिचुवानस्थित वेष्ट नर्मल युनिभर्सिटीमा कार्यरत छन् । त्यही विश्वविद्यालयमा स्थापित भारत अध्ययन केन्द्रका उनी निर्देशक पनि हुन् । उनले दक्षिण एसियाली मुलुकमा भारतले आफ्नो पकड राख्न हरसम्भव प्रयास गरिरहने भन्दै नेपालमा भारतले नचाहिँदो हस्तक्षेप गरिरहेको विचार व्यक्त गरे । नेपालमा चीनको सुप्त र मन्द उपस्थिति नै भारतीय हस्तक्षेप सहज भएको भन्दै उनले नेपालको विकास र समृद्धिका लागि चीनले अझै सहयोग विस्तार गर्नुपर्ने सुझाव राखे । नेपाललाई सहयोग गर्न चीन हिच्किचाउन नहुने भन्दै डा लङले भने, हामीले सिक्किमको इतिहासबाट सिक्नुपर्छ । सिक्किम एउटा स्वतन्त्र राष्ट्र थियो । त्यो पछि भारतमा गाभियो । सिक्किम काण्ड फेरि दोहोरियोस् भन्ने चीन चाहँदैन ।बीआरआईमा हस्ताक्षर गर्न नेपालले अलमल गरिरहेको र भारतकै कारणले हस्ताक्षर गर्न ढिलो भएको कुरा त्यस अगावै प्रकाशमा आइसकेको थियो । लामो प्रतीक्षापछि बीआरआईमा हस्ताक्षर गरेको अवस्थामा चिनियाँ थिङ्कट्याङ्कले नेपालका मन्त्रीहरूकै अगाडि भारतले नेपाललाई दोस्रो सिक्किम बनाउन खोजेको विचार व्यक्त गर्नु चानचुने कुरा थिएन ।यही अगष्ट १ तारिख बेइजिङस्थित नेपाली दूतावासले नेपालचीन कूटनीतिक सम्बन्ध स्थापनाको ६२ औँ वार्षिकोत्सवका अवसरमा एक कार्यक्रम आयोजना गरेको थियो । ट्रान्स हिमालय क्षेत्रको शान्ति र समृद्धिका लागि नेपालचीन सम्बन्ध विषयमा आयोजना गरिएको सेमिनारमा चिनियाँ समसामयिक अन्तर्राष्ट्रिय सम्बन्ध अध्ययन संस्था सीआईसीआईआरका एसिया तथा ओसियानिक विभागका निर्देशक प्रोफेसर हु सिसेङले कार्यपत्र प्रस्तुत गरे । सीआईसीआईआर चिनियाँ राज्य परिषद मातहतको संस्था हो, जसले चीनको परराष्ट्र नीति बनाउन सहयोग गर्छ । प्रोफेसर हु नेपाल र दक्षिण एसिया सम्बन्धका ज्ञाता मानिन्छन् । उनले आफ्नो प्रस्तुतिमा क्षेत्रीय शान्ति र समृद्धिमा नेपालचीन सम्बन्धमा देखिएका केही अवरोधहरू पनि औँल्याएका थिए । प्रोफेसर हुका अनुसार नेपालको राजनीतिक अस्थिरता विशेषगरी माओवादीले चलाएको जनयुद्धसँगै राजतन्त्र र अन्य पार्टीहरू बीचको द्वन्द्व एउटा कारक तत्त्व थियो । उनले यसलाई विगतको भनेर अर्थाए पनि नेपालको मुख्य समस्या राजनीतिक अस्थिरता नै हो भन्ने कुरालाई चीनले बारम्बार भन्दै आएको छ । त्यसैगरी तिब्बत सम्बन्धी विषयमा चीन नेपालमा भौतिक तथा प्राविधिक रूपमा सक्रिय नहुनु भन्दै यसले पनि क्षेत्रीय शान्ति र समृद्धिमा अवरोध ल्याएको प्रोफेसर हुले औँल्याए । यी दुई विषयलाई प्रोफेसर हुले विगतका समस्या भनेर वर्तमानमा धेरै हदसम्म सुधार भएको संकेत गरे । उनले औँल्याएको तेस्रो समस्या भारतसँग सम्बन्धित थियो । विशेषगरी नेपालमा भारतले निर्वाह गरिरहेको नकारात्मक भूमिका नै ट्रान्स हिमालय क्षेत्रको शान्ति र समृद्धिका लागि ठूलो चुनौती रहेको उनले उल्लेख गरे । भारतको यो मानसिकता वर्तमानमा निकै बढेको र भविष्यमा अझै बढ्ने सम्भावना रहेको उनले अनुमान गरेका छन् ।तत्कालीन प्रधानमन्त्री केपी शर्मा ओलीले चीनसँग हस्ताक्षर गरेका सम्झौतालाई उनीपछिका प्रधानमन्त्री पुष्पकमल दाहालले कार्यान्वयन गर्ने कुरा भाषणमा भन्दै हिँडे । नेपाल भ्रमणमा गएका विभिन्न चिनियाँ नेता र बुद्धिजीवीसँगको भेटमा पनि उनले ती कुरा दोहोर्याइरहे । तर उनको १० महिने कार्यकालमा ती सम्झौता कार्यान्वयनका उपलब्धि शून्य भयो । दाहालको कार्यकालमा बल्लतल्ल बीआरआईमा नेपालले हस्ताक्षर गर्यो । त्यसपछि तुरुन्तै सरकार परिवर्तन भइहाल्यो । दाहालपछि प्रधानमन्त्रीमा निर्वाचित शेरबहादुर देउवाले पनि पूर्ववर्ती सरकारले चीनसँग गरेका सम्झौताहरूको कार्यान्वयन गर्ने भनिरहँदा चिनियाँ थिङ्कट्याङ्कले भने नेपाली नेताको भनाइप्रति अविश्वास प्रकट गरिरहेका छन् । नेपाली दूतावासले आयोजना गरेको उक्त कार्यक्रममा प्रोफेसर हुपछि हबेइ विश्वविद्यालयमा स्थापित नेपाल अध्ययन केन्द्रका निर्देशक चाङ सुपिनले बीआरआई फ्रेमवर्कभित्र चीन नेपाल सहयोग प्रबद्र्धन शीर्षकको प्रस्तुति गरेका थिए । उनले नेपाली नेताहरू बोलीमा मात्र ठिक्क पार्ने तर व्यवहारमा केही नगर्ने भन्दै नेपाली नेताहरूप्रति व्यङ्ग गरे । चिनियाँ थिङ्कट्याङ्कका यी भनाइ व्यक्तिगत भेटघाटमा सुटुक्क भनिएका होइनन् । नेपालको कूटनीतिक नियोगले आयोजना गरेको सार्वजनिक समारोहमा औपचारिक रूपमा आफ्ना धारणा व्यक्त गरेका हुन् । यस्ता चिनियाँ भनाइले नेपालमा भारतीय हस्तक्षेपले हद नाघेको र त्यस्तो भारतीय नीतिले चीनलाई रुष्ट बनाएको सन्देश दिन चाहेको बुझिन्छ । आचार्य चिनियाँ अन्तर्राष्ट्रिय रेडियो, नेपाली सेवा, बेइजिङमा कार्यरत छन् ।"
राजनीतिमा बढ्दो मन्डलेकरण,"पार्टी र नेताका राजनीतिक हलीडा हर्क गुरुङका अनुसार राजनीतिक दलका विधान र चुनावी घोषणापत्रमा समानता तथा सामाजिक न्यायसम्बन्धी प्रशस्त प्रतिबद्धता पाइन्छ । ठूला दलका त पिछडिएका तथा शोषित समुदायका नाउँमा भ्रातृ संगठनहरू पनि छन् । तर पनि ती दलहरू शासनमा हुँदा उपेक्षित र शोषितका मुद्दा किन ओझेलमा पर्छन् ? यस प्रश्नको उत्तर खोज्ने क्रममा डा गुरुङ नेपाली राजनीतिका जानिफकार स्टेफन माइकसेलको निक्र्योलतिर पुगेका थिए । माइकसेलको निक्र्योल छ : एक, राजनीतिक दलहरू सम्भ्रान्त वर्गबाट सञ्चालित हुनाले पिछडिएका समूहका समस्याप्रति प्रतिबद्ध छैनन् । दुई, तिनका भ्रातृ संगठनहरू दलनेतृत्वका स्वार्थहरूसँग बढी सरोकार भएका चुनावी उद्देश्यका लागि आपसमा भिड्नतिर लागे । पहिलो कुरा साँचो हो भने राजनीतिक नेताहरूले गम खानुपर्यो । दोस्रो कुरा ठिक हो भने भ्रातृ संगठनमा संलग्न उपेक्षित अगुवाहरूले अर्काको हली पो भइएछ कि भनी विचार पुर्याउनुपर्यो ।पार्टीका नेता वा मालिक वा कुनै सत्ताशक्तिको प्रमुखकै हली हुने हो भने किन संगठन खोल्नु जरुरी भयो र ? आफ्ना स्वार्थ र आफन्तका हितमात्रै हेर्नेगरी घुमिफिरी मण्डले नै हुने हो भने किन लोकतान्त्रिक र वामपन्थी राजनीति गर्नु आवश्यक भयो र ? के संगठन खोल्नु र राजनीति गर्नु लगानी बिनाको सबैभन्दा नाफादायक व्यापार भएकै हो त ?ट्विटर :"
विस्थापितको अवस्था कष्टकर,"महोत्तरीमा जनजीवन सहज बन्दै महोत्तरीको दक्षिणी क्षेत्र डुबानमा रहे पनि वर्षा थामिएसँगै उत्तरी क्षेत्रको जनजीवन भने सहज हुँदै गएको छ । भावरक्षेत्रको भिरालो भूभागका कारण वर्षे भल दक्षिणतर्फ बगेर घट्न थालेपछि सहज भएको हो । सोमबार अपराह्न केहीबेर घाम लागेपछि मौसममा सुधारको आशा जगाएको छ ।(देवनारायण साह, वेदराज पौडेल, भरत जर्घामगर, श्यामसुन्दर शशि, शाहीमान राई, रवीन्द्र उप्रेती)"
घर फर्किनै सकस,ठोरीमा क्षति शनिबार र आइतबारको वर्षाले जिल्लाको विकट ठोरी गाउँपालिकामा पनि व्यापक क्षति पुगेको छ । त्यहाँ खहरेखोलामा आएको बाढीले ५ दर्जनभन्दा बढी परिवार विस्थापित भएका छन् ।
विस्थापित भोकभोकै,"पिउने पानीको अभावबर्दिया, गुलरिया ११ का बिक्री, टडुवा, सूर्यगौडी, टेपरी, मस्जदियालगायत क्षेत्रमा दुई दिनदेखि पिउने पानीको अभाव भएको छ । उक्त क्षेत्रका करिब पाँच सयबढी घर डुबानमा परेका छन् । हाते पम्पसमेत डुबानमा परेपछि पानीको हाहाकार मच्चिएको हो । सुरक्षित स्थानमा बसेका हजारभन्दा बढी पीडित दुई दिनदेखि भोकै छन् । प्रभावित क्षेत्रमा खाद्यान्न, पिउने पानी, औषधि र पर्याप्त कपडाको अभाव रहेको पीडितहरूको गुनासो छ । छिनछिनमा पानी पर्ने गरेकाले ओत लाग्ने ठाउँको समेत अभाव हुन थालेको बाढीपीडितले बताए । सुत्केरी, गर्भवती, वृद्ध र बालबालिका सबैभन्दा बढी प्रभावित छन् । गुलरिया ८ की विमला सुनारले दुई दिनदेखि सडकको बास भएको बताइन् । चा उचाउ र भुजा खाएर बाँचेका छौं, उनले भनिन्, छोराछोरीले भात खान पर्यो भन्छन् । चामल छैन कताबाट खुवाऊँ ? जिल्ला प्रशासन कार्यालयका प्रशासकीय अधिकृत डिल्लीराम आचार्यले पिउने पानीका लागि खानेपानी कार्यालयलाई निर्देशन दिइएकाले छिट्टै समस्या समाधान हुने बताए ।"
बबई पुल भासियो,बर्दिया (कास) सदरमुकाम गुलरिया हुँदै उत्तरदक्षिण र पूर्वपश्चिम राजमार्ग जोड्ने जब्दीघाटस्थित बबई नदीको पुल भासिएको छ । पप्पु कन्स्ट्रक्सनद्वारा दुई वर्षअघि निर्मित उक्त पुल हस्तान्तरण नहुँदै भासिएको हो । प्रजिअ विष्णुबहादुर थापाका अनुसार पुल भासिएपछि यातायात ठप्प भएको छ । ४ सय २५ मिटर लामो पुल भासिएपछि उत्तरी भेगसँग यातायात सम्पर्क विच्छेद भएको छ । तीन वर्षअघि स्थानीयले पटकपटक पुल कमसल भएको भन्दै विरोध गरेका थिए । गुलरियानेपालगन्ज सडक खण्डको भादा पुल नजिकको भाग पनि बाढीले बगाउँदा आवागमन बन्द छ ।
स्वार्थ समूहको दबाबमा सरकार,"के भएको थियो शुक्रबार ? सरकार र डा केसी पक्षबीच गत बिहीबार राति १ बजे नै सहमति भएको दाबी सरकारी पक्षको छ । केसीका तर्फबाट खटिएको वार्ता टोली चिकित्सा शिक्षा विधेयकमा समावेश गर्नुपर्ने तीनवटा बुँदा लिएर प्रस्तुत भएको थियो । जसको पहिलो बुँदा थियो विधेयकको प्रस्तावनामै चिकित्सिा शिक्षासम्बन्धी राष्ट्रिय नीति तर्जुमा उच्चस्तरीय कार्यदल (माथेमा) को प्रतिवेदन २०७२ अनुसार भन्ने उल्लेख गर्नुपर्ने । दोस्रो, कस्तो पूर्वाधार भएका कलेजलाई सम्बन्धन नदिने भन्ने विषयमा विधेयकमा पूर्ण रूपमा अस्पताल सञ्चालन भइनसकेको भन्ने थियो । त्यसलाई केसी पक्षका वार्ताकारले अस्पताल सञ्चालन भएको दुई वर्ष पूरा नभएको भन्ने शब्द राख्नुपर्ने बताए । तेस्रो, आशयपत्रसँग सम्बन्धित थियो । ऐन प्रारम्भ हुनुभन्दा अघि आशयपत्र लिई पूर्वाधार तयार भएका मेडिकल शिक्षण संस्थाहरूलाई सम्बन्धन दिन ऐनले बाधा पर्नेछैन भन्ने विधेयकमा उल्लेख थियो । केसी पक्षले यसमा आशयपत्र लिइसकेका यस ऐनबमोजिमको भौतिक पूर्वाधार र मापदण्ड पूरा गरेको भए सम्बन्धन दिन सकिने भनेर राख्नुपर्ने माग केसी पक्षबाट आएको उक्त समितिका सदस्य जीवन परियारले बताए । प्रस्तावनाबाहेक दुइटा माग तत्काल पूरा गर्न सरकारी पक्ष तयार भयो । तर, प्रस्तावनाका सन्दर्भमा कानुन मन्त्रालयले आपत्ति जनायो । कानुन मन्त्रालयले आयोग र कार्यदलको प्रतिवेदनको नाम प्रस्तावनामा अहिलेसम्म नआएको भन्दै त्यसलाई नराखी चिकित्सा क्षेत्रको सुधार गर्न नेपाल सरकारले गठन गरेको कार्यदलको प्रतिवेदनसमेतलाई दृष्टिगत गरी भन्ने शब्द राख्ने कुरा भयो । कानुन मन्त्रालयले नमानेपछि केसी पक्षको माग सम्बोधन गर्न प्रस्तावनालाई केही घुमाएर राख्ने समझदारी भएको हो, परियारले थपे, त्यही समझदारीअनुसार उपसमितिबाट शुक्रबार नै विधेयक पारित गर्ने काम भयो । केसी पक्षले ल्याएको यी तीनबुँदे सहमतिको प्रस्तावमा अधिकारवादीहरू दमननाथ ढुंगाना, सुबोध प्याकुरेल, सुशील प्याकुरेल, डा केदारभक्त माथेमा, डा सुरेन्द्र भण्डारी, नीलाम्बर आचार्यसहितको रोहबरमा सरकारी पक्षबीच अनौपचारिक समझदारी भएको थियो । प्रधानमन्त्री देउवा प्रस्तावनामा डा केसीले भनेकै शब्द राख्न पनि तयार थिए । तर, डा केसी भाषाको छिद्र खोजेर नयाँ मेडिकल कलेजलाई सम्बन्धन दिने मनसाय सरकार पक्षमा देखिएको भन्दै प्रस्ट रूपमै १० वर्षसम्म कुनै पनि मेडिकल कलेजले सम्बन्धन पाउन नहुने शब्द राख्नुपर्ने अडानमा कायम रहे । परियारकै शब्दमा सहमतिका लागि खोजिएको मध्यमार्गी उपाय शुक्रबारबाटै अन्त्य भएको थियो । डा केसीको जीवनरक्षा गर्न यसअघिका सबै सरकारले सम्झौता गरेका छन् भने अहिले किन नगर्ने ? कांग्रेस नेता केसीले भने, प्रधानमन्त्रीले विशेष पहल गरेर यसलाई तत्काल टुंग्याउनुपर्छ ।"
आईसीयू जान मानिरहेका छैनन्,"काठमाडौं (कास) प्राडा गोविन्द केसीको ११ औं सत्याग्रह मंगलबार २३ दिन पुग्दैछ । उस्तै मागका लागि यसअघि दस पटक गरी एक सय ४० दिन अनशन बसिसकेका उनको ११औं अनशन अहिलेसम्मकै लामो भएको छ । १० औं अनशन २२ औं दिन तोडिएको थियो । अनशन लम्बिँदै जाँदा उनको स्वास्थ्यमा प्रतिकूलता पनि बढदै गएको छ ।सोमबार साँझदेखि डा केसीको छातीको दुखाइमा तीव्रता बढेपछि स्याहारमा संलग्न चिकित्सकले आईसीयूमा लैजाने तयारी गरे तर उनले मानेनन् । उनलाई सास फेर्नसमेत गाह्रो भइरहेको छ । हामी सबै आईसीयूमा बस्नुस् भनेर प्रयास गरिरहेका छौं तर उहाँ मान्नुभएको छैन, त्रिवि शिक्षण अस्पताल, आईसीयूका इञ्चार्ज डा सुभास आचार्यले भने । उनका अनुसार डा केसीलाई अब जुनसुकै बेला आईसीयू लैजानुपर्ने स्थिति आउन सक्छ ।हामी सबै सम्भावित अनिष्ट पर्खिरहेका छौं, डा आचार्यले भने, मैले आईसीयूमा सयौं ज्यान बचाएको छु तर उहाँका लागि केही गर्न सकिरहेको छैन । अहिलेको संवेदनशील स्थितिमा समयमै उपचार प्रक्रिया सुरु नभए जतिसुकै आधुनिक चिकित्सा विज्ञान र प्रविधि उपयोग गरे पनि फरक नपर्ने उल्लेख गर्दै डा आचार्यले भने, फरक परे पनि आफूहरूले चाहेजस्तो परिणाम आउँदैन, ढिलो भइसकेको हुनेछ । चिकित्सकहरूका अनुसार डाकेसीको रक्तचाप र अक्सिजनको सान्द्रतासमेत न्यूनस्तरमा भएकाले निरन्तर अक्सिजन दिइराख्नुपरेको छ ।शरीरमा चिनीको मात्रा, इलेक्ट्रोलाइट र रगतमा सेतो रक्तकणिका संख्यासमेत सामान्य स्तरभन्दा निकै तल गइसकेको छ ।अनशन लम्बिँदै जाँदा स्वास्थ्य स्थितिमा अत्यधिक जटिलता बढ्न सक्ने देखिन्छ, प्राडाप्रदीपकृष्ण श्रेष्ठका अनुसार उनमा कुनै अंगको जोखिम हुने संक्रमण वा एक्कासि मुटुसम्बन्धी समस्या देखिएर आकस्मिक चिकित्सकीय हस्तक्षेप आवश्यक हुन सक्छ । उता, सरकारी वार्ता टोलीसँग सोमबारसमेत कुनै वार्ता भएन । केसीका प्रतिनिधि डा अभिषेकराज सिंहले सरकारी वार्ता समिति बनेको १९ दिन भए पनि हालसम्म मात्र ८ पटक वार्ता भएको बताए । सरकारी वार्ता समितिले चिकित्सा शिक्षा ऐन मात्र नभई अन्य विषयमा समेत छलफल प्रयास नगरेको उनले बताए ।"
धनुषामा महामारीको जोखिम,"पीडितलाई राहत सामग्री धुर्मुससुन्तली फाउन्डेसनले स्थानीय होटल होलिडेको सहयोगमा जनकपुर१ मुसहर टोलका बाढीपीडितहरूलाई च्युरा, मुरही, चाउचाउ, बिस्कुटलगायत खाद्यसामग्री वितरण गरेको छ । नेपाल रेडक्रस सोसाइटी, जनकपुर शाखाले पनि मुसहर बस्तीका बाढीपीडितहरूलाई त्रिपाल, बाल्टी, साडीलगायत सामग्री वितरण गरेका छन् । समाजसेवी वैद्यनाथ साहले जनकपुर १ दर्जी टोलका बाढीपीडितहरूलाई चामल, त्रिपाल, दाललगायत सामग्री वितरण गरेका छन् ।"
नगरमै ५ सय परिवार विस्थापित,"जनकपुर उपमहानगरपालिकाका ६० प्रतिशत घर डुबानमा परेका छन् । नगर क्षेत्रका पाँच सय परिवारका झन्डै १ हजार ५ सय व्यक्ति विस्थापित छन् । करोडांै मूल्य बराबरको भौतिक क्षति भएको छ । हालसम्म राहत नपाएको गुनासो पीडितले गरे । घरका सामान पानीले बगायो, स्थानीय इन्दु मेस्तरले भनिन्, स्थानीय समाजसेवीले खाना खुवाउनुभएको छ, अरू राहत पाएका छैनौं । रेडक्रसले पीडितलाई त्रिपाल र केही सामग्री बाँडे पनि सरकारी तबरबाट खास पहल भएको छै्रन । जनकपुर उपमहानगरपालिकाका इन्जिनियर वीरेन्द्र यादवले नगर क्षेत्रका ५० प्रतिशतभन्दा अधिक घर डुबानमा परेको बताए । जनकपुर उपमहानगरपालिकाका कुल २४ वडाका २२ हजार परिवारमध्ये झन्डै १२ हजार परिवारको घर डुबानमा परेको इन्जिनियर यादवको भनाइ छ । यतिसम्म कि सरकारी नियकासँग बाढीपीडित व्यक्ति तथा परिवारबारे यकिन तथ्यांक छैन । इन्जिनियर यादवका अनुसार सबभन्दा बढी जनकपुर उपमहानगरपालिकाका वडा नं १ को मुसहरटोल, दर्जीटोल, शिवपथ, वकिल मोहल्ला बाढीबाट सर्वाधिक प्रभावित छन् । वडा नं १ का कुल २ हजार ७ सय ८१ परिवारमध्ये १ हजार ५ सय परिवारको घर डुबानमा परेको अनुमान छ । वडा नं २ को किसोरी नगर, भानुचौक, शिवचौक इलाकासँगै वडा नं ४ को शान्तिनगर, १६ नं को कपिलेश्वर, १८ को प्रको महुवा तथा भोइल र कनकपटीलगायत गाउँ तथा मोहल्ला बाढीबाट बढी प्रभावित छन् । जनकपुर१ दर्जी मोहल्लामा राहत सामग्री वितरण गर्दै गरेका समाजसेवी वैद्यनाथ साहले सरकारले राहत नदिएको बताए । बाढीका प्रभावित बासिन्दाहरू स्थानीयको घरमा शरण लिएका छन् । नगरपालिकाका ५ सय परिवारका १ हजार ५ सय विस्थापितले मिल्स एरियास्थित धर्मसंस्थानलगायत नजिकका पाठशाला, धर्मशाला तथा सार्वजनिक दलानहरूमा शरण लिएका छन् । प्रमुख जिल्ला अधिकारी दिलीपकुमार चापागाईंले जिल्लाभरिका सम्पूर्ण गाउँपालिका, नगरपालिका तथा नगरका वडाध्यक्षहरूलाई सक्दो सहयोग गर्न निर्देशन दिएको बताए । सम्बन्धित स्थानीयनिकायका प्रमुखहरूलाई विस्थापितलाई खानबस्न व्यवस्था मिलाउन निर्देशन दिइएको छ । विभिन्न सरकारी तथा गैरसरकारी संघसंस्थाहरूलाई पनि परिचालन गरिएको छ । हेलिकप्टरबाट जनकपुर आएका कृषि विकासमन्त्री रामकृष्ण यादव तथा खानेपानी तथा सरसफाइ मन्त्री महेन्द्र यादवले पीडितलाई सहयोग गर्न सरोकारवाला निकायका प्रमुखहरूलाई निर्देशन दिए । धनुषा र सिरहाको स्थलगत निरीक्षण गर्न आइतबार यहाँ आएका दुवै मन्त्री दैवी प्रकोप उद्धार समितिको आकस्मिक बैठकमा सहभागी भएर धनजनको क्षतिबारे जानकारी लिए । खानेपानी तथा सरसफाइ मन्त्री महेन्द्र यादवले बाढीपहिरोका कारण दूषित खानेपानीबाट रोग सर्न सक्ने सम्भावना अधिक भएको उल्लेख गर्दै सफा खानेपानीको व्यवस्था मिलाउन सरोकारवाला निकायलाई निर्देशन दिए । बाढी प्रभावित क्षेत्रमा सफा खानेपानीका लागि मन्त्रालय जस्तोसुकै सहयोग गर्न तयार छ, उनले भने । कृषि विकासमन्त्री यादवले बाढीका कारण धान, माछा, कुखुरालगायतमा परेको प्रभावबारे सही तथ्यांक संकलन गर्न सम्बन्धित निकायलाई निर्देशन दिएका थिए ।"
पूर्वमा ४३ को मृत्यु,"सहयोग जुटैकाभ्रे (कास) देशका विभिन्न भूभागमा बाढी र पहिरोका विस्थापित परिवारलाई जिल्लामा राहत संकलन सुरु भएको छ । रोशी गाउँपालिकाले १ लाख रुपैयाँ प्रधानमन्त्री केन्द्रीय दैवीप्रकोप राहत कोषमार्फत सहयोग गरेको छ । नेपालीको दु:खमा साथै रहेको सन्देश दिन सहयोग गरेको अध्यक्ष दलबहादुर (डीबी) लामाले बताए । नेपाल पत्रकार महासंघ काभ्रेले पनि सहयोग संलकन सुरु गरेको छ । प्रत्येक सदस्यबाट अनिवार्य १ सय रुपैयाँ उठाउने निर्णय गरेको शाखा अध्यक्ष मोतीराम तिमल्सिनाले जाकारी दिए । नेविसंघ काभ्रे, लायन्स क्लब अफ काभ्रे बनेपालगायतका संस्थाले पनि जिल्लामा राहत संकलन थालेका छन् ।तीन दिन विमानस्थल ठप्प हुनेविराटनगर चार दिनदेखि अवरुद्ध विरानगर विमान स्थल सञ्चालनमा आउन अझै ३ दिन लाग्ने भएको छ । शुक्रबारबाट सुरु भएको अविरल वर्षाका कारण विमानस्थल पश्चिममा रहेको बस्ता नहर फुटेर पसेको थियो । विमानस्थलमा कम्मरकम्मर पानी भएपछि शुक्रबारबाट अवरुद्ध भएको हो । आइतबार दिउँसोबाट वर्षा रोकिएको छ । सोमबार दिउँसो विमानस्थल क्षेत्रको पानी सुकेको छ । तर जहाज पार्किङ गर्ने क्षेत्रमा लेदो जमेका कारण त्यसलाई हटाउन अझै ३ दिनभन्दा बढी लाग्ने नागरिक उडयन प्राधिकरण विराटनरका प्रमुख सुरेशमान सिंहले बताए । सोमबार दिनभर सेनाका डेढ सेय जवान र ५ वटा दमकलले लेदो हटाएका थिए ।"
चार दिनसम्म यातायात खुलेन,नवलपरासी (कास) पहिरो र सडक भासिएपछि अवरुद्ध बनेको पूर्वपश्चिम राजमार्गअन्तर्गत दाउन्नेमा चार दिनसम्म पनि यातायात सञ्चालनमा नआउँदा हजारौं यात्रु अलपत्र परेका छन् । आइतबार केही समय एकतर्फी यातायात सञ्चालनमा आएको भए पनि केही घण्टामै पुन: सडक अवरुद्ध भएपछि सवारी र यात्रु अलपत्र परेका हुन् । जंगल र पहाडका बीचमा रहेकाले यात्रुलाई खान र बस्नको समेत समस्या भएको छ । शुक्रबार राति एसमोड नजिकै ठूलो पहिरो गएपछि अवरुद्ध भएको राजमार्गमा शनिबार फेरि सडक भासिएको थियो । भासिएको सडकमा अस्थायी डाइभर्सन बनाएर यातायात सुचारु गर्ने समयमा फेरि आइतबार दाउन्नेकै ज्यामिरेमा सडक भासिएपछि यात्रुले थप सास्ती पाएका छन् । दाउन्नेको एसमोड नजिकै डाँडाबाट आउने भलको पानीले करिब पचास मिटर बगाएको सडकमा अस्थायी डाइभर्सन बनाएर यातायात सुचारु गर्न खोजिए पनि ठाउँठाउँमा हिलोका कारण यातायात सञ्चालन हुन सकेको छैन ।दाउन्ने खण्डको १५ किलोमिटरमा एक दर्जनभन्दा बढी स्थानमा पहिरो र रूख ढलेका छन् । यातायात सञ्चालनका लागि भत्किएको सडकमा ग्याविन राखेर भए पनि छिटोभन्दा छिटो सवारी सुचारु गराउन लागिपरेको छ । दाउन्नेकै ज्यामिरेमा सोमबार फेरि सडक भासिएपछि यातायात सञ्चालनमा थप कठिनाइ भएको छ । पन्ध्रबिस घण्टासम्म पानी पनि पिउन नपाएपछि बस छाडेर झरीमा भिज्दै युवायात्रु बजारतर्फ हिँडे पनि बालबच्चा र वृद्धवृद्धालाई भने सास्ती पुगेको छ । पहिरोको मौका छोपेर स्थानीय व्यवसायीले अलपत्र यात्रुलाई महँगोमा खानेकुरा बेचेका छन् । चाउचाउको सय रुपैयाँ र पानीको २ सय रुपैयाँसम्म तिरेर खानुपरेको यात्रुहरूले गुनासो गरे । एम्बुलेन्सलाई भने डोजरले तानेर सञ्चालनमा ल्याइएको छ । सोमबार रातभरिमा यातायात सञ्चालन गरिने प्रशासनले जनाएको छ ।
भारतमा पहिरोले ५० को मृत्यु,"सिम्ला (एजेन्सी) भारतको हिमाञ्चल प्रदेशमा पहिरोमा पुरिएर ५० जनाको ज्यान गएको छ । मन्डी जिल्लाको उर्ला गाउँस्थित सडकमा गुडिरहेका २ बस, २ कार र १ मोटरसाइकल पहिरोले पुरिएका हुन्। उद्धारकर्मीहरूले बसमा च्यापिएका ५ जनालाई बाहिर निकालेका थिए । उनीहरूको गम्भीर अवस्थामा उपचार भइरहेको प्रहरीले जनाएको छ । मन्डीका प्रहरी सहायक कमिस्नर सन्दिप कदमले उद्धारकर्मीले ५० जना मृतकलाई निकालेको बताए । उनले उद्धार कार्य जारी रहेकाले मृत्यु हुनेको संख्या अझै बढ्न सक्ने बताए । बस गहिरो गल्छीमा पुरिएकाले उद्धारमा कठिनाइ भइरहेको कदमले बताए । उनले पहिरोले कति मानिस पुरिए भन्ने यकिन नभएको जनाए । हिमाञ्चल प्रदेशमा विगत केही दिनको लगातार वर्षापछि पहिरो गएको हो । भारतीय प्रधानमन्त्री नरेन्द्र मोदीले घटनाप्रति दु:ख व्यक्त गरेका छन् । उनले मृतकका परिवारलाई उचित राहत दिन अधिकारीहरूलाई निर्देशन दिएका छन् । मुख्यमन्त्री वीरभद्र सिंहले घटनाबारे दु:ख व्यक्त गर्दै उद्धारका लागि निर्देशन दिएका छन् ।"
सियरालियोनमा १७९ मारिए,फ्रिटाउन (बीबीसी) सियरालियोनको राजधानी फ्रिटाउनमा गएको भीषण पहिरोले कम्तीमा १ सय ७९ जनाको मृत्यु भएको छ । मृतकको संख्या बढ्न सक्ने अधिकारीले बताएका छन् । पहिरोले सयौंमानिस घरबारविहीन भएका छन् । उपराष्ट्रपति भिक्टर बोक्कारी फोले सयौं मानिसको मृत्यु भएको बताए । उनले मृतकको संख्या यकिन भइनसकेको बताए । फोले घटनालाई जीवनकै दर्दनाक क्षण भएको जनाए । उनले कतिपय मानिस हिलोमा अड्के पनि उद्धारमा समस्या भएको बताए । रेडक्रस प्रवक्ता अबु बकर तारावाल्लीले भारी वर्षातका कारण राजधानीनजिकैको पहाडको सानो अंश खसेको हो । उनले घटनाको समयमा मानिस सुतिरहेकाले धेरैको मृत्यु भएको बताए । अधिकारीले उद्धार कार्य जारी रहेको बताएका छन् । उनीहरूले थप मानिसको पनि मृत्यु भएको आशंका गरेका छन् । समाचार संस्था एएफपीले मृतकको संख्या ३ सय १२ सम्म पुग्न सक्ने बताएको छ।
पाकिस्तान प्रमुख साझेदार,इस्लामाबाद (सिन्हवा) चिनियाँ उपप्रधानमन्त्री वाङ याङले चीनको बेल्ट एन्ड रोड इनिसियटिभ को पाकिस्तान प्रमुख साझेदार भएको बताएका छन् । उनले चीनपाकिस्तान आर्थिक करिडोर निर्माणमा पाकिस्तानको भूमिका महत्त्वपूर्ण हुने विचार व्यक्त गरे । ७१ औं स्वतन्त्रता दिवस अवसरमा इस्लामाबाद पुगेका वाङले हालैका वर्षहरूमा आतंकवादीको डटेर सामना गरेको भन्दै पाकिस्तानको प्रशंसा गरे । स्वतन्त्रता दिवसको कार्यक्रममा सहभागी हुन वाङ सरकारी निमन्त्रणामा इस्लामाबाद पुगेका हुन् । पाकिस्तानी प्रधानमन्त्री साहिद खकान अब्बासीसँगको भेटवार्तामा वाङले दक्षिण पूर्वी एसियामा शान्ति स्थापनामा पाकिस्तानको भूमिका महत्त्वपूर्ण भएको बताए । याङले अन्तर्राष्ट्रियस्तरमा पाकिस्तान उदाउँदो शक्ति भएको दाबी गरे । उनले दुई देशको मित्रतापूर्ण सम्बन्ध रहेको बताउँदै विकास निर्माणका क्षेत्रमा सहकार्य गर्न सदैव तत्पर रहेको बताए । अब्बासीले चीन र पाकिस्तान दाजुभाइ भएको बताउँदै दुई देशबीचको सम्बन्ध थप मजबुद गर्न आवश्यक भएको बताए । वाङले गतवर्ष चीनको सिचुवानमा गएको भूकम्पमा पाकिस्तानले पुर्याएको योगदानको प्रशंसा गरे । हालैका वर्षहरूमा पाकिस्तानी अर्थतन्त्रमा भएको उच्च आर्थिक वृद्धिदरमा चिनियाँ सहयोग प्रमुख मानिन्छ ।
आणविक युद्धको खतरा छैन,"वासिङ्टन (बीबीसी) अमेरिकी गुप्तचर संस्थाले उत्तर कोरियासग कुनै पनि आणविक युद्धको सम्भावना नरहेको बताएको छ । केन्द्रीय गुप्तचर संस्था प्रमुख माइक पोम्पोइले एक टेलिभिजन कार्यक्रममा उत्तर कोरियाले आणविक कार्यक्रमको विकास र विस्तार तीव्र गतिमा गरिरहेको जनाए । केही दिनमै उत्तर कोरियाले अर्को क्षेप्यास्त्र परीक्षण गर्न सक्नेछ, यदि त्यसो गरे पनि त्यो कुनै अनौठो हँुदैन, उनले भने, तर अमेरिकाको रणनीतिक धैर्यताको सीमा सकिँदै गएको छ । पोम्पोईले उत्तर कोरियाली नेता किम जोङ उनले आणविक कार्यक्रम विकासको प्रयास जारी राख्नेमा शंका नरहेको बताए । उनले अमेरिकासम्म सजिलै मार हान्न सक्ने हतियार विकास गरिनसकेको तर छोटो समयमा विकसित गर्ने सम्भावना भएको दाबी गरे ।"
पहिरोमा २ नेपालीसहित १७ को मृत्यु,"दार्चुला (कास) सीमावर्ती बजार धारचुलाबाट ५० किलोमिटर उत्तरपूर्व मालपामा पहिरो खस्दा सोमबार २ नेपालीसहित १७ जनाको मृत्यु भएको छ । ४ सुरक्षाकर्मीसहित २० जना बेपत्ता छन् ।व्यास गाउँपालिका ५ स्याकुका आनसिंह धामी र व्यासकै निम लुहारको मृत्यु भएको जानकारी प्राप्त भएको जिल्ला प्रहरीले जनाएको छ । घटनास्थल रहेको मालपा कैलाशमानसरोवर मार्गमा पर्छ । मृतक सबैको सनाखत हुन सकेको छैन । बेपत्तामा नेपाली पनि हुन सक्ने अनुमान गरिएको छ । उक्त क्षेत्रमा नेपाली नागरिक भरिया र सडक निर्माण लगायतका दैनिक ज्यालादारीमा काम गर्न जान्छन् । पहिरोमा पुरिएका केही सैनिकको सकुशल उद्धार गरिएको छ । मालपा खोलामा आएको बाढीले ३ वटा होटल बगाएको छ । घटनामा दर्जनौ स्थानीयसहित २ जना सैनिक जवान घाइते छन् ।यस्तै पिथौरागढबाट १ सय ४५ किलोमिटर दूरीमा रहेको महाकाली नदी किनारको भारतीय सुरक्षा क्याम्पमा समेत पहिरो खसेको त्यहाँका सञ्चारमाध्यमले जनाएका छन् । उक्त क्षेत्रमा कैयौं विस्थापित छन् । स्थानीयको बिचल्ली भएको छ ।यस्तै मांगती र सिमखोलाको मोटरेबल पुलसमेत बगेको छ । सामानसहितका भारतीय सेनाका ३ ट्रक, ४ जिप र खच्चर बगेका छन् । मानसरोवर मार्गको ५० मिटरभन्दा बढी खण्ड बाढीले बगाएको छ । सेनाका दुई हेलिकप्टरमार्फत उद्धार कार्य जारी छ ।सीमावर्ती धारचुलाबाट ८ किलोमिटरमा रहेको ऐलागाड राजमार्ग अवरुद्ध छ । पांगलामालपा सडकखण्डअन्तर्गत विभिन्न ठाउँमा पहिरो खसेकाले आवतजावत बन्द भएको छ । भारतको कैलाश मानसरोवर मार्ग अवरुद्ध हुँदा दार्चुलाका उत्तरी व्यास गाउँपालिकाको राप्ला, सुन्सेरा, धौलाकोट र हुतीका स्थानीयलाई आवतजावतमा समस्या भएको छ । यो क्षेत्रका स्थानीय भारतको बाटो हुँदै तिग्रमको झोलुंगे पुल र तुइन तरेर सदरमुकाम खलंगा आउजाउ गर्छन् । यसअघि मालपामै सन् १९९८ अगस्ट १७ को राति भीषण बाढीपहिरो जाँदा ६० जना कैलाश मानसरोवर दर्शनार्थी, आईटीबीपीका जवानसहित २ सय ६० जनाको ज्यान गएको थियो ।"
घरदैलोमा सरकारी सेवा,"नुवाकोट (कास) स्थानीयवासीलाई घरदैलोमा सरकारी सेवा प्रदान गर्ने उद्देश्यले मेघा गाउँपालिकामा घुम्ती सेवा सञ्चालन गरिएको छ । दुई दिने घुम्ती शिविरमा नागरिकता, जन्मदर्ता, नि:शुल्क स्वास्थ्य उपचार सेवा, कृषि परामर्शलगायतका सेवा प्रदान गरिएको थियो । नियमित कार्यक्रमअन्तर्गत शिविर सञ्चालन गरिएको प्रमुख जिल्ला अधिकारी जगदीशराज बरालले बताए ।"
ढुंगाले लागेर मृत्यु,दार्चुला (कास) बाटामा हिँड्दा माथिबाट खसेको ढुंगा लागेर गम्भीर घाइते भएकी महिलाको मृत्यु भएको छ । उपचारका लागि जिल्ला अस्पताल ल्याउने क्रममा शनिबार बाटामै उनको मृत्यु भएको हो। सदरमुकामबाट तुइन तरेर घर फर्कंदा ४५ वर्षीया विमला जोहारी बाटोमाथिबाट खसेको ढुंगाले टाउकामा लाग्दा घाइते भएकी थिइन् । व्यास गाउँपालिका२ दुम्लिङकी जोहारीको व्यास२ कै तषारपानी नजिक बाटामै मृत्यु भएको प्रहरीले जनाएको छ ।
राहत वितरणमा ढिलाइ,"त्रिपाल पनि छैनअति प्रभावित बस्तीका अधिकांश घर कच्ची छन् । कच्ची घरका भित्ता पानीले भिजेपछि गलेका छन् । कतिपयका घर भत्केका छन् । त्रिपाल नहुँदा उनीहरूलाई ओत लाग्ने ठाउँ पनि छैन । टीकापुर नगरपालिका ६ भर्तापुरकी रामकुमारी चौधरी घर भत्केपछि आफ्नो परिवार लिएर सोमबार सडकमा पुगेकी छन् । त्रिपाल पनि छैन । ओत लाग्ने कुनै ठाउँ नै छैन, उनले भनिन् ।"
सेनाद्वारा थप ६६ करोड माग,"काठमाडौं नेपाली सेनाले हवाईजहाज र हेलिकप्टर किन्न थप ६६ करोड रुपैयाँ माग गरेको छ । यसअघि नै ८ अर्ब रुपैयाँ निकासा पाइसकेको सेनाले अर्थ मन्त्रालयसँग थप रकम मागेको हो । रक्षा सचिव श्रीधर सापकोटाका अनुसार एउटा जहाज (फिक्स्ड विङ) दुई एमआई १७ हेलिकप्टर र एक विशिष्ट खाले (भीआईपी) हेलिकप्टर किन्ने तयारी छ । यसका लागि पहिलेको बजेट बजार भाउ बढेका कारण अपुग हुन सक्ने भएकाले थप बजेट सुनिश्चितताका लागि अर्थ मन्त्रालयमा प्रस्ताव पठाएको उनले बताए । गत वर्षको बजेटमै सेनालाई हवाई सेवा विस्तारका लागि रकम विनियोजन भए पनि खरिद प्रक्रिया सुरु भएको छैन । अहिले टेन्डर आह्वान गर्नुपूर्व सेनाले रक्षा मन्त्रालयमार्फत थप रकम मागेको हो । यस अवधिमा मूल्य वृद्धि (प्राइस एक्सलेसन) अनुसार थप रकम मागिएको हो, रक्षा सचिव सापकोटाले भने । उनले पहिल्यै बजेट स्वीकृत भएको र हाल टेन्डर गर्दा सामानको भाउ बढेकाले सोहीअनुसारको रकम मागिएको बताए । करिब एक वर्षअघि बजेट स्वीकृत भएको थियो । तर, स्रोतका अनुसार कमिसन एजेन्टको दबाबमा रकम थप्न खोजिएको छ । स्रोतका अनुसार कमिसन एजेन्टहरूद्वारा प्रधानमन्त्री शेरबहादुर देउवामार्फत रकम थप गर्न सेना, रक्षा मन्त्रालय हुँदै अर्थ मन्त्रालयमा पनि दबाब दिइएको छ । केपी ओली प्रधानमन्त्री हुँदा आर्थिक वर्ष २०७३७४ को बजेटमा करिब ८ अर्ब रुपैयाँ बराबरको रकम स्वीकृत भएको थियो । ८ अर्बको बजेट पहिल्यै स्वीकृत भए पनि हाल आएर प्रधानमन्त्री देउवाको पालामा टेन्डर हुने भएपछि उनी निकट एजेन्टहरूको दौडधुप निकै बढेको छ, स्रोतले भन्यो । खरिद एजेन्टहरूको दौडधुप, सेना मुख्यालय, रक्षा, प्रधानमन्त्री कार्यालय र अर्थ मन्त्रालयमा बढिरहेको स्रोतको भनाइ छ । रक्षा सचिव सापकोटा भने स्रोतको सुनिश्चितता मात्रै खोजिएको बताउँछन् । पहिलेको बजेट पास भएको धेरै समयपछि टेन्डर गर्दा सामानको मूल्य बढेको हुन सक्छ, सोहीअनुसार केही थप रकम मागिएको हो, उनले भने, यदि मूल्य बढेको रहेछ भने रकम अभाव नहोस् भनेर सुनिश्चितता मात्रै खोजिएको हो ।आर्थिक वर्ष २०७३७४ कै बजेटमा खरिद गर्न बजेट स्वीकृति दिइए पनि हालसम्म जहाज वा हेलिकप्टर खरिद भएको छैन । गत चैत ३० गतेको मन्त्रिपरिषद् बैठकले जहाज (फिक्स्ड विङ) किन्न अनुमति दिइसकेको छ ।एउटा जहाज गत वर्ष दुर्घटनामा परेपछि चालु हालतको विमान कुनै पनि नरहेको नेपाली सेनाका प्रवक्ता झंकरबहादुर कडायतले जानकारी दिए । जहाज खरिदका लागि इन्डोनेसियाली कम्पनी पीटीडीआई र नेपाली सेनाबीच असार पहिलो साता सम्झौता भइसकेको छ । यसको खरिद मूल्यबारे कुनै खुलाइएको छ । अब किन्न खोजिएको जहाज सामान ढुवानीसँगै प्याराजम्पलगायतका सुविधा भएको हुनेछ । यो मिलिटरी हेलिकप्टर हो, कडायतले भने, हामीलाई चाहिने धेरै सुविधा यसमा हुनेछन् । योसँगै किन्ने भनिएको हेलिकप्टरको टेन्डर वा अन्य सम्झौता केही भएको छैन । अरू सामान आवश्यक त छन् तर प्रक्रियाबारे थाहा हुन सकेन, कडायतले भने, बरु केही हेलिकप्टर हामी लिलाम बढाबढमा बेच्न खोजिरहेका छौं ।उनका अनुसार १२ वटा हेलिकप्टर बढाबढमा राखिएका छन् । जसमध्ये ८ वटा नचल्ने अवस्थाका र ४ चालु हालतका छन् । बारम्बार टेन्डर गर्दा पनि यी हेलिकप्टर खरिदका लागि दरखास्त परेको छैन । सेनासँग करिब १० हेलिकप्टर चालु हालतमा छन् ।"
"अनुगमन बढयो, विकृति उस्तै",आपूर्ति विभागले विगत ५ वर्षमा गरेको बजार अनुगमनआर्थिक वर्ष बजार अनुगमन (फर्मको संख्या)२०६९७० २१६४०७०७१ ३३५२०७१७२ २३९००७२७३ ४३४२०७३७४ ४७०५
होटलमै डलर साट्न पाइने,"काठमाडौं अब होटलमै अमेरिकी डलर साट्न पाइने भएको छ । प्रतिग्राहक ३ सय डलरसम्म साट्न पाउने व्यवस्था राष्ट्र बैंकले गरेको हो ।यसअघि होटलले सेवा दिएबापतको रकम मात्रै लिन पाउने सुविधा थियो । अनौपचारिक रूपमा होटलहरूले विदेशी मुद्रा पनि सटही गर्दै आएका थिए । अब भने औपचारिक रूपमै साट्न पाउने भएका हुन् । राष्ट्र बैंकले मौद्रिक नीतिमार्फत यस्तो व्यवस्था गरेको थियो । सोही व्यवस्थाअन्तर्गत राष्ट्र बैंकको विदेशी विनिमय विभागले तीन दिनअघि परिपत्र गरी कार्यान्वयनका लागि निर्देशन दिएको छ।करिब ७ महिनाअघि राष्ट्र बैंकले होटलहरूलाई विदेशी मुद्रा सटही अधिकार नभएको भन्दै नसाट्न निर्देशन दिएको थियो । होटलहरूले ग्राहकलाई दिएको सुविधा बराबरको रकम लिने सुविधा भए पनि विदेशी मुद्रा सटही गर्न नपाउने भन्दै राष्ट्र बैंकले उक्त निर्देशन दिएको हो । उक्त कारणले व्यवसाय सञ्चालन गर्न अप्ठयारो भएको भन्दै होटल व्यवसायीहरू सटही सुविधा माग गर्दै राष्ट्र बैंक पुगेका थिए। व्यवसायीहरूको आग्रहका आधारमा राष्ट्र बैंकले अर्को व्यवस्था नभएसम्मका लागि प्रतिग्राहक ३ सय अमेरिकी डलरसम्म सटही गर्न सक्ने सुविधा दिएको हो । इजाजत प्राप्त होटलहरूले आफ्नो सेवा बिक्री गर्दा मात्र सटही दिन सक्ने व्यवस्था रहेकामा अब उप्रान्त होटलमा बस्ने आफ्ना ग्राहकलाई आवश्यक परेमा प्रतिग्राहक अधिकतम ३ सय अमेरिकी डलर बराबरसम्म सटही दिन सक्नेछन्, राष्ट्र बैंकको निर्देशनमा उल्लेख छ । यसैगरी १० हजार अमेरिकी डलर (करिब १० लाख रुपैयाँ) मूल्यसम्मका हवाईजहाज, दूरसञ्चारका पार्टपुर्जा तथा मेडिकल इक्विपमेन्टका पार्टपुर्जा सीधै त्रिभुवन अन्तर्राष्ट्रिय विमानस्थल भन्सार नाकाबाट आयात गर्न सकिने भएको छ । यसअघि यस्तो व्यवस्था थिएन । यसरी आयात भएका सामानका लागि विविनी फाराम जारी गर्न आवश्यक नभएको राष्ट्र बैंकले जनाएको छ । हवाईजहाज, दूरसञ्चारका पार्टपुर्जा तथा मेडिकल इक्विपमेन्टका पार्टपुर्जा आधिकारिक एजेन्टमार्फत तत्कालै विदेशबाट मगाउनुपरेमा अमेरिकी डलर १० हजारसम्मका सामानहरू बिक्रेताले उधारोमा पठाइदिएमा त्यस्ता सामान नियमअनुसार त्रिभुवन अन्तर्राष्ट्रिय विमानस्थल भन्सार नाकाबाट आयात गर्न सकिनेछ, राष्ट्र बैंकको निर्देशनमा भनिएको छ, यस्ता सामानहरू नियमअनुसार जाँच पास भई आएको ९० दिनभित्र सम्बन्धित कागजातका आधारमा भुक्तानी पठाउन सकिनेछ । नेपालमा कार्यरत विदेशी नागरिकले आफूले पारिश्रमिकबापत कमाएको रकम विदेश लाने प्रक्रियालाई राष्ट्र बैंकले केही सरल बनाएको छ । नयाँ व्यवस्थाअनुसार त्यस्ता कर्मचारीहरूले पारिश्रमिक आफ्नो राष्ट्रमा पठाउन राष्ट्र बैंक धाइरहनुपर्ने छैन । सीधै आफ्नो खाता रहेको वाणिज्य बैंकमा गएर रकम पठाउन सक्नेछन् । आफ्नो पारिश्रमिकमा प्रचलित कानुनबमोजिम कर कट्टी पश्चात् हुन आउने रकमको बढीमा ७५ प्रतिशत रकम सम्बन्धित वाणिज्य बैंकबाट पठाउन सक्नेछन्, परिपत्रमा उल्लेख छ, यसका लागि सम्बन्धित बैंकलाई एक वर्षका लागि स्थायी अनुमतिपत्र दिइनेछ ।"
६० हेक्टर पोखरीको माछा बग्यो,"भरतपुर (चितवन) लगातारको वर्षाले यहाँका अधिकांश पोखरीको माछा बगाएको छ । झन्डै ६० हेक्टर पोखरीको माछा बगाएको व्यवसायीहरूले बताएका छन् । नेपाल मत्स्य व्यवसायी संघका अनुसार झन्डै २५ करोडको माछा र पोखरी क्षति भएको छ । चितवनको माडी, रत्ननगर, खैरहनीलगायतका स्थानमा कृषक बढी प्रभावित भएका छन् । प्रधानमन्त्री कृषि आधुनिकीकरण परियोजना मत्स्य ब्लक कार्यक्रमअन्तर्गत पोखरी खन्दै गरेको किसानसमेत बाढीले प्रभावित भएका छन् । मत्स्य विकास अघिकृत परशुराम यादवले चितवनभरि क्षतिको विवरण संकलन भइरहेको बताए । झन्डै ६० हेक्टर पोखरीको माछा बगाएको छ, उनले भने, ठूलो लगानीमा पोखरी खनेर व्यवसाय गरेका किसान मर्कामा परेका छन् । सरकारले चितवनलाई तरकारी, माछा र धानका लागि पकेट क्षेत्र मानेको छ । लगातारको वर्षाले पोखरी डुबानमा परी सबै माछा बगाएको रत्तनगरका कृषक लालबहादुर तामाङले बताए । माडी नगरपालिका र पश्चिम क्षेत्रको जगतपुर, शुक्रनगर, दिव्यनगर क्षेत्रलाई माछा उत्पादनका हिसाबले महत्त्वपूर्ण मानिन्छ । पूर्वी क्षेत्रको भण्डारामा सरकारी लगानी रहेको माछाको भुरा उत्पादन केन्द्र र माछापालन रहेको छ । ती सबै डुबानमा परे । नेपाल मत्स्य व्यवसायी संघका केन्द्रीय अध्यक्ष अम्बिकाप्रसाद अधिकारीले बाढी र डुबानले झन्डै २५ करोडको माछा र पोखरीको संरचना बगाएको दाबी गरे । उनले भने, बिक्री गर्न तयार भइसकेका माछासमेत बाढीले बगाएको छ । चितवनमा ५ सय ७४ हेक्टरमा २ हजार २ सय २३ माछा पोखरी छन् । १ हजार ३ सय कृषक व्यावसायिक माछापालनमा संलग्न छन् । एक हेक्टर पोखरी खन्न झन्डै ८ लाख लाग्छ, केन्द्रीय अध्यक्ष अधिकारीले भने, धेरैजसोको संरचना नै भत्किएको छ । यहाँ उत्पादन गरिएका माछाको मुख्य बजार काठमाडांै र पोखरा हुन् ।"
धान डुबानमा,पर्सा (कास) आइतबार वर्षासँगै विभिन्न खोलानालाबाट आएको बाढीले पर्साको १५ हजार हेक्टरमा लगाइएको धान बाली डुबानमा पारेको जिल्ला कृषि विकास कार्यालयले जनाएको छ । कार्यालय प्रमुख वीरेन्द्र सिन्हाले कार्यालयको जिल्लास्थित विभिन्न सेवा केन्द्रहरूबाट प्राप्त प्रारम्भिक सूचनाको आधारमा यस्तो अनुमान गरिएको बताए । सामान्यतया डुबानमा परेको धान बाली खेतमा पानी घटेपछि फेरि उठ्ने गरेको तर पानीको निकास नभएको खेतमा लामो समय पानी जमिरहे बाली कुहिने सम्भावना रहेको उनले बताए । हाल धान बालीमा बाला फुटिनसकेकाले धान बालीको हकमा पानीले त्यति ठूलो क्षति नहुने उनको अनुमान छ । जिल्लाका किसानले चैते धान बाली भित्र्याइसकेकाले पाकेको धान भने नोक्सान नभएको उनले बताए।सिन्हाका अनुसार तरकारी बालीको हकमा भने केही क्षति भएको छ । किसानले वर्षे तरकारी बाली लगाएकामा करिब १५ हेक्टर जग्गाको तरकारी बाली नोक्सान भएको उनले बताए । तरकारी बालीलाई धेरै पानी भए बाली मर्ने सम्भावना बढी हुन्छ ।
सीए थपिए,"काठमाडौं (कास) मुलुकमा नयाँ ८२ जना चार्टर्ड एकाउन्टेन्ट (सीए) थपिएका छन् । नेपालमै पढेका ३९ जना र भारतबाट अध्ययन गरी फर्केका ४३ जना गरी ८२ जना चार्टर्ड एकाउन्टेन्ट थपिएको नेपाल चार्टर्ड एकाउन्टेन्ट्स संस्था (आइक्यान) ले जनाएको छ । सन् २०१७ मा नयाँ सदस्यताका लागि सञ्चालन गरेको परीक्षाको नतिजाअनुसार ८२ जना परीक्षार्थी चार्टर्ड एकाउन्टेन्ट सदस्यताका लागि योग्य भएका छन्, आइक्यानले जारी गरेको विज्ञप्तिमा उल्लेख छ ।"
थप ३ सय पर्यटकको उद्धार,"सौराहा लगातारको वर्षाले गर्दा शनिबार रातिबाट डुबानमा परेको सौराहा सामान्य बन्दै गएको छ । पानी सुकेको छ । राप्ती किनारमा रहेका होटल तथा रेस्टुरेन्टमा भने पानी बाँकी नै छ । थप ३ सय पर्यटकलाई सोमबार बिहान हेलिकप्टर, जहाज, पर्यटक बस र जिपमार्फत गन्तव्यमा पठाइएको छ । क्षेत्रीय होटल संघका अनुसार ल्यान्डमार्क होटलमा रहेका १२ जना पर्यटकलाई सिम्रिक एयरमार्फत काठमाडौं पठाइएको छ । अहिले सौराहामा पर्यटक छैनन् । संघले मंगलबारबाट होटलको क्षति विवरण संकलन गर्ने जनाएको छ । सौराहा सामान्य बन्दै गएको छ, संघ अध्यक्ष सुमन घिमिरेले भने, अधिकांश होटलमा पसेको पानी सुकेको छ, नदी किनारमा भएका होटल तथा रेस्टुरेन्टमा पानी अझै छ । उनका अनुसार बुधबारसम्म अधिकांश होटल सञ्चालनमा आउनेछन् । राप्ती किनारका बाहेक सबै होटल सञ्चालनमा आउनेछन्, उनले भने, होटलभित्र माटो, हिलो र पानी पसेको छ । अहिले होटल सफाइ गर्ने काम सुरु भएको छ । राप्ती छेउका होटल सञ्चालनमा आउन भने केही समय लाग्नेछ । राप्ती नदी डयाम फुटाएर बस्तीभित्र प्रवेश गर्दा सौराहा डुबानमा परेको हो । किनारका आधादर्जन रेस्टुरेन्ट (पब) बगे । केही डुबे। बाढी आएर बगाउलाजस्तो थिएन, राप्ती किनारस्थित सौराहा बिच रेस्टुरेन्टका सञ्चालक बलराम दाहालले भने, राति साढे १० बजे पानी बढ्यो, केही निकाल्न पाइएन, सबै बग्यो । उनले रेस्टुरेन्टको सामान केही निकाल्न नपाएको गुनासो गरे । उनका अनुसार ७० लाखको क्षति भएको छ । केही निकाल्न पाइएन, उनले भने, १५ मिनेटमा सबै बग्यो । नदी बस्तीमा पस्दा समस्या भएको उनले बताए । उनका अनुसार जंगल पब, सन्सेट भिउ रेस्टुरेन्ट, सेन्ट्रल बिच रेस्टुरेन्ट, राप्ती बिच रेस्टुरेन्ट र राप्ती रेस्टुरेन्ट बगे । किनारमा राखेका छाता केही बगेका र केही ढलेका छन् । ६ वटै गरेर ४ करोडभन्दा बढीको क्षति भएको छ, उनले भने, पहिलाकै अवस्थामा आउन ३ महिनाभन्दा बढी लाग्छ । राप्ती किनारमा साँझबिहान पर्यटकको भीड लाग्थ्यो । किनारमा रमाउनेको कमी हुँदैनथ्यो । कोही फोटो खिच्न त कोही वरिपरि डुलिरहेका देखिन्थे । केही सयमका लागि पर्यटकले यस्तो मज्जा लुट्न पाउने छैनन् । त्यस्तै नदी किनार आसपासका होटलका स्विमिङ पुलमा समेत क्षति पुगेको छ । होटलका भुइँतलाका रुम र रेस्टुरेन्टमा बढी क्षति पुगेको छ, अध्यक्ष घिमिरेले भने, नदी छेउका होटलका स्विमिङ पुल ड्यामेज छन्, भित्री भागका होटलमा समेत बाढी पसेको छ । शुक्रबार रातिदेखि परेको अविरल वर्षासँगै राप्ती र बूढी राप्ती (चित्रसारी खोला) को बाढी बस्तीमा पसेको हो । आइतबार बाढीमा फसेका पर्यटकलाई हात्ती, डुंगाको सहयोगमा उद्धार गरिएको थियो । बाढीले गर्दा त्रासमा रहेका चाइनिज, युरोपियन र आन्तरिक पर्यटकको उद्धार गरिएको थियो । शुक्रबार भएकाले आन्तरिक पर्यटकको बाक्लो उपस्थिति रहेको थियो । ६ सय पर्यटक बाढीमा फसेका थिए । सौराहामा १ सय १० होटल छन् । पार्किङ गरेर राखिएका २ वटा गाडी र ३ वटा मोटरसाइकल बाढीले बगाएको छ । अहिले सौराहा सम्पर्कविहीन बनेको छ । विद्युत् सेवा अवरुद्ध छ । सडकमा राखिएका सोलार बत्तीका पोल ढलेका छन् । सौराहा पुग्ने सडक बाढीले छियाछिया बनेको छ । बाटामा खाडल बनेर ठाउँठाउँमा पानी जमेको छ । निर्माणाधीन होटल सञ्चालनमा नआउँदै बाढीको सिकार बनेका छन् । त्यस्तै पश्चिम क्षेत्रमा रहेका रिसोर्टहरू जंगल भिल्ला, कसरा, साराङ वाइल्डलाइफ, मेघौली सेराईलगायतका होटल तथा रिसोर्टमा बाढी पसेको छ । भुइँतलाका ६ वटा रुमको केही निकाल्न पाइएन, प्रत्येक १०१० मिनेटमा पानी बढ्दै गयो, जंगल भिल्ला रिसोर्टका सञ्चालक गणेश पौडेलले भने, सबै फर्निचर ड्यामेज भएको छ, सफा गर्न पाइएको छैन । उनका अनुसार रुममा हिलो र लेदो भरिएको छ । शनिबार राति १२ जना विदेशी र ३ जना नेपाली पर्यटक थिए । ०५० र ०५९ सालमा आएको बाढीभन्दा ठूलो भएको पर्यटन व्यवसायीले बताए ।"
पूर्व चिनाउने गायक,"काठमाडौं गायिका मेलिना राई एउटा सन्दर्भ सम्झेर बेलाबखत थकथक मान्छिन् । उनलाई खेमराज गुरुङको चिसो चिसो बतास बोलको गीत गाउन भनिएको रहेछ । त्यसको डमी नै हात परे पनि केके कारणले गाउन पाइन् । मैले त्यो मौका गुमाएँ, उनले भनिन्, गाएको भए खेमराज दाइ र मेरो पहिलो सहकार्य हुने थियो ।गत साल दिवंगत भएका गायक खेमराज गुरुङसँगको सम्झना गर्ने क्रममा गायिका राईले उनीसँग काम गर्न चुकाएको भन्दै खिन्नता प्रकट गरिन् । उक्त गीतमा गुरुङको शब्दसंगीत भएको र उनले गाउनुपर्छ है बैनी भनेको मेलिनाले बताइन् । उहाँ मभन्दा धेरै सिनियर मान्छे, उनले भनिन्, तैपनि मसँग काम गर्न इच्छुक हुनुभएको देख्दा ज्यादै खुसी लागेको थियो । खेमसँग काम नगरे पनि मेलिनालाई सोमबार खेमराज गुरुङ नवप्रतिभा पुरस्कार प्रदान गरियो । खेमराज गुरुङ ट्रस्टकी संरक्षक तुलसीमाया गुरुङ र उपाध्यक्ष चञ्चला गुरुङले २० हजार रुपैयाँ हस्तान्तरण गरे । गायक गुरुङको प्रथम वार्षिकी अवसरमा मेलिनासँगै वरिष्ठ गीतकार रत्नशमशेर थापालाई पनि सम्मान गरिएको थियो । उनलाई खेमराज गुरुङ संगीत सम्मान स्वरूप ५० हजार रुपैयाँ दिइयो । खेम मिलनसार र हँसमुख मान्छे थिए,, थापाले भने, तर, मैले पनि उनीसँग सहकार्य गर्न पाइनँ ।कार्यक्रममा गीतकार थापा, खेमकी आमा तुलसीमाया गुरुङलगायतले सम्झनामा खेमराज नामक स्मृति ग्रन्थ पनि लोकार्पण गरे । पुस्तकमा खेमराजसम्बन्धी लेखरचना, उनका गीतकविता एवं तस्बिर संग्रहित छन् । उहाँले धेरै थोक गर्न चाहनुभएको थियो, ट्रस्टका सदस्य सुमनकुमार श्रेष्ठले भने, ती अधुरा सपनाहरूलाई हामी पूरा गर्न खोज्दै छौं । अग्रजलाई सम्मान र युवालाई प्रोत्साहन गर्ने खेमको सपना रहेको भन्दै ट्रस्टमार्फत त्यसको थालनी गरेको श्रेष्ठले बताए ।खेमराजका मिल्ने साथीसमेत रहेका गायक राजेशपायल राई भने मित्रलाई सम्झिएर निकै भक्कानिए । साथी गुमाएदेखि आफूले संयोगहरूलाई पनि आयोजित मान्न थालेको बताए । म तीन दिन संखुवासभामा अड्किएँ, उनले रुँदै भने, अहिले भर्खर काठमाडौं आइपुगेको हुँ । मलाई त्यहाँ खेमले अडाएको हो जस्तो लाग्छ । गायक गुरुङको जन्मगाउँ, खाँदबारीमा खेमराज गुरुङ स्मृति रंगशाला बनाउन थालिएको उनले अवगत गराए । समारोहमा गायक भविन ढुंगानाले वारि जमुना, पारि जमुना गाउँदा धेरैका आँखा रसाए । अशोक मुकारुङले झम्के फुली लाएर र भीषण मुकारुङले चरीले गाउने बोलका गीतमार्फत गुरुङलाई सम्झिए । ती सबै स्व गुरुङकै सांगीतिक कृति हुन् । उनले गाएको भन्छन् बूढापाकाले, आलुतामाले, काले दाइ, गोरे भाइ जस्ता गीत लोकप्रिय छन् । जंडिस बिग्रिएर गत साल उनको निधन भएको थियो ।"
चिन्न समय लाग्यो,"साधना कला केन्द्रको कक्षा कोठामा एक हुल विद्यार्थी मेरोसामु थिए । मैले तिनलाई संगीतको प्रयोगात्मक ज्ञान दिने मुड बनाएको थिएँ । माइक्रोफोनबारे बताउन थालेँ । स्टुडियोमा माइक हयान्डल गर्न जानिएन भने राम्रो गाउँदासमेत नराम्रो सुनिन सक्छ भनेँ । एउटा विद्यार्थीलाई घत परेछ । ऊ बोल्यो, हो सर, मेरो यस्तै भएको छ ।त्यो विद्यार्थी खेमराज गुरुङ हो भन्ने थाहा पाउन मलाई निकै समय लाग्यो । मसँग ८९ महिना कक्षा लिइसकेपछि उसले वारि जमुना पारि जमुना गाएछ । यो गीत गाउने मान्छे र मैले माइक्रोफोनबारे पढाउँदा हात उठाउने मान्छे एउटै हो भन्ने हेक्कै भएन । पछि उसैले भनेपछि झल्यास्स भएँ ।खेमराज विद्यार्थी र कलाकारका रूपमा निकै अनुशासित थिए । त्यो बेला स्लिम, हयान्डसम र सोझा थिए । पूर्वी लोक भाकालाई परिमार्जित गरेर गाउने उनको कला तारिफयोग्य थियो । उनले सँधै पूर्व चिनाउने गीत गाए । उनका गीतमा पाइने मौलिक पहिचानले सारा नेपालीलाई खुसी बनायो । लोक भाकाको प्रवद्र्धनमा खेमले उदाहरणीय काम गरेका छन् । उनी गाउँगाउँ डुलेर भाका खोज्थे । अचेल त कोठामै बसेर लोक गीत रच्ने चलन आएको छ । प्रकाश गुरुङ, संगीतकारगायक"
कान्छी बन्दै श्वेता,"काठमाडौं झन्डै ३३ वर्षअघिको फिल्मको नाम सापटी लिँदै निर्देशक आकाश अधिकारीले कान्छी निर्माणको घोषणा गरेका छन् । भदौ २ देखि छायांकनमा जाने बताइएको उक्त फिल्ममा आकाशले दयाहाङ राई र श्वेता खडकालाई मुख्य जोडीका रूपमा उतार्ने भएका छन् । श्वेताले पछिल्लो पटक आकाशकै निर्देशनमा फिल्म कोहिनूर खेलेकी थिइन् । कान्छी को शीर्षभूमिकामा रहेकी श्वेताले नै फिल्ममा लगानीसमेत गरेकी हुन् ।अचेल सबै विदेश गएर मात्रै कमाउन सकिन्छ भन्ने सोच गाउँगाउँसम्म पुगेको छ । गाउँमा अहिले लास उठाउने युवाहरू पनि पाउन छोडिसक्यो । यस्तो अवस्थामा हामीले फिल्ममार्फत देशभित्रै पनि कमाउने प्रशस्त सम्भावनाहरू छन् है भन्ने सन्देश दिन खोजेका छौं, याम थापाको पटकथा रहेको फिल्मबारे आकाशले थपे, तर फिल्मको मूल कथा भने प्रेम नै हो । फिल्म तल्लो र उपल्लो मुस्ताङ क्षेत्रमा खिचिने फिल्मले एक हिमाली गाउँ र त्यहाँका गाउँलेबीचको कथा बुन्ने बताइएको छ । सोमबार गरिएको फिल्मको घोषणा कार्यक्रममा उपस्थित दयाहाङले गाउँका युवाहरूको कथामा फिल्म आधारित रहेको जानकारी दिँदै भने, विभिन्न पेसामा आवद्ध साथीहरूले गाउँमा एउटा विकास निर्माणको काम गरिरहेको हुन्छ । त्यो काम गर्दै जाँदा विभिन्न बाधा आइपर्छन् । प्रेमसम्बन्ध नै मुख्य बाधक बनेर आइदिन्छ । उनले पनि फिल्म खासगरी प्रेमकथामा केन्द्रित रहे पनि गाउँका विविध आयामलाई पनि समेटिएको बताए । पुरुषोत्तम प्रधानको छायांकन रहने फिल्ममा शम्भुजित बाँस्कोटा, राजनराज शिवाकोटी र अर्जुन पोखरेलको संगीत रहने बताइएको छ । यसै वर्षको माघ २६ मा रिलिज गर्ने लक्ष्य राखिएको कान्छी मा दयाहाङ र श्वेताका साथमा अनु शाह, प्रज्ज्वल सुजल गिरी, नीर शाह, भूमिका श्रेष्ठ लगायतको पनि अभिनय रहनेछ ।"
कठपुतला लिएर अर्चना,"काठमाडौं (कास) अंग्रेजी भाषाबाट लेख र समालोचना लेख्दै आएकी अर्चना थापा नेपाली कथा संग्रह कठपुतला सहित आएकी छन् । साहित्यकार प्राडा अभि सुवेदी, राष्ट्रिय सूचना आयोगका आयुक्त यशोदा तिमल्सेना र साहित्यकार नयनराज पाण्डेले सोमबार राजधानीमा लोकार्पण गरे । डा सुवेदीले अर्चनाको फराकिलो अध्ययन र साधनाले कथाहरूको परम्परागत धार भत्किएको दाबी गरे । उनका कथाहरू परम्परागत शैलीमा छैनन् । विषय, पात्रको विविधता र कल्पनाशीलताले उनका कथाहरूलाई नयाँ उचाइ प्रदान गरेको छ, डा सुवेदीले भने, घटना, समय र स्पेसको संयोजन उत्कृष्ट लाग्छ । विज्ञानको चरम आविष्कार र रोबोटले सञ्चालन गरेको उत्तरआधुनिक युगलाई अर्चनाले कथाहरूमा उतारेको तिमल्सेनाले बताइन् । पाठकहरू प्रयोगभन्दा पनि यथार्थ पढ्न रुचाउने बताउँदै साहित्यकार पाण्डेले कठपुतला का कथाहरूले प्रत्येक पाठकलाई फरकफरक स्वाद दिने टिप्पणी गरे । कथाका परम्परागत ढर्रा दिमागमा राखेर पाठकले पढ्न सक्दैनन्, उनले भने, लामा कथा भए पनि पढदा खुसी सन्तुष्टि मिल्छ । उनले कृतिमा सम्पादनको पक्ष कमजोर रहे पनि विषयवस्तु कमजोर नभएको दाबी गरे । समालोचनाका कृतिमा काम गर्ने सोच बनाएर लेखन कार्य थालनी गरे पनि पात्र र परिवेशले कथा बन्न पुगेको कथाकार थापाले बताइन् । पुस्तक अक्षर क्रिएसन्स नेपालले प्रकाशन गरेको हो ।"
अलगमा प्रगति र सुदेश,"ललितपुर (कास) अलग अभियानको साउन शृंखलामा गायक तथा संगीतकार सुदेश शर्मा र कवि तथा उपन्यासकार प्रगति राई प्रस्तुत भए । प्रगतिले रूख, प्रेमका कुरा, वादी विज्ञप्ति, नेपथ्य, ढुंगा बोल्यो शीर्षकका कविता वाचन गरिन् । कलाको माध्यमबाट स्रष्टाहरूले विचार प्रवाह गर्नुपर्ने प्रगतिको दाबी थियो । सुदेशले हामी नदीका दुई किनारा, डाँडाकाँडा नाघेर, अब त नशा, साँच्चै लाग्छ तिमीले त ठट्टै गरे नि, अच्छा लेकिन लन्डनको चिसोले समाउला जस्ता गीत पस्के । यसपटकको शृंखलामा बलराम तिमल्सिना, बम बानियाँ, विमल राई, अनिल नेम्बाङ, साङेन बान्तावा, अविनाश भट्टराई, इनुमा राई, सीता थुलुङ, नवीन प्यासी, प्रमोद श्रेष्ठ, उदिम किराती, प्रिन्स याक्खालगायतले कविता र गजल वाचन गरे । संगीतकार मण्डल साम्पाङले आफ्नै शब्द संगीतमा गीत गाउँदा आभा मुकारुङले डीपी खनालको शब्दलाई धनु ग्याङ्मीको संगीतमा प्रस्तुत गरिन् ।"
दिइयो टोरेन्टोनेपाली फिल्म अवार्ड,"काठमाडौं हरेक वर्ष क्यानडामा टोरन्टो नेपाली फिल्म फेस्टिभल (टीएनएफएफ) हुँदै आएको छ । नेपाली फिल्मको बजारिया दायरा बलियो बनाउन सघाउँदै आएको यो फेस्टिभलको अवार्ड समारोहमा भने नेपालमा हुँदै आएको छ । यस वर्ष सम्पन्न फेस्टिभलको अवार्ड सोमबार राजधानीमा वितरण गरियो । मण्डला थिएटरमा आयोजित कार्यक्रममा पब्लिक च्वाइस अवार्ड र जुरी च्वाइस अवार्ड प्रदान गरिएको हो । फेस्टिभलमा छानिएका १४ फिल्ममध्ये हेभन इज ब्ल्याक फिल्मका निर्देशक राजकुमार राईले पब्लिक च्वाइस अवार्ड पाए भने देद्या फिल्मका निर्देशक पूजा गुरुङ र विभूषण बस्नेतले जुरी च्वाइस पाए । पब्लिक च्वाइस अवार्डलाई १५ सय डलर र जुरी च्वाइस अवार्डलाई ५ सय डलर हस्तान्तरण गरियो । जुरी सदस्य सुवर्ण थापाले सहभागी र विजेता सबैलाई सम्मान एवं नगद हस्तान्तरण गरे । आयोजकले फेस्टिभलमा सहभागी फिल्हरूलाई पनि दर्शक संख्याको आधारमा नगद वितरण गर्दै आएको छ । यस वर्ष ज्योतिकेशर सिंह ठकुुरीको फिल्म भुुसको लोग्ने, देवकी विष्टको इन सर्च अफ देवकी, दीपक तोलाङगेको डस्ट, इभा आचार्य र शंकर पण्डितको धागो लाई जनही १ सय ५० डलर दिइयो । त्यस्तै, मिराडा मोर्टन याप र सोफिडिया पेग्रुमको डटर अफ द क्रभ्ड मुुड ले २ सय डलर पायो भने रजिला श्रेष्ठको वान हन्ड्रेट प्वाइन्ट टुु मेघाहर्ज, स्वीकार शाहको मानिस हराएको सूचना, प्रवेश पौडेलको सिंहदरबार, सन्तोष दाहालको संकल्प, राकेश महर्जनको कल्ली, राजकुमार राईको ढयांग्रो, राजेन्द्र ठकुराठीको माई क्लेअर लाई जनही एक सय डलर दिइयो । फेस्टिभलको ८ औं संस्करण गएको अप्रिल महिनामा क्यानडामा भएको थियो । छनोट भएका र सहभागी भएकालाई नेपालमै पुरस्कार दिइने परिपाटी रहेको फेस्टिभलको नेपाल संयोजक संगम पुलामी मगरले बताए । उनले फेस्टिभलको ९ औं संस्करणका लागि आवेदन डिसेम्बरतिर आहवान गरिने बताए । सुवर्णले चाहिँ डकुमेन्ट्री फिल्ममा भविष्य उज्वल रहेको बताए । समारोहमा सहभागी फिल्मकर्मी सबैले आआफ्ना अनुुभव सुनाए ।"
वाक्सेलीका कविता,"काठमाडौं (कास) वाक्सेली थापा पहिलो कविता संग्रह भस्मासुरको देश सहित आएका छन् । राजनीतिज्ञ एवं लेखक प्रदीप गिरी, साहित्यकार तोया गुरुङ र डा नवराज लम्सालले सोमबार राजधानीमा कृतिको लोकार्पण गरे । थापाले कवितामा विम्बहरूको प्रयोगमार्फत राज्य, सरकारलाई चिनाउने कोसिस गरेको गिरीले बताए । उनले भने, पाठकले समेत यी कुराहरूलाई गहन रूपमा बुझ्न सजिलो बनाइदिएका छन् । उनले कविताकै केही हरफहरूसमेत वाचन गरे । कवि गुरुङले थापाका कविताहरू मर्मस्पर्शी रहेको टिप्पणी गरिन् । मानिसले जीवनमा भोगेका कुराहरू र समयको प्रक्षेपण कवितामा भेटिन्छन्, उनले भनिन्, कविता सबै राम्रा छन् । थापाका कविताले पुरुषले पनि नारीका पक्षमा वस्तुनिष्ठ भएर लेख्न सक्छ भन्ने उदाहरण दिएको लम्सालले दाबी गरे । पुस्तक बालाजी पब्लिकेसनले छापेको हो ।"
फेरि फिनाकै नियम,"काठमाडौं अघिल्लो दिन एक खेलाडीले बढीमा व्यक्तिगत चार स्पर्धामा मात्र सहभागी हुन पाउने नयाँ नियम लागू गर्ने घोषणा गरेको नेपाल पौडी संघले फेरि सबै स्पर्धामा खेल्न पाउने निर्णय गरेको छ ।अन्तर्राष्ट्रिय पौडी संघ (फिना) कै नियमानुसार प्रतियोगिता सञ्चालन गर्ने निर्णय गरिएको उल्लेख गर्दै संघका अध्यक्ष अशोक वज्राचार्यले भने, संघको कार्यसमिति र आयोजक समितिको संयुक्त बैठकले सोमबार फिनाकै नियमानुसार प्रतियोगितामा एउटा खेलाडीले जति पनि स्पर्धामा सहभागी हुन पाउने नियमलाई निरन्तरता दिने निर्णय गरेको छ । द्वन्द्व भयो भने त्यसले खेल बिगार्छ । त्यसैले विगतको नियमलाई नै निरन्तरता दिएर अगाडि बढ्न लागिएको हो ।आइतबार पत्रकार सम्मेलनमा संघका उपाध्यक्ष एवं प्रतियोगिता संयोजक गीता राणाले प्रतियोगितामा समावेशीका लागि एक खेलाडीले चार स्पर्धासम्म मात्र प्रतिस्पर्धा गर्न पाउने नियम ल्याएको बताएकी थिइन् । त्यसबारे संघका महासचिव जगतमान श्रेष्ठले समयको माग भएको दाबी गरेका थिए । संघभित्रकै केही पदाधिकारीले भने नियतवश खेलाडीलाई निरुत्साहित गर्न रातारात नयाँ नियम लाद्न खोजिएको भनेका थिए ।विश्व पौडीको सर्वोच्च संस्था फिनाले पौडी प्रतियोगिता र संघलाई नियमन गर्छ । फिनाको नियमअनुसार विश्व च्याम्पियनसिप, ओलम्पिकदेखि कुनै पनि प्रतियोगितामा सहभागी खेलाडीले जति पनि स्पर्धामा खेल्न पाउँछ । वज्राचार्यले भने, मैले जिन्दगी खेलकुदमा बिताएँ, कुनै पनि खेलाडीलाई रोक्नुहँुदैन भन्ने लाग्छ ।प्राविधिक समितिको प्रतिवेदनमाथि छलफल गरी नियमबारे कार्यसमितिले निर्णय लिएको उनले जनाए । स्रोतका अनुसार राजेश वज्राचार्य संयोजक तथा ईश्वर कार्की, ओङदेन लामा, नरेश वैद्य र विष्णु खडका सदस्य रहेको प्राविधिक समितिले आयोजकलाई फिनाकै नियमअनुसार प्रतियोगिता सञ्चालन गर्नुपर्ने प्रतिवेदन आयोजक र कार्यसमितिलाई बुझाएको थियो ।थपियो स्पर्धानियम संशोधन सँगै संघको बैठकले भदौ १ र २ गते सातदोबाटोस्थित अन्तर्राष्ट्रिय पौडी परिसरमा हुने राष्ट्रिय प्रतियोगितामा २९ स्पर्धा समावेश गर्ने निर्णय पनि गर्यो । अघिल्लो दिन संघले जारी गरेको विज्ञप्तिमा २१ स्पर्धामात्र उल्लेख थियो र त्यसमा गौरिका सिंहले १२ औं दक्षिण एसियाली खेलकुद (साग) मा रजतपदक जितेको २ सय मिटर इन्डिभिज्युअल मिड्ले र कांस्य हात पारेको ४ सय मिटर फ्रिस्टाइल समावेश गरिएको थिएन । दक्षिण एसियाली खेलकुदमा पौडीको इतिहासमा व्यक्तिगत स्पर्धामा पदक हात पार्ने पहिलो र एकमात्र खेलाडी गौरिकाले १२ औं सागमा १ सय र २ सय मिटर ब्याकस्ट्रोकमा कांस्यपदक जितेकी थिइन् । ब्राजिलमा गत वर्ष भएको रियो ओलम्पिककी सबैभन्दा कान्छी खेलाडी रहेकी उनी राष्ट्रिय पौडीमा आर्मीबाट खेल्दैछिन् ।अध्यक्ष वज्राचार्यका अनुसार अब राष्ट्रिय पौडीमा पुरुष र महिला दुवैमा फ्रिस्टाइल, ब्रेस्टस्ट्रोक, ब्याकस्ट्रोक र बटरफ्लाईमा ३३ स्पर्धा (५०, १ सय र २ सय मिटर) मा प्रतिस्पर्धा हुनेछ । त्यस्तै दुवैमा २ सय मिटर इन्डिभिज्युअल मिड्ले र चार गुणा १ सय मिटर रिले (फ्रिस्टाइल) पनि समावेश गरिएको छ । चार गुणा १ सय मिटर फ्रिस्टाइल रिलेको मिक्स इभेन्ट पनि हुनेछ । बैठकले एक स्पर्धामा चार खेलाडीभन्दा कम प्रतिस्पर्धी भए स्पर्धा सञ्चालन नगर्ने निर्णय पनि गर्यो ।"
भारतद्वारा क्लिन स्विप,पल्लेकेले (एएफपी) रविचन्द्रन आश्विनले चार विकेट लिएपछि भारतले सोमबार तेस्रो टेस्टमा श्रीलंकालाई तीन दिनभित्र एक इनिङ्स र १ सय ७१ रनले हराएको छ । यससँगै तीन टेस्टको सिरिजमा भारतले क्लिन स्विप पनि गरेको छ । विदेशी भूमिमा तीन टेस्टको सिरिजमा भारतले हवाइटवास गरेको यो पहिलोपल्ट हो । आश्विन र पेसम्यान मोहम्मद सामीले एकआपसमा सात विकेट लिए र श्रीलंका आफ्नो दोस्रो इनिङ्समा १ सय ८१ रनमा अलआउट भयो । भारतले पहिलो इनिङ्समा ४ सय ८७ रन बनाएपछि श्रीलंका फलोअनमा परेको थियो । दुई दिनको खेलपछि नै टेस्टमा विश्वको नम्बर १ टिमको पकड प्राप्त भइसकेको थियो । भारत सुरुआती दुई इनिङ्सको समाप्तिमा ३ सय ५२ रनले अगाडि थियो । आश्विनले बिहानको सेसनमा १६ रन बनाएका दिमुथ करुणारत्नेलाई आउट गरेपछि श्रीलंकाको पतन सुरु भएको हो । कप्तान दिनेश चन्डिमल र पूर्वकप्तान एन्जेलो म्याथ्युजले पाँचौं विकेटका लागि ६५ रनको साझेदारी गरे र यो नै श्रीलंकाले तेर्साएको एक मात्र बलियो पक्ष रह्यो । चन्डिमलले ३६ रन बनाए । आफ्नो दोस्रो टेस्ट खेलिरहेका कुलदीप यादवले त्यो साझेदारीलाई तोडे । लन्चलगत्तै उनले चन्डिमलको विकेट लिए । म्याथ्युज ३५ रन बनाएर आउट भए । त्यसयता सामी र आश्विनले मिलेर श्रीलंकाली ब्याटिङलाई ध्वस्त पारे । कोलम्बो टेस्टमा पनि श्रीलंका इनिङ्स अन्तरले पराजित भएको थियो ।
अध्यक्ष बगेर बेपत्ता,इलाम (कास) खोलामा नुहाउने क्रममा बास्केटबल संघ इलामका अध्यक्ष रोहन आचार्य बेपत्ता भएका छन् । माई खोलाको राजदुवालीमा नुहाउने क्रममा सोमबार दिउँसो खोलाले उनलाई बगाएको हो । उनी चारजना साथीसँग नुहाउन गएका थिए । उनको खोजी भइरहेको प्रहरीले जनाएको छ ।
रोनाल्डो निलम्बित,लन्डन (एएफपी) रेफ्रीलाई धकेलेको आरोपमा क्रिस्टियानो रोनाल्डोलाई स्पेनिस फुटबल महासंघले सोमबार ५ खेलमा निलम्बित गरेको छ । रियलले आइतबार बार्सिलोनामाथि स्पेनिस सुपरकपमा ३१ को जित हात पारेको सो खेलमा रोनाल्डोलाई उक्त कार्यका लागि रातो कार्ड पनि दिइएको थियो । रातो कार्डका लागि विश्व वर्षका फुटबलर रोनाल्डो स्वत: एक खेलका लागि निलम्बित भएका थिए । रेफ्री रिकार्डो डी बुर्गोस बेन्गोइटसिआलाई धकेलेकाले उनीमाथि ४ खेल निलम्बनको प्रतिबन्ध थपिएको हो । रोनाल्डोलाई ४ हजार ५ सय डलर पनि जरिवाना लगाइएको छ । उनीमाथि लगाइएको सजायबारे रोनाल्डोले १० दिनभित्र अपिल गर्न पाउनेछन् ।
रियललाई अग्रता प्राप्त,बार्सिलोना (एएफपी) क्रिस्टियानो रोनाल्डोले गोल गरे र दोहोरो पहेँलो कार्ड खाँदै मैदान छाड्न पनि बाध्य भए । तर पनि रियल म्याड्रिडले बार्सिलोनालाई स्पेनी सुपरकपमा आइतबार राति ३१ ले हरायो । पहिलो लेगको जितसँगै रियलले अग्रता पनि लिएको छ । दोस्रो हाफमा सब्स्टिच्युट खेलाडीका रूपमा मैदान छिरेका रोनाल्डोले खेल सकिन दस मिनेट अगाडि गोल गर्दै स्थिति २१ मा ल्याए । त्यसलगत्तै उनी मैदान छाड्न पनि बाध्य रहे । दस खेलाडीमा सीमित रियलका लागि खेलको अन्त्यतिर मार्को एसेनसियोले अर्को गोल थपे ।
पिपुल्स च्वाइसका प्रतिस्पर्धी,"काठमाडौं एथलेटिक्सकी कान्छीमाया कोजू, जुडोकी फुपूल्हामु खत्री, क्रिकेटर दीपेन्द्रसिंह ऐरी, स्वीमर गौरिका सिंह र फुटबलका सुजल श्रेष्ठ पल्सर स्पोर्ट्स अवार्ड २०७३ अन्तर्गत पिपुल्स च्वाइस अवार्ड को मनोनयनमा परेका छन् ।२०७३ सालमा गरिएको प्रदर्शन, हात पारेको उपलब्धिसँगै चर्चाका आधारमा उनीहरूलाई मनोनयन गरिएको आयोजक नेपाल खेलकुद पत्रकार मञ्चले सोमबार जनाएको छ । सर्वाधिक एसएमएस भोटिङ र फेसबुक लाइक प्राप्त गर्ने खेलाडीले भदौ २६ गते हुने समारोहमा विजेता घोषणा हुँदै पल्सर मोटरसाइकल हात पार्नेछन् । सोमबार सुरु भएको भोटिङ भदौ २५ गते मध्यरातसम्म चल्नेछ ।पछिल्लो समय नेपाली क्रिकेटमा भरपर्दा ब्याट्सम्यान देखिएका दीपेन्द्रले २०७३ सालमा राष्ट्रिय टिम र यू१९ का लागि चार अर्धशतकसहित ३ सय ५७ रन बनाउँदै चार विकेट पनि लिएका थिए । उनले राष्ट्रिय टिमबाट ५ खेलमा २ सय ११ रन जोडेका थिए । त्यसक्रममा उनले विश्व क्रिकेट लिग च्याम्पियनसिपमा केन्याविरुद्ध ६२ रन, इमर्जिङ टिम्स कपमा बंगलादेशविरुद्ध ५६ रन र हङकङविरुद्ध नटआउट ६० रन प्रहार गरेका थिए । पिपुल्स च्वाइसको मनोनयनमा पर्दा गौरव महसुस भएको छ, उनले भने ।गत वर्ष ब्राजिलमा भएको रियो ओलम्पिकमा ११ हजार बढी खेलाडीमध्ये सबैभन्दा कम उमेरकी थिइन्, गौरिका । १३ वर्ष २ सय ५५ दिनको छँदा प्रतिस्पर्धा गरेकी उनी कान्छी खेलाडीका रूपमा विश्वका चर्चित मिडियाहरूमा छाएकी थिइन् । १२ औं सागकी १ रजत र ३ कांस्यपदक विजेता रहेकी उनले भनिन्, मनोनयनमा आफू पनि पर्दा एकदमै खुसी लागेको छ ।भक्तपुरकी कान्छीमायाले २०७३ सालमा म्याराथन र हाफ म्याराथनमा राष्ट्रिय कीर्तिमान बनाएकी थिइन् । पाँच हाफ म्याराथनमा पहिलो भएकी उनले सातौं राष्ट्रिय खेलकुदमा २ स्वर्ण र १ रजतपदक पनि जितेकी थिइन् ।मनोनयनमा परेकी अर्की खेलाडी फुपू गत वर्ष रियो ओलम्पिकमा सहभागी भएकी थिइन् । १२ औं सागकी यी स्वर्णविजेताले कोचीमा भएको १७ औं जुनियर एसियन जुडो च्याम्पियनसिपमा कांस्य तथा सातौं राष्ट्रिय खेलकुदमा स्वर्णपदक जितेकी थिइन् ।गत वर्ष नेपाली राष्ट्रिय फुटबल टिमले अहिलेसम्मकै सबैभन्दा ठूलो उपलब्धिका रूपमा एएफसी सोलिडारिटी कपको उपाधि जितेको थियो । मलेसियाको कोचिङमा भएको फाइनलमा नेपालले मकाउलाई १० ले हराएको थियो र त्यसमा निर्णायक गोल सुजल श्रेष्ठले गरेका थिए । यी विंगर पनि पिपुल्स च्वाइसको मनोनयन सूचीमा छन् । उनले मनाङमस्र्याङ्दी क्लबलाई दुहबी, खप्तड, आहारारा र झापा गोल्डकप च्याम्पियन बनाउन पनि महत्त्वपूर्ण योगदान गरेका थिए । उनी दुहबी गोल्डकपका सर्वोत्कृष्ट खेलाडी र आहाराराका उत्कृष्ट मिडफिल्डर पनि हुन् ।"
हङकङसँगको खेलका लागि प्रारम्भिक टोली,"काठमाडौं (कास) नेपालले हङकङसँग हुने विश्व क्रिकेट लिग च्याम्पियनसिपको खेलका लागि सोमबार २५ सदस्यीय प्रारम्भिक टोली घोषणा गरेको छ । नेपालले छैटौं चरणको खेल अक्टोबर १३ र १५ मा हङकङमा गएर खेल्ने कार्यक्रम छ । छनोट खेलाडीमा पारस खड्का (कप्तान), ज्ञानेन्द्र मल्ल, शरद भेषावकर, सुशील कँडेल, शक्ति गौचन, नरेश बुढाऐर, अविनाश कर्ण, ललितसिंह भण्डारी, सन्दीप लामिछाने, विक्रम सोब, महबुब आलम, सौरभ खनाल, जितेन्द्र मुखिया, कुशल भुर्तेल, दिलीप नाथ, आरिफ शेख, हासिम अन्सारी, सुसन भारी, सागर पुन, दीपेन्द्रसिंह ऐरी, सुनील धमला, वसन्त रेग्मी, करण केसी, विनोद भण्डारी र सोमपाल कामी छन् । राष्ट्रिय टोलीका प्रशिक्षक जगत टमाटा र कप्तान पारस सम्मिलित छनोट समितिले एक वर्षभरि भएका राष्ट्रिय र अन्य प्रतियोगिताका आधारमा खेलाडी छनोट गरेको नेपाली टिमका टेक्निकल एनालिस्ट रमन सिवाकोटीद्वारा जारी विज्ञप्तिमा जनाइएको छ । च्याम्पियनसिपको १० खेलको समाप्तिमा हङकङ ११ र नेपाल ८ अंकसहित क्रमश: चौथो र छैटौं स्थानमा छन् । आठ राष्ट्र सम्मिलित प्रतियोगिताको शीर्ष चार टोली सन् २०१९ मा हुने आईसीसी विश्वकप छनोटमा सोझै खेल्न पाउने प्रावधान छ ।"
सी गेम्समा दुई नेपाली अम्पायर,"काठमाडौं (कास) नेपाली क्रिकेट अम्पायरद्वय बुद्धिबहादुर प्रधान र दुर्गानाथ सुवेदीले २९ औं साउथ इस्ट एसियन (सी) गेम्समा निर्णायकको भूमिका निभाउने भएका छन् । मलेसियामा सेप्टेम्बर १७ देखि २९ सम्म हुने प्रतियोगिताका लागि दुवै मंगलबार क्वालालम्पुर प्रस्थान गर्दैछन् । सी गेम्समा पहिलोपटक राखिएको क्रिकेट विधामा मलेसिया, सिंगापुर, थाइल्यान्ड, इन्डोनेसिया र म्यानमारले प्रतिस्पर्धा गर्दैछन् । प्रतियोगिता पुरुषतर्फ ५० र ट्वान्टी२० ओभर तथा महिलामा ट्वान्टी२० ओभर संरचनाको हुँदैछ । आयोजकले अम्पायरद्वय प्रधान र सुवेदीलाई इन्टरनेसनल टेक्निकल अफिसरका रूपमा बोलाएको हो ।"

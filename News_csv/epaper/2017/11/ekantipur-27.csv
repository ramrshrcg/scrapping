शीर्षक,विवरण
खस्यो ६५ प्रतिशत,"गणना २१ गतेपछिपहिलो चरणमा मतदान भएका स्थानको मतगणना पनि दोस्रो चरणको चुनाव मंसिर २१ गते भएपछि नै सुरु हुनेछ । आइतबार मतदान भएका स्थानको मतपेटिका १० दिनभन्दा बढी सुरक्षित राख्नुपर्ने छ । मतपेटिका मुख्य निर्वाचन अधिकृत, निर्वाचन अधिकृत, सुरक्षा निकाय र राजनीतिक दल तथा उम्मेदवारको सहमतिमा विश्वसनीय ढंगले सुरक्षित स्थानमा राख्ने प्रबन्ध मिलाइएको प्रमुख निर्वाचन आयुक्त अयोधीप्रसाद यादवले बताए । मतपेटिकालाई जिल्ला सदरमुकाममै राखिनेछन् । मतपेटिका संकलन सुरु भइसकेको छ । विकट र दुर्गमस्थानका मतपेटिका हेलिकप्टरबाट ओसार्न थालिएको छ ।"
लुगलुग काम्दै मतदान,"मुस्ताङ शून्य डिग्री तापक्रम । मधुरो घामको न्यानो पनि बादलले छेकिदिनाले रातको जस्तै ठिही थियो । तैपनि उपल्लो मुस्ताङवासी चिसोको पर्वाह नगरी आइतबार बिहानै मतदानस्थलमा भोट दिन ओइरिए । बाक्ला कपडा लाएर उनीहरूले हिउँ छल्दै मतदान गरे । धेरैले चिसोका कारण स्थानीय चुनावमा भन्दा कम भोट खस्ने आशंका गरेका थिए । तर, मतदाताले चिसो खपेरै भोट दिए । हिउँ परेका विकट गाउँका कतिपय मतदान केन्द्रमा ९० प्रतिशतसम्म भोट खसेको छ । अघिल्ला वर्षमा मतदाता जाडो छल्न असोजकात्तिकमै अन्य जिल्ला जाने गर्थे । यसपालि अन्य ठाउँमा गएका मतदाता पनि भोट हाल्न आए । कतिपय स्थानीय चिसो खपेरै बसे । जाडो खप्न नसकेकाहरू डोल्पा गएर बसेका थिए । अनुमान गरेभन्दा धेरै भोट खस्यो, मुख्य निर्वाचन अधिकृत बलराम त्रिपाठीले भने, जनताको यो उत्साह निकै प्रशंसनीय छ । कुनै पनि केन्द्रमा अवरोध नभई मतदान सकिएको उनले जानकारी दिए । डोल्पासँग जोडिएको हिमाली आधारभूत विद्यालय शान्तास्थित मतदान केन्द्रमा ३९ मध्ये ३४ भोट खसेको छ । यो गाउँका मतदाता भोट हाल्न डोल्पा गएर बसेका थिए । आफ्नो गाउँमा हिउँ परेपछि बस्न नसकेर उनीहरू डोल्पा गएका हुन् । सबै आएर भोट हालेर फर्किए । भोट हालिसकेपछि उनीहरू सबै पोखरा र नेपालगन्जतिर व्यापार गर्न जाने बताउँछन् । छोसेर, छोन्हुप, सुर्खाङ, लोमान्थाङजस्ता विकट गाउँका मतदान केन्द्रमा ८० प्रतिशतभन्दा बढी भोट खसेको छ । भोट दिँदा वृद्धवृद्धा चिसोले लुगलुग काँपिरहेका थिए । कतिपय चिसोका कारण मतपत्र हातले समाउनै नमिलेको कर्मचारीलाई सुनाउँदै थिए । भोट दिन पाउँदा खुसी लागेको छ, जाडो भए पनि भोट दिन पाउनु भाग्य हो नि, कागबेनीकी ६५ वर्षीया ढोका गुरुङले भनिन् । यो मौसममा चिसोले सुनसान हुने जोमसोम बजार भोट हाल्न आउने स्थानीयका कारण गुल्जार बनेको छ । अध्ययन र कामको सिलसिलामा बाहिर गएका युवायुवती भोट हाल्न आएपछि आफन्त र साथीभाइसँगको जमघटले रौनक बढाएको छ । आफ्ना शुभचिन्तक तथा मतदातालाई सम्बन्धित उम्मेदवारले आइतबार बिहानसम्म बोलाएका थिए । बिहान ११ बजेसम्म जहाजले मतदाता ओसारेको थियो । तल्लो भेगका भन्दा उपल्लो मुस्ताङका केन्द्रमा बढी भोट खसेको छ । चिसो ठाउँका मतदान केन्द्रमा बढी भोट खसेको देखेर धेरैलाई आश्चर्य लागेको छ । जनप्रभात आधारभूत विद्यालय छोन्हुप केन्द्रमा १८८ भोट खस्यो । यो केन्द्रमा ३३३ मतदाता थिए । यो कोरला नाकासँग जोडिएको सबैभन्दा माथिल्लो मतदान केन्द्र हो । अत्यधिक जाडोका कारण यो मतदान केन्द्रमा भोट नखस्ने कर्मचारीको अनुमान थियो । झन् हिमाली भेगका केन्द्रमा सोचेभन्दा बढी भोट खस्यो, जिल्ला निर्वाचन अधिकारी सीताराम शर्मा लामिछानेले भने ।"
छिटपुट घटना मात्रै : गृह,कहाँ के भयो ?काठमाडौं (कास) पहिलो चरणको प्रतिनिधिसभा तथा प्रदेशसभा निर्वाचन क्रममा आइतबार केही स्थानमा झडप भएका छन् भने केही स्थानमा प्रहरीले स्थिति नियन्त्रणमा लिन हवाई फायर गरेको छ । बझाङका ४ केन्द्रमा बम विस्फोट भएको छ । छविस पाथीभेरा गाउँपालिका ४ मा रहेको जनता आधारभूत विद्यालय बागमाडु मतदान केन्द्रभन्दा ४ सय मिटर पर अज्ञात समूहले बम विस्फोट गराएको प्रहरीले जनाएको छ । छविस पाथीभेरा गाउँपालिका ५ थलारा निमावि व्यासीको मतदान केन्द्र नजिक पनि विस्फोट भएको छ । सदरमुकाम चैनपुर बजार नजिकै रहेको संग्राम सार्दूल गुल्मभन्दा करिब १ सय मिटर नजिकै रहेको सत्यवादी उमावि मतदान केन्द्र नजिकै सडकमा टाइम बम फेला परेको थियो । बुंगल नगरपालिकाको कन्या मावि बटुलसेराको मतदान केन्द्र नजिकै विस्फोट भयो । विभिन्न ठाउँमा विस्फोट भए पनि क्षति नभएको प्रहरी नायब उपरीक्षक ऋषिराम कँडेलले बताए । महिलाको मत हाल्ने विषयमा थलारा गाउँपालिका ८ स्थित शैलेश्वरी निमावि मतदान केन्द्रमा कांग्रेस र एमाले कार्यकर्ताबीच झडप भएको छ । सिन्धुपाल्चोकको बलेफी र सुनकोसी गाउँपालिकामा लोकतान्त्रिक र वाम गठबन्धनका कार्यकर्ताबीचको झडप रोक्न प्रहरीले हवाई फायर गरेको छ । एजेन्ट बसेका लोकतान्त्रिकका कार्यकर्ताले वाम कार्यकर्तालाई आक्रमण गरेपछि झडप भएको थियो । तीन जना सामान्य घाइते भएका छन् । बलेफीको माङ्खामा भएको झडपमा वडा सदस्य लक्ष्मण अधिकारी घाइते भएका छन् । रुकुमको बाफिकोट गाउँपालिका ४ को रत्न मावि केन्द्रमा प्रतिनिधिसभाको प्रत्यक्षतर्फको मतपेटिका जलाइएको छ । एसिड प्रहार गरी मतपेटिका जलाइएको हो । उक्त घटनामा संलग्न रहेको आशंकामा प्रहरीले स्थानीय ३५ वर्षीया कल्पना केसीलाई नियन्त्रणमा लिएको छ । रुकुमकै आठबिसकोट नगरपालिकाको हिमालय मावि मतदान केन्द्रको एक मतपेटिकामा एसिड खन्याउन प्रयास गर्ने ३६ वर्षीया रूपा विकलाई पनि प्रहरीले नियन्त्रणमा लिएको छ । रुकुमका दुवै केन्द्रमा पुन: मतदान हुने भएको छ ।लमजुङको मध्यनेपाल नगरपालिकास्थित कुशुमाकर मावि (ख) का मतदान अधिकृत कुमारनाथ न्यौपानेलाई बर्खास्त गरिएको छ । उनले मतपत्रमा हस्ताक्षर नगरी मतदातालाई दिएपछि विवाद भएको थियो । विवादका कारण साढे १ घण्टा मतदान स्थगन भएको थियो । ओखलढुंगाको सुनकोसी गाउँपालिका बलखुमा वाम र कांग्रेस कार्यकर्ताबीच झडप हुँदा ३ जना सामान्य घाइते भएका छन् ।
उत्साहपूर्ण मतदान,"तस्बिरहरू : किरण पाण्डे, प्रकाश बराल, आश गुरुङ, तुलाराम पाण्डे, भीमबहादुर सिंह, इन्द्र पौडेलकेटीभी, घनश्याम खड्का, राजबहादुर शाही, एलपी देवकोटा, डम्बरसिं राई र कुम्भराज राईकान्तिपुर"
महिलाले दिनै पाएनन् मत,"बझाङ जयपृथ्वी नगरपालिका ११ की पानसरा सिंह ५५ वर्षकी भइन् । अहिलेसम्म मत हालेकी छैनन् । उनका नाममा गाउँका पुरुषले नै मत हाल्थे । आइतबार घरबाट निस्कँदै गर्दा सोचिन्, यसपल्ट त आफैं भोट हाल्छु । मतदान केन्द्रमा आइपुग्दा स्थिति अर्कै भइदियो । तपाईं बिगार्नुहुन्छ, बिग्य्रो भने बर्बाद हुन्छ भनेर छिमेकी भतिजा कराउन थालेपछि उनले जेसुकै गर भनिन् । तिनै भतिजाले उनका नाममा मत हाले । यसमा न मतदान अधिकृतले वास्ता गरे, न दलका प्रतिनिधिले । सुरुमा आफ्नो मत आफैं हाल्नुपर्ने नियम कडाइसाथ पालना गरिएको भए पनि १० बजेपछि सबै दलका प्रतिनिधिको सहमतिमा महिलाले चाहेमा अर्काेलाई मत हाल्न दिने व्यवस्था गरियो । कसैकसैले त १०१५ जना महिलाको मत पनि एकै जनाले खसालेका छन्, जयपृथ्वी नगरपालिका १ का कृष्ण विकले भने, धेरैजसो महिला आफंै हाल्न सक्दैनौं भन्न थाले । उनीहरूको मत अरूले हालिदिए ।महिलाको मत अरूले हाल्ने प्रवृत्ति जिल्लाभरका मतदान केन्द्रमा देखिएको स्थानीयले बताएका छन् । बित्थड चिर गाउँपालिकामा पनि अधिकांश मत पुरुषले नै हालेको स्थानीय तेजबहादुर बोहराले कान्तिपुरलाई बताए । उनले भने, २०२५ वर्षका महिलालाई पनि आँखा देख्दिनँ, हात काँप्छ भन्नु भनेर पहिले नै सिकाए । एकदुई महिलाको मत अरूले हाल्नेबित्तिकै त नियमैजस्तो भइहाल्यो ।केही मतदान केन्द्रमा भने महिलाको मत अरूले हाल्ने विषयमा कडाइ गरिएपछि विवादसमेत भएको थियो । थलारा गाउँपालिका ८ मा रहेको शैलेश्वरी निमावि मतदान केन्द्रमा देवराज पाध्याले आफ्नी श्रीमतीको मत हाल्न खोज्दा झडप भयो । मत हाल्ने विषयमा एमालेका कार्यकर्ताले आपत्ति जनाएपछि झडप भएको थियो । त्यस क्रममा एमालेका एक कार्यकर्ता सामान्य घाइते भएका छन् । महिलाको मत अरूलाई हाल्न नदिन आफूहरूले कडाइ गर्न खोजे पनि केन्द्रमा खटिएका दलका प्रतिनिधिहरूले विरोध गर्न थालेपछि आफूहरू पछि हटेको मतदान अधिकृतले बताएका छन् । महिलाले मत बिगार्छन्, बदर हुन्छ भनेर सबै दलका एजेन्टले एकै स्वरमा विरोध गर्न थाले, एक मतदान अधिकृतले भने, त्यही विषयलाई लिएर अशान्ति हुने, मतदान नै बिथोलिने अवस्था आएपछि हामी पनि पछि हट्न बाध्य भयौं । अर्का मतदान अधिकृतका अनुसार दलका प्रतिनिधिले महिलाको मत पुरुषले हाल्न नपाउने भएपछि केन्द्रबाटै बाहिरिने चेतावनी दिएका थिए । यही विषयले समस्या निम्तिनुभन्दा सबै दलको सहमतिमा निरक्षर महिलाको मत चाहेको व्यक्तिलाई हाल्न दिने सहमति गर्यौं, ती अधिकृतले भने ।"
११६ वर्षीयाले गरिन् मतदान,"नुवाकोट (कास) जिल्लाको ककनी गाउँपालिकास्थित एक मतदान केन्द्रमा आइतबार १ सय १६ वर्षीयाले मतदान गरेकी छन् । पुतली चौतारा १ की बाटुली लामिछानेले अरुणोदय आधारभूत विद्यालय मतदान केन्द्रमा मत हालेकी हुन् । उनलाई कान्छा छोरा नेत्रप्रसादले केन्द्र ल्याएका थिए । लामिछानेले छोराकै सहयोगमा ११ बजे मतदान गरेको मतदान अधिकृत अर्जुन लामाले जानकारी दिए । हामीले त उहाँबाटै मतदान आरम्भ गर्ने सोचेका थियौं तर अलि ढिला आउनुभयो, उनले भने, उहाँ आफैं हिँडेर आउनुभएको थियो, देशमा शान्ति छाओस् भन्दै मत हाल्नुभयो । लामिछानेको जन्ममिति १९५८ साल चैत १० गते उल्लेख रहेको लामाले बताए । सूर्यगढी गाउँपालिका३ वागेश्वरीका १ सय १ वर्षका अनन्तप्रसाद अधिकारीले पनि आइतबार मतदान गरे । उनले नाति समुन्द्रको सहयोगमा वागेश्वरी मावि केन्द्रबाट मतदान गरेको मतदान अधिृकत शम्भुप्रसाद चौधरीले बताए । जिल्लामा सबैतिर गरी कम्तीमा ६५ प्रतिशत मत खसेको अनुमान छ । खसेका मत सर्वेक्षण गर्ने काम भइरहेको छ, मुख्य निर्वाचन अधिकृत कार्यालयका सूचना अधिकारी यज्ञ पुरीले भने, कतै मतदान अधिकृतसँग फोन सम्पर्क नभएकाले यकिन तथ्यांक आइसकेको छैन । तैपनि ६५ देखि ७० प्रतिशतको बीचमा मत खसेको अनुमान छ । जिल्लामा २ लाख ८ हजार १ सय ९१ मतदाता छन् । सुरक्षा व्यवस्था कडा पारिएकाले कुनै अप्रिय घटना नभएको स्थानीय प्रशासनले जनाएको छ । मतपेटिका जिल्ला सदरमुकाम ल्याउन थालिएको छ । आइतबार रातिसम्ममा सबै मतपेटिका सदरमुकाम ल्याइने प्रजिअ वीरेन्द्रकुमार यादवले बताए । कतैकतै हुस्सु लागेर चिसो बढेका कारण मतदान आधा घण्टा ढिलो सुरु भएको थियो । अधिकांश मतदान केन्द्रमा स्थानीय निर्वाचनमा जस्तो उत्साह भने देखिएन ।"
उत्सवमय मतदान,"गतलाङ (रसुवा) तिब्बतसँग जोडिएको हिमाली गाउँ गतलाङमा आइतबार बिहान निकै चिसो थियो । जब घाम उदायो, मानिस घरबाट निक्लिए । घाम रापिलो हुँदै गर्दा राष्ट्रिय माध्यमिक विद्यालयस्थित मतदान केन्द्रमा गतलाङवासी ओइरिए । वृद्धवृद्धाले बक्खु लगाएका थिए भने तन्नेरी ज्याकेट र सुइटरमा देखिन्थे । चिसो, भीरपहिरो केही पर्वाह नगरी लावालस्करसहित मतदाता मतदान केन्द्र ओइरिँदा ठूलै उत्सवझैं देखिन्थ्यो । लाइनमा उत्साहपूर्वक बसेर मत खसाले । त्यसपछि पनि धेरैजसो रमाइलो हेरेर केन्द्रमै बसिरहे । खुब रमाइलो भइरहेको छ, बिहानै भोट खसालेर दौंतरीसँग पारिलो घाम ताप्दै मतदानको रमाइलो हेरिरहेकी लाक्पा मिन्दु तामाङले भनिन्, मैले पनि यसपालि भोट हाल्न पाएँ ।पढाइको सिलसिलामा काठमाडौंमै रहेकीले २० वर्षीया लाक्पालाई गत स्थानीय चुनावमा भोट हाल्ने अवसर जुरेन । यसपटक भने उनी भोट हाल्नै भनेर गतलाङ आइन् र आफूजस्तै पहिलोपटक मतदानको अनुभव लिने तरखरमा रहेका साथीहरूसँग मतदान केन्द्रमा पुगिन् । लोकतन्त्रमा चुनावको महत्त्वबारे उनले स्कुलमा पढे पनि यसको व्यावहारिक अनुभव गर्न पाएकी थिइनन् । आइतबार त्यो अवसर जुरेकामा उनी निकै खुसी थिइन् । मतदानमा भाग लिन पाउनु मेरा लागि त एकदमै रमाइलो हो, यसैपालि मतदानको अनुभव गरेकी गतलाङकै निन्हुु तामाङले भनिन्, मैले दिएको मान्छेले जितोस् र उसले राम्रो काम गरोस् भन्ने लागेको छ ।भोट कसरी हाल्ने भन्नेबारे आफूले दाजु र आमाबाट सिकेको उनले सुनाइन् । प्रतिनिधिसभाका लागि एक, प्रदेशसभाका लागि २ र समानुपातिक मत पनि २ नै हाल्नुपर्छ भन्ने उनलाई पहिल्यै थाहा भइसकेको रहेछ । त्यसैअनुसार आफूले मत खसालेको उनले सुनाइन् । गतलाङका उनीजस्ता तन्नेरी र शिक्षितहरूले यसरी मत कसरी हाल्ने भन्नेबारे पहिल्यै जानकारी लिएका भए पनि महिला, किसान र बूढापाका भने अलमलमा देखिन्थे । विशेष गरी समानुपातिक मतपत्र लामो र एकै पातामा दुई ठाउँमा चिह्न भएकाले उनीहरू अलमलिएका थिए । निर्वाचनमा खटिएका कर्मचारीले आफूहरूले यसबारे बुझाउने प्रयास गरे पनि समानुपातिकमा बदर मतसंख्या ज्यादा हुने आशंका व्यक्त गरे । हिमाली जिल्ला रसुवाका सबै ठाउँमा गतलाङमा झैं शान्तिपूर्ण निर्वाचन सम्पन्न भएको जिल्ला निर्वाचन कार्यालयले जनाएको छ । सबै ठाउँमा मतदाता उत्सवी अनुहारसाथ मतदान केन्द्र पुगेका थिए । यसरी मत खसाल्नेमा भर्खरै उमेर पुगेका तन्नेरीदेखि ९८ वर्षीय नुर्पुछोवाङ घलेसमेत थिए । उनी रसुवाकै जेठा मतदाता रहेको निर्वाचन कार्यालयले जनाएको छ । घलेले घाम अलिक रापिलो भएपछि मध्याह्नतिर घरबाट निक्लिएर केही परको धुन्चेस्थित मतदान केन्द्र पुगेर मत खसालेका थिए । पन्चायत, बहुदल र गणतन्त्र तिनटै शासन व्यवस्थामा आफूले मतदान गर्न पाएको उनले सम्झिए । चिसो बढे पनि मतदाता न्यानो पहिरनमा घाम लाग्नेबित्तिकै मतदान केन्द्र पुगेका थिए । अधिकारीका अनुसार प्रतिनिधिसभा तथा प्रदेशसभा निर्वाचनमा रसुवा जिल्लामा करिब ८१ प्रतिशत मत खसेको छ । छिमेकी नुवाकोट (६५) को तुलनामा यो निकै उच्च हो ।विकट बाटोघाटो र भीरपहिराको समेत पर्वाह नगरी रसुवाली मतदान केन्द्रमा लावालस्करसाथ आएको दृश्यले उत्सवको झल्को दिन्थो । पाँच गाउँपालिकामा जम्मा ३२ हजार मतदाता रहेको रसुवामा ४५ मतदान केन्द्र स्थापना गरिएका थिए । तीमध्ये अधिकांशमा पाँच बज्नुअघि नै मतदान सम्पन्न भइसके पनि माझागाउँ र कालिकास्थानमा मतदान केन्द्रमा साँझ ७ बजे मतदान सकिएको थियो । विकट ठूलोगाउँस्थित मतदान केन्द्रमा साँझ ७:३० बजेसम्म मतदान भएको थियो । मतदाताले तीनपटक चार स्थानमा मतदान गर्नुपर्ने भएकाले ढिलो भएको सहायक निर्वाचन अधिकृत ढाकाराम पौडेलले बताए । रसुवामा एक प्रतिनिधिसभा निर्वाचन क्षेत्र र प्रदेशसभा निर्वाचनका लागि २ वटा निर्वाचन क्षेत्र रहेको छ । प्रतिनिधिसभा र प्रदेशसभा निर्वाचनका लागि रसुवामा १२ राजनीतिक दल र ११ स्वतन्त्र गरी २३ उम्मेदवार सहभागी भएको मुख्य निर्वाचन अधिकृतको कार्यालयले जनाएको छ । प्रतिनिधिसभातर्फ ४ राजनितिक दलका र ७ स्वतन्त्र गरी ११ जनाको उम्मेदवारी परेको थियो । प्रदेशसभा क तर्फ ४ राजनीतिक दलका र ३ स्वतन्त्र गरी ७ जना र प्रदेशसभा ख तर्फ ४ राजनीतिक दलका र १ स्वतन्त्र गरी ५ जनाको उम्मेदवारी परेको थियो । ४४ वटा मतदान केन्द्रको मतपेटिका संकलन गरी सदरमुकाम ल्याउने काम भइरहेको र लाङटाङ केन्द्रको मतपेटिका सोमबार बिहान हेलिकप्टरबाट ल्याइने सहायक निर्वाचन अधिकृत ढाकाराम पौडेलले बताए ।"
चुनाव र सामाजिक लगानीका मुद्दा,"के हो मुद्दा ?नेपाल चुनावको रन्कोमा छ । तर कुनै दलले संविधानले व्यवस्था गरे बमोजिमको बेरोजगार भत्ता लगायत सबै सामाजिक प्रतिबद्धता पुरा गर्ने भरपर्दो वाचा गरे ? अथवा तिनका चुनावी वाचाहरूमा फरकपन किन छ ? सायद यस्ता प्रश्न दलका हर्ताकर्ताले नै नसोचेका हुनसक्छन् । तर सामाजिक खर्च लगानी होइन, केवल दानको अर्को रूप हो भन्ने व्यक्तअव्यक्त मानसिकताले दलहरू सामाजिक लगानीलाई राजनीतिक मुद्दा बनाउनबाट चुकेका छन् । लोककल्याणकारी र सामाजवादी अवधारणाको वकालत गर्ने एमालेजस्ता दलहरूले यसलाई दयावान राज्यको उदार वितरण बनाउन चाहेको देखिन्छ । त्यसलाई परिणाम सापेक्ष बनाउने लगानीको अवधारणाको बिउ नै यो चिन्तनमा छैन । वितरण प्रियतालाई आलोचना गर्ने सबैलाई उसले नवउदारवादी कित्तामा राखेको छ । यथार्थ के हो भने नवउदारवादको वेद मानिएको वासिङटन कन्सेन्ससको दोस्रो बुँदामै यसका प्रणेता जोन विलियम्सनले आर्थिक वृद्धिमुखी, गरिबमुखी प्राथमिक शिक्षा र प्राथमिक स्वास्थ्यमा राज्यले लगानी गनुपर्छ भनेका छन् ।आफूलाई सधैं र सबै प्रकारको लगानीमैत्री देखाउन चाहने नेपाली कांग्रेसले पनि सामाजिक क्षेत्रमा हुने खर्चलाई निश्चित समयपछि प्रतिफल आउने लगानी हो भन्ने अवधारणागत प्रस्टता ल्याउनसकेको छैन । त्यसका लागि आवश्यक गृहकार्य पनि गरेको छैन । उसको अहिलेसम्मको सामाजिक लगानीको शैली एमालेका पपुलिष्ट दुष्सहासहरूप्रति प्रतिक्रियात्मक हुनमा मात्र सीमित देखिएको छ । भएको सामाजिक लगानीको परिणाम आउन थाल्ने बित्तिकै त्यो लाभलाई विदेश पलायन गराउन तत्पर, माथि उल्लेख गरिएजस्तै अभिजात्यहरूको हालीमुहाली बढेकाले पनि सामाजिक लगानीलाई परिणाम सापेक्ष बनाउने र ती परिणामलाई समाजमा उपयोग सम्भव बनाउने जिम्मेवारीबाट मुलुकको राजनीतिक नेतृत्व क्रमश: विमुख हुँदै छ । कम्तीमा नेपालको सामाजिक लगानी र त्यसको प्रतिफलको प्रारम्भिक बहस त अब सुरु गरौं ।ट्विटर :"
लोकप्रिय नारा कि कन्जुस राज्य ?,"अहिले नेपालमा केन्द्र र प्रदेशसभाको चुनाव हुँदै छ । तर निर्वाचन जित्न नेताहरू मनपरी रूपमा लोकप्रिय नारा दिँदै छन् । हाम्रो सरकार आएमा जनतालाई यो दिन्छांै, ऊ दिन्छांै भनेर गरिब राज्यले थेग्नै नसक्ने आश्वासन बाँड्दै भोट तान्न खोज्दैछन् । आफ्नो व्यक्तिगत खल्तीबाट जाने होइन, के भयो त भन्दै असम्भव र पुरै गर्न नसक्ने नारा दिँदा भोलि त्यसले देश र जनतामा कति भार थप्छ भन्ने कुराको हेक्का राखेको देखिँदैन । यसले अन्तत: नेपाललाई ग्रीस र भेनेजुयलाजस्तो असफल राष्ट्र बनाउनेछ । जहाँ नेताहरूले गरेका अनावश्यक नाराले आज राज्यकोषको भार बढेर राज्य नै उठ्न नसक्ने अवस्थामा पुगेको छ । हामीकहाँ पनि विभिन्न दलका नेताहरूले चुनाव जित्न यस्तै गलत आश्वासन दिई राज्यको भार बढाउन खोज्दैछन् । उनीहरू आफ्नो दलले चुनाव जिते वृद्धभत्ता ५१० हजार गर्छौं, गरिबलाई निशुल्क घरघडेरी दिन्छौं, मजदुरहरूको तलबभत्ता बढाउँछांै, कर्मचारीको सुविधा थप्छांै, आन्दोलन गर्दा मान्छे मरेमा राज्यबाट ५० लाख दिलाउँछौं, जो जसरी मरे पनि सहिद घोषणा गर्छौं, परिवारलाई रोजगारी दिलाउँछौं भन्दै राज्यले थाम्नै नसक्ने भारी बोकाउन उद्यत देखिन्छन् । यस्ता गलत आश्वासन दिने, राज्यलाई अनावश्यक भार बोकाउने कुरा गर्ने दल र नेताहरूलाई बेलैमा चिनेर बहिष्कार गर्न सक्नुपर्छ । अन्यथा यस्तै नेताका कारण नेपाल असफल राष्ट्र हुनपुग्छ । हामीलाई लोकप्रिय नारा होइन, कञ्जुस राज्य चाहिएको छ । राज्यकोषको पाइपाइको हिसाबकिताब जायज काममा खर्च गर्ने नेता र दल चाहिएको छ, नकि हावादारी गफ गर्दै राज्यको भार बढाउने नेता र दल । गोपाल देवकोटागोकर्णेश्वर८, जोरपाटी, काठमाडौं"
मौलिक हक हनन भयो,"निर्वाचनमा खटिने कर्मचारी एवं सुरक्षाकर्मीलाई मतदानबाट बञ्चित गरिनु मौलिक हकको हनन हो । प्रमुख निर्वाचन आयुक्त एवं अन्य आयुक्तको प्राविधिक ज्ञानको अभावका कारण लाखौं कर्मचारी मतदानबाट बञ्चित भएका छन् । २०६४ र ०७० को निर्वाचनमा समानुपातिकतर्फ मतदान गर्न पाएका कर्मचारीले यसपटक मतदानबाट बञ्चित हुनु दु:खको कुरा हो । लाखौं मतदाता कर्मचारीको मतले समानुपातिकतर्फ केही दलका केही सिट सुनिश्चित हुने थियो । नागरिकका मौलिक हक हनन गर्नु किञ्चित राम्रो होइन । निर्वाचनमा खटिने कर्मचारीका लागि छुट्टै मतपत्र छाप्न सकिन्थ्यो । यसमा निर्वाचन आयोगको गम्भीर त्रुटि देखियो । कि त निजामती, सुरक्षा तथा शिक्षकको संख्यात्मक हिसाबले कुनै अमूक दललाई फाइदा होला भनेर यस्तो अधिकार कटौती गरिएको हुनुपर्छ । नत्र २०६४ र ०७० मा विशेष अवस्था भनेर अपूर्ण जवाफ दिनु निर्वाचन आयोगको प्राविधिक ज्ञानको कमजोरी हो । संविधानमा प्रदत्त अधिकार कटौती गरिएको विषयमा सर्वोच्च पनि कमजोर देखियो । नेपालको संविधानसँग बाझिने जुनसुकै कानुन बदरभागी हुन्छन् । तर विडम्बना, न्यायपालिकाका फैसला पनि आफू अनुकूल वा संविधान र कानुनभन्दा पनि न्यायाधीशको तजबिजबमोजिम हुनु दुर्भाग्य हो । कुसुम न्यौपाने मध्यविन्दु११, नवलपरासी"
विप्लवले सोचून्,"पहिलो चरणको निर्वाचन आज समाचार छापामा आइरहँदा नेपालको गणतान्त्रिक संविधानले संविधानत: निर्देश गरेअनुसार प्रदेश र प्रतिनिधिसभाको पहिलो शृङखलाको निर्वाचन सम्पन्न भयो । सानातिना घटनाका अतिरिक्त उल्लेख गर्नैपर्ने भयावह कुनै घटना ३२ जिल्लामा नै भएनन् । संघीय संरचना अनुसार पहिलोपटक देशले चुनावको अनुभव गर्यो पनि । केन्द्र र स्थानीय निर्वाचन ०४६ पूर्वका र तत्पश्चातको संसदीय व्यवस्थाले गराएको भए पनि प्रदेशको अनुभवमा पनि पहिलो चुनावी उत्सव हो । स्थानीय, प्रादेशिक र संघीय गरी तीन तहको सरकारको व्यवस्था संविधानमा गरेअनुसार देशव्यापी रूपमा चल्दै गरेको चुनावी रौनकको पहिलो अध्याय सकियो पनि । चुनाव सम्पन्न गर्न नदिने शक्तिले पनि चुनावमा वितण्डा मच्चाउन हदैसम्म जोडबलसाथ पहल गर्यो । यद्यपि आममतदाताको चुनावप्रतिको उत्साह, चेतना र सजगताबीच सुरक्षाकर्मीको उच्च सतर्कताले बम र बारुदका धमाकालाई ओझेल बनायो । कुन्नि किन हो, तमाम नागरिक चुनावलाई उत्सवको रूपमा लिएर उम्मेदवार चुन्ने दौडमा दगुर्दै गर्दा विप्लवले चुनावलाई महत्त्व दिन उचित ठानेनन् । उनले विनासित्तीमा सयौँ कार्यकर्तालाई चुनावी शान्ति सुरक्षाका विरुद्ध भड्काई पक्राउ गर्न लगाएर चर्चा र बहादुरी बटुल्न कोसिस पनि गरे । उनी कुनै बेला सशस्त्र संघर्षका माध्यमबाट देशमा आमूल परिवर्तन गर्ने पार्टीको माथिल्लो जिम्मेवारी लिएर नहिँडेका पनि होइनन् । उनले आफ्नो भावी कार्य नीतिलाई लागू गराउन चुनावी घोषणापत्रका साथ किन भिड्न हिचकिचाए होलान् भन्ने सबैलाई लागेको छ र ढिलाचाँडो जवाफ मिल्ला पनि । गणतन्त्रात्मक राज्य व्यवस्थाभन्दा उत्कृष्ट राज्य प्रणाली कस्तो र कहाँबाट आयात गर्न लागेका हुन्, त्यो पनि खुल्ला नै । उनले अहिले जेजस्ता क्रियाकलाप दर्शाए, अर्को दशकअगावै उनले चलाएको यो चुनाव भाँडने आन्दोलनको विपक्षमा उनैले उभिने दिन आउनेछ । उनले आफ्नो विगत र वर्तमान केलाएर हेरुन्, एकपटक । श्यामसुन्दर कुइँकेलहाँडीगाउँ, काठमाडौं"
प्लास्टिक झोला बन्द गरौं,"हामी उपत्यकाका नदी सफाइ अभियानमा वर्षौंदेखि संलग्न छौं । तर पनि वाग्मती सफाइको काम सफल हुनसकेको छैन । सफल हुन नसकेको मुख्य कारण प्लास्टिकजन्य फोहोर हो । अन्य फोहोर कुहिन्छ, जो पानीमा बग्छ तर । प्लाष्टिक वर्षौंसम्म जस्ताको त्यस्तै नदी किनारमा रहिरहन्छ । रंगीचंगी प्लास्टिक झोलाको फोहोर टाढाबाटै अशोभनीय देखिन्छ । यसले गर्दा नदीनालालाई कुरूप बनाइरहेको छ । हामी नदीनाला सरसफाइको क्रममा प्लास्टिकजन्य फोहोर अत्यधिक मात्रामा उठाइरहेका छौं । आज सफा गर्यो, भोलि सोही रूपमा देखिन्छ ।प्लास्टिकजन्य फोहोरले सबैभन्दा बढी किसानलाई असर गरिराखेको छ । खेतबारीमा यो वर्षौंसम्म सड्दैन, बोटबिरुवालाई सप्रन दिँदैन । प्लास्टिकले हाम्रो ढलनाली जाम गरिराखेको छ । यसले गर्दा बाटो खन्नुपर्ने हुन्छ । प्लास्टिक बाल्दा यसबाट निस्कने धुवाँले मानिसलाई क्यान्सरसम्मको रोग लाग्न सक्छ । हाम्रा सांस्कृतिक धरोहर मठमन्दिर, पार्क आदि ठाउँमा प्लास्टिक झोलाको थुप्रो देखिन्छ । यो पर्यटकका लागि शोभनीय छैन ।वाग्मती सफाइको क्रममा हामीले प्लास्टिकजन्य फोहोर बढी संकलन गरेका हुन्छौं । प्लास्टिक झोला दैनिक टनको हाराहारीमा उपत्यकामा खपत भइराखेको हुन्छ र त्यसलाई एकचोटि प्रयोग भएर फालिन्छ । त्यो फोहोर नदीनालामा जान्छ । तसर्थ सफाइ अभियन्ताहरूले फोहोरको कारक प्लास्टिक झोला प्रयोग बन्द गर्न पहल गर्ने बेला आएको छ । देवराज हुमागाईंकाभ्रे, कुशादेवी"
जग्गा प्लटिङबाट पर्ने असर,"भूमाफियाहरूले खेतीयोग्य जमिन प्लटिङका नाममा समाप्त पार्दै छन् । सरकार यसलाई चाँडो रोक लगाऊ, होइन भने हाम्रो हरिया डाँडापाखा सबै सखाप हुनेछन् । खेतीयोग्य जमिन सबै सकिनेछ, हाम्रो प्राकृतिक सुन्दरता नष्ट हुनेछ । सर्वोच्च अदालतले ४ महिना अघिमात्र जग्गा प्लटिङमा रोक लगाउने आदेश दिएको थियो । तर भूमिसुधार मन्त्री गोपाल दहितले उक्त आदेश उल्टाइदिएका छन् । केही व्यक्ति र कम्पनीको फाइदाका लागि उनले गलत निर्णय गरेका छन्, जग्गा प्लटिङले ल्याएको बेथितिप्रति उनको नजर जान सकेन । निर्वाचनको मौका छोपी मन्त्री दहितले गलत निर्णय गरेका छन् । यसबाट उनलाई त फाइदा भयो होला, तर देश र जनतालाई भने घाटा छ । सरकार स्मार्ट सिटी बनाउनुपर्छ भन्छ, मन्त्री जग्गा प्लटिङ गर्न दिनुपर्छ भनी निर्णय गराउँछन् । हिजोको खेतीयोग्य जमिन आज सबै प्लटिङका नाममा धमाधम बिक्री भइसकेका छन् । अब पनि सरकार र राजनीतिक दलहरूले आफूलाई कमिसन आउँछ भनेर सीमित व्यक्तिको फाइदाका लागि गलत निर्णय गर्ने हो भने जनता मान्नेवाला छैनन् । सरकारले खण्डीकरण गर्न रोक लगाउँदालगाउँदै मोटो रकम दियो भने नापी विभागका कर्मचारीहरूको मिलेमतोमा जग्गा खण्डीकरण गर्ने काम भइरहेको छ । यसको अनुगमन गरेर दोषीलाई कारबाही गर्नुपर्यो । कर्मचारीहरूले कमिसन आयो भने जस्तोसुकै नहुने काम गरिदिने, कमिसन आएन भने हुने कामलाई महिनौं दुु:ख दिने गरेका छन् । पुरुषोत्तम घिमिरेजोरपाटी, काठमाडौं"
कर्णालीको फेरि उपेक्षा नहोस्,"संघीय संरचना अनुसार नेपालमा पहिलोपटक उच्च पहाडी तथा हिमाली क्षेत्रका ३२ जिल्लामा आइतबार पहिलो चरण अन्तर्गतको निर्वाचनमा शून्य डिग्री तलको तापक्रमलाई छिचोल्दै मतदाताको उत्साहका खबरले सबैमा उत्साह थपेको छ । कर्णाली अञ्चलका ३३ मतदान केन्द्रमा टनाटन हिउंँ जमेको छ । निर्वाचन केन्द्रसम्म पुग्ने बाटो र गोरेटाहरू हिउँंले पहिचान गर्नै नसकिने जस्ता भएका छन् । नाम्खाको लिमी उपत्यकाका मानिसहरू जाडो छल्न उपत्यका बाहिर गएनन्, यसपाली । उनीहरूले जाडो सहे, हिउँं सहे, दु:ख सहे मतदानको लागि । जुम्लाका ९० मतदान केन्द्रको तापक्रम शून्यमा झरिसकेको समाचार आएका छन् ।डोल्पाका कतिपय क्षेत्रमा माइनस ७ डिग्रीसँंग मितेरी लगाइरहेछन्, मतदाताहरू । उपल्लो मुस्ताङका बासिन्दाहरू छिमेकी जिल्ला डोल्पामा सरेर बसेकारहे छन्, मतदानको लागिमात्र । यति दु:ख गरेर कर्णालीवासीले संविधानको सफल कार्यान्वयनका लागि मतदान गर्दैछन् । मतदानपछि नेताहरू सहरमै हराउलान्, फेरि पनि कर्णालीलाई कसैले नचिन्लान् । कर्णालीको दु:ख कर्णालीमै हराउला कि भन्ने त्रास कर्णालीवासीमा मात्र नभएर सबैमा छाएको छ । अब कर्णालीको जडिबुटी, जमिन, जल र जैविक विविधता लगायतका प्राकृतिक सम्पदाको दिगो विकासका लागि उच्चतम उपयोग हुनुपर्छ । खाद्य संकट र सामान्य रोगहरूसंँग नै लड्नुपर्ने कर्णालीवासीका बाध्यताबीच उनीहरूका चाहनामाथि फेरि पनि खेलवाड नहो । तुलसीराम खरेलविर्तामोड, झापा"
चुनावमा गाडधनको बिगबिगी,"उम्मेदवारले मतदातालाई प्रभावित गर्न आफ्नो योग्यता र खुबीको प्रदर्शन नगरी रातारात पैसाको खोलो बगाइरहेको कान्तिपुर दैनिकको खबरले ध्यानाकर्षण गराएको छ । यसरी खर्चिएको धनको स्रोत खोलिएको हुँदैन र यो गैरकानुनी हुन्छ । यसले एकातिर निर्वाचनको वातावरणलाई प्रभावित गरी योग्य उम्मेदवारको बाटोमा तगारो हाल्छ र अर्कोतिर मतदातालाई लालचमा फँसाई अनैतिकतातर्फ धकेलिरहेको हुन्छ । यसरी हजारौं उम्मेदवारबाट देशको बृहत बजारमा प्रवाहित कालोधनगाड्धनले उपभोग्य वस्तुको अभाव, मूल्यवृद्धि, विदेशी व्यापार घाटा र मुद्रा अवमूल्यनजस्ता डरलाग्दो समस्यालाई जन्माउँछ । यसको मार जनसाधारणलाई पर्नेछ । सरकार मात्र होइन, सित्तैमा पाइने यस्तो धनबाट सर्वसाधारणले पनि सचेत हुनु जरुरी छ । महेन्द्रसिंह बमटीकापुर१, कैलाली"
खुला सिमाना नियन्त्रण आवश्यक,"प्रतिनिधिसभा र प्रदेशसभा निर्वाचनको मतदान गर्ने मितिको पूर्वसन्ध्यासम्म बिभिन्न स्थानमा भएका बम विस्फोटन अझै पनि रोकिएको छैन । विप्लव माओवादीबाट भएको भनिएको यी विस्फोट पहाडदेखि तराईसम्म लगातार भइरहँंदा यो एउटा दललाई मात्र जिम्मेवार बनाउन उपयुक्त देखिँदैन । यसमा देशभित्र र बाहिरका चुनाव नचाहने शक्तिको पनि हात रहेको सम्भावना देखिन्छ । अब दोस्रो तहमा हुने तराईको निर्वाचनमा यस्ता विस्फोटनका घटना अरू बढ्ने सम्भावना झनै बढी देखिन्छ । किनकि विस्फोटक पदार्थ खुला सिमानाबाटै भित्रिएको भन्नेमा अवश्य पनि दुईमत नहोला । सुरक्षा निकाय तैनाथ भएका स्थानबाट यसरी प्रशस्त मात्रामा विस्फोटनका सामान यति सजिलै नेपालमा भित्र्याउन त्यति सम्भव हँुंदैन । अहिले उम्मेदवारका घरघरमा, बाटाहरूमा, कार्यालयहरूमा बम पड्किरहेका छन् । खुला सिमानामा भएका नेपालतर्फ राखिएका केही सशस्त्र प्रहरीले गरेको चेकजाँचले मात्र यस्ता अवैध सामान भित्रिने क्रम रोक्ने सम्भावना छैन । निर्वाचनको समयमा २३ दिन सीमा बन्द गरेर मात्रै नेपालमा भित्रिने हतियार गोली, बम, बारुद नियन्त्रण अस्थायी प्रकृतिको मात्र हो । त्यसैले यदि नेपालभित्र यस्ता अवैध सामान आउन पुरा तवरले रोक्ने हो भने खुला सिमानालाई नियन्त्रण गर्नेपर्छ । अन्यथा दलका उम्मेदवारमात्र होइन, कोही पनि बुद्धिजीवी, व्यापारी, राष्ट्रसेवक कुनै पनि बेला मारिन सक्छन् । त्यसैले सबै राजनीतिक दलका नेताहरूले म सुरक्षित छु भन्दा पनि हामी कसरी सुरक्षित हुन सक्छांै भन्नेतर्फ गम्भीर भएर सोचांै । पूर्ण ओलीचाबहिल, सरस्वतीनगर, काठमाडौं"
महँगो लोकतन्त्र,"प्रजातन्त्र पुन:स्थापनपछि पहिलो संसदीय चुनाव घोषणा (२०४८) हुनासाथै नेता माधवकुमार नेपालले सञ्चार माध्यममा चुनावका निम्ति भर्खर न्वारन भएको कम्युनिष्ट पार्टी नेपाल (एकीकृत माक्र्सवादीलेनिनवादी) का निम्ति २ करोड रुपैयाँ जरुरत भएको वक्तव्य दिए । तिनको भनाइ सुन्दा यो पंक्तिकार स्तब्ध भयो । रूपचन्द्र विष्टले आफ्नो चुनाव प्रचार गर्दा पर्चा बिक्री गर्दै गरेको देखेको हुनाले सर्वहारा वर्गको पार्टीले त्यति ठूलो रकमको चुनावी बजेटको कल्पना कसरी गर्नसकेका होलान् ? प्रश्नले धेरै दिन पिरोलेको थियो । हुन त त्यतिन्जेलसम्म हरिबहादुर थापाको रजगज पुस्तक अनुसार नेपाली कांग्रेस र एमालेका क्रान्तिकारीहरू प्रतिनिधिसभा सदस्यमा आकांक्षा राख्दै बागबजार पैदल ओहोरदोहोर गर्थे । आजसम्म आइपुग्दा थापाले वर्णन गरेको प्राय: सबै नेताका आर्थिक हैसियत अकासिसकेको छ । विरलै कुनै नेता चुनाव प्रचारका निम्ति पैदल हिंँड्छन् । घरदैलो कार्यक्रममा होमिएका अधिकांश उम्मेदवारसमेत महँंगा गाडीमा आँखीभुइँसम्म छोपिनेगरी माला पहिरेर मतदाताकहाँ भोट माग्न पुग्दैछन् । केन्द्रीय संसद्का अधिकांश उम्मेदवारका खर्च हेर्ने हो भने सहजै डेढदुई करोड खर्च गर्दैछन् । उपलब्ध तथ्यांक अनुसार २०४८ सालको संसदीय निर्वाचनका निम्ति निर्वाचन आयोगले ११ करोड रुपैयाँ खर्च गरेको थियो । त्यो समय मतदाता संख्या एक करोड दस लाख थियो । प्रतिमतदाता सरदर दस (त्यस समयको अमेरिकी डलरमा ३६ सेन्ट्स) खर्चेको थियो, निर्वाचन आयोगले । प्रादेशिक र केन्द्रीय प्रतिनिधिसभा निर्वाचन सम्पन्न गर्न निर्वाचन आयोगले प्रयोग गर्ने गाडीहरूको सञ्चालन, मर्मतसम्भार कार्यनिम्ति ११ करोड छुट्याएको छ । १ करोड ५४ लाख मतदाताले यी दुई चरणका चुनावमा सहभागी हुन सक्छन् । चुनाव सम्पन्न गर्न निर्वाचन आयोगले १२ अर्ब ५३ करोड रुपैयाँभन्दा बढी रकम माग गरेको छ । अर्थात् सरदर प्रतिमतदाता निर्वाचन आयोगले ८ सय ३३ रुपैयाँ (अमेरिकी डलर ८ भन्दा बढी) खर्च गर्नेछ । २०४८ मा राष्ट्रिय प्रतिव्यक्ति आय दुई सय डलरभन्दा कम थियो । २६ वर्षपछि उक्त रकम बढेर ८ सय डलर प्रतिव्यक्ति प्रतिवर्ष पुग्ने अनुमान गरिएको छ । विडम्बना, यस अवधिमा निर्वाचन आयोगले गर्ने प्रतिमतदाता खर्च २४ गुणा बढी छ । राष्ट्रको प्रतिव्यक्ति प्रतिवर्ष आय भने केवल ४ गुणाले बढेको छ । धेरै अर्थमा निर्वाचन आयोगले गर्ने खर्च वृद्धिसँग मतदाता संख्या वा नेपालीको आय वृद्धिबीच खास सम्बन्ध राख्दैन । सुरक्षा निकायहरूले गर्ने खर्च (१४ अर्बभन्दा बढी रुपैयाँ) लाई जोड्दा सरकारी खर्च अझै अकासिनेछ । चुनावका निम्ति सरकार, राजनीतिक दल, उम्मेदवार तथा समर्थकहरूले खर्च गर्छन् आआफ्नै कारणले गर्दा । मतदाताले शान्तिपूर्ण वातावरणमा निर्भीक र स्वतन्त्र रूपमा आफ्नो प्रतिनिधि छान्ने अधिकारको उपभोग गर्न सकुन् भन्नाका खातिर सरकारले चुनाव खर्च बेहोर्ने हो । उम्मेदवार, राजनीतिक दल र समर्थकहरूले चुनाव प्रचारप्रसार र मतगणनाको समय आफ्नो प्रतिनिधि खटाउने आदि कार्यका निम्ति खर्च गर्छन् । चुनाव सम्पन्न गर्दा राष्ट्रले कति आर्थिक भार बेहोर्यो, त्यसको यकिन गर्न त्यति सहज छैन । सरकारको ढुकुटीबाट भएको खर्च यकिन गर्न आवश्यक तथ्यांक जुटाउन निम्तिसमेत भगिरथ प्रयत्न गर्नुपर्ने हुन्छ । यस चुनावमा गरेको सरकारी निकायहरूको २८ अर्ब रुपैयाँ रकममा चुनावका समय खटिएका कर्मचारी तथा सुरक्षाकर्मीहरूले खाइपाइ आएका तलब तथा सुविधा जोडिएको छैन । उक्त रकमसमेत जोडेपछि मात्र राष्ट्रिय ढुकुटीबाट चुनावका निम्ति कति खर्च भयो, त्यसको यकिन हुन्छ । राजनीतिक दल, उम्मेदवार स्वयं र समर्थकहरूले गरेको खर्चको लेखाजोखा गर्ने कार्य अत्यन्तै जटिल र झन्झटिलो छ । राजनीतिक दलहरूले खर्च विवरण प्रस्तुत गर्दा खर्च कम देखाउने प्रचलन छ । चुनावी खर्च दलले नभएर दलका नेताले स्वविवेक प्रयोग गरेर उम्मेदवारलाई उपलव्ध गर्ने प्रथा हावी छ, हामीकहाँ । दलका नेतालाई उपलब्ध भएको र तिनले गरेको खर्च रकम पार्टीको खाताभित्र अट्दैनन् । उद्यमी क्षेत्रले पनि चुनावमा बास्केट फन्ड निर्माण गरी व्यक्तिगत रूपमा भन्दा दलका सुप्रिमोको हातमा चुनाव खर्च सुम्पिँदा आफ्नो स्वार्थ रक्षा हुने वास्तविकता आत्मसात गर्छन् । त्यसो गर्दा दाता र उसले उपलव्ध गरेको रकमको न स्रोत खुलाउनुपर्ने नत कुन पार्टी वा नेतालाई कति बुझाएको भन्ने अन्यलाई थाहा दिएर फसादमा पर्नुपर्ने । त्यसकारण राजनीतिक दलले चुनावका निम्ति कति रकम पायो र खर्च गर्यो, त्यसको यकिन गर्न कठिन छ । अर्कोतर्फ अनेक कारणले गर्दा उम्मेदवार स्वयंलाई पनि थाहा हँुदैन, तिनको वास्तविक चुनावी खर्च कति भयो भन्ने । अर्को पाटो भनेको हिसाबकिताब राख्नुपर्ने बाध्यात्मक परिस्थति पनि हामीकहाँ छैन । राजनीतिक दल एवं उम्मेदवारहरूले चुनावी प्रक्रियामा भएगरेका खर्चको हिसाबकिताब बुझाउनुपर्ने प्रक्रिया श्रादमा बिरालो बाँध्ने प्रचलन सिवाय केही सावित हुनसकेको छैन । खर्च बुझाउनुपर्ने प्रावधानको न उम्मेदवारहरूले पालना गर्छन्, नत पालना गराउने आधिकारिक निकायले नै त्यसो गर्न बाध्य तुल्याउँछ । उम्मेदवार बाहेक तिनका समर्थकले पनि थुप्रै खर्च गरिदिन्छन् । समर्थक र कार्यकर्ताले उम्मेदवारका निम्ति चन्दा सहयोग संकलन गर्ने तर उक्त रकममध्ये ठूलो हिस्सा वा सबै संकलनकर्ता स्वयंले खर्च गरिदिने परिपाटी पनि छ, हामीकहाँ । कति समर्थकले आफ्नो प्रभाव क्षेत्रमा उम्मेदवारका निम्ति प्रचारप्रसार खर्च सबै आफैले व्यहोरिदिने गर्छन् । यस्तो परिस्थितिमा उम्मेदवारबाट वा तिनका नाममा भएको खर्चको आँंकलनसम्म पनि कसरी गर्ने ?चुनावी खर्च अकासिएकै कारण कपाल दुखाउनुपर्ने थिएन, यदि उक्त खर्चले देशको भविष्यलाई दूषित प्रभाव नपर्ने हुँदो हो त । चुनाव खर्चको ठूलो हिस्सा उपभोगमा खर्चिनेछ । तर त्यो रकम देशभित्रकै वा देशका निम्ति भएको पुँजीको अंश हो । त्यसकारण चुनावमा हुने खर्च भनेको धेरै अर्थमा मुलुकमा हुनसक्ने लगानी आपत्विपत्मा परेका नागरिकलाई दिने आर्थिक सहयोग, स्कुल, अस्पताल, पूर्वाधार निर्माण गर्न उपलव्ध हुने पुँजी आदि कार्य विमुख गरेर गरिने खर्च पनि हो । चुनावमा उम्मेदवार बन्नु त्यस्ता व्यक्तिहरू जसको समाजमा प्रतिष्ठा गुमिसकेको छ वा हुँदै नभएकाहरूका निम्ति प्रतिष्ठा कमाउने माध्यम सावित भएको छ । प्रत्यासी उम्मेदवार र स्थानहरूबीच ठूलो खाडल भएको हुनाले उम्मेदवारीका निम्ति खर्च व्यहोर्ने क्षमताले महत्त्व पाएको निचोड निकाल्न सकिन्छ । माग र आपूर्ति बीचको सन्तुलन कायम गर्ने मूल्यले नै हो । उम्मेदवारी पाउन दलीय सुप्रिमोलाई बुझाउने थैलीको वजन र प्रतिद्वन्द्वीलाई खरिद वा हतोत्साहित तुल्याउन गरिने क्रियाकलापले अत्यधिक प्राथमिकता पाउन थालेको छ, हाम्रो समाजमा । त्यस्ता सामथ्र्य हाम्रो मुलुकमा मौलाउन थालेका नवधनाढ्यहरू जसले अर्काले बगाएको पसिना लुट्ने, बिचौलिया, मुनाफाखोर, गुन्डाहरू र तिनले निर्माण गरेको माफिया सञ्जाल पर्छन् । असली राजनीतिककर्मी धनाढ्य हँुदैनन् । खर्चकै कारणले गर्दा धेरैको उम्मेदवार बन्ने आकांक्षा कुण्ठित हुन्छ । खर्च जुटाउने क्षमता नभएको कारणले गर्दा धेरै उम्मेदवारको अधिकार हनन हुन्छ ।उम्मेदवार र तिनका समर्थकबाट देखिने खर्चको मुख्य हिस्सा चुनाव प्रचारप्रसारका क्रममा हुने हो । जति प्रचारप्रसार भड्किलो भयो, त्यति निर्वाचित हुने सम्भावना बढी हुन्छ भन्ने मनोविज्ञान ग्रस्त छ, राजनीतिक जीवनमा प्रवेश गर्ने नवधनाढ्य वर्गमा । तडकभडक जसले बढी गर्न सक्यो, विजय उसैको पोल्टामा पर्छ भन्ने सोच हावी हँुदै गएको छ । गाडी, वाइकको लस्कर बाजागाजासाथ जुलुस लिएर मनोनयन दर्ता गर्नेदेखि घरदैलोसम्म पुग्ने उम्मेदवारको संख्यामा वृद्धि हँुदैछ । भोजभतेर बाक्लिनु प्रचारप्रसारको अभिन्न अंग हुनथालेको छ । स्थानीय भट्टीदेखि चियापसलहरूले कमाउने समय पनि यही हो ।चुनावमा ठूलो रकम खर्चसँगै इमानदार राजनीतिकर्मी विस्थापित हुुनेछन् र नवधनाढ्य वर्ग राजनीतिक रूपले समेत शक्तिसम्पन्न हुनेछन् । जायजनाजायज कर्मबाट नवधनाढ्य वर्गमा उक्लिएकाहरूले जनप्रतिनिधिको मुखुन्डोसमेत पहिरिँंदा कसरी तिनकै स्वार्थ अनुरूपको नियम कानुन निर्माण हुन्छ र नीतिगत भ्रष्टाचार मौलाउँछ ? त्यसको ज्वलन्त उदाहरण हामीले दोस्रो संविधानसभाले संसद्को रूप धारण गरेपछि भोगिसकेका छौं । राजनीतिकर्मीहरू जसले विगतमा आफ्ना मतदातालाई धोका दिएका छैनन्, तिनको दु:खसुखमा निस्वार्थ साथ दिँदै आएका छन् र नागरिकलाई सपना वा हावादारी गफ चुटेर झुक्काएका छैनन्, तिनका निम्ति चुनावी तडकभडकले खासै अर्थ राख्दैन । तर समस्याको जड भनेको त्यस्ता विपन्न राजनीतिकर्मीहरूलाई सविस्तार आफ्नै दलले बहिस्कार गर्दैछ । पार्टी नेतालाई धनको कुम्लो बुझाउन नसकेको कारणले गर्दा उनीहरूले उम्मेदवार बन्न नै पाउँदैनन् । चुनावमा उम्मेदवार बन्न नपाएकाहरूले चुनाव जित्ने प्रश्न नै उठ्दैन । यदि चुनाव खर्चकै कारण वास्तविक जनप्रतिनिधिले उम्मेदवार बन्न पाउँदैनन् र हामीलाई शासन गर्ने थलोमा नवधनाढ्यहरू नै हावी हुन्छन् भने हाम्रोभन्दा बढी महँगो लोकतन्त्र यो विश्वमा अरू कुन मुलुकको हुनसक्छ ?"
लैंगिक समानतामा पैतृक सम्पत्ति,"अहिलेको निर्वाचनमा दलहरूले नाम मात्रको संख्यामा महिलालाई प्रत्यक्ष उमेदवार बनाए । विश्वकै उत्कृष्ट भनेर शीर्षनेताले नै दाबी गरेको संविधान अन्तर्गत निर्वाचन हुँदैछ । जातीय, क्षेत्रीय, लैंगिक विभेद अन्त्य गर्ने संविधान पनि भनिएको छ । तर महिलालाई प्रत्यक्ष चुनावमा उठ्नै नसक्ने कमजोर ठान्ने मानिसकता ठूला भनिएका दलमै किन आयो ? दलहरूको यो रवैयाले के बताउँछ भने महिलालाई कमजोर आँक्ने पुरुषवादी मानसिकता अझै हावी छ । दलहरूमा महिला निर्णायक भूमिकामा छैनन् । नेपाली समाजमा आम महिलाको अवस्था के होला, सजिलै अनुमान गर्न सकिन्छ । अन्तरिम संविधान २०६३ जारी भएदेखि यता महिला अधिकारका पक्षमा केही काम भएका पनि हुन् । लैंगिक विभेद कम गर्ने केही प्रयास पछिल्लो १० वर्षमा भए । लैंगिक समावेशितालाई अन्तरिम संविधानले अंगिकार गर्यो । त्यही संविधान अन्तर्गत बनेको संविधानसभामा महिलाहरूको उल्लेख्य उपस्थितिका कारण विश्वमै एक नमुना पनि बन्यो । आरक्षण कोटाबाट महिलाहरू सेना, प्रहरी, कर्मचारीतन्त्र लगायतमा धमाधम प्रवेश गरिरहेका छन् । समाजका विभिन्न संघसंस्थामा महिलाको उपस्थिति बढेको छ । स्थानीय तह चुनावबाट पनि धेरै महिला गाउँठाउँको नेतृत्वमा गएका छन् । महिलाको महत्त्व नेपाली समाजमा पनि बढिरहेको महसुस भएको छ । तर नारीपुरुष बराबरी भन्ने नारा अझैसम्म नारामै सीमित छ । हिजोआज भनिन्छ चुनाव त्यसले मात्र उठ्न सक्छ, जोसँग पैसा र शक्ति छ । जोसँग पैसा हुन्छ, उसैसँग शक्ति हुन्छ । दलभित्र हैसियत बनाएका महिलासँग पनि पैसा र शक्ति छैन, त्यसैले प्रत्यक्ष चुनाव उठ्न सक्दैनन् भन्ने मानसिकताले काम गरेको छ । समाजको सबैभन्दा सानो युनिट भनेको परिवार हो । एउटा परिवारले छोरा र छोरीलाई बराबरी हैसियत दिएर हुर्काउँछ कि फरक हैसियतमा हुर्काउँछ ? के पैतृक सम्पत्तिमा छोरा र छोरीलाई समान हक छ ? परिवारले नै छोरीलाई शक्तिहीन बनाएर हुर्काउँछ भने दलका पुरुष नेताले के ठानुन् त ?हाम्रो संविधानले मौलिक हकमै महिलाको अधिकार सुनिश्चित गरेको छ । लैंगिक विभेदबाट मुक्त हुने अधिकार महिलालाई छ भनिएको छ । तर पैतृक सम्पत्तिमा छोरीको समान हक लाग्ने कुनै सुनिश्चितता गरिएको छैन । परिवार भनेको हरेक व्यक्तिको जग हो । जगमा जसको जरा गाडिएको छैन, त्यो स्वत: कमजोर हुन्छ । हालसम्म छोरीलाई परिवारको जगमा जरा हाल्नै दिइएको छैन । पैतृक सम्पत्ति भनेको जग हो । सम्पत्तिको अर्थ हुन्छ, हैसियत र शक्ति । परिवारभित्रै हैसियत र शक्ति नपाई हुर्किएकी छोरीलाई परिपक्व महिला भएपछि नपत्याउनु अनौठो होइन । पहिले नपत्याउने बनाउने र पछि नपत्याएर देखाउने खेलमात्रै हो ।आज पनि मुलुकी ऐनको अंशबन्डाको महलमा बिहा गरेपछि छोरी अंशियार नहुने लेखिएको छ । छोराछोरीलाई समान बनाएको जस्तो देखाउने तर वास्तविक अंशियार छोरीलाई नबनाउने यो कानुन नै विभेदकारी हो कि होइन ? जहाँ छोराले निसर्त अंश पाउँछ, त्यहाँ छोरीलाई सर्त वा बन्देज गरिएको छ । अधिकार कहिल्यै पनि सर्त बन्देज हुँदैन । अधिकार त निसर्त हुनुपर्छ, अनिमात्र त्यो अधिकार हुन्छ ।पैतृक सम्पत्तिमा छोरीको पनि बराबर हक लाग्यो भने समाज बिग्रन्छ भन्नेहरू छन् । के साँच्चै पैतृक सम्पत्ति भागबन्डा गर्ने विषय समाज बिगार्ने वा सपार्ने विषय हो त ? छोरा र छोरीबीच पैतृक सम्पत्तिमा भेदभाव गर्नासाथ अवसर र सुविधामा छोरीलाई पछाडि पार्ने परम्परा कायम हुन्छ । के छोरीलाई दुनियाँको प्रगतिको दौडमा पछाडि राखेर कुनै समाजले प्रगति गर्न सक्छ ? संसारमा महिलाले धेरै चमत्कार गरेर देखाइसकेका छन् । नेपालमै पनि महिलाले राष्ट्रपति, सर्वोच्च अदालत र संसद् चलाएर देखाइसकेका छन् । तर अझै पनि महिलालाई पैतृक सम्पत्तिमा बराबर हक दियो भने समाज बिग्रन्छ भन्ने हीन भावनाले हाम्रा कानुन निर्माता ग्रस्त छन् ।छोरीलाई बराबर अंशको हक प्रदान गर्दा चेलीमाइतीको सम्बन्ध बिग्रन्छ, समाजको संस्कार खलबलिन्छ भन्नेहरू जताततै भेटिन्छन् । समाजका गन्यमान्य व्यक्ति, बुद्धिजीवी, नेता, अगुवाहरू नै पुरुषवादी सोचले ग्रस्त भएपछि कोसँग अपेक्षा गर्ने ? समाज बनाउने र संस्कार सम्हाल्ने जिम्मा महिलाकै हो भने पैतृक सम्पत्ति सम्हाल्ने मौका उसले किन नपाउने ? तर्क यसरी पनि गर्न सकिन्छ । तर मुख्य कुरा महिलाले पैतृक सम्पत्तिमा निसर्त हक नपाउने हो भने संविधानमा नारीले पुरुषसरह हक उपभोग गर्न पाउने भनेर किन लेखेको ? सम्पति चल होस् या अचल, भौतिक होस् या बौद्धिक, मान्छेलाई केही गर्ने हिम्मत जुटाउँछ । जीवन जिउने क्रममा आउने अनेकौं बाधासँग लड्ने साहस भरिदिन्छ । अगाडि बढ्नलाई सम्पत्तिले आधार दिन्छ । सम्पत्तिको हकको सुरुवात परिवारबाटै हुन्छ । त्यसैले पैतृक सम्पत्तिमा हक हुन्छ कि हुँदैन भन्ने कुरा महत्त्वपूर्ण छ । परिवार र वंश चलाउन, संस्कार सञ्चालन गर्न पुरुष नै चाहिन्छ भन्ने चलन पनि कुनै न कुनै रूपमा पैतृक सम्पत्तिमा एकलौटी हक भएकै कारणले चलेको हो । सन्तान जन्माउने र लालनपालन गर्ने आमा नै सम्पत्तिविहीन र शक्तिविहीन भएपछि समानता कसरी स्थापित हुन्छ ?अंशबन्डा सम्बन्धी कानुन होस् वा व्यावहारिक प्रयोग, छोरी वा बुहारीलाई अंशियार मानिँदैन । लोग्नेसँग सम्बन्धविच्छेद गर्दा पाउने सम्पत्ति भनेको सम्बन्धविच्छेद भइहालेको खण्डमा उसको आर्थिक सुरक्षा, नत्र परिवार बचाउने नाममा मिचाहा लोग्नेसँग बस्नैपर्ने बाध्यता जोगाइराख्ने नियममात्र हो । सम्पत्ति पाउनकै लागि कसैले सम्बन्धविच्छेद गर्दैन । अनि अंशबन्डा गर्दा कसैले पनि बुहारीको नाममा अलग अंश लगाउँदैन । खास अंशियार लोग्ने हो र उसकै अंशमा मात्र श्रीमतीको दाबी लाग्ने हो ।छोरी, बुहारी वा आमा जुनसुकै भूमिकामा महिलाको सम्पत्तिमा सिधा हक छैन । कर छल्न कसैकसैले महिलाको नाममा सम्पत्ति राख्छन् । तर त्यसको हर्ताकर्ता पुरुष नै हुन्छन् । जुन सम्पत्ति भोगचलन गर्न पाइन्न, वृत्ति विकासमा उपयोग गर्न पाइन्न, त्यो सम्पत्तिको के अर्थ ? त्यसैगरी जुन अधिकार सर्तमा बाँधिएको हुन्छ, त्यो के अधिकार ? नारीलाई प्रश्न गर्ने छुट छैन । समाजमा हैसियतसहित उभिने ठाउँ छैन । सम्पत्तिको जन्मसिद्ध अधिकार छैन । भनिन्छ, नयाँ संविधान दूरदराजका महिलाहरूको समेत सहभागितामा लेखिएको हो । तर त्यही संविधान कार्यान्यवन गर्ने बेला महिलालाई एक तह तलै राखिएको छ । जब कानुनी र सामाजिक हैसियतमा नारी र पुरुष बराबरी हुन्छन्, अनिमात्र संविधानको कार्यान्वयन सही ढंगले भयो भन्न सकिन्छ । नयाँ कानुन बनाउने बेला पैतृक सम्पत्तिमा छोरा र छोरीलाई बिनासर्त बराबर हकदार बनाउनु नै नयाँ समाज निर्माणको पहिलो खुड्किलो हो । अनिमात्र समुन्नत समाजको परिकल्पना साकार हुनसक्छ ।"
विनासोन्मुख काष्ठमण्डप !,"काष्ठमण्डपलाई मरुसत: पनि भनिन्छ वा भनौं मरुसत:लाई काष्ठमण्डप पनि भनिन्छ । अभिलेखहरूमा यसको निर्माणबारे ठोस कुरा भेटिंँदैन । त्यसैले सही नाम के हो भन्नेमा मतमतान्तर छ । स्थानीय जनजिब्रोमा मरुसत: भनिए पनि काष्ठमण्डप नामले प्रख्याति कमाइसकेको छ । नेपाली वास्तुकलाको अतुलनीय नमुना हो, काष्ठमण्डप । यो काठमाडौं सहरको सांस्कृतिक पहिचानको साक्षी पनि हो । बहत्तर वैशाखको भूकम्पले ध्वस्त भएको काष्ठमण्डप पुनर्निर्माण कसले गर्ने भन्ने विवादबीच बाँसमण्डपमा रूपान्तरित भएको छ । एकै रुखको काठले बनेको किम्वदन्ती रहेको सत्तल अहिले बाँसैबाँसले छोपिएको छ । वास्तुकलाको यो कुरूप र विक्षिप्त अवस्थाले राज्यको धार्मिक, सांस्कृतिक, ऐतिहासिक एवं पुरातात्त्विक सम्पदालाई हेर्ने दृष्टिकोण उदाङ्गो भएको छ ।भूकम्पले काष्ठमण्डप ध्वस्त बनाएको दुई वर्ष बितिसकेको छ । तर पुनर्निर्माण कार्य अझै अघि बढ्नसकेको छैन । पुनर्निर्माणका लागि भनेर खनिएको जग ह्वाङ्गै छाडिएको छ । सम्पदा विनाश गर्न योभन्दा बढी के गर्नुपर्ला र ? पुनर्निर्माणका प्रयासहरू नभएका होइनन् । तर पुरातात्त्विक महत्त्वका सम्पदाहरूको पुनर्निर्माण ठेकेदारी प्रथाबाट गर्ने महानगरको नियतमा स्थानीय र सरोकारवालाले शंका गरे । शंकाले विरोधको रूप लियो र काठमाडौं महानगरपालिका पछि हट्यो । विरोधले संगठित भएर काष्ठमण्डप पुनर्निर्माण अभियानको रूप लिएको छ । २०७४ वैशाख २९ गते महानगरपालिका, पुरातत्त्व विभाग, राष्ट्रिय पुनर्निर्माण प्राधिकरण र काष्ठमण्डप पुनर्निर्माण अभियानका सदस्यहरूबीच सम्झौता भयो काष्ठमण्डप पुनर्निर्माणको जिम्मा अभियानलाई नै गर्न दिने । तर अभियानका सदस्यहरूले काम सुरु गर्दागर्दै महानगरले आर्थिक अनियमितताको आशंकामा निर्माणस्थलमा ताला लगाइदियो । यसैबीच स्थानीय तहको चुनाव भयो । जनप्रतिनिधिहरू चुनिए । नयाँ मेयर र निर्वाचित सदस्यहरूको महानगर परिषद बैठकले काष्ठमण्डपको पुनर्निर्माण कार्य कामनपा आफैले गर्ने निर्णय गर्यो । सबैले भने, लौ अब विवाद टुंगियो । सरसर्ती हेर्दा विवाद सुल्झिए जस्तो देखिए पनि झनै बल्झिएको छ । रानीपोखरीमा रहेको बालगोपालेश्वर मन्दिर बनाउन पुरातात्त्विक काम गर्ने दक्ष प्राविधिक छैन भनेर पन्छिएको थियो, काठमाडौं महानगरपालिका । अहिले काष्ठमण्डप पुनर्निर्माण गर्छु भन्दैछ । स्थानीय जनता नै स्मारकका अभिभावक हुन्, सम्पदा संरक्षण एवं पुनर्निर्माण सम्बन्धी निर्देशिका ०७२ मा लेखिएको छ । क्षतिग्रस्त स्मारकहरूको पुनर्निर्माण एवं जीर्णोद्धार सम्बन्धी कार्यका विभिन्न चरणमा स्थानीय जनताको सहभागिता निर्देशिकाले सुनिश्चित गरेको छ । स्थानीय सरोकारवालाहरू निर्देशिकाले सुनिश्चित गरेको आफ्नो सहभागिता खोजिरहेछन् । स्थानीय सरोकार अभियान, पुरातत्त्व विभाग, पुनर्निर्माण प्राधिकारण र काठमाडौं महानगरपालिकाबीच विवाद चलिरहँदा सम्पदा संरक्षणमा लागेका सरोकारवाला एवं विज्ञहरू भने सम्पदा संरक्षण र पुनर्निर्माणका विषयमा बहस र छलफलमा जुटिरहेका छन् । विवादले सम्पदा जीर्ण बन्दै गएकोमा उनीहरू चिन्तित छन् । नेपालका मठमन्दिर तथा पुरातात्त्विक महत्त्वका सम्पदा एवं वास्तुकलाका अध्येता प्राडा सुदर्शनराज तिवारी सम्पदासँग भइरहेको खेलवाडप्रति निकै चिन्तित छन् । भूकम्प त प्राकृतिक प्रकोप हो । यो टार्न सक्ने खतरा होइन । तर हामी सम्पदामाथि विवादको प्रकोप थोपर्दैछौं, जसको असर भूकम्पको भन्दा पनि खतरनाक बन्दै गएको छ, केही समयअघि काष्ठमण्डप पुनर्निर्माण : सम्पदाका मूर्त र अमूर्त रूपहरू शीर्षकको कार्यपत्र प्रस्तुत गर्ने क्रममा उनले भनेका थिए । त्यस्तै इतिहासविद् डा पुरातत्त्वविद् काशीनाथ तमोट भन्छन्, ठेक्का प्रथा र सरकारी पक्षबाट जीर्णोद्धार हुँदा सम्पदाप्रति आत्मीयताको अभाव हुने गर्छ । सम्पदासँग सम्बन्धित समाज तथा दाता परिवारबाट जीर्णोद्धार गर्ने, कालिगढमा पनि राम्रो गर्छु भन्ने भावना हुनुपर्छ । काष्ठमण्डपको विषयमा स्वदेशी एवं विदेशी पुरातत्त्वविद् एवं इतिहासकारहरूले महत्त्वपूर्ण शोध गरेका छन् । अभिलेखमा भेटिएका तथ्यहरू केलाएका छन् । सम्पदा र काठमाडौंको इतिहास जोडेका छन् । भूकम्पपछि पुनर्निर्माण कार्यमा संलग्न युवा वास्तुविद्हरूले भने काष्ठमण्डपको भूगर्भमा नयाँ पुरातात्त्विक तथ्यहरू फेला पारेका छन् । एघारौं शताब्दीतिर बनेको अनुमान गरिएको काष्ठमण्डप उत्खननमा भेटिएको जग र भित्ता ओएसएल (अप्टिकल्ली स्टिमुलेटेड लुमिनिसेन्स) डेटिङ प्रविधिका आधारमा सातौं शताब्दीको रहेको तथ्य फेला परेको छ । बेलायतको दुरहम विश्वविद्यालयसँगको सहकार्यमा पुरातत्त्व विभागले गरेको जग उत्खननमा यो नयाँ तथ्य फेला परेको थियो । भेटिएका नयाँ तथ्यहरूले काठमाडौं सहरको इतिहासमा नयाँ अध्याय लेखिने सम्भावना बढेको छ । जग उत्खननसँगै शदियौंदेखि ठडिएको काष्ठमण्डप एवं अन्य सम्पदा ढल्नुको कारण पनि खोज्दैछन्, प्राविधिकहरू । हाम्रा सम्पदाहरू भूकम्प प्रतिरोधी थिएनन् त ? सम्पदा पुनर्निर्माणको बहसमा यस विषयले व्यापक चर्चा पायो । विज्ञहरू भन्छन्, हाम्रा सम्पदाहरू आफैमा कमजोर थिएनन् । यसको उचित सुरक्षा, क्रमिक मर्मतसम्भार नगर्नुको दुष्परिणाम नै हामीले बहत्तर सालको भूकम्पमा भोगेका हौं । किनभने यस अघिका थुप्रै सानाठूला भूकम्पहरू झेलेर पनि काष्ठमण्डप लगायतका सम्पदा बहत्तर वैशाख बाह्र गतेसम्म अडिएरै बसेका थिए । प्रा तिवारी यसको उदाहरण दिंँदै भन्छन्, भूकम्पमा क्षति भएका अधिकांश सम्पदामा काठका बन्धन मक्किएको, फुस्किएको भेटिएको थियो । सम्पदा भत्किनुको मूल कारण यिनै थिए । त्यस्तै काष्ठमण्डप भत्किनुको सम्भावित कारण खोतल्दा त्यहाँ रहेका थामलाई आपसमा बाँध्ने काठका बन्धन (टाइ बिम) काष्ठमण्डपको भुइँ जीर्णोद्धार गर्ने क्रममा हटाइएको भेटियो । यसले काष्ठमण्डपको भूकम्प प्रतिरोधी क्षमतामा ह्रास आयो । अर्का पुरातत्त्वविद् काशीनाथ तमोटका अनुसार काष्ठमण्डपको जग भूकम्पले केही प्रभावित गरेको छैन । माथिको संरचनामा गोरखनाथको मूर्ति छेउको चारमध्ये एक केन्द्रीय आधार प्रस्तर नै नराखिनु, उत्तरपूर्वी खम्बाको काठको दलिन राख्ने ठाउँमा प्वालविना नै संरचना बनाइनु जस्ता वास्तुशिल्पी कमीकमजोरीका कारण काष्ठमण्डप नराम्ररी भूकम्पले ढल्न गयो ।सम्पदाको वास्तुकलामा प्राकृतिक स्रोतसाधनको व्यापक प्रयोग गरिएको हुन्छ । माटो, इँटा र काठले बनेका अधिकांश सम्पदाको वास्तुकलालाई बुझ्न यसको राम्रो अध्ययन गर्नुपर्छ । नयाँ प्रविधिको हस्तक्षेपकारी प्रयोग गर्दा सम्पदाको मौलिकता हराउँछ । वास्तुकलाको इतिहास मेटिन्छ । भूकम्पले ध्वस्त बनाएका मल्लकालीन सम्पदा नेवारी संस्कृति र कालिगढहरूको दक्षताका अनुपम उदाहरण हुन् । यिनलाई जीवन्त सम्पदा पनि भनिन्छ । यी सम्पदासँग गाँसिएका थुप्रै नेवारी परम्परा, संस्कृति, रीतिथिति एवं मूल्यमान्यता छन् । यहाँ दैनिक हजारौं भक्तजनको पूजाआजा र चहलपहल चलिरहन्छ । सांस्कृतिक एवं धार्मिक महत्त्वका सम्पदाको पुनर्निर्माण एवं जीर्णोद्धारका लागि जुन ढंगले उपत्यकाका नेवार समुदायले दबाब दिनुपथ्र्याे, त्यो भने निकै कममात्र प्रदर्शित भएको छ । भूकम्प प्रतिरोधी निर्माणका नाममा सम्पदामा भइरहेको प्राविधिक हस्तक्षेपले नेवारी संस्कृतिमा सिधा असर पर्नेछ । त्यसैले मल्लकालीन सम्पदा जीर्णोद्धारमा वास्तुकलाका नयाँनयाँ प्रतिपादित सैद्धान्तिक आँखाले मात्रै हेरेर हुँदैन । परम्परागत ढंगले काम गरिरहेका कालिगढबाट पनि कतिपय कुरा सिक्नुपर्ने हुन्छ । सम्पदाको जीर्णोद्धार तथा पुनर्निर्माण कार्य परम्परागत ढंगबाट गर्नु नै सही हुने उदाहरण पचपन्न झ्याले दरबारको जीर्णोद्धारमा प्रमाणित भइसकेको छ ।पुनर्निर्माण निर्देशिका २०७२ भन्छ, परम्परागत प्रविधि उपयोग गर्दा प्राविधिक दृष्टिकोणमा भूकम्पीय जोखिम न्यूनीकरण हुनसक्दैन भन्ने लागे पुरातत्त्व विभागको पूर्वस्वीकृति लिएर बाहिरबाट नदेखिनेगरी अदृश्य तवरले सामान्य खालका गैरपरम्परागत निर्माण सामग्री एवं प्रविधि उपयोग गर्न सकिनेछ । काठमाडौं महानगर यसैमा टेकेर भूकम्पीय जोखिमको बहानामा सम्पदालाई नयाँ प्रविधि र सामग्री प्रयोग गरी बनाउने सोचले ग्रस्त छ । नयाँ प्रविधिले भूकम्प प्रतिरोधी मठ, मन्दिर, दरबार, मण्डप त बन्नेछन् । तर के पुनर्निर्मित ती सम्पदाले हाम्रो मौलिक वास्तुकलाको प्रतिनिधित्व गर्नेछन् ?"
मेटियो दोलखाको दाग,"दोलखा दोलखाले अघिल्ला निर्वाचनहरूमा कमाएको बदनामको दाग यसपटक मेटाएको छ । निर्वाचन इतिहासमा खराब जिल्ला भनेर परिचय पाएको दोलखामा यसपटक शान्तिपूर्ण र उत्साहजनक ढंगले मतदान भएको छ ।बुथ कब्जा, आतंक र होहल्लाका बीच निर्वाचन हुने जिल्लाको उपमा पाएकाले यसपटक विशेष सुरक्षा बन्दोबस्त गरिएको थियो । हरेक नाकामा सुरक्षा जाँच गरी खराब नियतले जिल्ला भित्रिएकाहरूलाई फर्काउने या पक्रने नीति अवलम्बन गरिएकाले सोचेभन्दा पनि शान्तिपूर्ण चुनाव भएको प्रमुख जिल्ला अधिकारी लक्ष्मणविक्रम थापाले बताए । दोलखाको ९४ मतदानस्थल र एक सय ९० मतदान केन्द्रमध्ये खराब इतिहास बनाएको गैरीमुदी, मिर्गे, झुले, जफे, मेलुङ, डाँडाखर्क, पवटी, नाम्दु र जुँगु मतदान केन्द्रमा पनि निर्वाचन शान्तिपूर्ण भएको छ । २०५१ यताका हरेक निर्वाचनमा ती ठाउँमा धाँधली हुने गरेको गुनासो आउँथे । जिल्लाको बैत्येश्वर मार्वुबाहेक अन्यत्र शान्तिपूर्वक निर्वाचन सम्पन्न भएको दोलखाका प्रमुख निर्वाचन अधिकृत प्रकाशकुमार काफ्लेले बताए । उनले बैत्यश्वरको मार्वु बुथमा केही मतपत्र लुटेर फर्जी मत हाल्न खोजे तापनि मतदाताले मताधिकारको प्रयोग गरेको बताए ।प्रहरी नायब उपरीक्षक रामेश्वर कार्कीले मार्वु मतदानस्थलमा तीन राउन्ड हवाई फायर गरेपछि स्थिति नियन्त्रणमा आएको जनाए । जफेस्थित जामुने बुथमा स्थिति अनियन्त्रित हुन खोजेकाले थप सुरक्षाकर्मी पठाएपछि अवस्था शान्तिपूर्ण भएको उनले जानकारी दिए । नेपाल प्रहरी, सशस्त्र र सेनाको बलियो र व्यवस्थित घेराको कारण पनि यसपटक मतदाताले सुरक्षित अनुभूति गरेका थिए ।६० प्रतिशत मतदानदोलखामा करिब ६० प्रतिशत मत खसेको अनुमान छ । मध्याह्नदेखि मतदानस्थलमाहरूमा मतदाता पातलिँदै गएका थिए । ६० प्रतिशत जति मत खसेको अनुमान छ, मुख्य निर्वाचन अधिकृत काफ्लेले भने । जिल्लामा एक लाख ४७ हजार ९ सय २३ मतदाता छन् ।दक्षिणी क्षेत्रमा भन्दा उत्तरका दुर्गम क्षेत्रहरूमा कम मत खसेको अनुमान छ । वैदेशिक रोजगार, पटकपटकको निर्वाचन र मतदाता शिक्षाको अभावजस्ता कारणले मत कम खसेको अनुमान गरिएको छ । गएको स्थानीय निर्वाचनमा ७२ प्रतिशत मत खसेको थियो ।युवतीको मृत्युदोलखाको तामाकोसी गाउँपालिकास्थित च्यामा मतदान केन्द्रमा मतदान गर्न गएकी २३ वर्षीया निर्मला फुयालको मृत्यु भएको छ । मतदानस्थल नजिक पुगेपछि ह्दयाघातले मृत्यु भएको हो । बुबा रूद्रबहादुर फुयालले निर्मलाको मुटुको समस्याका कारण बिरामी अवस्थामा भए पनि मतदानको चाहना राखेपछि मतदानस्थल लान लाग्दा दु:खद घटना भएको बताए ।"
मतदान उत्साहजनक,"प्रतिनिधि र प्रदेशसभा निर्वाचनको पहिलो चरणमा पारिएका प्रदेश १ का सात जिल्लामा आइतबार शान्तिपूर्ण र उत्साहजनक रूपमा मतदान सम्पन्न भएको छ । केही स्थानमा विस्फोट गराइए पनि मतदान रोकिएन । मतदानमा युवा, महिला र वृद्धवृद्धाको उल्लेख्य सहभागिता थियो । सुगम जिल्लाका मतपेटिका आइतबार रातिसम्म सदरमुकाम आइपुग्ने स्थानीय प्रशासनले जनाएको छ । सोलुखुम्बु, ताप्लेजुङ, संखुवासभालगायत हिमाली जिल्लाका दुर्गम गाउँबाट भने मतपेटिका आइपुग्न तीनचार दिन लाग्ने भएको छ ।स्थानीय तहभन्दा कम मत ओखलढुंगामा स्थानीय तहका बेलाभन्दा कम मत खसेको छ । स्थानीय तहमा ७० प्रतिशतभन्दा बढी मत खसेकोमा आइतबारको निर्वाचनमा ६० देखि ६५ प्रतिशत मात्र खसेको मुख्य निर्वाचन अधिकृतको कार्यालयले जनाएको छ । मत कम खस्नुमा उम्मेदवार संख्या र गाडी प्रयोग कम हुनुले असर पुर्याएको अनुमान गरिएको छ । ७८ वटै मतदानस्थलबाट मतपेटिका संकलन गरी मंगलबार बिहानसम्म सदरमुकाम ल्याइपुर्याइने निर्वाचन कार्यालयले जनाएको छ ।जिल्लाको सुनकोसी गाउँपालिकामा पर्ने बलखुमा वाम गठबन्धन र कांग्रेस कार्यकर्ताबीच झडप भएको छ । झडपमा तीन जना सामान्य घाइते भएका छन् । सामान्य झडप भएको हो, डीएसपी अर्जुन तिमिल्सिनाले भने, एक मिनेट पनि बुथमा मतदान रोकिएन । वाम गठबन्धनका नेता कार्यकर्ताले भने स्थानीय प्रशासन र कांग्रेसको भनाइ एउटै रहेकाले मिलेमतोमा आक्रमण भएको प्रतिक्रिया दिए । यो सरासर पराजित मानसिकताको उपज हो । हाम्रा तीनजना कार्यकर्तालाई घाइते हुने गरी आक्रमण गरिएको छ, वाम गठबन्धनका प्रतिनिधिसभा उम्मेदवार यज्ञराज सुनुवारले भने । घाइते हुनेमा तत्कालीन एमालेका जीबी खडका, सरोज तामाङ र अखिल खडका छन् । कांग्रेस कार्यकर्ताले भने वाम गठबन्धनका कार्यकर्ताले बुथ कब्जाको प्रयास गर्दा झडप भएको जनाएका छन् ।त्यसैगरी चम्पादेवी गाउँपालिकाको रानीवन मतदान केन्द्रमा किरियापुत्री बसेका दुई दाजुभाइले मतदान गरेका छन् । स्थानीय कृष्णबहादुर थापा र पदमबहादुर थापाले किरियापुत्री बसेकै बेला मतदान गरेका हुन् । आफ्नो मताधिकारको सदुपयोग गर्न उनीहरूले शोकको बेला पनि मतदान गर्न आएको बताए ।सोलुखुम्बुमा ६२ प्रतिशत मत खसेको सहायक निर्वाचन अधिकृत मुरारि वस्तीले जानकारी दिए । जिल्लामा ६९ हजार ४ सय ७७ मतदाता छन् । केही मतदानस्थल सदरमुकामबाट ७० कोससम्म टाढा रहेकाले मतपेटिका ल्याउन चार दिनसम्म लाग्ने भएको छ । ३ हजार मिटर उचाइमा रहेको खम्बु पासाङ गाउँपालिकामा ५७ दशमलव ५ प्रतिशत मतदान भएको छ । थामे र तेङबोचे मतदानस्थलमा दिउँसो सामान्य हिमपात भए पनि मतदान नरोकिएको वस्तीले बताए ।मतपेटिका सोमबारताप्लेजुङमा करिब ६५ प्रतिशत मत खसेको अनुमान गरिएको छ । यो स्थानीय निर्वाचनको तुलनामा करिब छ प्रतिशतले कम हो । मुख्य निर्वाचन अधिकृत कृपासुर कार्कीले कतै ७७ प्रतिशत नाघेको र कतै ५० प्रतिशत पनि नपुगेको बताए । स्थानीय निर्वाचनमा ७० दशमलव ९ प्रतिशत मत खसेको थियो । जिल्लामा ७८ हजार ३ सय ७१ जना मतदाता छन् । आठराई त्रिवेणी गाउँपालिकाको सरस्वती मावि हाङपाङ केन्द्रमा बम भेटिएपछि दिउँसो करिब एक घण्टा मतदान स्थगित भयो । स्थगित भएको समयावधि थपेर केन्द्रमा आएका सबैलाई मतदानको अवसर दिइएको निर्वाचन कार्यालयले जनाएको छ । यहाँ साँझ ६ बजेसम्म मतदान भएको थियो । प्रजिअ मोहन जीसीका अनुसार सामान्य घटनाबाहेक शान्तिपूर्ण ढंगले मतदान सम्पन्न भएको छ । हाङपाङमा भाँडा पहिला नै जमिनमुनि गाडेको सूचना पाएपछि केही समय निर्वाचन स्थगित गर्नुपर्यो, त्यसलाई नेपाली सेनाको टोलीले हटायो, उनले भने, शनिबार भानुजन माविको केन्द्रमा वम विस्फोटबाहेक जिल्लामा अन्य कुनै घटना भएनन् । भानुजन माविमा मतदानस्थलै सारेर मतदान गराइएको हो । जिल्लाको फक्ताङलुङ गाउँपालिका ७ ओलाङचुङगोलामा दुई मतदाताका लागि कर्मचारी र दलका प्रतिनिधिले दुई घण्टा प्रतीक्षा गरे । गाउँमा हुनेले दिउँसो ३ बजे नै मतदान गरिसके पनि गोठमा गएकाहरू आउन ढिलाइ भएको हो । मौवाटारमा चौंरी फर्काएर आइतबार आउने गरी गोठमा गएका फक्तालुङ गाउँपालिका ७ ओलाङचुङगोलाका तेन्जिङ र दावाले अन्तिममा मतदान गरेका हुन् । गोलामा ५० महिला र ४४ पुरुषले मतदान गरेका छन । संखुवासभामा ६५ प्रतिशतसंखुवासभामा करिब ६५ प्रतिशत मत खसेको मुख्य निर्वाचन अधिकृतको कार्यालयले जनाएको छ । सबै मतदान केन्द्रमा शान्तिपूर्ण र उत्साहसाथ सम्पन्न भएको प्रजिअ शिवराज जोशीले बताए ।सडक यातायात जोडिएका मतदान केन्द्रबाट आइतबार रातिसम्म मतपेटिका ल्याइसक्ने जोशीले जानकारी दिए । ५० प्रतिशत मतपेटिका आइतबार राति नै आइसक्छन्, उनले भने, दुर्गम स्थानबाट मंगलबारसम्ममा ल्याइनेछ । किमाथांका, हटिया, चेपुवा, पावाखोलालगायत ९ मतदान केन्द्रबाट हेलिकोप्टरमा मतपेटिका ओसारिनेछन् । जिल्लाको दूधपोखरीमा सबैभन्दा कम मत खसेको छ । भोटखोलाको थुदाममा रहेको दूधपोखरी माविमा २४ मत मात्र खसेको हो । यहाँ ४३ मतदाता थिए । भोजपुरमा ६५ प्रतिशतभोजपुरमा ६५ प्रतिशत मत खसेको मुख्य निर्वाचन अधिकृत हरिश्चन्द्र इङनामले जनाएका छन् । यहाँ १ लाख १३ हजार ८ सय ९१ मतदाता थिए । अपेक्षाकृत रूपमा सभ्य र भव्य रूपमा मतदान सम्पन्न भएको प्रहरी नायब उपरीक्षक दीपेन्द्र पन्जियार थारूले बताए । जिल्लाका ८७ मतदानस्थलमध्ये १७ वटा अति संवेदनशील, २४ वटा संवेदनशील र ४६ वटा सामान्यमा सूचीकृत थिए । मुख्य निर्वाचन अधिकृत कार्यालयले मतपेटिकालाई सुरक्षित ढंगबाट सदरमुकाम ल्याउने काम भइरहेको जनाएको छ । खोटाङमा ५५ प्रतिशतखोटाङमा करिब ५५ प्रतिशत मतदान भएको छ । जिल्लामा १ सय ७९ मतदान केन्द्र थिए । रूपाकोट मझुवागढी नगरपालिका दिक्तेलको सरस्वती मावि केन्द्रमा १०६ वर्षीय मनिसुन्दर बजिमयले पनि मतदान गरे । पाँचथरमा ६५ प्रतिशतपाँचथरमा झन्डै ६५ प्रतिशत मतदान भएको मुख्य निर्वाचन अधिकृतको कार्यालयले जनाएको छ । जिल्लामा १ लाख २५ हजार २ सय १९ मतदाता छन् ।"
सिन्धुपाल्चोकमा ७० प्रतिशत मतदान,"सिन्धुपाल्चोकरामेछाप यहाँका मतदाताले आइतबार उत्साहजनक ढंगले मतदान गरेका छन् । जिल्लाभर झन्डै ७० प्रतिशत मत खसेको प्रारम्भिक अनुमान छ ।कांग्रेसका तर्फबाट निर्वाचन क्षेत्र १ का प्रतिनिधि सभा उम्मेदवार तथा सूचना तथा सञ्चारमन्त्री मोहनबहादुर बस्नेतले बाह्रबिसे नगर कार्यालयस्थित केन्द्रमा मतदान गरे । वाम गठबन्धनका उम्मेदवार पूर्वसञ्चारमन्त्री अग्निप्रसाद सापकोटाले चौतारा साँगाचोकगढी नगरको कुबिन्डेस्थित सेतीदेवी पञ्चकन्या मावि केन्द्रमा पुगेर मतदान गरेका थिए । क्षेत्र २ का प्रतिनिधिसभा उम्मेदवार पशुपतिशमशेर राणाले पाँचपोखरी थाङपाल गाउँपालिकाको बाँसखर्कमा रहेको भीम विद्याश्रम मावि र एमाले उम्मेदवार शेरबहादुर तामाङले मेलम्ची नगरपालिकाको सिन्धुकोटस्थित मतदान केन्द्रमा मतदान गरेका छन् । मतदाताले जिल्लाभर उत्साहजनक रूपमा मतदान गरेको मुख्य निर्वाचन अधिकृतको कार्यालयले जनाएको छ । केही स्थानमा विवाद भएबाहेक जिल्लाभर शान्तिपूर्वक मतदान भयो, मुख्य निर्वाचन अधिकृत दीपक खनालले भने, जिल्लाभर ७० प्रतिशत मत खसेको अनुमान छ । सबै केन्द्रबाट मतपेटिका संकलन गरेर चौतारा ल्याउन थालिएको छ । पेटिका कृषि कार्यालयको छुट्टाछुट्टै कोठामा सुरक्षाकर्मीको तीन घेरामा राखिने उनले बताए । सबै पेटिका सीसीटीभीको निगरानीमा रहनेछन्, खनालले भने । झडप रोक्न हवाई फायर बलेफी गाउँपालिका८ र सुनकोसी गाउँपालिका७ को मतदान केन्द्रमा लोकतान्त्रिक र वाम गठबन्धनका युवाबीच झडप भएको छ । स्थिति नियन्त्रणमा लिन प्रहरीले हवाई फायर गरेको छ । बलेफी गाउँपालिकास्थित कालीदेवी आधारभूत विद्यालयको मतदान केन्द्रमा भएको झडप रोक्न दुईपटक हवाई फायर गरेको एसपी मोहन पोखरेलले बताए । सुनकोसी गाउँपालिका७ थुम्पाखरको देउराली आधारभूत विद्यालय मतदान केन्द्रमा मतदान सुरु भएको दुई घण्टा नबित्दै दुवै पक्षका युवाबीच झडप सुरु भएको थियो । सामान्य विवादले ठूलो रूप लिन थालेपछि त्यहाँ पनि हवाई फायर गरेर स्थिति नियन्त्रणमा लिइएको प्रहरीले जनायो । पाँचपोखरी थाङपाल गाउँपालिकाको लागार्चेमा पनि विवाद भएको थियो । त्यहाँ तोकिएको भन्दा झन्डै दुई घण्टापछि मात्रै मतदान कार्य सुरु गरिएको छ ।रामेछापमा ५७ प्रतिशतरामेछापमा शान्तिपूर्ण रूपमा मतदान भएको छ । जिल्लाका १ सय ९१ वटा मतदान केन्द्रमा करिव ५८ दशमलव ७३ प्रतिशत मतदाताले आफ्नो मताधिकार प्रयोग गरेको प्रारम्भिक अनुमान गरिएको मुख्य निर्वाचन अधिकृतको कार्यालयले जनाएको छ । मुख्य निर्वाचन अधिकृत कृष्णप्रसाद पौडेलले सबै मतदान केन्द्रमा तोकिएको समयमै मतदान गर्ने कार्य शान्तिपूर्ण रूपमा सम्पन्न भएको बताए । जिल्लाका सबै मतदान केन्द्रबाट मतपेटिका संकलनको कार्य भइरहेको छ ।प्रमुख जिल्ला अधिकारी दिलीपप्रसाद लामिछानेका अनुसार मतदान सम्पन्न भएका केन्द्रहरूबाट जिल्ला सदरमुकामसम्म मतपेटिका ढुवानीको काम सुरु भएको छ । जिल्ला सदरमुकाम आसपासका केही मतदान केन्द्रबाट मतपेटिका मुख्य निर्वाचन अधिकृतको कार्यालयमा पुगिसकेका छन् । नजिकको मतपेटिका ढुवानी भइरहेको र केही टाढाका मतपेटिकाहरू सुरक्षित स्थानमा जम्मा गरी नेपाली सेनाको निगरानीमा ढुवानी गर्ने प्रबन्ध गरिएको लामिछानेले बताए । हामी सम्भव भएसम्म राति पनि ढुवानीको कार्य गर्नेछौं, उनले भने । जिल्लाका केही मतदान केन्द्रबाहेक अधिकांश स्थानमा सडक सुविधा भएकाले सोमबार मध्याह्नसम्म सबै मतपेटिका जिल्ला सदरमुकाममा आइपुग्ने अनुमान छ । मतपेटिका राति नै ओसारिनेधादिङ जिल्लामा ६६ प्रतिशत मत खसेको छ । प्रमुख जिल्ला अधिकारी श्यामप्रसाद भण्डारीले सडक सञ्जालले नछोएका रुवीभ्यालीका सबै र खनियावास तथा गंगाजमुना गाउँपालिकासमेतका १२ मतदान स्थलका ५१ वटा मतपेटिका सोमबार हेलिकप्टर मार्फत मगाइने बताए । अन्य सबै मतदान केन्द्रबाट राति नै मतपेटिका सदरमुकाम ल्याइनेछन् ।"
विस्फोटले रोकिएनन् मतदाता,"कालीकोटरुकुम प्रतिनिधि र प्रदेशसभा निर्वाचनको पहिलो चरणमा परेका प्रदेश ६ का हिमाली जिल्लामा आइतबार उत्साहजनक मतदान भएको छ । निर्वाचनको सक्रिय बहिष्कार गर्ने घोषणा गरेको नेत्रविक्रम चन्द नेतृत्वको नेकपाको प्रभाव रहेका भनिएका कालिकोट, रुकुम र जाजरकोटमा समेत ६० प्रतिशतभन्दा धेरै मत खसे । मतदान केन्द्रवरपर भएका बम विस्फोट, ढुंगामुढा र आक्रमणका घटनाले निर्वाचन भयरहित भने हुन सकेन । कालीकोटको रासकोट, मुम्रास्थित मतदान केन्द्रमा शनिबार राति नेकपाका कार्यकर्ताले बम प्रहार गरेका थिए ।ठिगेल्नी आधारभूत विद्यालय कीर्तिपुर मतदान केन्द्रमा चारैतिबाट करिब २ सयको संख्यामा आएका आक्रमणकारीले ७ वटा बम हानेका हुन् । ३८ राउन्ड जवाफी फायर गरेर उनीहरूलाई भगाएको प्रहरीले जनाएको छ । ३ वटा सकेट बम आइतबार बिहान सेनाले निष्क्रिय पारेको थियो । बम प्रहारबाट प्रहरी नायब निरीक्षक सई गिरिराज भण्डारी र जवान रामबहादुर चौधरी घाइते भएका छन् । त्यस्तै, नेकपाका दुई कार्यकर्ता सख्त घाइते भएको प्रहरीले जनाएको छ । घाइते प्रहरीलाई हेलिकप्टरबाट उपचारका लागि सुर्खेत लगिएको छ । घाइते कार्यकर्तालाई भने आक्रमणकारी समूहले जंगलतिर लगेको स्थानीयले बताए । त्यसैगरी, तिलागुफा नगरपालिका७ अन्तर्गत छाप्रेमा शनिबार राति कांग्रेस कार्यकर्ताको खुकुरी प्रहारबाट २ जना माओवादी कार्यकर्ता घाइते भएका छन् । घाइतेको जिल्ला अस्पताल मान्ममा उपचार भइरहेको छ । उक्त घटनापछि कांग्रेस र माओवादी कार्यकर्ताको विवादले कालिका मावि छाप्रे मतदान केन्द्रमा बिहान १० बजेपछि मात्र मतदान सुरु भएको थियो । मतदानकै दिन पनि एक दर्जनभन्दा बढी स्थानमा विस्फोट गराइए । अवरोधबीच निर्वाचन शान्तिपूर्ण रूपमा सकिएको मुख्य निर्वाचन अधिकृत कृष्णमुरारि शिवाकोटीले बताए । प्रहरीका अनुसार चुनाव सुरु भएपछि पनि कालीकोटका कोटबाडा, चौथीकोट, माल्कोट बिथल डाँडा, पचालझरनाको कालिका मतदान केन्द्र खर्रकोटलगायत ठाउँमा विस्फोट गरिएको छ । अधिकांश मतदान केन्द्रमा ५० देखि ७० प्रतिशत मत खसे पनि माल्कोटस्थित नन्दादेवी मावि सेरापाटा मतदान केन्द्रमा ३४ प्रतिशत मत मात्र खसेको छ । ९ सय ९ जना मतदाता रहेको माल्कोटमा ३ सय ६२ मत खसेको हो । दिउँसो १ बजेपछि कोही पनि मतदान गर्न नआएको निर्वाचनमा खटिएका कर्मचारीले बताए । माल्कोट नेकपा प्रवक्ता खडकबहादुर विश्वकर्माको गाउँ हो । विस्फोट गराएर मतदातालाई आतंकित पार्न खोजे पनि शान्तिपूर्ण रूपमा मतदान सकिएको प्रजिअ बद्रीनाथ गैरेले बताए । ३४ ठाउँमा विस्फोट भएको छ तर गाउँ र मतदानकेन्द्र भन्दा पर जंगलमा भएकाले मतदानलाई असर परेन, उनले भने । नेकपाको धेरै प्रभाव रहेको भनिएको जाजरकोटको त्रिवेणीमा बम राखिएबाहेक अरू घटना भएनन् । त्रिवेणीको मनमाईमा राखिएको बम सुरक्षाकर्मीले निस्तेज पारेका थिए । निर्वाचन बिथोल्न उनीहरूले धेरै प्रयास गरेका हुन् । पूर्वसावधानी र सुरक्षा योजनाले शान्तिपूर्ण बनाउन सफल भयौं, प्रजिअ पुष्पराज शाहीले भने । मतपेटिकामा एसिड प्रहार पश्चिम रुकुमको आठबीसकोट७ स्थित आधारभूत विद्यालय बयलीगाउँ मतदान केन्द्र र ८ नम्बर वडाको मनकामना आधारभूत विद्यालय चुर्तीपाखा मतदान केन्द्र आसपास आइतबार बिहानै ५ वटा बम पड्किए । बयलीगाउँमा २ र चुर्तीपाखामा ३ विस्फोट भए । बुथ बनाउँदै गर्दा बम पड्किएपछि निर्वाचन कर्मचारीले दिनभर त्रासमै मतदान गराए । मतदाता पनि डराईडराई मतदान केन्द्र पुगेका थिए । आठबीसकोट नगरपालिका११ को नेपाल राष्ट्रिय मावि गतसैनाको ख मतदान केन्द्रमा समानुपातिकतर्फको मतपेटिकामा एसिड प्रहार भएपछि त्रास झन् बढ्यो । कांग्रेस प्रतिनिधि केशव खड्कालाई पक्राउ गर्न प्रहरीले दुई राउन्ड हवाई फायर गर्यो । उक्त घटनापछि क मतदान केन्द्र पनि तनावपूर्ण बन्यो । मतदाताले ढुक्कले मत हाल्न पाएनन् । यस्तै बाँफिकोट गाउँपालिका५ को रत्न आधारभूत विद्यालय काँडाको क केन्द्रमा झन्डै सवा घण्टा मतदान अवरुद्ध भयो । प्रतिनिधिसभा सदस्यको मतपेटिकामा धूवाँ निस्किएपछि लाम लागेकाहरू भागाभाग भए । मतपेटिकामा एसिड हालिएको र प्रतिनिधिसभाका लागि पछि मतदान गर्ने भनिएपछि मतदाता पुन: लाइन बसे । आठबीसकोट नगरपालिकाकै ३ नम्बर वडाको हिमालय मावि खदीको मतदान केन्द्रमा मतदाता रूपा विकले एसिड हाल्ने प्रयास गरिन् । एसिड प्रहारमा संलग्न ३ जना पक्राउ परेका छन् । विभिन्न ठाउँमा एसिड हालिएको, हवाई फायर गरिएको खबर सार्वजनिक भइरहँदा त्रासकै बीचमा मतदान गरेको बाँफिकोट गाउँपालिका५ कै ध्रुव केसीले बताए । एसिड हालेर मतपेटिकामा धूवाँ आएपछि लाइन लागेका हामी एकदमै आत्तिएका थियौं, उनले भने, पछि सुरु गरिएको मतदानमा कतिपय मतदाता त त्रासकै कारण आएनन् । बाँफिकोट गाउँपालिका५ को रत्न आधारभूत विद्यालय काँडाको क मतदान केन्द्रको प्रतिनिधिसभाको प्रत्यक्षतर्फको मतदान स्थगित भएको छ भने आठबीसकोट नगरपालिका११ नेपाल राष्ट्रिय मावि गतसैना ख केन्द्रको समानुपतिकतर्फको मतदान पनि अर्को सूचना नभएसम्मका लागि स्थगित भएको छ । एसिड हाल्नुअघिसम्म काँडाको क मतदान केन्द्रको प्रतिनिधिसभा प्रत्यक्षतर्फको मत पेटिकामा २ सय ५० र गतसैनाको ख केन्द्रको मतपेटिकामा ३ सय ३ मत खसेको थियो । निर्वाचन आयोगको निर्णयअनुसार नै उक्त केन्द्रमा फेरि मतदान हुने मुख्य निर्वाचन अधिकृतको कार्यालयले जनाएको छ । सहायक निर्वाचन अधिकृत तेजप्रसाद पौडेलले छिटपुट घटनाबाहेक मतदान शान्तिपूर्ण भएको प्रतिक्रिया दिए । निर्वाचन नचाहनेले केही ठाउँमा अवरोध गर्न खोजे पनि मतदान रोकिएन, उनले भने, यत्रो अभियानमा अलिअलि घटनालाई सामान्य र स्वाभाविक रूपमा लिइएको छ ।"
देखिएन उत्साह,चार ठाउँमा बम विस्फोट बझाङका ४ वटा मतदान केन्द्रमा बम विस्फोट भएको छ । छबीस पाथीभेरा गाउँपालिका४ स्थित जनता आधारभूत विद्यालय बागमाडु मतदान केन्द्रभन्दा ४ सय मिटर पर अज्ञात समूहले बम विस्फोट गराएको जिल्ला प्रहरीले जनाएको छ । छबीस पाथीभेरा गाउँपालिका५ थलाराको निमावि व्यासी मतदान केन्द्रभन्दा १ किलो मिटर टाढाको जंगलमा पनि बम विस्फोट भएको छ । सदरमुकाम चैनपुरमा संग्राम सार्दुल गुल्मभन्दा करिब १ सय मिटर नजिकको सत्यवादी उमावि मतदान केन्द्र नजिकैको सडकमा टाइम बम फेला परेको छ । प्रहरी र नेपाली सेनाको टोलीले बम निष्क्रिय पार्यो । बम नजिक नेत्रविक्रम चन्द (विप्लव) नेतृत्वको नेकपाको पर्चा फेला परेको प्रहरीले जनायो । बुंगल नगरपालिकाको कन्या मावि बटुलसेरास्थित मतदान केन्द्र नजिक पनि बम विस्फोट भएको छ । रातो शंकास्पद वस्तु देखेपछि स्थानीयले प्रहरीलाई खबर गरेका थिए । प्रहरी र सेनाको टोली उक्त ठाउँ पुग्नुअगावै बम विस्फोट भएको स्थानीयले बताए । जिल्लाका विभिन्न ठाउँमा विस्फोट भए पनि कुनै पनि क्षति नभएको प्रहरी नायब उपरीक्षक ऋषिराम कँडेलले बताए ।यस्तै दार्चुला सदरमुकामकै ३ ठाउँमा बम फेला परेको छ । नेपाली सेनाको दुर्गा दल गुल्म ब्यारेक सामुन्नेको कांग्रेस पार्टी कार्यालयलगायत अन्य ठाउँमा फेला परेका बमलाई सेनाको टोलीले निष्क्रिय गरेको थियो । बाजुराको पाण्डुसेनस्थित पिस क्रेटर एकेडेमीमा कांग्रेस र एमाले कार्यकर्ताबीच झडप भएको छ । झडपमा स्थानीय दानबहादुर धामी र फकिर धामी घाइते भएको प्रहरीले जनायो । स्थितिलाई नियन्त्रणमा लिन सुरक्षाकर्मीले हवाई फायरसमेत गरेका थिए ।
झडपमा दर्जन घाइते,"जाजरकोट (कास) कुशे गाउँपालिका८ अवलरिजा मतदान केन्द्र नजिकै शनिबार राति भएको झडपमा करिब १२ जना घाइते भएका छन् । चुनावी प्रचारप्रसारका क्रममा वाम गठबन्धन र कांग्रेस कार्यकर्ताबीच झडप भएको हो । झडपमा कांग्रेसका रमेश रोकाय, खिम भण्डारी, मदन भण्डारी र वाम गठबन्धनका प्रेम रोकाय, प्रकाश सिंहलगायत घाइते भएका छन् । उनीहरूको अवस्था गम्भीर छ । गम्भीर घाइते प्रेम, रमेश, प्रकाशसहित चारजनालाई हेलिकप्टरद्वारा थप उपचारका लागि सुर्खेत पुर्याइएको वडाअध्यक्ष अमर रोकामगरले बताए ।प्रहरीमाथि गोली प्रहारसिरहा अज्ञात समूहको गोली प्रहारबाट म्यादीसहित दुई प्रहरी जवान घाइते भएका छन् । सुरक्षा जाँचमा रहेका प्रहरीमाथि धनुषा र सिरहाको सीमामा पर्ने निर्दनास्थित कमला बाँधमा आइतबार अपराह्न ३ बजे रातो मोटरसाइकलमा आएका दुई व्यक्तिले गोली प्रहार गरेका थिए । गोली लागी प्रहरी जवान मायाराम यादव र म्यादी प्रहरी आदर्श कुँवर घाइते भएका छन् । घाइते प्रहरी यादवको पेटमा र म्यादी प्रहरी कुँवरको कुममा गोली लागेको छ । उनीहरूलाई तत्काल उपचारका लागि कर्जन्हास्थित फूलकुमारी महतो मेमोरियल अस्पताल पुर्याइएको थियो । थप उपचारका लागि हेलिकप्टरबाट काठमाडौं पठाइएको सिरहाका प्रहरी प्रमुख एसपी शेखर कोइरालाले जानकारी दिए । घटनालगत्तै प्रहरीले सुरक्षा जाँच कडा पारेको र घटनाको अनुसन्धान गरी गोली प्रहारमा संलग्नको खोजी भइरहेको कोइरालाले जानकारी दिए ।हतियारसहित पक्राउभरतपुर प्रहरीले आइतबार हतियारसहित नेत्रविक्रम चन्द नेतृत्वको नेपाल कम्युनिस्ट पार्टीका दुई कार्यकर्ता पक्राउ गरेको छ । उनीहरूका साथबाट केही दस्ताबेजसमेत बरामद भएको छ । पक्राउ पर्नेमा पूर्णबहादुर राई र ओम लामिछाने रहेका छन् । राईलाई पेस्तोल र दुई थान गोलीसहित भरतपुर १६ बाट पक्राउ गरिएको हो । लामिछाने गोन्द्राङबाट पक्राउ परेको प्रहरीले जनाएको छ । दुवैलाई हिरासतमा राखी अनुसन्धान भइरहेको प्रहरीले जनायो ।नुवाकोटको अँधेरीखोलामा विस्फोटनुवाकोट विदुर नगरपालिका ७ तुप्चे अँधेरीखोलामा आइतबार विस्फोट भएको छ । तुप्चेबाट सदरमुकाम विदुरतर्फ मतपेटी बोकेर ल्याउँदै गरेको गाडी पार भैसकेपछि साँझ साढे सात बजे विस्फोट भएको प्रहरीले जनाएको छ । विस्फोट भएको हो, जिल्ला प्रहरी प्रमुख एपी वसन्त कुँवरले भने, मानवीय क्षति भने भएको छैन । मतपेटी बोकेको आइचर गाडी अघि र आफू चढेको गाडी पार भएपछि विस्फोट भएको माओवादी केन्द्रका संयोजक एवं गठबन्धनका प्रदेशसभा ख का उम्मेदवार हीरानाथ खतिवडा जानकारी दिए ।"
महिला मतदाता धेरै,"जुम्ला (कास) यहाँ पुरुषभन्दा धेरै महिलाले मतदान गरेका छन् । मौसमी व्यापार र रोजगारीका लागि यो मौसममा धेरै पुरुष मतदाता जिल्लाबाहिर रहेकाले महिला सहभागिता अधिक भएको प्रमुख जिल्ला अधिकारी विष्णु पौडेलले बताए । प्रतिनिधिसभा तथा प्रदेश निर्वाचनमा ४० हजार ९ सय ६७ मत खसेकोमा पुरुषभन्दा महिला मतदाता झन्डै ४ हजार धेरै छन् । प्रजिअ पौडेलका अनुसार, जुम्लामा १८ हजार ३ सय ८१ पुरुष र २२ हजार १ सय ८६ महिलाले मतदान गरेका छन् ।मेखालमा ६ भोट खस्यो आफ्नो माग सम्बोधन नभएको भन्दै हुम्लाको चंखेली गाउँपालिकास्थित मेखाल गाउँका बासिन्दाले दिनभर निर्वाचन बहिष्कार गरे । तर, पाँच बज्नै लाग्दा ६ जना भोट हाल्न आए । प्रदेशसभा उम्मेदवारहरूको दबाब खेप्न नसकेपछि अरू मतदाताले पनि भोट हाल्ने इच्छा देखाउँदा अबेर भइसकेको थियो । साढे ५ बजेतिर ५०६० जना मतदाता केन्द्रमा आए । ती मध्ये ६ जनाले मत हालेका हुन् ।"
उत्कृष्ट दसमा सात नेपाली,युट्युब ट्रेन्डिङमा आइतबार दिउँसोसम्मका उत्कृष्ट १०१ डीजे फुल मुभी२ लुट फुल मुभी ३ भाइरल भैदियो४६ प्रकाश दाहाल सम्बन्धी भिडियोहरू७ क्याप्टेन खिलाडी८ स्वाग से स्वागत९ भद्रगोल१० दिलको भित्तैमा
फिल्मकर्मीलाई पुरस्कार र सम्मान,"काठमाडौं (कास) ड्रिम वल्र्ड अफ फिल्ममेकर्सले यसै वर्षदेखि स्वदेशी फिल्मकर्मीलाई पुरस्कार तथा सम्मान प्रदान गर्न लागेको हो ।वरिष्ठ निर्देशक लक्ष्मीनाथ शर्मालाई श्यामसुनीता विशिष्ट चलचित्रकर्मी पुरस्कार प्रदान गरिने आइतबार जारी विज्ञप्तिमा जनाइएको छ । बदलिँदो आकाश बाट फिल्म निर्देशनमा हात हालेका शर्माले शान्तिदीप, साथी, सारङ्गी, विद्रोही, मिलन, जीत, छोरीबुहारी, वरपीपल निर्देशन गरेका हुन् । उनलाई १५ हजार पाँचसय नगदसहित पुरस्कृत गर्न लागिएको हो । त्यसैगरी पछिल्लो समय अधर नामक गीति एल्बम ल्याएका गीतकार शान्तिप्रियलाई समान राशिको वरिष्ठ चलचित्रकर्मी पुरस्कार र नीरफूल फिल्मबाट निर्देशनमा हात हाल्दै गरेका फूलमान वललाई युवा चलचित्रकर्मी पुरस्कार प्रदान गर्न लागिएको हो । कान्तिपुरकर्मी वललाई ११ हजार नगदसहित पुरस्कार दिन लागिएको हो । चलचित्रकर्मी सम्मान भने निर्देशक दीपाश्री निरौला र पटकथाकार विनोद पौडेल दुई जनालाई दिइने भएको छ ।पुरस्कार तथा सम्मान मंसिर २७ मा प्रदान गरिने ड्रिम वल्र्ड अफ फिल्म मेकर्सकी सदस्य सचिव शवनम मुखियाले बताएकी छन् ।"
राजेशपायललाई सम्मान,काठमाडौं (कास) गायक राजेशपायल राईलाई आइतबार मिलाप म्यागजिन र मिलाप न्युज डटकमले सम्मान गरेको छ । नेपाली गायनमा राई इज किङ उपनामले समेत चिनिने राईलाई हालै अमेरिकाको रोचेस्टर सिटीले अन्तर्राष्ट्रिय पप गायक को उपाधि दिँदै नोभेम्बर ५ लाई राई इज किङ को नामले फेस्टिभल मनाउने घोषणासमेत गरेको थियो ।मिलापका प्रधान सम्पादक कृष्ण भुसालले एक नेपाली कलाकारले अन्तर्राष्ट्रिय सम्मान र उपाधि पाएर पनि राज्यले वास्ता नगरेपछि पत्रकारहरूका तर्फबाट सम्मान गरिएको बताए । सम्झनाको कुरा नगर बोलको गीत रेकर्ड गराएर सांगीतिक क्षेत्रमा प्रवेश गरेका गायक राई फिल्म गरिब को मेरो मनको दैलो खोली बाट पाश्र्व गायनमा आएका हुन् । सांगीतिक क्षेत्रलाई १८ एकल एल्बम दिइसकेका गायक राईको ६ सयभन्दा बढी फिल्ममा पाश्र्व गायन रहेको छ ।
कल्पनाको उपन्यास,"काठमाडौं (कास) लेखिका कल्पना शाहद्वारा लिखित उपन्यास हराएको पात्र को शनिबार लोकार्पण गरिएको छ । वरिष्ठ कलाकार नीर शाह, साहित्यकार माया ठकुरीलगायतले उपन्यासको लोकार्पण गरेका हुन् । साहित्यको मौलिकता झल्काउन उपन्यासले मद्दत गरेको शाहले बताए । ठकुरीले उपन्यासमा हाँसो, रोदन, सुख र दु:ख सबै पक्षहरू समेटिएको टिप्पणी गरिन् । उपन्यासले मानिसका भोगाइलाई हुबहु उतार्न खोजेको उनले दाबी गरिन् । उपन्यासले वैदेशिक रोजगारीमा जानुपरेको पीडालाई उतार्न खोजिएको लेखिका शाहले बताइन् । उक्त उपन्यास शब्दहार क्रिएसनले छापेको हो ।"
दृष्टिविहीनलाई सुन्दरीहरुको सहयोग,"लन्डन (कास) नेपालका दृष्टिविहीनहरूको सहयोगार्थ बेलायतमा रहेका नेपाली सुन्दरीहरूले शनिबार लन्डनमा एउटा च्यारिटी कार्यक्रम गरे । मिस यूके नेपाल, २०१७ टिमले नर्थहोल्ट पार्क सोसियल क्लबमा ब्युटी विथ अ पर्पोज गरेको हो ।कार्यक्रमबाट संकलित रकम २५ सय पाउन्ड (करिब साढे तीन लाख रुपैयाँ) नेपालमा दृष्टिविहीनहरूका लागि कार्यरत संस्था ब्लाइन्ड रक्सलाई यसै साता प्रदान गरिने मिस यूके नेपाल, २०१७ सिर्जना गुरुङले जनाइन् । उनले सहयोगदाता सबैप्रति आभार व्यक्त गरेकी छन् । इभेन्ट्स एन्ड आइडियाज प्रोडक्सनले बर्सेनि आयोजना गर्ने मिस यूके नेपाल समूहले वार्षिक रूपमा एउटा च्यारिटी गर्ने परम्पराअनुरूप छैटौं पटक यो काम गरेको हो । कार्यक्रममा मिस यूके नेपाल, २०१७ का आठै जना प्रतिस्पर्धी सहभागी थिए ।प्रमुख अतिथि बेलायतका लागि नेपाली राजदूत डा दुर्गाबहादुर सुवेदीले मिस यूके नेपाल, २०१७ टिमको च्यारिटी कार्यको प्रशंसा गर्दै कुनै राम्रो उद्देश्यका लागि नवप्रतिभाहरूले च्यारिटी गर्नु सराहनीय भएको बताए । राजदूतले समाज र देश निर्माणमा युवाहरूको भूमिका उल्लेख्य हुने पनि सुनाए । युवायुवतीको बाहुल्य रहेको उक्त कार्यक्रममा फेसन सो, नाचगान, राफल चिट्ठा आदि कार्यक्रम राखिएका थिए ।"
मेहदी हसनका चित्र,"काठमाडौं पाकिस्तानी गजल गायक मेहदी हसनको नाम बंगलादेशी चित्रकार मेहदी हसनसँग मेल खानु संयोग मात्रै हो । विख्यात गजल गायकले संसार छाडेको निकै वर्ष भयो, तर चित्रकार मेहदी भने कतै न कतै मेहदी हसनको परिचयमा ठोक्किएकै हुन्छन् । उनले आफ्नो परिचय दिनेबित्तिकै जो कोही आश्चार्य र रमाइलो मान्दै गायक मेहदी हसनको प्रसंग नै कोट्याउँछन् । नेपालमै पनि गायक मेहदीका थुप्रै फ्यान छन् । यति बेला राजधानीमा भने चित्रकार हसन मेहदी आइपुगेका छन् । रंग र संगीत उस्तै त हुन्, बबरमहलस्थित आर्ट काउन्सिलमा एकल चित्रकला प्रदर्शनी गरिरहेका मेहदीले भने, यी दुवैमा भावना हुन्छ । उनका क्यानभास नियाल्ने दर्शकले पनि सहजै अनुमान लगाउन सक्छन्, बंगलादेशका मेहदी हसनको रंग लालित्य र गजलकार मेहदी हसनको स्वरको जादु उस्तै लाग्छ । अग्लो कद । सर्ट, पाइन्टमा ठाँटिएका मेहदीलाई सुरुमा भेट्नेले नेपाली नै ठान्छन् । झुक्किएर धेरैजसोले ग्यालरीमा नेपाली भाषामै बोल्न खोज्छन् उनीसँग । मेहदीले चाहिँ आधा ओठ खोलेर मुस्कुराउँदै भने, आई एम फ्रम बंगलादेश ।नेपाली परिवेश भने मेहदीका लागि नौलो होइन । १३ वर्ष पहिले यहाँ आउँदा उनले घुमफिर र केही चित्रकला कार्यशालामा सरिक हुने मौका पाएका थिए । यति बेला उनी आफ्नै सिर्जना प्रदर्शन गर्न आएका छन् । डेढ दशक अन्तरालमा नेपाली कला कहाँ पुगेको देख्छन् उनी ? मेहदीले प्वाक्कै भने, नो चेन्ज ।उनले १३ वर्षअघिको नेपाली जनजीवन आकाशजमिन फरक देखे पनि कलाकारको चित्रमा चाहिँ एउटै शैली रहेको ठोकुवा गरे । बंगलादेशमा समयसापेक्ष समसामयिक आर्टको विकास व्यापक भइरहेको बताउँदै कलामा पनि त्यस्तो परिवर्तन आउनुपर्ने उनले सुनाए । ग्यालरीमा पोएट्री अफ कलर थिममा सजिएका उनका चित्र उनले भनेजस्तै समसामयिक छन् । उनी कस्ता चित्रकार हुन् ? यस्तो प्रश्न गर्नेलाई मेहदी एकपल्ट आकाशमा हेर्न लगाउँछन् । किनकि त्यहाँ हेरेर उनले भन्न खोजेका धेरै कुरा महसुस गर्न सकिन्छ । नीलो रंग मेहदीको मन पर्ने रंग हो । यसको अर्थ उनी प्रकृति प्रेमी छन् । कुनै दिन दिक्क लाग्यो भने १० मिनेट आकाशमा हेरेपछि रिफ्रेस भइन्छ भन्ने उनको मान्यता छ । ग्यालरीमा राखिएका उनका अधिकांश चित्र नीलो आकाश जस्तै छन् । त्यहाँ नियाल्दै गर्दा दर्शकले आकृतिभन्दा पनि आनन्दको अनुभूति गर्छ । यो नै उनको कला विशेषता हो । चित्र बुझ्ने कि महसुस गर्ने ? खास गरी विकासोन्मुख देशका पारखीहरूमा यस्तो दुविधा देखिन्छ ।चित्र रंग हो । रंगमा मन छुन्छ । रंगले मन छुन सके आकृति गौण हुन्छ, मेहदीको तर्क छ, नीलो रंग सबैभन्दा शक्तिशाली हुन्छ । यसमा मनको शान्ति पाइन्छ ।र, प्राकृतिक दृष्टिले बोल्ड कलर पनि भएकाले मेहदी नीलो रंगमै बढी चित्र कोर्छन् । ससाना पेपरमा पोतिएको रंगको भाइब हेरेर शान्ति महसुस गराउनु उनको कलाको मुख्य पक्ष हो । उनले भने, दर्शकहरू चित्र हेरेर आनन्दित भए भने म आफू सफल भएको महसुस गर्छु । उनको चित्रकला प्रदर्शनी अझै तीन दिन चल्नेछ ।"
मतदान सिकाउँदै कलाकार,"काठमाडौं (कास) दोस्रो चरणको प्रतिनिधिसभा र प्रदेशसभाको निर्वाचनमा सर्वसाधारणलाई सदर भोट हाल्न सिकाउने उद्देश्यले कलाकारले नाटक मञ्चन गरेका छन् । मतदाता शिक्षा बाँड्न २२ नाट्य टोली नाटक महादान लिएर शनिबारदेखि ४५ जिल्लामा खटिएका छन् ।निर्वाचन आयोगद्वारा आयाजित उक्त सडक नाटक स्थानीय भाषा अनुसार मञ्चन गरिएका छन् । सांस्कृतिक संस्थानको संयोजन र आरोहण गुरुकुलको सहकार्यमा प्रस्तुत नाटक आइतबार प्रदेश १ को धनकुटास्थित भेडेटार गाउँपालिकाको भेडेटार चोक, धनकुटा नगरपालिकाको मूलघाट, बसपार्क र चुलीवनमा मञ्चन गरियो । प्रदेश २ को सप्तरीस्थित हनुमान नगर कंकालिनी नगरपालिका भारदह, कञ्चनपुर नगरपालिकाको कञ्चनपुर बजार, सप्तकोसी नगरपालिकाको फत्यपुर, कृष्णसवरण गाउँपालिकाको महुली र रुपनी गाउँपालिकाको रुपनी बजारमा विराट मैथिल नाट्य कला परिषद्ले आइतबारै महादान प्रदर्शन गर्यो । चलनचल्तीको भाषामा नाटक देखाएको नाट्य परिषद्का निर्देशक रामभजन कामतले बताए ।प्रदेश २ कै सर्लाहीस्थित रामनगर गाउँपालिकाको खैरवा गाउँ, बलरा नगरपालिकाको डुमरुवा, बासबारिया गाउँपालिकाको भवानीपुर र बरहथवा नगरपालिकामा आरोहण गुरुकुलले सोही नाटक मञ्चन गरेको निर्देशक दीपेश भण्डारीले बताए ।प्रदेश २ मै पर्ने वीरगन्ज महानगरपालिकाको बालउ, बिन्दवासिनी गाउँपालिकाको बहुअर्वा र पटाहा मैनपुर गाउँपालिकाको पटाहा चोकमा पनि गढीमाई नाट्य समूहले मञ्चन गरेको निर्देशक रामलोचनले जनाए । त्यसैगरी गढीमाई नाट्य समूह, शारदा कुमार नाट्य समूह र दियालो परिवार नाट्य समूहले विभिन्न स्थानमा मतदातालाई नाटकमार्फत मतदान गर्न सिकाएका थिए ।"
काठमान्डू सर्ट फिल्म फेस्टा हुँदै,"काठमाडौं (कास) सर्ट फिल्म प्रवद्र्धनका लागि सन् २०१३ देखि आयोजना हुँदै आएको काठमान्डू सर्ट फिल्म फेस्टाको तेस्रो संस्करण यस वर्ष हुने भएको छ ।छायाँछवि क्रिएसनले आयोजना गर्ने उक्त फेस्टाका लागि दुई मिनेटदेखि ४५ मिनेटसम्मका सर्ट फिल्म आह्वान गरिएको छ । स्वदेशी फिल्मको वैकल्पिक बजारका रूपमा सर्ट फिल्मलाई पनि स्थापित गराउने लक्ष्य लिइएको आयोजकले जनाएको छ । स्वदेशी सर्ट फिल्मले सुरुमा आफ्नै मुलुकमा सम्मान र स्थान पाउनुपर्छ, छायाँछविका अध्यक्ष शान्तिप्रियले विज्ञप्ति जारी गर्दै भनेका छन् । पुस महिनाको अन्त्यमा गरिने फेस्टामा सर्ट फिल्म प्रदर्शनका साथै फिल्म सम्बन्धी अन्तक्र्रियालगायतका कार्यक्रम पनि आयोजना गरिने बताइएको छ । फेस्टामा वृत्तचित्र, फिल्म, कार्टुनएनिमेसन फिल्मले सहभागिता जनाउन पाउने उल्लेख गरिएको छ । मंसिर १५ सम्म उपलब्ध हुने सर्ट फिल्महरूलाई प्रतिस्पर्धामा सहभागी गराइने उक्त सर्ट फिल्म फेस्टामा जुनसुकै विधा र शैलीका सर्ट फिल्मले भाग लिन पाउनेछन् । प्रथम, द्वितीय र तृतीय पुरस्कारसहित बेस्ट फिक्सन सर्ट फिल्म, बेस्ट डकुमेन्ट्री सर्ट फिल्म, बेस्ट एनिमेसन सर्ट फिल्म, जुरी अवार्ड, इनकरेजमेन्ट अवार्ड र पब्लिक च्वाइस अवार्ड सहितका विधामा विजयी हुनेले नगदसहित अवार्ड प्रदान गरिने छायाँछवि क्रिएसनले जनाएको छ ।"
पाकिस्तानमा हिंसा चर्कियोनियन्त्रण गर्न सेना तयार,"इस्लामाबाद (एजेन्सी) पाकिस्तानी सेनाले राजधानी इस्लामाबादलगायतका मुख्य सहरमा इस्लामवादीले गरेको प्रदर्शनका क्रममा चर्किएको हिंसा नियन्त्रण गर्न तयार रहेको जनाएको छ । सरकारले शनिबारदेखि जारी हिंसात्मक प्रर्दशन नियन्त्रण गर्न अर्धसैनिक बल असफल भएपछि सेनालाइै आग्रह गरेको थियो । यसअघि प्रहरी र अर्धसैनिक बलको संयुक्त फौजले आन्दोलनकारीलाई भगाउन शनिबार बल प्रयोग गरेको थियो । उनीहरू अवरोध हटाउन असफल भएपछि सरकारले सेना परिचालनका लागि आदेश जारी गरेको आन्तरिक मामिला मन्त्रालयले जनाएको छ । पाकिस्तानी समाचार संस्थाका अनुसार प्रदर्शनका क्रममा हालसम्म ७ जनाको मृत्यु भएको बीबीसीले जनाएको छ । फैजाबादस्थित एउटा प्रमुख राजमार्गमा धर्ना दिइरहेका प्रदर्शनकारीलाई प्रहरीले तितरबितर पार्न खोज्दा २ सयभन्दा बढी मानिस घाइते भएको जनाएका छन् । घाइतेमध्ये ९५ जना प्रहरी छन् । प्रहरीले ३ सयभन्दा बढी प्रदर्शनकारीलाई पक्राउ गरेको जनाएको छ । राजधानी इस्लामाबादमा तेहरिकएलब्बैक (टीएलपी) र रसुल अल्लाह पार्टीले तीन सातादेखि गरेको धर्नामा शनिबार सुरक्षा फौजले हस्तक्षेप गरेपछि स्थिति असामान्य बनेको हो । अन्तर्राष्ट्रिय सञ्चार माध्यमका अनुसार इस्लामाबादबाट सुरु भएको आन्दोलन कराँची, पन्जाब र लाहोरमा समेत फैलिएको छ । पन्जाब सरकारले सोमबार र मंगलबार सम्पूर्ण शैक्षिक संस्था बन्द गरेको जनाएको छ । अधिकारीका अनुसार प्रदर्शनकारीले दर्जनौं गाडीमा आगजनी गरेका छन् । उनीहरूले प्रमुख राजमार्गहरूमा टायर बालेर सडक अवरुद्ध गरेका छन् । प्रहरीले प्रदर्शनकारीलाई भगाउन दर्जनौं राउन्ड अश्रुग्यास तथा रबरका गोली प्रहार गरेको छ । सरकारले गत नोभेम्बर ८ देखिको आन्दोलन दबाउन ८ हजार ५ सय प्रहरी र अर्धसैनिक बल परिचालन गरेको छ । चुनाव सुधार विधेयक २०१७ मा भएको संशोधनको विरोधमा सुरु भएको धर्नामा प्रहरीले शनिबार हस्तक्षेप गरेको थियो । संशोधनमा पैगम्बर मोहम्मदको सर्वोच्चताका विरुद्धका प्रावधान समेटिएपछि इस्लामिक प्रदर्शनकारीले विरोध जनाएका थिए । आन्दोलनकारीले ईश्वरको निन्दा गरेको भन्दै कानुनमन्त्री जाहिद हमिदको राजीनामाको माग गर्दै आएका छन् । प्रदर्शनकारीले कानुनमन्त्री हमिदको पन्जाबस्थित निवासमा आक्रमण गरेका छन् । पाकिस्तानी सञ्चार माध्यमका अनुसार आक्रमणका समयमा हमिद र उनको परिवारका सदस्य घरमा नभएकाले कुनै मानवीय क्षति भने भएको छैन । आन्दोलनकारीले पूर्वआन्तरिक मन्त्री चौधरी निसारको घरमा समेत आगजनी गरेका छन् । सरकारले धार्मिक नेता खादिम हुसेन रिज्भीलाई प्रान्तीय राजधानी प्रवेशमा रोक लगाएपछि पाकिस्तानका प्रमुख सहरमा आन्दोलन फैलिएको हो । उनीहरूले शान्तिपूर्ण धर्नामा प्रहरीले दमन गरेको भन्दै आन्दोलनका कार्यक्रम स्थगित नगर्ने जनाएका छन् । उच्चस्तरीय छलफलयसैबीच, पाकिस्तानी समाचार संस्था डाउनले हिंसा अन्त्य गर्न पाकिस्तानी राजनीतिज्ञ र उच्च अधिकारीले आन्दोलनरत पक्षसँग राजनीतिक वार्ता सुरु गरेको जनाएको छ । यसबारे आधिकारिक भनाइ सार्वजनिक नभएको जनाइएको छ । राजधानी इस्लामाबादमा प्रधानमन्त्री शाहिद खकान अब्बासी, सेना प्रमुख कमार जवेद बजवा, आन्तरिक मन्त्री अहसान इकबाल र गुप्तचर सेवाका महानिर्देशक नाभिद मुख्तरले पछिल्लो स्थितिबारे छलपल गरेका छन् । प्रधानमन्त्री निवासमा भएको वार्तामा सहभागीहरू समस्याको राजनीतिक समाधान गर्नुपर्नेमा सहमत भएको डाउनले जनाएको छ ।"
पूर्वमन्त्रीविरुद्ध भ्रष्टाचार मुद्दा,हरारे (बीबीसी) जिम्बाबेका पूर्वअर्थमन्त्री इग्नाटिएस चोम्बोलाई भ्रष्टाचारको अभियोगमा अदालतमा उपस्थित गराइएको छ । उनलाई गत साता सेनाले शासनसत्ता हातमा लिएपछि पक्राउ गरेको थियो । उनलाई एक दशकअघिको मुद्दाका क्रममा अदालतमा उपस्थित गराइएको हो । कानुन व्यवसायीका अनुसार चोम्बोले एक साता लामो हिरासतमा प्रहरीले शारीरिक दुव्र्यवहार गरेको आरोप लगाएका छन् । तर प्रहरीले उक्त आरोप निराधार भएको दाबी गरेको छ । उनलाई धरौटीमा रिहा गर्नेनगर्नेबारे अदालतले सोमबार निर्णय गर्ने जनाएको छ । एक छुट्टै प्रसंगमा जिम्बावेको उच्च अदालतले गत साता राष्ट्रपति रोबर्ट मुगाबेलाई अपदस्थ गरी सेनाले शासनसत्ता हातमा लिएको कदम कानुनी भएको निर्णय गरेको छ । जिम्बावे प्रसारण संस्थाका अनुसार अदालतले राष्ट्रपतिले गलत नियतका साथ शक्तिको दुरुपयोग गरेको भन्दै सेनाको कदम संवैधानिक भएको जनाएको हो । मुगावेले पत्नीलाई राष्ट्रपति बनाउने क्रममा उपराष्ट्रपति एमर्सन मनाङगाग्वालाई बर्खास्त गरेपछि गत साता सेनाले सत्ता हातमा लिएको थियो । त्यसपछिको चौतर्फी दबाब थेग्न नसकेपछि मुगाबेले राजीनामा दिएका थिए । रिक्त पदमा पूर्वउपराष्ट्रपति मनाङगाग्वाले शपथ लिइसकेका छन् ।
चिनियाँ कारखानामा विस्फोट,निङ्बो (एजेन्सी) चीनको दक्षिणी सांघाईस्थित पूर्वी बन्दरगाह सहर निङबाको एक कारखानामा आइतबार भएको विस्फोटमा कम्तीमा २ जनाको मृत्यु भएको छ । विस्फोटमा परी दर्जनौं घाइते भएको स्थानीय अधिकारीले जनाएका छन् । जिआङबे जिल्लास्थित उक्त कारखानामा बिहान विस्फोट भएको हो । विस्फोटका कारण नजिकका केही भवनमा समेत क्षति पुगेको छ । चिनियाँ समाचार संस्था सिन्ह्वाले स्थानीय अस्पतालमा कम्तीमा ३० जनाको उपचार भइरहेको जनाएको छ । चीनको सरकारी टेलिभिजन सीसीटीभीले प्रत्यक्षदर्शीलाई उद्धृत गर्दै ठूलो संख्यामा मानिसहरू घाइते भएको जनाएको छ । टेलिभिजनले प्रसारण गरेका दृश्यहरूमा भग्नावशेषले घेरिएको स्थानबाट मानिसलाई उद्धार गरिरहेको प्रसारण गरेका छन् । अधिकारीले उद्धार कार्य जारी रहेकाले मृतकको संख्या बढ्न सक्ने जनाएका छन् । विस्फोटको कारण पत्ता लगाउन अनुसन्धान भइरहेको प्रहरीले जनाएको छ । चीनका औद्योगिक क्षेत्रमा हालैका दिनमा नियमितजसो विस्फोटका घटना हुने गरेका छन् । सरकारले यस्ता क्षेत्रमा सुरक्षाका उपाय अवलम्बन गर्न कडाइ गरेको जनाए पनि मानिसहरूको मृत्यु हुने क्रम भने रोकिएको छैन । तर अधिकारीले अघिल्लो वर्षको तुलनामा यस वर्ष यस्ता औद्योगिक क्षेत्रमा भएका विस्फोटमा परी मृत्यु हुनेको संख्यामा २५ प्रतिशतले कमी आएको जनाएका छन् । चीनमा सन् २०१६ मा औद्योगिक विस्फोटमा परी कम्तीमा २९ हजार मानिसले ज्यान गुमाएका थिए ।
पर्वजस्तो उल्लास,"गोरखाका संवेदनशील क्षेत्रमै उत्साहजनक र शान्तिपूर्ण तरिकाले मतदान भएको छ । कतिपय जिल्लामा चिसो मौसमका कारण बिहान मतदाता कम भए पनि मध्याह्नबाट मतदान केन्द्रमा उपस्थिति बाक्लिएको थियो । १ लाख ८९ हजार ४ सय ४८ मतदाता रहेको जिल्लामा ६३ प्रतिशत मत खसेको प्रारम्भिक अनुमान छ ।बहुचर्चित क्षेत्र २ को निर्वाचन र मत परिणाममा राष्ट्रिय र अन्तर्राष्ट्रिय चासो छ । उच्च सुरक्षा सतर्कताका कारण शान्तिपूर्ण मतदान भएको प्रमुख जिल्ला अधिकारी जितेन्द्र बस्नेतले बताए । कुनै मतदान केन्द्रमा पनि खासै ठूलो विवाद भएन, उनले भने, स्वच्छ, भयरहित र शान्तिपूर्ण चुनाव गराउन पाउँदा हर्षित भएका छौं । जिल्लाका २ सय ८२ वटा मतदान केन्द्रबाट मतदाताहरूले मतदान गरेका हुन् । क्षेत्र २ का प्रतिनिधिसभा उम्मेदवार पूर्वप्रधानमन्त्री बाबुराम भट्टराई र पूर्वउपप्रधानमन्त्री नारायणकाजी श्रेष्ठ आआफ्ना केन्द्रमा मतदान गरेपछि दिनभरि निर्वाचन क्षेत्र घुमे । भट्टराईले पालुङटार नगरपालिका१ को अन्नपूर्ण मावि खोप्लाङ केन्द्रबाट मतदान गरे । श्रेष्ठले सिरानचोक गाउँपालिकाको परोपकार आदर्श बहुमुखी क्याम्पस केन्द्रबाट मतदान गरे । क्षेत्र १ का उम्मेदवार चिनकाजी श्रेष्ठ र हरिराज अधिकारीले क्रमश: आरुघाट र दर्बुङबाट मतदान गरे ।गोरखा नगरपालिकाको छेवेटारमा बम फेला परेको थियो । त्यसलाई नेपाली सेनाको टोलीले निष्क्रिय पारेको थियो । बम भेटिनु र दुई ठाउँमा विस्फोटको आवाज आउनुबाहेक अन्य अप्रिय घटना नभएको प्रहरी उपरीक्षक प्रकाश अधिकारीले बताए । संवेदनशील मानिएका मतदान केन्द्र, बाटोघाटोमा उल्लेख्य संख्यामा नेपाली सेना, सशस्त्र, नेपाल प्रहरी र म्यादी खटाइएको थियो । राजमार्ग र ग्रामीण सडकहरूमा सेना र प्रहरीले चेकिङ गरेको थियो भने सुरक्षाकर्मीद्वारा हवाई गस्ती पनि गरिएको थियो । निर्वाचन सकिएपछि मतपेटिकाहरू सदरमुकामतर्फ ल्याउन थालिएको छ । सडक सञ्जाल नजोडिएका चुमनुव्रीका २० र धार्चे गाउँपालिकाका ७ मतदान केन्द्रका मतपेटिका हेलिकप्टरबाट सदरमुकाम ल्याइने मुख्य निर्वाचन अधिकृत वसन्तराज पौडेलले बताए । लमजुङमा ६५ प्रतिशत पहाडि जिल्ला लमजुङमा कम्तीमा पनि ६५ प्रतिशत मत खसेको प्रारम्भिक अनुमान छ । जिल्ला निर्वाचन अधिकारी तुलसीप्रसाद तिमिल्सिनाले सबै ठाउँको तथ्यांक आउन समय लाग्ने बताए । प्रतिनिधि तथा प्रदेशसभा निर्वाचनमा जिल्लामा कुल १ लाख १५ हजार ४ सय ४९ मतदाता थिए । जिल्लाका ४ नगरपालिका र ४ गाउँपालिकामा गरी १ सय २३ मतदानस्थलमा १ सय ६५ मतदान केन्द्रमा मतदान भएको थियो । छिटफुट केही घटनाबाहेक निर्वाचन पूर्ण रूपमा सफल भएको प्रशासनले जनाएको छ ।बागलुङमा शान्तिपूर्ण बागलुङका १ सय ९९ मतदान केन्द्रमा शान्तिपूर्ण रूपमा मतदान सम्पन्न भएको छ । जिल्लामा ६५ प्रतिशत मत खसेको प्रारम्भिक अनृुमान गरिएको जिल्ला निर्वाचन अधिकारी विकासचन्द्र पौडेलले बताए । जिल्लाका केही स्थानमा सामान्य विस्फोट र झडपका घटना भए पनि मतदानलाई त्यसले कुनै असर नगरेको सुरक्षा निकायले जनाएको छ । भोट हाल्न आएका मतदातालाई तर्साउने र हतियार बोकेर हिँडेका तीन जनालाई सर्कुवाबाट पक्राउ गरिएको प्रहरी नायब उपरीक्षक विश्वराजसिं थापाले बताए । बुर्तिबाङको उत्तरगंगा मावि मतदान केन्द्र नजिकै बम पडकेको आवाज आएपछि सेना र प्रहरीले सतर्कता बढाएको थियो । बडिगाढ गाउँपालिकामा फेला परेको सुतली बम सेनाले निष्क्रिय पारेको थियो । ताराखोलामा वाम गठबन्धनका कार्यकर्ताले आफ्ना समर्थकलाई मतदान गर्न रोक लगाएको कांग्रेसले आरोप लगाएको छ । विवादले त्यहाँ केही बेर रोकिएको मतदान प्रहरी र निर्वाचन अनुगमनकर्ताको सहयोगमा सुचारु गरिएको थियो । यस्तै राङखानीमा मतदातालाई केन्द्रमा आउन रोक्न खोज्ने एक जनालाई स्थानीयले समातेर प्रहरीमा बुझाएका थिए । मतदानमा ज्येष्ठ नागरिकको सहभागिता उल्लेख्य रह्यो । बागलुङको निसीखोला गाउँपालिका४ का नन्दलाल शर्मा र बाल मन्दिर केन्द्रकी ९४ वर्षीया रत्नकुमारी श्रेष्ठले मतदान गरेका छन् । वृद्धवृद्धालाई परिवारले बोकेरै केन्द्रसम्म ल्याएका थिए । अब बन्ने सरकार स्थायी होला, देशको विकास गर्ला र युवालाई रोजगारी देला भन्ने लागेको छ, गलकोट९ की भीमकली श्रीशले भनिन्, जनताले सधैं आन्दोलन गर्ने अवस्था अब अन्त्य होस् भन्ने कामना गरेका छौं । यस्तै राष्ट्रिय जनमोर्चाका अध्यक्ष चित्रबहादुर केसीले बागलुङ मल्मको रेश्मी केन्द्रबाट बिहान ७ बजे मतदान गरेका छन् । मैले पहिलो भोट हालेर उद्घाटन गरें, उनले भने, यो निर्वाचनले राजनीतिक स्थिरता ल्याउने विश्वास गरेको छु । त्यस्तै सहकारी तथा गरिबी निवारण राज्यमन्त्री चम्पादेवी खड्काले सदरमुकामको बाल मन्दिर केन्द्रमा भोट खसालेकी थिइन् ।जनता सचेत भएपूर्व मुख्य निर्वाचन आयुक्त नीलकण्ठ उप्रेतीले संविधानसभा निर्वाचनबाट स्थानीय तह हुँदै संघीय र प्रदेशसभा निर्वाचनमा आइपुग्दा जनताको चेतना स्तर बढेको बताएका छन् । आम मतदाताले संघीयता र संविधानको पूर्ण कार्यान्वयनका लागि मतदान गरेका छन्, उनले भने, जनताको मुहारमा खुसी देखेको छु । अब नेपालले आर्थिक समृद्धि पनि पाउनेछ । उनी निर्वाचन अनुगमनका लागि बागलुङ आएका थिए । कञ्चनपुर घटना दु:खदयुरोपियन युनियनकी प्रमुख अनुगमन अधिकृत जेलिना जोबकोले कञ्चनपुरमा आफ्ना प्रतिनिधि र जिल्लाका अधिकारीहरूबीचको असमझदारी दु:खद भएको बताएकी छन् । उनले बागलुङमा पत्रकारसँग कुरा गर्दै ईयूले राजनीतिक हस्तक्षेप र चासो नबढाएको दाबी गरिन् । निर्वाचनको समग्रता मात्र बुझ्न खोजेको हो, उनले भनिन्, राजनीतिक रूपमा चासो बढाएको होइन । दुवै पक्षको बुझाइएमा मात्र कमी भएको भन्दै नेपालको स्वतन्तत्रामा कुनै हस्तक्षेप नगरेको समेत दाबी गरिन् । निर्वाचन पर्यवेक्षणमा आएको ईयू टोलीले राजनीतिमा चासो दिएको आरोप लागेको थियो । म्याग्दीमा ६३ प्रतिशत मतदानम्याग्दीमा ६३ दशमलव ०२ प्रतिशत मतदान भएको छ । जिल्ला निर्वाचन कार्यालयका अनुसार ७५ हजार ६ सय ३८ मध्ये ४७ हजार ६ सय १० मत खसेको छ । सबैभन्दा बढी बेनी नगरपालिका क्षेत्रमा ६६ प्रतिशत र सबैभन्दा कम मालिका गाउँपालिकामा ५२ प्रतिशत मात्र मतदान भएको छ । मतदान सम्पन्न भएपछि केन्द्रहरूबाट मतपेटिका सदरमुकाम ल्याउने क्रम सुरु भएको छ । मुख्य निर्वाचन अधिकृत राजकुमार कोइरालाले जिल्लाका अधिकांश स्थानका मतपेटिका आइतबार मध्यरातसम्म आइपुग्ने बताए । मतपेटिका ल्याउन सहज यातायात र सुरक्षाको व्यवस्था चुस्त पारिएको प्रमुख जिल्ला अधिकारी कृष्णप्रसाद अधिकारीले बताएका छन् । जिल्लाको सबैभन्दा दुर्गम गुर्जाको मतपेटिका भने सोमबार हेलिकप्टरबाट ल्याइने मुख्य जिल्ला निर्वाचन अधिकृतको कार्यालयले जनाएको छ ।"
निर्वाचनपछि आर्थिक समृद्धि,"दमक (कास) राष्ट्रपति विद्यादेवी भण्डारीले प्रतिनिधि र प्रदेशसभा निर्वाचन शान्तिपूर्ण रूपमा सम्पन्न गर्नु सबैको दायित्व भएको बताएकी छन् । निर्वाचनपछि मुलुक आर्थिक समृद्धिको बाटोतर्फ जाने विश्वास उनले व्यक्त गरिन् ।उनले निर्वाचन निष्पक्ष र धाँधलीरहित भएकोमा आफू आशावादी रहेको बताइन् । आइतबार इलामको चुलाचुली गाउँपालिकास्थित फाल्गुनन्द लाफयङ बहुभाषिक पाठशालाको दोस्रो वार्षिकोत्सव तथा धर्म संरक्षक गुरु लाफयङ देवबहादुर तुम्बापोको ७५ औं जन्मोत्सव समारोहमा सहभागी हुन आएकी भण्डारीले दोस्रो चरणका निर्वाचनसमेत भव्य र सभ्य रूपमा सम्पन्न हुने विश्वास व्यक्त गरिन् । उनले चुनावपछि मुलुक आर्थिक समृद्धिको बाटोमा अघि बढ्ने आशा व्यक्त गरिन् ।संविधान कार्यान्वयन र मुलुकको समृद्धिका लागि यो निर्वाचन ऐतिहासिक हुने उनको धारणा थियो । उनले संविधानले व्यवस्था गरेका अधिकार र मुलुकले प्राप्त गरेको परिवर्तनलाई आत्मसात गर्न चुनाव अनिवार्य भएकाले यसको सफलता नै आम मुलुकवासीको सफलता भएको बताइन् ।राष्ट्रपति भण्डारीले पाठशाला परिषरमा निर्मित राष्ट्रिय विभूति महागुरु फाल्गुनन्दको पूर्ण कदको शालिक अनावरण गर्दै महागुरुले समाजका लागि गरेका कामहरू आज पनि त्यति नै सान्दर्भिक र आवश्यक रहेको बताइन् । उनले भनिन, समाज सुधारमा उहाँले पुर्याउनुभएको योगदान आज पनि त्यतिकै सान्दर्भिक छन् । ती योगदानलाई राज्यले मात्र होइन, हामीले पनि अनुसरण गर्न जरुरी छ ।"
सीमामा संयुक्त गस्ती,"गुलरिया (कास) प्रतिनिधि र प्रदेशसभाको निर्वाचनलाई मध्यनजर राख्दै बर्दियासँग जोडिएको भारतीय सीमामा कडाइ गरिएको छ । दुवै मुलुकका सुरक्षाकर्मीको संयुक्त टोलीले अवाञ्छित क्रियाकलाप रोक्न सीमामा गस्ती सुरु गरेको हो । दशगजामा आधुनिक हातहतियारसहित दुवै मुलुकका सुरक्षा गस्तिीटोली खटिएका छन् । परम्परागत बाटो र नाकाबाहेक अन्य ठाउँबाट आउजाउमा रोक लगाइएको छ । जिल्ला प्रहरी कार्यालयका प्रवक्ता प्रहरी नायव उपरीक्षक युवराज खड्काले निर्वाचनलाई लक्षित गरी नेपालभारत सीमामा संयुक्त गस्ती परिचालन गरिएको बताए । दोस्रो चरणको निर्वाचनअघि ७२ घण्टा नेपालभारत सीमा सिल गरिने भएको छ । भारतीय सीमा सुरक्षा बल एसएसबी र नेपाल प्रहरीको टोली भारतसँग जोडिएको ८७ किमि सीमामा नियमित गस्ती भइरहेको मूर्तिहास्थित एसएसबीको कम्पनीका प्रमुख डीएसपी मिठुन सरकारले बताए । उनले भने, बर्दियासँग भारतको सीमा घना जंगल भएका कारण आपराधिक गतिविधि बढ्न सक्ने भएकाले संयुक्त गस्तीलाई निरन्तरता दिनेछौं । यसैबीच भारतको उत्तरप्रदेश राज्यको सीमावर्ती क्षेत्रमा नगरपालिकाको निर्वाचनलाई मध्यनजर राख्दै आइतबार बिहान सीमा सिल गरिएको छ । सोमबार बिहानबाट नियमित सीमा खुला रहने प्रहरीले जनाएको छ ।"
थबाङमा तोडियो शून्य मतदान रणनीति,"रोल्पा निर्वाचनको अघिल्लो दिनसम्म थबाङमा मतदान हुनेमा व्यापक आशंका थियो । तीन दिनअघि नै निर्वाचन टोली पुगिसके पनि मतदान निश्चित थिएन । सुरक्षाकर्मीसहित पुगेका कर्मचारीले मतदान स्थलको तयारी पूरा गरे ।बिहानैदेखि हाम्रो ध्यान थबाङमै थियो । मतदान होला कि नहोला भन्नेमै हामी उत्सुक थियौं, प्रजिअ डिजन भट्टराईले भने, तर मतदान भइछाड्यो । जनताले निर्वाचन चाहेको प्रमाणित भयो । स्थानीयका अनुसार आइतबार बिहान ६ देखि ९ बजेसम्म थबाङलाई घेराबन्दी गरेर निकै विस्फोट गराइयो । त्यसको नेतृत्व गर्दै थिए, नेत्रविक्रम चन्द नेतृत्वको नेकपाका कार्यकर्ता ।थबाङमा मतदान हुँदैन कि भन्ने विषयले केही दिनअघिदेखि नै घोचिरहेको थियो, मुख्य निर्वाचन अधिकृत वासुदेवलाल श्रेष्ठले भने, बिहानबाट मतदान सुरु भएपछि हामी पनि उत्साही भयौं । सुरक्षा चुनौती ध्यानमा राखी जिल्लाका सम्पूर्ण सुरक्षा अधिकारी एकैसाथ तयारी अवस्थामा थिए । मतदान होला वा नहोला भन्ने द्विविधा छँदै थियो, वाम गठबन्धन पक्षका एक अगुवा एमाले नेता हितबहादुर रोकामगरले हौसिँदै भने, तर जनताको चाहनालाई कसले रोक्न सक्ने रहेछ । आखिर मतदान भयो । उनले मतदान गरेर जनताले बहुदलीय पद्धतिलाई अंगीकार गरेको दाबी गरे । मतदानमा युवा र महिलाको सक्रिय सहभागिता थियो । त्रासका बीच पनि हामीले मताधिकार उपयोग गर्न सक्यौं । वाम गठबन्धन पक्षअन्तर्गत माओवादी केन्द्रका नेता मौसम रोकामगरले भने । बिहान ९ बजे सुरु भएको मतदान ३ बजेसम्म करिब ३० प्रतिशत सकिएको थियो । साविकको थबाङका दुई मतदानस्थलका चारवटा मतदान केन्द्रमा गरी ८ सय २२ मत खस्यो । जिल्ला निर्वाचन अधिकारी लिलु गिरीका अनुसार थबाङमा मात्र करिब ३८ प्रतिशत मतदान भएको छ । दुई मतदान स्थलमध्ये ठूलोगाउँमा ५ सय ४६ र विबाङमा ३ सय ७६ मत खस्यो । यहाँका २ हजार ७ सय ७२ मतदातामध्ये १ हजार ९ सय ५० अनुपस्थित रहे । पञ्चायतकालदेखि क्रान्तिकारी मनोविज्ञान पछ्याउँदै आएको थबाङमा २०३६ बाट शून्य मतदान रणनीति सुरु भएको थियो । त्यसबेला थबाङले बहुदलको पक्षमा रहेर तत्कालीन पञ्चायत शासनविरुद्ध मत सार्वजनिक गरेको थियो । दसवर्षे माओवादी सशस्त्र द्वन्द्व र त्यसपछि एक ढिक्का रहेको थबाङले २०७० सालको निर्वाचन पनि शून्य मतदान गरेको थियो । त्यसअघि २०६४ को संविधानसभा निर्वाचन र २०६५ मा भएको उपनिर्वाचनमा थबाङले एकढिक्का भएर मतदान गरेको थियो । बदलिँदै मनोविज्ञानपुराना कम्युनिस्ट नेता पूर्वसांसद बरमन बुढाले यसपटक मतदान गरे । नेकपाका स्थानीयदेखि केन्द्रीय नेतृत्वसँग वैचारिक छलफल गर्दै आएका नेता बरमनले मतदान गरेपछि थबाङमा यसपटक शून्य मतदान रणनीति तोडिएको विश्वास गरिएको छ ।थबाङलाई राजनीतिको मुख्य वैचारिक आधार केन्द्र बनाउने उद्देश्यले निर्वाचनको सशक्त बहिष्कार गर्न आहान गर्दै पटकपटक थबाङ आउने गरेका नेकपाका महासचिव नेत्रविक्रम चन्दले बरमनलाई आफ्नो पक्षमा पार्न धेरै प्रयास गर्दै आएका थिए । निर्वाचन प्रचारका क्रममा थबाङमा पुगेका माओवादी केन्द्रका नेता एवं उम्मेदवार वर्षमान पुनलाई स्वागत गरेका पूर्वसांसद बरमनले समेत थबाङमा बहुदलीय पद्धतिलाई संस्थागत गर्ने सोचाइ राख्दै आएका छन् ।"
"वरिपरि भोज, भित्र मतदान","ताल्ती (धादिङ) आइतबार बिहानैदेखि बेनीघाट, रोराङको ताल्तीबजारस्थित आधा दर्जन होटल भरिभराउ थिए । सबै दलीय गठबन्धनका झन्डा टाँगिएका ती होटलमा चिउराका थैली, ब्रोइलरको मासु र भातका ताउली तयार थिए । दलका कार्यकर्ता स्थानीयलाई जति सकिन्छ खाऊँ भन्दै डाकिरहेका थिए । उनीहरू थैलीबाट आफूखुसी चिउरा झिक्थे, मासुचाहिँ होटल साहुले खटाएर दिन्थे । चेपाङ समुदायको भोट आकर्षित गर्न दलहरूले उनीहरूका लागि भोज आयोजना गरेका हुन् । मतदानपछि भात र मासुसँगै रक्सी पनि व्यवस्था गरिने आश्वासन बाँडिँदै थियो । बेनीघाट२, पीपलभन्ज्याङस्थित माविका ३ वटा केन्द्रमा मतदान गर्न झरेका २६ सय २२ मतदातामध्ये अधिकांशले भोज हुने थाहा पाएकै कारण बालबालिकासमेत ल्याएका थिए । त्यसको सबै खर्च उम्मेदवार र निर्वाचनमा सहभागी दलीय गठबन्धनले बेहोर्ने उर्दी थियो । दलहरूले विकट बस्तीका मतदातालाई शानिबार साँझै मतदानस्थल नजिक ल्याएर राखिसकेका थिए । भोट तान्न उनीहरूको खानपिन र बासको सम्पूर्ण खर्चसमेत दलले नै बेहोरे । बु्रसवाङ, मासखर्क, चतेस, घैराङ, झिरवास, सिम्थली, तोर्लाङ र सिउँडीबारका चेपाङका भोट विगत निर्वाचनमा पनि यसै गरी फकाउँदै आएका थिए उनीहरूले । उम्मेदवारले चेपाङ बस्तीमा गएर भावी नीति, कार्यक्रम र एजेन्डा सुनाउन पर्दैन । मतदान गर्ने दिन चुल्हे निम्तो दिए पुग्छ । समुदायलाई बुझाउनै कठिन भयो, शिक्षकसमेत रहेका चेपाङ अगुवा तिलक चेपाङले भने । मतदानस्थल वरपर भोजभतेर चलिरहँदा मतदान केन्द्रमा उपस्थित पर्यवेक्षक, प्रहरी र सरकारी कर्मचारी मूकदर्शक बनेका देखिन्थे । केन्द्रमा उपस्थित दल र उम्मेदवारका प्रतिनिधिले मतपत्रमा आफैं छाप लगाइदिई मतदातालाई पेटिकामा खसाल्न मात्र लगाएको दृश्य सामान्य थियो । उपभोक्ता समिति, विद्यालय व्यवस्थापन समिति, वन उपभोक्ता, वडा नागरिक समिति गठनका चुनावमा पनि चेपाङ समुदायको उपस्थिति वैचारिकभन्दा नास्तापानीमै निर्भर हुने गरेको थियो । पृथ्वी राजमार्गको मलेखुबाट १३ किमिभित्र पर्ने ताल्ती बजारवरपरका सबै बस्ती चेपाङले भरिएको छ । सबैभन्दा बढी चेपाङ रहेका महादेवस्थान, बेनीघाट, जोगीमारा र धुसा गाविस जोडेर बेनीघाट रोराङ गाउँपालिका बनाइएको छ । यहाँका १८ हजार ९ सय २५ मतदातामध्ये ६० प्रतिशत चेपाङ रहेको नेपाल चेपाङ संघका केन्द्रीय सदस्यसमेत रहेका तिलकले बताए । निर्वाचन क्षेत्र नं १ को प्रदेशशभा क मा बेनीघाट र सलाङका चेपाङकै मत निर्णायक हुने अवस्था छ । बेनीघाटमा चेपाङका २१ सय ९४, गजुरीमा ८ सय २६, थाक्रेमा १ सय १३ र धुनीबेंसीमा १३ घरधुरी छन् । लालपुर्जाविहीन चेपाङबस्तीमा अझै विकासले फड्को मार्न सकेकौ छैन । राजमार्गसँग जोडिएका बस्ती बासिन्दाका आर्थिक उस्तर केही उकासिए पनि विकट वस्तीमा गरिबी उस्तै छ । निर्वाचन अवधिभर सवारीसाधन चलाउन प्रतिबन्ध लगाइए पनि ग्रामीण सडकमा त्यसको कार्यान्वयन थिएन । सदरमुकाम बाहेकका मतदानस्थलमा दलहरूले मतदाता ओसार्न भाडाका सवारी प्रयोग गरेका थिए ।"
तिङ्लामा नो भोट,"ओखलढुंगा (कास) सोलुखुम्बुको नेचासल्यान गाउँपालिका ६, तिङ्लामा मतदान भएन । स्थानीय तह चुनाव बहिष्कार गरेका तिङ्लावासीले प्रदेश र प्रतिनिधिसभाको चुनावमा पनि मत नहालेका हुन् । पुन:संरचनाको सीमांकनबाट असन्तुष्ट हुँदै आन्दोलनरत उनीहरूले चुनाव बहिष्कार गरेका हुन् । हामीले एक भोट पनि खसाएनौं । यो हाम्रो सामूहिक अडान हो, स्थानीय अगुवा नैनबहादुर कार्कीले टेलिफोनमा भने, कर्मचारी आएर बुथ कुर्ने काम गरे । तिङलामा २ हजार ४ सय ७६ मतदाता छन् ।"
रायको उम्मेदवारी खारेज,"काठमाडौं निर्वाचन आयोगले सर्लाही ४ का माओवादी केन्द्रका उम्मेदवार शिवपूजन रायको उम्मेदवारी खारेज गरेको छ । रायविरुद्ध आयोगमा उजुरी परेको थियो । पहिलो संविधानसभामा सदस्य रहेका राय आफूले पाएको कूटनीतिक राहदानीको दुरुपयोग गरेको अभियोगमा विशेष अदालतबाट सजाय पाएका व्यक्ति हुन् । उनीविरुद्ध सोही क्षेत्रका स्वतन्त्र उम्मेदवार गणेशकुमार सिंहले जिल्लामा र अर्का स्वतन्त्र उम्मेदवार अनिलकुमार सिंहले कात्तिक १९ गते आयोगमा निवेदन दर्ता गराएका थिए । आयोगले रायको विषयमा निर्णय गर्न ढिला गरेपछि उजुरीकर्ताले सर्वोच्चमा समेत रिट दायर गरेका छन् । सर्वोच्चले त्यस विषयमा के भएको हो भन्नेबारे जवाफ मागेपछि आयोगले उक्त जवाफ पठाउनुअगावै रायको उम्मेदवारी खारेज गरेको एक आयुक्तले कान्तिपुरलाई जानकारी दिए । आयोगले प्रतिनिधिसभा निर्वाचन ऐनअनुसार रायको उम्मेदवारी खारेज गरिएको र त्यसको जानकारी सम्बन्धित निर्वाचन अधिकृत र उम्मेदवार रायलाई जानकारी गराउने निर्णय गरेको छ । आयोगले शनिबारकै मितिमा उक्त निर्णय गरे पनि आइतबारसम्म सार्वजनिक भने गरिएको छैन । विशेष अदालतले २०७२ साउन २६ गते कूटनीतिक राहदानी (सरकारी कागजात) सच्याई, हेरफेर गरी अनधिकृत मानिस विदेश पठाई भ्रष्टाचार गरेको फौजदारी अभियोगमा रायलाई ४ महिना कैद र १५ हजार रुपैयाँ जरिवाना गर्ने फैसला गरेको छ । उक्त मुद्दा अहिले सर्वोच्चमा विचाराधीन छ । पहिलो संविधानसभामा राय संघीय समाजवादी फोरमबाट सर्लाही ६ का लागि सभासद निर्वाचित भएका थिए । उनी दोस्रो संविधानसभामा भने तराई मधेस सद्भावना पार्टीबाट उम्मेदवार भई पराजित भएका थिए । उक्त क्षेत्रमा कांग्रेसबाट अमरेशकुमार सिंह र राजपाबाट राकेश मिश्र उम्मेदवार छन् ।"
घाइते प्रहरीलाई काठमाडौं ल्याइयो,काठमााडौं (कास) सिरहाको कल्याणपुर गाउँपालिका निर्धनाघाटमा अज्ञात समूहको गोली प्रहारबाट घाइते एक प्रहरी र एक म्यादी प्रहरीलाई उपचारका लागि आइतबार साँझ हेलिकप्टरबाट काठमाडौं ल्याइएको छ । चेकजाँचका क्रममा अज्ञात समूहले प्रहरी जवान मागेराम यादव र म्यादी प्रहरी आदर्श यादवमाथि गोली हानेको थियो । घाइते सुरक्षाकर्मीको स्वास्थ्य अवस्था खतरामुक्त रहेको जानकारी प्रहरी प्रवक्ता मनोज न्यौपानेले दिए । उनका अनुसार दुवै घाइतेको महाराजगन्जस्थित प्रहरी अस्पतालमा उपचार भइरहेको छ । प्रहरीले गोली चलाउने समूहको पहिचान गरिसकेको छैन । मोटरसाइकलमा आएका उनीहरूले मागेरामको पेट र आदर्शको कोखामा गोली हानेका थिए । गोली हान्नेको व्यापक खोजी भइरहेको प्रहरीले जनाएको छ ।
मनाङमा ७३७६ प्रतिशत मतदान,लमजुङ (कास) विकट र निकै चिसो भए पनि सबैभन्दा कम मतदाता रहेको जिल्ला मनाङमा उत्साहजनक मतदान भएको छ । जिल्ला निर्वाचन कार्यालयको प्रारम्भिक अनुमानअनुसार ७३ दशमलव ७६ प्रतिशत मत खसेको छ । जिल्ला निर्वाचन अधिकृत रामप्रसाद पौडेलले ४ हजार ३ सय ३८ मत खसेको प्रारम्भिक जानकारी आएको बताए । मनाङमा ५ हजार ८ सय ८१ मतदाता छन् । जिल्लामा पनि सबैभन्दा कम ४७ जना मतदाता चामे गाउँपालिकामा थिए । यीमध्ये ३८ जनाले मतदान गरेको निर्वाचन अधिकारी पौडेलले बताए । जिल्लाका ४ गाउँपालिकामा २८ मतदान केन्द्र थिए । दिउँसो ३ बजेदेखि प्राय: सबै मतदान केन्द्र सुनसान भएका थिए । मुख्य निर्वाचन अधिकृत एवं जिल्ला न्यायाधीश दीपक ढकालले नारफू गाउँपालिकाका ५ केन्द्रको बाहेक अरू सबै मतपेटिका ल्याउने तयारी भइरहेको बताए । नारफूको मतपेटिका सोमबार ल्याइने भएको छ । नारफू जान चामेबाट २ दिन लाग्छ ।
सवा लाखले अझै पहिलो किस्ता पाएनन्,"काठमाडौं झन्डै सवा लाख भूकम्पपीडित परिवारले पुनर्निर्माण अनुदानको पहिलो किस्ता रकम पाउन सकेका छैनन् ।प्राधिकरणमा भइरहेको राजनीतिकरण, कर्मचारीको असहयोग, सरकारी निकायहरूबीचको समन्वय अभावलगायत कारणले अनुदान पाउनुपर्ने लाभग्राहीमध्ये करिब १६ प्रतिशतले पहिलो किस्ताको रकम नै पाउन नसकेका हुन् । भूकम्पपीडितका लागि सरकारले नै तोकेको कार्यतालिकाभित्र १ लाख २५ हजार परिवारले पहिलो किस्ताको अनुदान रकम पाउन नसकेका हुन् । असार २८ गते प्रधानमन्त्री शेरबहादुर देउवाको अध्यक्षतामा बसेको प्राधिकरण निर्देशक समितिको बैठकले पहिचान भएका सबै लाभग्राहीहरूले आगामी कात्तिक मसान्तभित्र अनुदान सम्झौता गरी प्रथम किस्ता लिइसक्नुपर्ने, निर्णय गरेको थियो ।प्राधिकरणको तथ्यांकअनुसार ७ लाख ६७ हजार ७ सय ५ परिवारले भूकम्पपीडित अनुदानको किस्ता पाउनुपर्ने हो । यसमध्ये ६ लाख ५९ हजार ५ सय ६ परिवारसँग पहिलो किस्ता रकम वितरणका लागि सरकारसँग सम्झौता भएको छ । यसमध्ये ६ लाख ४२ हजार १ सय ८१ परिवारले मात्रै पहिलो किस्ताको ५० हजार रुपैयाँ रकम पाएका हुन् । बस्ती स्थानान्तरण, लाभग्राही सूचीमा दोहोरो नाम परेको र कतिपय पीडितले घर नै बनाउन नचाहेर बसेका कारण केही प्रतिशतले पहिलो किस्ता नलिएको प्राधिकरणका प्रमुख कार्यकारी अधिकृत युवराज भुसालले बताए । जम्मा लाभग्राहीमध्ये करिब ५ लाखले पूरै किस्ता लिई घर बनाउनेछन् भन्ने हाम्रो अनुमान हो, उनले भने, बाँकी लाभग्राही उनीहरूकै कारणले घर नबनाउने हुन् । तसर्थ कार्यतालिकाअनुसार नै हाम्रो लक्ष्यअनुसार पीडितहरूले पहिलो किस्ता पाइसकेका छन् ।घर बनाउन चाहेका तर पहिलो किस्ता वितरणमा कुनै प्राविधिक कारणले छुट भएमा दोस्रो र तेस्रो किस्ता वितरणका लागि तोकेको कार्यतालिकाभित्र लक्ष्य पूरा हुने उनको दाबी छ । ढुंगा, गिट्टी बालुवा, काठ, नक्सासम्बन्धी समस्या, डकर्मी तालिम, इन्जिनियरहरूको समस्याबारे समाधान भइसकेको छ, उनले भने, दोस्रो र तेस्रो किस्ता रकम वितरण गरिसक्ने कार्यतालिकाभित्र लक्ष्य पूरा हुनेछ । निर्देशक समितिको तत्कालीन निर्णयअनुसार लाभग्राहीले ०७५ असार मसान्तभित्र निजी आवास पुनर्निर्माणसम्बन्धी सम्पूर्ण अनुदान लिइसक्नुपर्नेछ । यो निर्णय भूकम्प प्रभावित ३१ जिल्लामै लागू हुने हो ।०७३ पुस मसान्तसम्म प्रथम किस्ता प्राप्त गरेका निजी घरधनीले २०७४ पुस मसान्तसम्म र आगामी कात्तिक मसान्तभित्र प्रथम किस्ता प्राप्त गर्ने लाभग्राहीले आगामी चैत मसान्तभित्रै दोस्रो किस्ता लिइसक्नुपर्नेछ, तत्कालीन निर्णयमा भनिएको छ, ०७४ पुस मसान्तभित्र दोस्रो किस्ता प्राप्त गर्ने निजी घरधनीले २०७५ जेठ मसान्तभित्र तेस्रो किस्ताको अनुदान लिइसक्नुपर्नेछ । ०७४ चैत मसान्तभित्र दोस्रो किस्ता प्राप्त गर्ने निजी घरधनीले २०७५ असार मसान्तसम्म अन्तिम अर्थात् तेस्रो किस्ता लिइसक्नुपर्ने गरी समय अवधि निर्धारण गरेको हो । तर, यो समय सीमा निर्धारण गरेको पहिलो किस्ताको समयमा प्रगति हासिल हुन नसकेको हो ।प्रगति हासिल हुन नसक्नुको कारण प्राधिकरणमाथिको राजनीति किचलो नै हो । खासगरी प्राधिकरणको नेतृत्वकर्ता पद प्रमुख कार्यकारी अधिकृतमा राजनीति हुने गरेको छ । हालसम्म चारपटक सीईओ परिवर्तन भइसके । देउवा नेतृत्वको सरकारले नियुक्त गरेका प्राधिकरणका प्रमुख कार्यकारी अधिकृत गोविन्द पोखरेल राजनीतिमा होमिएका छन् । प्यूठानबाट कांग्रेसका तर्फबाट प्रतिनिधिसभा सदस्यको निर्वाचनमा होमिएका हुन् । अघिल्लोपटक पनि प्राधिकरण सीईओबारे राजनीति भएको थियो । तत्कालीन प्रधानमन्त्री सुशील कोइरालाले भूकम्पलगत्तै पोखरेललाई पुनर्निर्माण प्राधिकरणको सीईओ बनाएका थिए । अध्यादेशबाट गठन गरेको प्राधिकरणसम्बन्धी विधेयक तोकिएकै समयमा व्यवस्थापिका संसद्बाट अनुमोदन नहुँदा प्राधिकरण गठन हुन सकेन । त्यसको करिब ७ महिनापछि व्यवस्थापिका संसद्बाट प्राधिकरणसम्बन्धी ऐन जारी भयो । उक्त ऐन जारी भएपश्चात् तत्कालीन केपी ओली नेतृत्वको सरकारले सुशील ज्ञवालीलाई प्राधिकरणको सीईओमा नियुक्त गर्यो । कर्मचारीको असहयोगका कारण ज्ञवाली नेतृत्वको पनि प्राधिकरणमा प्रभावकारी काम हुन सकेन । ओली नेतृत्वको सरकारपछि माओवादी केन्द्रका अध्यक्ष पुष्पकमल दाहालको नेतृत्वमा कांग्रेससहितको सरकार बन्यो । उक्त सरकारले सीईओ ज्ञवालीलाई बरखास्त गरी गत पुसमा पोखरेललाई सीईओमा नियुक्त गर्यो । उनी राजनीतिमा होमिएपछि पूर्वअर्थसचिव भुसाललाई नयाँ सीईओ नियुक्ति गरेको छ । उनले आगामी असारभित्र ६० प्रतिशत पीडितलाई घरको छानाभित्र बसाल्ने योजना सार्वजनिक गरेका छन् । प्राधिकरणमा सीईओ परिवर्तनसँगै योजना बन्ने गरे पनि काम भने तोकिएकै समयमा पूरा हुन सकेको छैन ।"
अशुद्ध पानी बेच्नेको कारोबार रोकिने,"काठमाडौं सरकारले अशुद्ध पानी बेच्ने उद्योगको कारोबार बन्द गर्ने भएको छ । पिउने पानी र उत्पादन गर्ने उद्योगमै गुणस्तरको समस्या फेला परेपछि खाद्य प्रविधि तथा गुण नियन्त्रण विभागले कारोबार बन्द गर्नेसम्मको योजना बनाएको हो । यसका लागि विभागले प्रशोधित पिउने पानी उत्पादन मापदण्डसम्बन्धी निर्देशिका २०७४ जारी गरेको छ । उपभोक्ताको स्वास्थ तथा सुविधा कायम राख्न, स्वच्छ र गुणस्तरीय प्रशोधित पिउने पानीको उत्पादन र बिक्री वितरण कार्यलाई सुव्यवस्थित गर्न निर्देशिका जारी गरेको जनाएको छ ।अनुगमनका क्रममा पानी उत्पादन गर्ने उद्योगमै समस्या देखिएको छ, विभागका महानिर्देशक सञ्जीवकुमार कर्णले भने, गुणस्तर सुनिश्चित गर्न असल उत्पादन अभ्यास (जीएमपी) मापदण्ड लागू गर्दै छौं । मापदण्ड कार्यान्वयन नगर्ने उद्योगको कारोबार रोक्का हुन्छ । विभागका अनुसार मुलुकभर करिब ४ सय पानी उद्योग दर्ता छन् । कतिपय उद्योगहरू दर्ताबिनै सञ्चालित छन् । यी उद्योगलाई मापदण्डको दायरामा ल्याउन निर्देशिका जारी गरिएको विभागले जनाएको छ । निर्देशिका मन्त्रीस्तरबाट स्वीकृत भइसकेको छ । सोहीअनुसार विभागले ६ महिनाको समय अवधि दिएर सार्वजनिक सूचना प्रकाशित गरेको जनाएको छ । विभागले विभिन्न क्षेत्रमा पानी उद्योगीसँग अन्तरक्रिया पनि गरेको थियो । निर्देशिकको बारेमा साताअघि सार्वजनिक सूचना प्रकाशित गरेका थियो । बुटवल, विराटनगर र काठमाडौंमा उद्योगीसँग अन्तरक्रिया पनि गर्यौं, उनले भने, चैत २६ गतेबाट प्रभावकारी रूपमा कार्यान्वयन हुन्छ ।विभागका अनुसार बिनादर्ता सञ्चालन भएका पानी उद्योगहरू बन्द गरिनेछ । पहिलो चरणअन्तर्गत साउनमा नवीकरण गर्दा कडाइ गरिने जनाइएको छ । मापदण्डभित्र नपर्ने पानी उद्योगको अनुज्ञापत्र नवीकरण हुँदैन । सञ्चालनमा रोक लगाउँछौं, उनले भने, नयाँ उद्योग सञ्चालन गर्न चाहनेले मापदण्ड अनिवार्य पूरा गर्नुपर्छ । निर्देशिकाअनुसार प्रशोधित पिउने पानी उत्पादन गर्ने उद्यमीहरूले खाद्य ऐन तथा नियमावलीबमोजिम खाद्य प्रविधि तथा गुण नियन्त्रण विभाग तथा खाद्य प्रविधि मातहतका कार्यालयबाट खाद्य अनुज्ञापत्र लिएपछि मात्र बिक्री वितरण गर्न पाउनेछन् । अनुज्ञापत्र अनिवार्य रूपमा उद्योगमा राख्नुपर्ने र आर्थिक वर्ष सुरु भएको तीन महिनाभित्र पनि अनुज्ञापत्र नवीकरण नभएमा वा नवीकरणको प्रक्रियामा नगएमा पानीको बिक्रीमा रोक लगाउन सकिने जनाएको छ । निर्देशिकाअनुसार निरन्तर तीन वर्षसम्म पनि अनुज्ञापत्र नवीरकण हुन नसकेमा वा नभएमा कानुनमा भएको व्यवस्थाअनुसार कारबाही गरिनेछ । अनुज्ञापत्र प्राप्त उद्योगले आफ्नो उत्पादनको प्रत्येक ब्रान्डट्रेडमार्कप्याकिङ साइजका लागि उत्पादन अनुमति लिनुपर्नेछ । उद्योगको परिसर सुरक्षित गर्नका लागि बार वा कम्पाउन्डवाल लगाउनुपर्ने निर्देशिकामा उल्लेख छ ।निर्देशिकाअनुसार प्रशोधन गर्ने पानीको भण्डारण, प्याकेजिङ सामग्रीको भण्डारण, पूर्वप्रशोधन, पानीको प्रशोधन कक्ष, प्रशोधित पानी भर्ने कक्ष, जार सफा गर्ने कक्ष, बोटल, जार तथा पुन: प्रयोग गर्ने जार भण्डारण गर्ने कक्षप्रयोगशालाका लागि छुट्टाछुट्टै स्थानको व्यवस्था गर्नुपर्नेछ । पानी प्रशोधन तथा भर्ने कक्षको भुइँ तथा भित्तामा कम्तीमा ५ फिट उचाइसम्म सजिलै सफा गर्न मिल्न उज्यालो रङको टायल वा अन्य सामग्री लगाउनुपर्नेछ । उद्योगको गारोको उचाइ कम्तीमा ८ फिट हुनुपर्ने उल्लेख छ । पानी प्रशोधन कक्ष, प्रशोधित पानी भर्ने तथा बिर्काे लगाउने कक्षको भुइँ पानी नजम्ने किसिमबाट निर्माण गर्नुपर्नेछ ।पानी प्रशोधन तथा भर्ने कक्षमा प्रवेश गर्नु अगााडि कामदारले हात धुनका लागि धारा, पानी, बेसिन सफा टावेल र साबुनको व्यवस्था गर्नुपर्ने जनाएको छ । अन्य आगन्तुकसमेत उद्योगमा प्रवेश गर्दा साबुन पानीले हात धोएर मात्र छिर्ने व्यवस्था गर्नुपर्ने निर्देशिकामा उल्लेख छ ।पानीको स्रोतको वरिपरि नियमित रूपमा सरसफाइ गर्नुपर्ने र स्रोत सुरक्षित हुनुपर्नेछ । प्रशोधित र सरसफाइको कार्यबाट निस्किएको फोहोर पानी तथा अन्य फोहोर तरल पदार्थ निष्कासनका लागि ढलको व्यवस्था गर्नुपर्ने, उक्त ढल छोपिएको र दुर्गन्ध नआउने हुनुपर्ने जनाएको छ ।उद्योगले अप्रशोधित तथा प्रशोधित पानीको भौतिक तथा रासायनिक विश्लेषणका लागि एउटा प्रयोगशालाको व्यवस्था गर्नुपर्नेछ । पानीको विश्लेषण कम्तीमा विज्ञान प्रविधि विषयमा प्रवीणता प्रमाणपत्र वा सोसरह उत्तीर्ण गरी खाद्य तथा पेय पदार्थको विश्लेषण कार्यमा तालिमप्राप्त व्यक्तिबाट गराई अभिलेख राख्नुपर्ने निर्देशिकामा छ । तत्काल प्रयोगशालाको व्यवस्था गर्न नसकेमा महिनामा कम्तीमा एकपटक मान्यताप्राप्त प्रयोगशालाबाट विश्लेषण गराउनुपर्नेछ । प्रत्येक ४ महिनामा एकपटक खाद्य प्रविधि तथा गुण नियन्त्रण विभाग वा यस मातहतका कार्यालयबाट विश्लेषण गराउनुपर्नेछ । प्रयोगशालामा प्रशोधित पानीको प्रत्येक ब्याचको पीएच, टीडीएस, कडापन, फ्री क्लोरिन, आइरन, एमोनिया तथा कोलिफर्मजस्ता आधारभूत प्यारामिटर कम्तीमा टेस्ट कट माध्यमबाट विश्लेषणको व्यवस्था गर्नुपर्नेछ । अन्य प्यारामिटरका लागि प्रत्येक महिना मान्यताप्राप्त प्रयोगशालामा नेपाल सरकारले खाद्य ऐन तथा नियमावलीबमोजिम प्याक गरिएको पिउने पानीका लागि तोकेका प्यारामिटर विश्लेषण गरी अभिलेख अद्यावधिक गर्नुपर्ने उल्लेख छ । प्रयोगशालामा अनिवार्य रूपमा धारालगायत न्यूनतम पूर्वाधारको व्यवस्था गर्नुपर्नेछ । पानी प्रशोधन कार्यमा प्रयोग गरिने सम्पूर्ण मेसिनरी तथा उपकरणहरू फुड ग्रेडको हुनुपर्नेछ । ती उपकरणहरूको नियमित सरसरफाइ तथा मर्मत सम्भार हुनुपर्छ । बोटल र जारको बिर्कोमा खाद्य प्रविधि तथा गुण नियन्त्रण विभागले तोकेबमोजिमको सुरक्षण सिल अनिवार्य लगाउनुपर्नेछ । विभागका अनुसार जार बोतलको बिर्को जहीँतहीँ उपलब्ध भएपछि अवैधानिक रूपमा प्रयोग भइरहेको छ । त्यसलाई पनि नियन्त्रण गर्ने खोजेको हो । विभागका अनुसार जारको बिर्कोमा उद्योगको पहिचानको छाप हुनुपर्ने । विभागको प्रिन्ट हुनुपर्ने महानिर्देशक कर्णले बताए । मापदण्डले गलत गतिविधि नियन्त्रण हुने विभागको दाबी छ । व्यवसायीले मापदण्ड पूरा गर्दा पानीको गुणस्तर सुनिश्चत हुन्छ । स्वच्छ उत्पादन हुन्छ, महानिर्देशक कर्णले भने ।"
निर्माण व्यवसायीद्वारा ध्यानाकर्षण,"काठमाडौं, (रासस) नेपाल निर्माण व्यवसायी महासंघको प्रतिनिधिमण्डलले सार्वजनिक खरिद अनुगमन कार्यालयलाई व्यवसायीका समस्या र समाधानका उपायका विषयमा ध्यानाकर्षण गराएको छ ।महासंघका अध्यक्ष विष्णुभाइ श्रेष्ठ नेतृत्वको प्रतिनिधिमण्डलले कार्यालयका सचिव कृष्णप्रसाद देवकोटालाई आइतबार भेटी सार्वजनिक खरिद ऐन, २०६३ को पहिलो संशोधन र सार्वजनिक खरिद नियमावली, २०६४ को चौथो संशोधन (२०७३) तथा सोअन्तर्गत बनेको नीति नियम विपरीत हुने निर्माण कार्यलगायत अन्य समसामयिक समस्या समाधानका लागि आग्रह गरेको हो ।सरकारी कार्यालयबाट आह्वान हुने बोलपत्रमा त्रुटि सच्याउने अवधि पाँच वर्षसम्म कायम गर्ने गरेकाले सार्वजनिक खरिद ऐन, २०६३ को पहिलो संशोधन र सार्वजनिक खरिद नियमावली, २०६४ को चौथो संशोधन विपरीत एक वर्ष मात्र कायम गर्ने व्यवस्थाका लागि सम्बन्धित कार्यालयमा निर्देशन गरिदिन महासंघले आग्रह गरेको छ । सार्वजनिक खरिद ऐन, २०६३ र सार्वजनिक नियमावली, २०६४ को चौथो संशोधन २०७३ को मर्म र भावना विपरीत अधिकांश सार्वजनिक निकायले दुई करोड रुपैयाँभन्दा कम लागत भएका बोलपत्रमा पनि योग्यता निर्धारण गरी आह्वान गर्ने गरेको छ । यसका कारण अधिकांश साना वर्गका निर्माण व्यवसायी कामबाट वञ्चित भई बेरोजागर हुन पुगेको महासंघले जनाएको छ ।"
तनहुँ हाइड्रोद्वारा मुआब्जा वितरण,"दमौली राष्ट्रिय गौरवको आयोजना तनहुँ हाइड्रोपावरले जलाशयबाट प्रभावितलाई हालसम्म ८२ प्रतिशत मुआब्जा वितरण गरेको छ । १ सय ४० मेगावटको करिब ५० अर्ब लागत रहने उक्त आयोजनाले जमिन डुबान पर्नेमध्ये २ सय ९० घरपरिवारलाई मुआब्जा वितरण गरिसकेको शाखा अधिकृत भोला शर्माले बताए । उनका अनुसार ती घरपरिवारलाई मुआब्जाबापत ५७ करोड ४३ लाख १७ हजार रूपैयाँ वितरण भइसकेको छ । हामीले मुआब्जा वितरण धमाधम गरिरहेका छौं, उनले भने । जग्गाको मूल्यांकनका आधारमा प्रतिरोपनी २ देखि ८ लाख रुपैयाँका दरले मुआब्जा वितरण गरिएको उनले बताए । रानीपोखरीको वानटेंङखोला, छाङघडेरीको फुलबारी र अन्य ठाउँमा गरी २८ घरधुरीसँगै १० घर सुकुम्बासी डुबान प्रभावित हुने हिसाब छ । उनीहरूको पुन:स्थापनाका लागि घर, टहरा भत्काउन, सामान स्थानान्तरण र तीन महिना घरभाडाको पनि व्यवस्था गरिएको जानकारी उनले दिए । अन्यत्र बास पुन:स्थापनाका लागि प्रतिघरधुरी २ लाख १५ हजारको दरले राहत रकम वितरण गरिएको आयोजनाका सामाजिक सुरक्षणविज्ञ पुष्पराज वाग्लेले बताए । उनले भने, विस्थापित घरपरिवारको पुन:स्थापना गर्न छुट्टै ६० लाख २० हजार राहत वितरण गरिसकेका छौं । आयोजनाका कारण विस्थापित हुने १० सुकुम्बासी परिवारका लागि जीविकोपार्जन राहतमा चार लाख रुपैयाँ राहत दिइएको जानकारी उनले दिए । प्रभावित क्षेत्रका सुकुम्बासीको संख्या प्रमाणीकरणको काम अझै जारी छ । पहिचान भएका केही परिवारका सदस्यका लागि आयोजनाले तीनमहिने हाउस वाइरिङ र प्लम्बिङको तालिम सञ्चालन गरेको छ । मुआब्जा वितरण गत फागुनबाट थालिएको हो । ३ सय ३६ घरधुरीका ६२ हेक्टर जमिन डुबानमा पर्छ, उनले भने, यसबाहेक घर, गोठ, फलफूल र बाली पनि डुबानमा पर्छ । घर, टहरा ५ करोड, फलफूल र बोटबिरुवा ५ करोड र जग्गाजमिनको ६० करोड गरी मुआब्जा वितरणमा कुल ७० करोड खर्च हुने अनुमान आयोजनाको छ । चालु वर्षभित्रै मुआब्जा वितरणको काम सिध्याउने भनिए पनि केही महिना ढिला हुन सक्ने अनुमान आयोजनाका अधिकारीहरूको छ । व्यास नगरपालिकाको बेनीपाटन दुलेपहरामा बाँध निर्माण गर्ने डिजाइन छ । बाँधस्थलदेखि ऋषिङ र म्याग्दे गाउपालिका हुँदै भिमाद नगरपालिकासम्मका क्षेत्रहरू डुबान प्रभावित हुनेछन् । बाँधस्थलबाट भिमादसम्म १८ किमि दूरिको लामो जलशाय निर्माण हुने प्राविधिकले जनाएका छन् ।"
व्यञ्जनलाई गुणस्तर चिह्न,"काठमाडौं (कास) निम्बसद्वारा उत्पादित व्यञ्जन खाने तेलले नेपाल गुणस्तर प्रमाण चिह्न प्राप्त गरेको छ । व्यञ्जन स्वदेशी उत्पादन भए पनि गुणस्तर, बोटलिङर र प्याकेजिङ अन्तर्राष्ट्रिय गुणस्तरको रहेको विज्ञप्तिमा उल्लेख छ । बजारमा व्यञ्जन सूर्यमुखी र तोरीको तेल उपलब्ध रहेको जनाइएको छ ।"
उड्डयन संग्रहालय सबैका लागि खुल्यो,काठमाडौं राजधानीको सिनामंगलमा सञ्चालित विमान संग्रहालय सोमबारदेखि सर्वसाधरणसहित सबैका लागि खुला गरिएको छ । नागरिक उड्डयन प्राधिकरणको शुक्रबार बसेको सञ्चालक समितिको बैठकले टिकट दर तोकेपछि वेद उप्रेती ट्रस्टद्वारा सञ्चालित संग्रहालय सबैका लागि खुला गरिएको हो । कात्तिक १८ गतेदेखि कक्षा ९ देखि १२ का विद्यार्थीका लागि मात्रै खुला गरिएको संग्रहालयले सर्वसाधरणलाई २ सय ५० रुपैयाँको टिकट तोकेको छ भने परिचयपत्रबाहक विद्यार्थी तथा अपाङ्गता भएकाले १ सय २५ रुपैयाँ तिर्नुपर्छ । ५ वर्षसम्मका बालबालिकाको टिकट लाग्दैन । विदेशीले ५ सय रुपैयाँ तिनुपर्छ । ट्रस्टका सीईओ वेद उप्रेतीले २१ दिनमा ५० हजारभन्दा बढी विद्यार्थीले संग्रहालय अवलोकन गरेको बताए । नागरिक उड्डयन प्राधिकरणसँगको सहकार्यमा ट्रस्टले करिब ७ करोड लगानीमा म्युजियम सञ्चालनमा ल्याएको हो । टर्कीको राजधानी इस्तानबुलबाट काठमाडौंका लागि उडेको टर्किस ध्वजाबाहक यो विमान ०७१ फागुन २० गते अवतरणका क्रममा दुर्घटनामा परेको थियो । आठ महिना मात्रै उडेको एयरबस कम्पनीको ३३०३०० सिरिजको यो विमान विश्वभर कतै पनि संग्रहालयमा प्रयोगमा छैन । अन्तर्राष्ट्रिय उड्डयन संगठन (आइकाओ) ले विश्वभर सञ्चालन गर्दै आएको आगामी पुस्ताका नागरिक उड्डयनकर्मी कार्यक्रम (एनग्याप) अन्तर्गत यो संग्रहालय सञ्चालन गरिएकाले माध्यमिक र उच्च माध्यमिक तहका विद्यार्थीहरूका लागि टिकट शुल्क छुट दिइएको छ । विश्वभर हवाई क्षेत्रमा दक्ष जनशक्तिको अभाव भइरहेकाले आइकाओले जारी गरेको आगामी पुस्ता लक्षित कार्यक्रमको मोडलअनुरूप यो संग्रहालय सञ्चालनमा ल्याइएको हो । नेपाल पनि अन्तर्राष्ट्रिय उड्डयन संगठन (आइकाओ) को सदस्य राष्ट्र भएकाले प्राधिकरणको सहकार्यमा यो संग्रहालय सञ्चालनमा ल्याइएको हो । नेपाली हवाई उद्योगमा पनि क्याप्टेनप्रशिक्षक पाइलटलगायतका हवाई प्राविधिकको अभाव छ । ट्रस्टलाई प्राधिकरणले सिनामंगलमा आफ्नो स्वामित्वमा रहेको ८ हजार वर्गमिटर जग्गा १० वर्षका लागि भाडामा उपलब्ध गराएको छ । त्यसको भाडा प्रतिमहिना प्रतिवर्गमिटर ६ सय रुपैयाँ तोकिएको छ । यसबाहेक ट्रस्टले प्राधिकरणलाई आन्तरिक पर्यटकहरूको टिकटबाट पनि थप दस्तुर तिर्नुपर्नेछ । उप्रेतीको यो संग्रहालय दोस्रो हो । उनले तीन वर्षअघि कैलालीको धनगढीमा डेढ करोड रुपैयाँ लगानीमा एयरक्राफ्ट म्युजियम स्थापना गरिसकेका छन् । उनले त्यहाँ बन्द भएको कस्मिक एयरको १ सय १० सिट क्षमताको फोकर विमानलाई लगेका थिए ।
अलैंची प्रवद्र्धन गर्न पाठशाला,"इलाम बगान मौलाउँदै गए पनि रोगको प्रकोप फेरि बढ्ने संकेत देखिएपछि अलैंची धेरै उत्पादन हुने क्षेत्रमा कृषक पाठशाला सुरु गरिएको छ । अलैंचीको उत्पादनलाई गुणस्तरीय बनाउँदै रोग निदानका लागि कृषकलाई दक्ष बनाउने उद्देश्यले पाठशाला सुरु भएको हो । सम्बन्धित क्षेत्रमा बगान छनोट गर्दै बगानमा नै दस महिनासम्म नियमित कृषकलाई व्यावहारिक ज्ञान प्रदान गर्न थालिएको हो । बगानमा देखिने रोग किरा र यो अवधिमा आएको परिवर्तनलाई विज्ञमार्फत कृषकले प्रत्यक्ष रूपमा बुझ्न र अध्ययन गर्न सक्नेछन् । अलैंचीलाई चाहिने मल र सिँचाइको व्यवस्थापन, रोग किरा नियन्त्रणका लागि पनि कृषकले बगानमा नै प्रत्यक्ष रूपमा प्रयोग गरेर ज्ञान लिनेछन् । अलैंचीका लागि १८ वटा स्थानमा यस्तो पाठशाला सञ्चालन गरिएको छ । अलैंचीमा लागेको रोग तत्काल हटाउने अचुक औषधि अहिलेसम्म भेटिएको छैन, देउमाई नगरपालिकाका कृषि प्रसार अधिकृत रविकिरण अधिकारीले भने, यस्तै पाठशालामार्फत अलैंचीमा रोग लाग्न नदिने र निरोगी बिरुवाको प्रयोग गर्ने सम्बन्धी ज्ञान दिँदा प्रभावकारी हुने ठानेका छौं । अहिलेसम्म कृषकस्तरमा पुगेर अलैंची खेती प्रवद्र्धनका लागि यस्तो कार्यक्रम नआएकाले कृषकले यसबाट फाइदा लिन सक्ने उनको बुझाइ छ । एकपटक करिब सखाप नै भइसकेको अलैंची खेती जिल्लामा फेरि मौलाएको छ । कृषकले अन्य बाली लगाउन छाडेर करेसा र खेतबारीमा नै अलैंची फलाउन थालेका छन् । तर, अधिकांशले परम्परागत शैली अपनाउँदा छिर्केफुर्के, स्याङ्लेजस्ता रोगले पुन: सताउन थालेको छ । अलैंची लगाउने तरिका र प्राविधिक पक्ष एकातिर छ भने कृषकले गर्ने तरिका अर्को छ, जिल्ला कृषि विकास कार्यालयका प्राविधिक गणेश राईले भने, यस्ता पाठशालाबाट सैद्धान्तिक र व्यावहारिक ज्ञान सिकेर कृषकले बगान सुधार्नेछन् ।अलैंचीमा स्थानीयस्तरमा उत्पादन भएको गोबर मलको प्रयोग बढदो छ । तर, परम्परागत ढंगले उत्पादन भएको गोबर मलले खासै फाइदा नपुग्ने विज्ञको भनाइ छ । गोठदेखि बगानसम्म पुर्याउँदा गोबर मलमा पाइने अधिकांश नाइट्रोजन उडेर जान्छ, अधिकारीले भने, मललाई घाम र पानीबाट जोगाएर मल नाइट्रोजन उड्न नपाउँदै माटोसँग मिलाएर प्रयोग गर्नुपर्छ । तर, अलैंचीमा मात्र हैन हरेक बालीमा कृषकले प्रयोग गर्नुभन्दा अघि नै बारीमा पुर्याएर सुख्खा भएपछि मात्र प्रयोग गर्ने गर्छन् । सधैं प्रयोग गर्ने गरिएको तरिकामा थोरै मात्र परिवर्तन गर्ने हो भने उत्पादन बढ्ने कृषि क्षेत्रमा कार्यरतहरूको भनाइ छ । कृषक पाठशालाको मुख्य उद्देश्य नै कृषकलाई व्यावहारिक र सैद्धान्तिक ढंगले दक्ष बनाउनु हो, कृषकस्तरसम्म यस्तो कार्यक्रम पुर्याएको उन्नति समावेशी वृद्धि कार्यक्रमका कृषि व्यवसायविज्ञ शिवलाल कार्कीले भने । ग्रामीण क्षेत्रमा रहेका कृषि समूह र सहकारीमार्फत सञ्चालित कार्यक्रमका सहभागीको माटो परीक्षण गर्ने र अत्यावश्यक जैविक विषादीसमेत प्रदान गरिनेछ । हामीले बगान त बनायौं तर टिकाउ नभएको कारण सुरुवाती क्षणमा नै धेरै बुझियो, माईजोगमाई गाउँपालिका ६ प्याङका मात्रिका थेवेले भने, अलैंचीबाट दिगो आम्दानी लिने हो भने माटोदेखि बिरुवा र सुकाउने क्रियाकलापसम्म सुधार्नुपर्ने रहेछ ।जिल्ला कृषि विकास कार्यालयको तथ्यांक हेर्दा पाँच वर्षयता अलैंचीको उत्पादनमा निरन्तर वृद्धि भएको छ । आर्थिक वर्ष ०६६६७ मा ९ सय ६३ टन उत्पादन भएको थियो । ०६८६९ मा उत्पादन घटेर ४ सय ४० टन मात्र भएको थियो । क्षेत्रफल र उत्पादन दुवै बढदै गएकाले अघिल्लो आर्थिक वर्षमा ५ सय ७६ टन अलैंची उत्पादन भयो । तर, रोग फैलने क्रम नियन्त्रण नभए अलैंचीको अवस्था पुरानै हालतमा पुग्ने सरोकारवालाले चेतावनी दिएका छन् ।"
विराटनगर जुट मिल्स सञ्चालनमा,"मोरङ मुलुकको पहिलो उद्योग विराटनगर जुट मिल्स आइतबारबाट नयाँ व्यवस्थापनसाथ सञ्चालन भएको छ । मिल्सका सञ्चालक सदस्य ८४ वर्षीय मुकुन्दप्रसाद नेपालले विधिवत् रूपमा पूजा गरेर सञ्चालन गरे । २०७२ भदौ १९ गतेदेखि मिल्स पूर्ण रूपमा बन्द थियो ।यसअघि सरकारको ऋणमा सञ्चालन हुँदै आएको मिल्स यसपटक नयाँ व्यवस्थापनले आफंै सञ्चालन गरेको मिल्सका प्रबन्ध निर्देशक नीलहरि काफ्लेले बताए । दुईवटा नयाँ र पुराना मिलमध्ये पहिलो चरणमा पुरानोलाई सञ्चालनमा ल्याएका छौं, उनले भने, अहिले ३ करोडको लागतमा एउटा मिल सञ्चालन भएको छ र थप २ करोड पुँजी व्यवस्थापन गरेर पुस महिनादेखि दुवै मिल पूर्ण रूपमा सञ्चालनको तयारीमा छौं ।उनले हाल दैनिक ५६ टन उत्पादन गर्ने गरी मिल सञ्चालन गरिएको तर मंसिर महिनापछि पूर्ण क्षमतामा २० टन दैनिक उत्पादन हुने गरी सञ्चालन गर्ने तयारी रहेको बताए । हाल ८५ जनाले रोजगारी पाएका छन् । मंसिरपछि १ हजारले पाउने उनले बताए ।नयाँ व्यवस्थापनले मिल्सलाई पूर्ण रूपमा आईपी सिस्टमको सीसी क्यामराको निगरानीमा राखेर सञ्चालन गरेको छ । कसैलाई गल्ती गर्न नदिन प्रविधि उपयोगमा ल्याएका छौं, उनले भने, अब इएटेन्डेन्स र स्मार्ट गेटको थप व्यवस्थापनमा जुटेका छौं ।मिल्समा जुटको सुतली र बोरा मात्रै उत्पादन हुन्छ । जुटको झोला, कपडालगायत सामग्री उत्पादन गर्न नयाँ प्लान्ट ल्याउने समेत तयारी गरेका छौं, उनले भने, यसको लागि वित्तीय विश्लेषणसहितको योजना तयार भइसकेको छ ।२०७२ पुस २१ गतेदेखि कम्पनी ऐनअनुसार मिल्सले नयाँ व्यवस्थापन पाएको छ । नयाँ व्यवस्थापनले आफ्नो अनुकूल मिल्स सञ्चालनका लागि सरकारको सेयर घटाएर ३३ प्रतिशतमा पुर्याएको छ । नयाँ व्यवस्थापनले जारी पुँजी वृद्धिका लागि २०७४ वैशाखमा विज्ञापन प्रकाशित गरी २५ हजार कित्ता सेयर बिक्री गरेको हो, उनले भने, प्रतिकित्ता १ सय ६० रुपैयाँको दरमा बिक्री हुँदा ४० लाख पुँजी वृद्धि भएको छ । मिल्सको कुल ९३ हजार ७ सय ५० कित्ता सेयरमध्ये सरकारको ३१ हजार २३ र सर्वसाधारणको ६२ हजार ७ सय २७ कित्ता सेयर छ । यसअघि मिल्स सञ्चालनका लागि सरकारबाट पटकपटक गरी ल्याएको १ सय १३ करोड ऋण तिर्न बाँकी रहेको उनले सुनाए । आर्थिक समस्याका कारण सञ्चालनमा कठिनाइ भएपछि सरकार तथा तत्कालीन व्यवस्थापनले भाडामा मिल्स सञ्चालनका लागि भारतीय विलसम इन्टरनेसनल कम्पनीलाई जिम्मा लगाएका थिए । उक्त कम्पनीले ६ महिना परीक्षण अवधि भन्दै र ११ महिना १८ दिन भाडामा सञ्चालन गरेर २०७२ भदौ १९ गतेदेखि बन्द गरेको थियो । प्रबन्ध निर्देशक काफ्लेले मिल्सको निवास क्षेत्रमा सशस्त्र प्रहरी बसिरहेकाले केही समस्या भइरहेको बताए । मिल्सको कुल सयवटा निवासमा २०६३ सालदेखि सीमा सुरक्षा कार्यालय मोरङ र राजस्व तथा भन्सार गस्ती गुल्म बसिरहेको छ, उनले भने, २ वर्षदेखि सशस्त्र प्रहरी कार्यालयहरूको व्यवस्थापनका लागि सरकारलाई आग्रह गर्दै आए पनि केही हुन सकेको छैन । सशस्त्र प्रहरी कि त हट्नुपर्यो कि त भाडा तिर्नुपर्ने सञ्चालकको भनाइ रहेको प्रबन्धक काफ्लेको भनाइ छ ।"
संस्थानले धान खरिद गर्न पाएन,"राजापुर (बर्दिया) नेपाल खाद्य संस्थानले धानको मूल्य तोकेको दुई साता बित्न लागे पनि खरिद गर्न पाएको छैन । संस्थानले राजापुरमा बढी उत्पादन हुने मध्यम र मसिनो धानको मूल्य नतोकेर मोटो धानको मात्रै निर्धारण गरेपछि किसानले बिक्री गर्न नल्याएका हुन् । राजापुर क्षेत्रको करिब १५ हजार हेक्टर क्षेत्रफलमा करिब ८० प्रतिशत मध्यम मकवानपुर जातको धान उत्पादन हुने गर्छ । २० प्रतिशतमा भने मोटो र मसिनो धान उत्पादन हुने गरेको छ । मोटो धान मात्रै खरिद गर्ने भएपछि न्यून संख्यामा यहाँका किसानले खाद्य संस्थानमा धान ल्याएका कारण खरिद प्रक्रिया घटेको छ । संस्थानले भने छिमेकी जिल्ला कैलालीबाट आउने मोटो धान खरिद भइरहेको जनाएको छ । मध्यम र मसिनो धानको मूल्य कायम नगर्दा स्थानीय किसान बाध्य भई व्यवसायीसँग सस्तोमा बेच्न थालेका छन् । राजापुर १ दौलतपुरका शंकर थारूले गत वर्ष मध्यम मकवानपुर धान २ हजार ५ सयमा बिक्री गरे पनि यस वर्ष २ हजार १ सय मात्रै पाएको सुनाए । संस्थानले मध्यम मकवानपुर धानको मूल्य कायम नगर्दा किसान ठगिँदै गएको उनको गुनासो छ । उनी मात्र होइन कर्णाली नदीले घेरिएको राजापुर क्षेत्रमा किसानहरू सस्तोमा धान बेच्न बाध्य भएको सुनाउँछन् । खाद्य संस्थानले मोटो धान २ हजार रुपैयाँमा खरिद गर्दै आएको छ । व्यवसायीले पनि मोटो धान उही मूल्यमा खरिद गर्दै आएका छन् । व्यापारीले राजापुर, पाताभार, मानपुरटपरालगायतका बजारमा मध्यम र मसिनो धान खरिद गरिरहेका छन् । व्यवसायीले मध्यम मकवानपुर २ हजार १ सयदेखि २ हजार १ सय ५० सम्म खरिद गर्ने गरेका छन् । राजापुरका गल्ला व्यवसायी अमर श्रेष्ठले मकवानपुर धान ८० प्रतिशत बढी उत्पादन भएका कारण किसानले संस्थानमा बेच्न नपाएपछि बजारमा लैजाने गरेको बताए ।संस्थानले मध्यम र मसिनो धानको मूल्य नतोक्दा समस्यामा परेका छन् । एकातिर धानको मूल्य तोक्न ढिलासुस्ती गर्नु र अर्कोतिर बढी उत्पादन हुने मध्यम धानको मूल्य नतोक्नुले संस्थानको गम्भीर लापरबाही भएको किसानको ठहर छ । केन्द्रले मोटो धानको मूल्य तोकेको छ । माथिको निर्देशनअनुसार मोटो धान खरिद गर्न भनिएपछि सोहीअनुसार गरिएको खाद्य संस्थानका गुणस्तर नियन्त्रण प्रमुख सुजन सापकोटाले बताए । स्थानीयस्तरमा धान खरिदका लागि जिल्लामा प्रमुख जिल्ला अधिकारीको संयोजकत्वमा कृषि विकास कार्यालयका प्रतिनिधि, भौरा टप्पु कृषक समन्वय समितिका प्रतिनिधि, संस्थानका प्रमुख रहेको धानको मूल्य निर्धारण समिति छ । प्रजिअ नारायण भट्टराईले केन्द्रले मोटो धान खरिद गर्न निर्देशन दिएकाले भाउ निर्धारण गरेको बताए । यस वर्ष ३० हजार क्विन्टल धान खरिद गर्ने लक्ष्य रहेको छ । करिब तीन लाख क्विन्टल क्षमता भएको कारखाना यतिखेर खरिद बिक्री नहुँदा सुनसान छ ।"
मध्यमस्र्याङ्दीको उत्पादन घट्यो,"लमजुङ मस्र्याङ्दी नदीमा पानीको बहाव कम हुन थालेपछि देशकै ठूलो आयोजनामध्येको ७० मेगावाटको मध्यमस्र्याङ्दी जलविद्युत् केन्द्रको उत्पादन घट्न थालेको छ । बर्खाको समय टर्बाइन खुल्ला छोडदा ७२ मेगावाटसम्म उत्पादन हुने उक्त जलविद्युत् केन्द्रबाट अहिले दैनिक औसत ५० मेगावाट मात्रै उत्पादन हुने गरेको छ । उक्त जलविद्युत् केन्द्रमा राति र दिउँसो एउटा टर्बाइन बन्द गरी एउटा टर्बाइन (३५ मेगावाट) मात्रै सञ्चालन गर्ने गरिएको छ । मध्यमस्र्याङ्दी जलविद्युत् केन्द्रका प्रमुख पशुपतिराज गौतमले दिउँसो २ देखि ३ घण्टा र राति ३ देखि ४ घण्टाको समय एउटा मात्रै टर्बाइन सञ्चालन गरी पानी सञ्चित गरिएको बताए । राति र दिउँसोको पानी जम्मा गरेर साँझबिहान पिक आवरमा ७० मेगावाट नै उत्पादिन दिने प्रयासमा छौं, उनले भने । मस्र्याङ्दी नदीमा यसपटक चाँडै पानीको बहाव घट्न थालेको हो । कात्तिक ९ बाट पूरै गेट बन्द गरेर पानीलाई सुरुङमार्फत जलविद्युत् उत्पादनमा प्रयोग गरिएको उनले बताए । पोहर साल कात्तिक २५ सम्म घटेको थिएन । यसपटक छिट्टै सुक्यो, उनले भने । उनले यसपटकको हिउँदमा गत वर्षको तुलनामा उत्पादन अझ घट्न सक्ने बताए । छिटो नदी सुकेपछि बिजुली उत्पादन पोहोर परारको भन्दा सानो हुने सम्भावना छ, उनले भने, गएको वर्ष औसत २७ मेगावाटसम्म थियो । यो वर्ष झन् घट्ने देखिएको छ ।यस्तै ५० मेगावाटको माथिल्लो मस्र्याङ्दी ए जलविद्युत् आयोजनामा पनि पानीको संकट देखिएको छ । यसअघि पानी छोडेर पूरै क्षमतामा विद्युत् उत्पादन गरिरहेको आयोजनाले शुक्रबारशनिबारदेखि पूरै पानी बन्द गरेर सुरुङमार्फत विद्युत् उत्पादनका लागि पठाएको छ । आयोजनाका जनसम्पर्क प्रमुख कर्ण अधिकारीले अहिलेलाई तत्कालै आयोजनाको विद्युत् उत्पादन नघटेको र पानी भने सबै विद्युत् निकाल्न प्रयोग भएको बताए । नोभेम्बर महिना कटेपछि पानी नपुग्न सक्छ । त्यसपछि भने उत्पादन घट्ने सम्भावना छ । पानीको संकट देखिन थालेको छ, उनले भने । ठूला आयोजनाजस्तै साना आयोजनाको विद्युत् उत्पादन पनि घट्न थालेको छ । अझ ठाडो खोलामा निर्माण भएका आयोजनाको विद्युत् उत्पादन बढी घट्न थालेको छ । ५ मेगावाटको सिउरी साना जलविद्युत् आयोजना, ४ दशमलव ४ मेगावाटको राँधी साना जलविद्युत् आयोजना, ४ मेगावाटको खुदी साना जलविद्युत् आयोजना, ३ मेगावाटको मिदिमखोला (करापु) जलविद्युत् आयोजना, २ मेगावाटको छन्दीखोला साना जलविद्युत् आयोजना, १ सय ८३ किलोवाटको स्याँगे लघु जलविद्युत् आयोजनाको उत्पादन हिउँद लागेसँगै घट्न थालेको छ । १ सय किलोवाटको मिदिमखोला लघु जलविद्युत् आयोजनाबाट भने विद्युत् उत्पादन भएको छैन । कुल १३८ दशमलव ५८३ मेगावाट विद्युत् राष्ट्रिय प्रसारण लाइनमा जोडे पनि हिउँदको मध्य भागमा आधा पनि विद्युत् उत्पादन हुन नसकेको गएका वर्षहरूको तथ्यांकले देखाउँछ ।"
आर्मी अन्तिम चारमा,"काँकडभिट्टा आर्मीले टाइब्रेकरमा सुदूरपश्चिम ११ को चुनौती समाप्त पार्दै आइतबार दोस्रो मेची नेत्रालय काँकडभिट्टा गोल्डकप फुटबलको सेमिफाइनल यात्रा तय गरेको छ ।निर्धारित समय ११ मा टुंगिएपछि आर्मीले सुदूरपश्चिमलाई टाइब्रेकरमा ३० ले हराएर सेमिफाइनलमा पुलिससँगको भेट पक्का गरेको हो । विभागीय डर्बीमा आर्मी र पुलिस मंगलबार भिड्नेछन् ।दिनेश हेमजनले आठौं मिनेटमा गोल गर्दै आर्मीलाई अग्रता दिलाएका थिए । उनले वान भर्सेस वानको अवसरमा गोल गरेका थिए । दोस्रो हाफको १८ आंै मिनेटमा जीवन चौधरीले गोल गर्दै सुदूरपश्चिमलाई बराबरीमा पुर्याएका थिए । निर्धारित समयको खेल बराबरीमा सकिएपछि खेलको छिनोफानो टाइब्रेकरबाट भएको हो ।टाइब्रेकरको सुरुमै आर्मीका कप्तान भरत खवासले प्रहार गरेको बल सुदूरपश्चिमका गोलकिपर अनन्त शेखले रोकेका थिए । तर आर्मीका नवयुग श्रेष्ठ, सन्तोष तामाङ र दीपक गुरुङ भने सफल रहे । सुदूरपश्चिमका कप्तान चेतन थारूले बल बाहिर प्रहार गरे । नरेन्द्र चौधरीको प्रहारमा बल पोलमा लागेर बाहिर गयो । राकेश हमालको प्रहार पनि बारमा लागेर फर्किएपछि सुदूरपश्चिमको यात्रा क्वाटरफाइनलमै टुंगियो ।यसअघि खेलमा आर्मीका कप्तान भरतले गोलका थुप्रै अवसर गुमाएका थिए । खेल्ने पोजिसन परिवर्तन गर्दा भरतको प्रदर्शन राम्रो भएन, आर्मीका प्रशिक्षक नवीन न्यौपानेले भने । उनले भरतलाई लेफ्टविंगरबाट अघि बढाएर फरवार्डका रूपमा खेलाएका थिए ।दोस्रो हाफमा मैदानमा छिरेका अर्का फरवार्ड नवयुग श्रेष्ठले पनि गोलका अवसरलाई सदुपयोग गर्न सकेनन् । सुदूरपश्चिमका गोलकिपर अनन्त शेखले केही राम्रा बचाउ पनि गरे । राष्ट्रिय खेलाडीले भरिएको आर्मीविरुद्ध दोस्रो हाफमा सुदूरपश्चिमले राम्रो प्रदर्शन गरेको थियो ।हामीले सोचेजस्तो खेल्न सकेनौं, जसका कारण गोल थप्न पनि समस्या भयो, आर्मीका प्रशिक्षक न्यौपानेले भने । सुदूरका चेनत थारू, नरेन्द्र चौधरी, विष्णु गुरुङ, फिलिप तामाङले पनि केही मौका पाएका थिए तर उपयोग गर्न सकेनन् । सुदूरपश्चिमका प्रशिक्षक सुरेश हमालले भने, सुरुदेखि नै आक्रामक रणनीतिमा खेलेका थियौं तर गोल गर्न नसक्नु दुर्भाग्य रह्यो । आर्मीजस्तो बलियो टिमविरुद्ध राम्रो खेल प्रदर्शन गरेको उनले बताए । आर्मीका गोलकर्ता दिनेश हेमजन म्यान अफ द म्याच भए । आयोजक काँकडभिट्टा फुटबल ट्रेनिङ सेन्टर र काठमाडौंको हिमालयन शेर्पा क्लबबीच सोमबार प्रतिस्पर्धा हुँदैछ ।"
कोहलीको अर्को दोहोरो शतक,"नागपुर (एएफपी) कप्तान विराट कोहलीले आक्रामक दोहोरो शतक बनाएपछि भारतले श्रीलंकाविरुद्धको दोस्रो टेस्टको तेस्रो दिन शनिबार पहिलो इनिङ्समा ४ सय ५ रनको विशाल अग्रता लिएको छ । यससँगै टेस्टमाथि भारतको पूर्ण नियन्त्रण कायम भएको छ र तीन टेस्टको सिरिजमा अग्रता लिन सक्ने स्थितिमा पुगेको छ । भारतले आफ्नो पहिलो इनिङ्स ६ विकेट गुमाएर ६ सय १० रनको स्कोरमा टुंगेको घोषणा गरेको थियो । रोहित शर्माले १ सय २ रन बनाउँदै आफ्नो शतक बनाएपछि भारतले इनिङ्स समाप्तिको घोषणा गरेको हो । श्रीलंकाले आफ्नो दोस्रो इनिङ्स सुरु गर्दै एक विकेट गुमाएर २१ रन बनाएको छ र दबाबको स्थितिमा फसेको छ । श्रीलंका अझै भारतको अगाडि ३ सय ८४ रनले पछाडि छ । पाहुना टिमका लागि दिमुथा करुणारत्ने ११ र लहिरू थिरिमने ९ रन बनाएर खेलिरहेका छन् । भारतीय पेसम्यान इशान्त शर्माले सदिरा समरविक्रमलाई शून्यमा आउट पारे । उनी इनिङ्सका दोस्रो बलमै आउट भए । पूरा दिनको खेल भने कोहलीको नाममा रह्यो र उनले राजशाही २ सय १३ रन बनाए । उनी श्रीलंकाली अफस्पिनर दिलरुवान परेराको बलमा आउट भए । पेभेलियन फर्कने क्रममा स्टेडियममा रहेका दर्शकले उठेर अभिवादन गरेका थिए । यो उनको पाँचौं दोहोरो शतक हो र यसका लागि उनले ६२ औं टेस्ट खेले । उनले यसअघि वेस्टइन्डिज, न्युजिल्यान्ड, इंग्ल्यान्ड र बंगलादेशविरुद्ध पनि दोहोरो शतक बनाइसकेका छन् । कोहली र रोहितले पाँचौं विकेटका लागि १ सय ७३ रनको साझेदारी गरे र यसक्रममा उनीहरूले श्रीलंकाली बलिङ आक्रमणलाई पूर्णत: निराश पारे । कोहलीले व्यक्तिगत ५४ रनको स्थितिबाट अगाडि खेल्न सुरु गरेका थिए । उनले समग्रमा २ सय ६७ बलको सामना गरेर १७ चौका र दुई छक्का प्रहार गरेका छन् । उनलाई रोहितले बलियो साथ दिए । रोहितले चिया सत्र अगाडि आफ्नो अर्धशतक पूरा गरे । त्यसयता आक्रामक बनेका रोहितले तेस्रो शतक बनाए । यसअघि कोहलीले तेस्रो विकेटका लागि अघिल्लो दिनका साझेदार चेतेश्वर पुजारासँग १ सय ८३ रनको साझेदारी गरेर टिमलाई अगाडि बढाएका थिए । पुजारा पेसम्यान दुसान सनाकाको बलमा बिहानको सेसनमा आउट भए । उनले १ सय ४३ रन बनाए । अजिंक्या रहाने भने दुई रन मात्र जोडेर परेराको बलमा आउट भए । राहुल ब्याटबाट असफल रहने अर्को खेलाडी रहे । अन्यथा भारतका तर्फबाट एक दोहोरो शतक र तीन शतक बनेको थियो ।"
अष्ट्रेलिया जितको संघारमा,ब्रिसवेन (एएफपी) प्रारम्भिक ब्याट्सम्यान जोडी डेविड वार्नर र क्यामरुन बेनक्रोफ्टले नटआउट शतकीय साझेदारी गरेपछि अस्ट्ेरलिया इंग्ल्यान्डविरुद्धको पहिलो टेस्टमा जितको संघारमा पुगेको छ । सिरिजमा १० ले अग्रता लिन अष्ट्रेलियालाई थप ५६ रनमात्र आवश्यक छ । इंग्ल्यान्ड आफ्नो दोस्रो इनिङ्समा ७१४ ओभरमात्र टिकेर १ सय ९५ रनमा अलआउट भएको थियो । उसले गाबाको मैदानमा चौथो दिन आफ्ना अन्तिम ६ विकेट ८२ रनको अन्तरमा गुमाएको थियो । यस्तोमा अस्ट्ेरलियाले जितका लागि १ सय ७० रनको लक्ष्य पाएको थियो । यसका लागि अस्ट्ेरलियाले दिनको अन्त्यतिर ३४ ओभर खेल्ने मौका पाएको थियो । सन् १९८८ यता अस्ट्ेरलियाले यो मैदानमा टेस्ट गुमाएको छैन । दिनको खेल समाप्त हुँदा अस्ट्ेरलिया बिनाविकेट क्षति १ सय १४ रनको स्थितिमा छ । वार्नर ६० र बेनक्राफ्ट ५१ रन बनाएर खेलिरहेका छन् । वार्नरले आफ्नो २५ औं टेस्ट अर्धशतक ७४ बलमा पूरा गरे । बेनक्राफ्टले भने १ सय ११ बलको सामना गरेर आफ्नो पहिलो अर्धशतक बनाए ।
नेपाल छनोटमा पुग्न असफल,तीन ह्याट्रिककर्ताकाठमाडौं सवनम राई नेपालबाट महिला क्रिकेटमा ह्याट्रिक विकेट लिने तेस्रो खेलाडी बनेकी छन् । सवनमले आइतबार चीनविरुद्ध एसिया क्षेत्रको महिला ट्वान्टी२० विश्वकप क्रिकेट छनोटमा लगातार तीन विकेट लिएकी थिइन् । नेपालबाट यसअघि रुविना क्षेत्री र करुणा भण्डारीले ह्याट्रिक विकेट लिएका छन् । रुविनाले २००९ मा मलेसियामा सिंगापुरविरुद्ध र करुणाले कुवेतमा थाइल्यान्डविरुद्ध ह्याट्रिक विकेट लिएका थिए । दुवै ह्याट्रिक एसीसी वुमेन्स ट्वान्टी२० च्याम्पियनसिपमा सम्भव भएको थियो । रुविना र करुणाले आफ्नो डेब्यु अन्तर्राष्ट्रिय प्रतियोगितामा ह्याट्रिक गरेका थिए । गत वर्ष हङकङमा भएको ट्वान्टी२० विश्वकप छनोट एसिया क्षेत्रबाट राष्ट्रिय टोलीमा आएकी सवनमको थाइल्यान्डमा भइरहेको प्रतियोगितामा यो पहिलो खेल हो ।
१९ देशका २२५ खेलाडी,"काठमाडौं (कास) नेपाल ब्याडमिन्टन संघले अर्को महिना आयोजना गर्ने नेपाल इन्टरनेसनल सिरिजमा १९ देशका २ सय २५ खेलाडीले प्रतिस्पर्धा गर्ने भएका छन् ।डिसेम्बर २१ देखि २५ सम्म राष्ट्रिय खेलकुद परिषदको त्रिपुरेश्वरस्थित कभर्डहलमा हुने प्रतियोगितामा अस्ट्रेलिया, बंगलादेश, भुटान, हङकङ, भारत, इन्डोनेसिया, इरान, जोर्डन, मलेसिया, माल्दिभ्स, मंगोलिया, म्यानमार, पाकिस्तान, सिंगापुर, सिरिया, थाइल्यान्ड, भियतनाम, चिली र नेपालका खेलाडी सहभागी हुने आयोजक संघले जनाएको छ ।कुल आठ हजार अमेरिकी डलर पुरस्कारको प्रतियोगितामा सर्वाधिक ९९ खेलाडी भारतका हुनेछन् । प्रतियोगितामा महिला र पुरुष सिंगल्स तथा डबल्स र मिक्स डबल्समा प्रतिस्पर्धा हुनेछ । पुरुष सिंगल्समा १ सय १३ र महिला सिंगल्समा ५१ खेलाडीले नाम दर्ता गराएका छन् । त्यस्तै, पुरुष डबल्समा ४३, महिला डबल्समा १८ र मिक्स डबल्समा ३३ जोडीले प्रतिस्पर्धा गर्नेछन् ।"
सूर्य नेपाल च्यालेन्ज आजदेखि,"काठमाडौंसूर्य नेपाल गल्फ टुर २०१७१८ को तेस्रो प्रतियोगिता सूर्य नेपाल च्यालेन्ज रोयल नेपाल गल्फ क्लब (आरएनजीसी) मा सोमबार सुरु हुँदैछ ।बृहत्तर होलको प्रतियोगितामा ३० व्यावसायिक गल्फरसँगै उत्कृष्ट १० एमेच्योर खेलाडीले प्रतिस्पर्धा गर्नेछन् । चारदिने प्रतियोगितामा ३६ होलको खेलपछि शीर्ष २१ प्रो कट बनाएर फाइनल चरणमा प्रवेश गर्नेछन् । उनीहरूसँगै शीर्ष ६ एमेच्योर गल्फरले पनि प्रतिस्पर्धा गर्ने अवसर पाउनेछन् ।कुल चार लाख २० हजार रुपैयाँ पुरस्कारको प्रतियोगितामा रोमाञ्चक प्रतिस्पर्धा हुने अनुमान गरिएको छ । सर्वाधिक सफल नेपाली प्रो शिवराम श्रेष्ठलाई यसपालि पनि उपाधिको मुख्य दाबेदार मानिएको छ । उनले सिजनको पहिलो प्रतियोगिता घनश्याम थापा गोल्डेन जुब्ली गल्फको उपाधि आरएनजीसीमै जितेका थिए । उनले सिजनको तेस्रो प्रतियोगिता सेन्ट्रल ओपनको ट्रफी गोकर्ण गल्फ क्लबमा कब्जा गरेका थिए । व्यावसायिक गल्फ करिअरमा ३८ उपाधि जितेका उनी सूर्य नेपाल च्यालेन्जका डिफेन्डिङ च्याम्पियन पनि हु्न् । शिवरामलाई उपाधि होडमा सञ्जय लामा, भुवन नगरकोटी, रवि खड्का, राम थापाले कडा चुनौती दिन सक्छन् । भेट्रान प्रो दीपक थापामगरको चुनौती पनि कमजोर नहुन सक्छ ।नेपाल प्रोफेसनल गल्फर्स एसोसिएसन (एनपीजीए) ले सञ्चालन गर्ने प्रतियोगिता सूर्य नेपाल च्यालेन्जको विजेताले ८० हजार रुपैयाँ पाउनेछन् । उपविजेताले ५० हजार हात पार्नेछ भने तेस्रो हुनेले ३५ हजार प्राप्त गर्नेछ ।"
गोल्डेनगेट र प्राइम फाइनलमा भिड्ने,काठमाडौं (कास) डिफेन्डिङ च्याम्पियन प्राइम कलेज र गोल्डेनगेट इन्टरनेसनल १६ औं ज्ञाननिकेतन कप बास्केटबलमा प्लस टु ब्वाइजतर्फ उपाधिका लागि भिड्ने भएका छन् ।गोल्डेनगेटले रोमाञ्चक खेलमा सीसीआरसीलाई ५६५५ र प्राइमले सहजै ग्रिनफिल्डलाई ५०३२ ले हराएर फाइनल भेट पक्का गरेका हुन् ।
फेका कप,काठमाडौं (कास) करियर बिल्डिङ कस्मिकलाई ४० ले पराजित गर्दै आइतबार १२ औं फेका कप अन्तरस्कुल छात्र फुटबलको क्वाटरफाइनलमा प्रवेश गरेको छ । श्रमशील स्कुलले पनि हेब्रोनलाई ३१ ले हराएर अन्तिम आठमा स्थान पक्का गर्यो ।
रोजबड क्वाटरफाइनलमा,काठमाडौं (कास) आयोजक रोजबड क्याम्पियनलाई ५६४२ ले हराएर आइतबार उपत्यकाव्यापी दोस्रो रोजबड अन्तरकलेज बास्केटबलको ब्वाइजतर्फ क्वाटरफाइनल प्रवेश गरेको छ । न्यु समिटले नेपाल मेगालाई ५९३४ ले हरायो । ट्रिनिटीले न्यु जेनिथमाथि ५७४९ को जित रच्यो । गल्र्सतर्फ जेभियर इन्टरनेसनलले मेगालाई ६१११ ले हरायो ।

शीर्षक,विवरण
कलिलैमा अवैध बाटोकिशोरकिशोरीका अमेरिका सपना,"काठमाडौं हवाई, जल र स्थलमार्ग भएर अवैध रूपमा अमेरिका पुग्नेमा किशोरकिशोरीसमेत रहेको खुलासा भएको छ । अमेरिकी सरकारले नै आफ्ना माइनर केन्द्र (बालबालिका राखिने स्थान) हरूमा किशोरकिशोरी रहेको जानकारी नेपाली दूतावासलाई दिएको छ ।आठनौ कक्षा पढ्दै गरेका विद्यार्थीसमेत यसरी अमेरिका पुग्न थालेपछि अमेरिकी सरकारले चासो देखाउँदै कूटनीतिक जानकारी दिएको हो । अमेरिका जाने गौंडाका रूपमा रहेका कोस्टारिका र पानामाले समेत केही माइनर केन्द्रमा नेपाली रहेको जानकारी अमेरिकास्थित नेपाली दूतावासलाई दिएका छन् । विद्यालय शिक्षा पूरा गर्नुपर्ने उमेरका नेपाली किशोरकिशोरी यसरी अवैध रूपमा बाहिरिनु निकै गम्भीर रहेको भन्दै अमेरिकाले नेपाली दूतावासलाई सोधेको हो । अमेरिका प्रवेश गरेका किशोरकिशोरीसँग कुनै कागजात हुँदैनन् र उनीहरू कति उमेरका हुन् भन्ने जानकारी नै हुँदैन । तर उनीहरू झट्ट हेर्दा निकै कम उमेरका देखिन थालेपछि नेपालबाट उनीहरूको विवरण मगाएरै अमेरिकाले दूतावासलाई जानकारी दिएको परराष्ट्र अधिकारीले बताए । वासिङटन डीसीस्थित नेपाली दूतावासका अनुसार अहिले पनि अमेरिकी केन्द्रमा १६ किशोरकिशोरी छन् । केहीको पुष्टि हुन बाँकी छ । केही उमेर पुगेर जेलमा स्थानान्तरण गरिएका छन् भने केही वकिलको सहायतामा त्यहीँ काम गरेर कागज बनाउने प्रक्रियामा छन् । किशोरकिशोरीलाई समेत मानव तस्करले प्रभावमा पारेर विदेश लैजान थालेपछि अमेरिका गम्भीर बनेको दूतावासले जनाएको छ । अमेरिकी सरकारले जानकारी दिएभन्दा बढी किशोरकिशोरी रहेको अनुमान दूतावासको छ । अहिले दिइएको तथ्यांकमा दुई किशोरीसमेत रहेको अधिकारीहरूले बताए । युवाका विषयमा खासै गम्भीर नबनेको दूतावास किशोरकिशोरीसमेत भेटिएपछि गम्भीर बनेको उल्लेख गर्दै एक अधिकारीले भने, अमेरिकी चासो बढेपछि दूतावास झस्केको हो । यो जानकारी दूतावासले परराष्ट्र मन्त्रालयको कन्सुलर विभागमा समेत पठाएको छ । हो, अवैध रूपमा अमेरिका प्रवेश गर्नेमा माइनर (कम उमेर) समेत परेपछि हामी थप गम्भीर भएका छौं । पहिले पनि जालो तोड्न हामीले मेहनत गरेका हांै तर सकिएको छैन, प्रयास जारी छ, अमेरिकाका लागि नेपाली राजदूत डा अर्जन कार्कीले कान्तिपुरसँग भने । उनले अमेरिकी सरकार र दक्षिण अमेरिकी सरकारको सहयोगबिना मानव तस्करीको जालो तोड्न सहज नरहेको उल्लेख गर्दै भने, अब यसलाई कसरी रोक्ने भन्ने विषयमा अमेरिका, दक्षिण अमेरिकी तथा अफ्रिकी मुलुकसँग छलफल अघि बढाउन आवश्यक छ । यस अलावा नेपालका दूतावास तथा सुरक्षा निकायबीच सहकार्यमा ध्यान जानुपर्ने पनि राजदूत कार्कीले बताए । नेपालीहरू तान्जानिया, केन्याबाट दक्षिण अमेरिकाका विभिन्न मुलुक हँदै मेक्सिको पुग्ने र त्यहाँबाट अमेरिका छिर्ने गरेका छन् । पानामा, निकारागुवा, होन्डुरस, कोलम्बियालगायत मुलुकका जेलमा पनि नेपाली खाली हुँदैनन् । नेपालीसँग अनुहार मिल्ने विदेशी पनि आफूलाई नेपाली भन्दै अवैध रूपमा अमेरिका प्रवेश गर्ने गरेका छन् । खास गरी भुटान, फिजी, मरिसस, भारत, मलेसिया, पाकिस्तान र बंगलादेशीमध्ये कतिपयले नेपाली राहदानी नै बोकेर आउने गरेको जानकारी दूतावाससँग छ । कोस्टारिकामा पनि बालक रहेको जानकारी पाएको थिएँ । पछि छुटेको जानकारी आयो, राजदूत कार्कीले भने । कोस्टारिकामा निस्कने अमेरिकन युजएक्सपेक्टो कोस्टारिका नामक पत्रिकाको अनलाइन संस्करणमा यस्तो तस्करीको सञ्जालमा अफ्रिकी, दक्षिण एसियाली र केही ब्राजिलियन नागरिक संलग्न रहेको उल्लेख छ । नक्कली कागजात वा बिनाकागजपत्र यस्ता नेपाली त्यसतर्फ जाने हुनाले रोक्न र अध्ययन गर्न सहज भने छैन । नेपालबाट जन्मदर्ता मगाएर ट्राभल डकुमेन्ट बनाउने गरेको पाइएको पनि दूतावासले उल्लेख गरेको छ । दूतावासमा मानिस उपस्थित नै नभई पासपोर्ट बन्ने कारणले पनि समस्या रहेको हो । कागजात पठाएकै भरमा राहदानी बनाउने प्रक्रिया आफंैमा शंकास्पद भएको र यसमा कर्मचारी र उनीहरूका नातेदारको मिलेमतो भएको हुन सक्ने अनुमान केही परराष्ट्र अधिकारीहरूको छ । यसलाई प्रहरीको विशेष अनुसन्धान ब्युरोले अध्ययन गर्नुपर्ने बताउँदै आए पनि परराष्ट्र मन्त्रालय नै असहयोगी बनेको ती अधिकारीहरूको भनाइ छ । नेपालबाट नागरिकता नै लिएको व्यक्ति भए पनि दुई वर्ष अमेरिका तथा दक्षिण अमेरिकामा माइनर (बालबालिका समूह) हुन्छन् । १८ वर्ष नकटी अमेरिकाले उनीहरूलाई युवाको वर्गमा राख्दैन । मानव तस्करहरूले सुरुमा २०२५ लाख लाग्ने जानकारी दिए पनि ५० लाखभन्दा बढी रकम लाग्ने गरेको अमेरिका पुगेका बालबालिकाले समेत स्विकार्ने गरेका छन् । यो विषयमा सरकार तथा सम्बन्धित निकाय सबै जानकार रहे पनि रोक्न कतैबाट प्रयास भएको देखिँदैन । तपाईंहरू समाचार त लेख्नुहुन्छ । पढ्छन् पनि, तर यसमा थप अध्ययन गर्दैनन् । गर्न खोजे रोकिदिन्छन् । यो ठूलो सञ्जाल छ । यसैले मानव तस्करी रोकिएको छैन, एक अधिकारीले भने, सजिलै रकम कमाउने यो जालोलाई तोड्न कठिन छैन, तर कोही चाहँदैनन् । वासिङटन डीसीस्थित नेपाली दूतावासले राहदानी बनाउन सम्बन्धित व्यक्ति नै आउनुपर्ने नियम बनाए पनि कतिपयले साथीकामा गएर डकुमेन्ट पठाउने हुनाले यस्ताका हकमा पासपोर्ट बनेको हुन सक्ने आशंका उनीहरूकै छ । मानव तस्करको पछि लागेर २३ महिनासम्म समय लगाएर अमेरिका छिरेको हुनाले उनीहरूप्रति सहानुभूति राख्दा यस्तो अवस्था आएको हो । सामान्य पढेलेखेका बालबालिकादेखि स्नातकोत्तर गरेकासम्मले अमेरिका आउन त्यस्तो बाटो रोज्नु आफंैमा दु:खद हो । यसमा सबैको ध्यान जान आवश्यक छ, दूतावासका एक अधिकारीले भने ।"
अधिकांश दलबदलु,"जहिल्यै पाहुनादुर्गालाल केसी र गिरुप्रसाद भण्डारी प्यूठान पहिलो संविधानसभा चुनावमा बर्दियाबाट पराजित भएपछि एमाले नेता वामदेव गौतम दोस्रो संविधानसभा चुनावमा प्यूठान आए । उनले हरेक चुनावी सभामा भने, म प्यूठान फर्कें, अब कतै जाँदिनँ, यहीं मर्नेछु । मलाई यहींको श्रीखण्डले जलाइदिनू । केन्द्रीय राजनीतिमा प्रभाव पार्न सक्ने नेता जिल्ला फर्किएपछि अधिकांश मतदाताको उनीप्रति सहानुभूति रह्यो । जन्मस्थल फर्केको नाराले उनलाई चुनाव जित्न सजिलो पनि भयो । जिल्लावासी पनि गौतमलाई जिल्लाबाहिर पठाउन चाहँदैनथे । त्यही भएर उनलाई जिताउन सबै लागि परे । उनीप्रति सबै आशावादी पनि थिए । गौतमले ३४ बुँदे विकासका प्रतिबद्धता पनि सार्वजनिक गरे । निर्वाचन जितेर उनी उपप्रधान तथा गृहमन्त्री भए, यसले मतदातालाई हौस्यायो । जिल्लाको विकासमा गौतमले ठूलै भूमिका निर्वाह गर्ने आशा थियो ।तर उनले आफ्नो सभासद र मन्त्रीकालमा चुनावी प्रतिबद्धता पूरा गर्न सकेनन् । उनको सभासद पद नसकिँदै यसपालिको निर्वाचनका लागि उम्मेदवार छनोट प्रक्रिया सुरु भयो । अघिल्लोपटक चाहे जति गर्न नभ्याए पनि अब फेरि निर्वाचित गरे केही गर्लान् भन्ने आशा अझै मतदातामा थियो । यही कारण यसपालिको निर्वाचनमा पनि जिल्ला पार्टीले प्रतिनिधिसभा सदस्यका लागि उनको मात्र नाम सिफारिस गरी पठायो । गौतम आफैंले पनि प्यूठानमै आउने आश्वासन दिएका थिए । तर वाम गठबन्धनका क्रममा प्यूठानमा राष्ट्रिय जनमोर्चाकी उपाध्यक्ष दुर्गा पौडेल उम्मेदवार भइन् । गौतमले फेरि बर्दिया नै रोजे । प्यूठान नगरपालिका२ दाखाक्वाडीमा जन्मेका गौतमले हाईस्कुलसम्मको अध्ययन यहीं गरेका थिए । उनले यहींबाट कम्युनिस्ट राजनीति गरेका थिए । पछि बसाइँसराइ गरी बर्दिया गएका थिए । यो घटनाक्रमले प्यूठानी मतदातालाई दु:खी बनाएको छ । उनी पाहुनाका रूपमा आएको मतदाताको गुनासो छ । हामीले गौतमलाई सधैंका लागि घर फर्कायौं भन्ने सोचेका थियौं तर उहाँ पाहुना भएर आउनुभएको रहेछ, एमाले जिल्ला सचिवालय सदस्य हिक्मत थापाले भने, यसले हामीलाई निराश बनाएको छ । नेताहरू आउने, चुनाव जित्ने र पाहुना बनेर फर्कने प्रवृत्तिले प्यूठानलाई ठूलो घाटा लागेको छ । अहिले प्रतिनिधिसभाको चुनावी मैदानमा रहेका उम्मेदवार पनि गौतम जस्तै पाहुना बन्ने आशंका मतदाताको छ । बाम गठबन्धनकी उम्मेदवार दुर्गा पौडेल र कांग्रेस उम्मेदवार गोविन्दराज पोख्रेल जिल्लामा पहिलोपटक चुनावी प्रतिस्पर्धा गर्दैछन् । पौडेल लामो समयदेखि राजनीतिमा क्रियाशील रहे पनि जिल्लाको राजनीतिमा उनी कुनै भूमिकामा थिइनन् । पोखरेल पनि लामो समय सरकारी सेवामा रहेर चुनावमा आएका छन् । ऐरावती गाउँपालिका५ रस्पुरकोटमा जन्मेर हाईस्कुलसम्मको अध्ययन प्यूठानमै गरेका पोखरेल अध्ययन र जागिरका क्रममा राजधानीमै रहे । उनले यसअघि वैकल्पिक ऊर्जा प्रवद्र्धन केन्द्र, राष्ट्रिय योजना आयोग र राष्ट्रिय पुनर्निर्माण प्राधिकरणमा नेतृत्व सम्हालेका थिए । उनी प्राधिकरणको कार्यकारी निर्देशकबाट राजीनामा दिएर चुनावमा होमिएका हुन् । प्यूठान शिक्षित र सचेत जिल्ला मानिन्छ । यहाँबाट धेरै नेता र शिक्षक जन्मिए । धेरै नेताहरू शिक्षकका रूपमा रुकुम, रोल्पादेखि कर्णाली पुगेर राजनीतिक प्रशिक्षणसँगै सेवा गरेका थिए । त्यसपछि कति राजनीतिमै सक्रिय रहे भने कति अझै शिक्षक छन् । वामदेव गौतम, मोहनविक्रम सिंह, मोहन वैद्य जस्ता नेता जन्माएको प्यूठान नेताहरूको अस्थिरताकै कारण विकासमा पछि परेको जिल्लावासीको गुनासो छ । जिल्लाले जन्माएका ठूला नेताले राष्ट्रियस्तरमा राजनीतिक बहस धेरै गरे पनि यहाँको विकासमा ध्यान दिन नसकेको मतदाताको गुनासो छ । जिल्लाका ठूला विकास योजना लामो समयदेखि अलपत्र छन् । नेताहरूले स्वर्गद्वारी नगरपालिकास्थित बर्जिबाङको चाल्नेटारमा विमानस्थल सञ्चालनको कुरा गर्न थालेको ४० वर्ष बितिसक्यो । नौमुरे जलविद्युत्, झिम्रुक नदी कटान नियन्त्रण, स्वर्गद्वारी केबुलकार, पर्यटन विकासजस्ता धेरै ठूला विकासका कुरा हरेक नेताले उठाए । तर कसैले पनि पूरा गर्न सकेनन् ।नेताहरूको पाहुना प्रवृत्तिले गर्दा नै यस्तो भएको माओवादी केन्द्रका केन्द्रीय सदस्य पितबहादुर एमसीको भनाइ छ । जिल्लामा खटेर काम गर्ने नेताहरू एक थरी छन् । माथिबाट सीधै आएर अवसर लिने अर्का थरी छन्, उनले भने, यो तरिकाले जिल्लाको विकास हुँदैन । जनताको सुखदु:खसँग खेल्ने नेता चाहियो । अहिलेको चुनाव मात्रै होइन, पछिसम्म टिक्ने नेता आवश्यक छ ।नेताहरूमा चुनावका बेला अनेक थरी प्रतिबद्धता गर्ने तर पछि जिल्ला नफर्कने प्रवृत्ति भएको पुण्यखोलाका सामाजिक अगुवा उमाराम पौडेल बताउँछन् । चुनाव आउँदा केन्द्रीय नेताहरूको हाइफाई ठूलै देखिन्छ, त्यसपछि सबै बिर्सन्छन्, उनले भने, विगतमा यस्तो धेरै भोगियो, फेरि पनि त्यस्तै उम्मेदवार छन् । यही समस्याले जिल्लामा चाहे जस्तो विकास हुन सकेन । पाहुना नेताले प्यूठान पछि पर्यो । वाम गठबन्धनकी उम्मेदवार पौडेलले नेकपा मसालका महामन्त्री मोहनविक्रम सिंहसँग २०५७ मा विवाह भएपछि प्यूठानकै राजनीतिमा रहेको बताइन् । महिला संगठन र पार्टीका विभिन्न भूमिकामा हुँदा प्यूठानमै काम गरेको छु । सभासद हुँदा पनि सांसद विकास कोषको रकम प्यूठानकै विकासमा खर्चिएँ, उनले भनिन्, ओखरकोटमा ग्रामीण पर्यटन विकासको खाका तयार पारी त्यसका लागि खटिरहेको छु । म पहिले पनि यहीं थिएँ र अब पनि यहीं नै हुन्छु । शंका गर्नु पर्दैन । कांग्रेस उम्मेदवार पोख्रेलले पनि काठमाडौंमा सरकारी सेवामा रहँदा जिल्लाको विकासमा भूमिका निर्वाह गरेको बताए । मैले विभिन्न पदमा हुँदा जिल्लाको विकासमा योगदान पुर्याएको छु, उनले भने, मेरी श्रीमती पनि यहीं फर्केकी छन् । म राजनीतिमा होमिएको छु । उनले जिल्लामै रहन रस्पुरकोटस्थित भत्केको घर मर्मत गरी बस्न थालेको जानकारी दिए । पोखरेलले अब आफू विकासको खाकासहित आएको दाबी गरे ।"
सांसदका लागि कुर्सी जोहो गरिँदै,"काठमाडौं संघीय संसद्को तल्लो सदन प्रतिनिधिसभाको बैठक कक्ष हरियो र माथिल्लो सदन राष्ट्रिय सभाको रङ रातो हुने भएको छ । आम निर्वाचन नजिकिँदै गर्दा संसद् सचिवालयले संघीय संसदका दुवै सदनका नियमित र संयुक्त बैठकका लागि आवश्यक भौतिक पूर्वाधार तयारी थालेको हो । संविधानसभा र रूपान्तरित व्यवस्थापिका संसद्को बैठकमा प्रयोग गरिएका सेता कुर्सीलाई हरियो बनाउने निर्णय भए पनि सबै कुर्सी फेर्ने कि मर्मत मात्रै गर्ने भन्ने टुंगो लागेको छैन ।संविधानसभा र व्यवस्थापिका संसदको बैठकका लागि उपयोग गरिएको मुख्य हलमा प्रतिनिधिसभा र दुवै सदनको संयुक्त बैठक बस्न मिल्ने गरी पुन:संरचनाको तयारी गरेका छौं, संसद् सचिवालयका प्रवक्ता भरतराज गौतमले भने, अन्तर्राष्ट्रिय अभ्यासअनुरूप तल्लो सदनको बैठक कक्षमा हरियो र माथिल्लो सदनमा रातो रङ प्रयोग गरिनेछ । संविधानअनुसार संघीय संसद्को तल्लो सदन प्रतिनिधिसभामा प्रत्यक्ष निर्वाचनबाट चुनिने १६५ र समानुपातिकबाट आउने ११० गरी २७५ सांसद हुनेछन् भने माथिल्लो सदन राष्ट्रिय सभामा ५९ सदस्य हुनेछन् । दुवै सदनको संयुक्त बैठक बस्न प्रतिनिधिसभा बैठक कक्षमा ३३४ कुर्सी आवश्यक पर्छ । सचिवालयले संविधानसभाका ६०१ सदस्यका लागि राखिएका कुर्सी हटाएर बैठक कक्षलाई छरितो पार्न खोजेको छ । अधिकांश कुर्सी मर्मत गर्नुपर्ने हालतमा छन्, प्रवक्ता गौतमले भने, सबै फेर्न नभ्याइने कारणले मर्मत गर्ने र खोल फेर्ने निष्कर्षको नजिकमा छौं । राष्ट्रिय सभाका लागि भने पूर्वतर्फको नुप्से हल पुन:संरचना गर्ने तयारी छ । संसदको आफ्नै भवन नभएका कारण सचिवालयले नयाँ बानेश्वरस्थित अन्तर्राष्ट्रिय सम्मेलन केन्द्र (साविक संविधानसभा भवन) दस वर्षदेखि भाडामा लिएको छ । मासिक ९३ लाख भाडा तिरिरहेको सचिवालयले कुर्सी मर्मत र हल व्यवस्थापनको सम्पूर्ण खर्च व्यहोर्दै छ । सार्क सम्मेलनसहित अन्तर्राष्ट्रिय सभासमारोहका लागि चीनको अनुदान सहयोगमा सम्मेलन केन्द्र निर्माण गरिएको थियो । संसद् सचिवालयका महासचिव, सचिव, सहरी विकास मन्त्रालयका सचिव र सम्मेलन केन्द्र विकास समितिका निर्देशक सम्मिलित एक बैठकले सम्मेलन केन्द्र परिसरका अन्य सबै कार्यालय हटाउने र मासिक भाडा दरसमेत पुनरावलोकन गर्ने निर्णय गरेको छ । शान्ति प्रक्रिया सुरुवातसँगै नेपालका लागि संयुक्त राष्ट्रसंघीय शान्ति मिसनको कार्यालयका लागि निर्मित (केन्द्रको पूर्वी भाग) संरचनामा लगानी बोर्ड, कानुन सुधार आयोगसहितका चार सरकारी कार्यालय छन् । ती कार्यालय हटेपछि उनीहरूले तिर्दै आएको भाडासमेत संसद्ले नै तिर्नुपर्छ । सरकारले तत्कालका लागि प्रदेशको राजधानीसमेत नतोकेका कारण प्रतिनिधिसभासँगै निर्वाचित हुने प्रदेशसभाहरूको बैठक कहाँ र कसरी राख्ने भन्ने अत्तोपत्तो छैन ।"
अर्यालसँग अख्तियारको बयान,"काठमाडौं अख्तियार दुरुपयोग अनुसन्धान आयोगले गैरकानुनी सम्पत्ति आर्जन गरेको आरोपमा पूर्वप्रहरी महानिरीक्षक (आईजीपी) उपेन्द्रकान्त अर्यालसँग आइतबार बयान लिएको छ ।अर्यालले बुझाएको सम्पत्ति विवरणमा चित्त नबुझाएको अख्तियारले आइतबार उनलाई बयानका लागि डाकेको हो । डीएसपी हुँदादेखि नै गैरकानुनी ढंगले सम्पत्ति आर्जन गरेको भन्दै उजुरी परेपछि अख्तियारले उनीमाथि अनुसन्धान सुरु गरेको थियो । त्यसक्रममा अर्यालले दुई महिनाअघि १३ पाने सम्पत्ति विवरण अख्तियारमा बुझाएका थिए । अख्तियार स्रोतका अनुसार अर्यालले आँपको बगैंचाको आम्दानी देखाएका थिए । त्यस्तै दाइजोका रूपमा केही सम्पत्ति आर्जन गरेको दाबी पनि गरेका थिए । अकुत सम्पत्ति आर्जनकै आरोपमा अख्तियारले सचिव गजेन्द्र ठाकुर, काठमाडौं महानगरपालिकाका दुई डीएसपी धनपति सापकोटा र राजुनाथ पाण्डेसँग पनि बयान लिएको छ । उनीहरूको बयान जारी रहने अख्तियार स्रोतले जनाएको छ । ट्रान्सफर्मर प्रकरणमा फेरि छानबिनअख्तियारले बहुचर्चित ट्रान्सफर्मर अनियमितता प्रकरणमा फेरि छानबिन सुरु गरेको छ । विवादास्पद प्रमुख आयुक्त लोकमानसिंह कार्कीका पालामा तीनवटा मुद्दा चलेर अस्वाभाविक रूपमा रोकिएको फाइलमाथि ४ वर्षपछि फेरि छानबिन सुरु भएको हो । छानबिनका क्रममा अख्तियारले आइतबार पूर्वमुख्यसचिव राजेन्द्रकिशोर क्षत्रीसहित ३ जनासँग बयान लिएको अख्तियार उच्च स्रोतले बतायो । गुणस्तरहीन ट्रान्सफर्मर खरिद प्रकरणमा मुद्दा चलेको अर्को महिनामा नै यी पदाधिकारीले गैरकानुनी रूपमा आर्बिटेसन (मध्यस्थता) लगायतको निर्णय गरी राज्यकोषमा नोक्सानी पुर्याएको अनुसन्धानका क्रममा भेटियो, अख्तियार स्रोतले कान्तिपुरसित भन्यो, उनीहरूको बयान चलिरहेको छ । उनीहरूले आफ्नो कामको औचित्य पुष्टि गर्न नसके भ्रष्टाचारको आरोप सामना गर्नुपर्नेछ ।अख्तियार स्रोतका अनुसार आइतबार ऊर्जा सचिवका हैसियतले नेपाल विद्युत् प्राधिकरणको अध्यक्ष भएका क्षत्रीसहित पूर्वसचिव विश्वप्रकाश पण्डित र प्राधिकरणका पूर्वकार्यकारी निर्देशक अर्जुन कार्कीसँग बयान लिइएको छ । पण्डित ऊर्जा सचिव हुँदा प्राधिकरण बोर्डमा थिए । २०७० भदौ २९ मा ट्रान्सफर्मर अनियमितता प्रकरणमा मुद्दा चलाउने निर्णय अख्तियारले गरेकामा अर्को महिना नै प्राधिकरणबाट आर्बिटेसन को निर्णय भएको थियो । अर्को वर्ष क्षत्रीले त्यस्तै विवादास्पद निर्णय गरेका थिए । विवादित निर्णयका कारण करिब ३ करोड रुपैयाँको हाराहारीमा अनियमितता भएको प्रारम्भिक अनुसन्धानको निष्कर्ष छ । कार्कीको संरक्षण लोकमानसिंह कार्की अख्तियार प्रमुख हुनासाथ दायर भएको ट्रान्सफर्मर खरिद प्रकरणमा भ्रष्टाचार भएको ठहर गत चैतमा विशेष अदालतले गर्यो । चारवटा भ्रष्टाचार मुद्दामा अख्तियारले एक अर्ब ६ करोड रुपैयाँ बिगो मागदाबी गरेकामा विशेष अदालतले ४६ करोड १७ लाख रुपैयाँ भ्रष्टाचार भएको ठहर गरेको थियो । तर झन्डै आधा दर्जन टेन्डर र खरिदको फाइलमा हात हालेको अख्तियारले अर्जुन कार्की मुछिएको घटनामा भने फाइल खोलेको थिएन । सबैभन्दा बढी चुहावट भएको ट्रान्सफर्मर खरिद प्रकरणको फाइल ४ वर्षदेखि अख्तियारमा थन्किएको छ । भारतीय कम्पनी एसभीआरबाट खरिद भएको ६४० थान ट्रान्सफर्मर र त्यसमा भएको अनियमिततामा तत्कालीन कार्यकारी निर्देशक कार्की जोडिएका थिए ।छानबिनमा परेकामध्ये थाइल्यान्डको सहवान्त र चीनको हुवावे सनलाइट कम्पनीको ट्रान्सफर्मर खरिदमा भ्रष्टाचार भएको निष्कर्षसहित अख्तियारले मुद्दा चलाएको थियो । सबैभन्दा बढी विद्युत् चुहावट र अनियमितता भएको भनी ल्याब परीक्षणबाट प्रमाणित भएको एसभीआर कम्पनीको टेन्डरका क्रममा भएको अनियमितता छानबिन भएको थिएन । यही घटनामा सोमबार प्राधिकरणका सञ्चालक समितिका पदाधिकारी सन्तोषनारायण श्रेष्ठ, लक्ष्मण अग्रवाल, मनोज मिश्र, रामचन्द्र पाण्डे र विवेक तातेडसँग बयान लिने योजना रहेको अख्तियार स्रोतले बतायो ।"
"सिलवालको रद्द, २ को उम्मेदवारी फिर्ता","भक्तपुर प्रतिनिधि र प्रदेशसभा चुनावका लागि भक्तपुर क्षेत्र २ अन्तर्गत प्रदेश (क) मा कांग्रेसका तर्फबाट उम्मेदवारी दिएका उद्धव सिलवालको मनोनयन रद्द भएको छ । कांग्रेसका तर्फबाट उम्मेदवारी दिएका सिलवाल र अंगद खड्कामध्ये आइतबार कांग्रेसले खड्काको उम्मेदवारीलाई आधिकारिक मान्दै पत्र पठाएपछि सिलवालको मनानयन रद्द भएको निर्वाचन अधिकृतको कार्यालयले जनाएको छ ।क्षेत्र २ मा पूर्वसभामुख दमननाथ ढुंगानालाई टिकट दिएको विरोधमा जिल्ला सभापति दुर्लभ थापाले प्रदेश (क) मा टिकट अस्वीकार गरेपछि सिलवाल र खड्काले उम्मेदवारी दिएका थिए । दुवैले पार्टीको आधिकारिक उम्मेदवारका रूपमा मनोनयन दर्ता गराएका थिए । आइतबार पार्टीले खड्कालाई आधिकारिक उम्मेदवार तोकेको हो । प्रतिनिधि र प्रदेशसभा चुनावका लागि भक्तपुरमा उम्मेदवारी दर्ता गराएका ७० मध्ये दुईजनाले उम्मेदवारी फिर्ता लिएका छन् । निर्वाचन क्षेत्र १ अन्तर्गत प्रदेश (क) बाट रमेश बुढाथोकी र क्षेत्र २ अन्तर्गत प्रदेश (ख) बाट राजेन्द्रकुमार कार्कीले उम्मेदवारी फिर्ता लिएको निर्वाचन कार्यालय प्रमुख उमेशकुमार राईले बताए । दुवैले स्वतन्त्र उम्मेदवारी दर्ता गरेका थिए । जिल्लामा ११ दल एवं स्वतन्त्रसहित ६७ जनाको उम्मेदवारी कायम भएको छ । कार्यालयका अनुसार जिल्लाका दुवै क्षेत्रमा कांग्रेस, वाम गठबन्धन, नेमकिपा, राप्रपा, नेपाली कांग्रेस (बीपी), नयाँ शक्ति, संघीय समाजवादी फोरम, नेपाल दलित पार्टी, विवेकशील साझा पार्टी, देशभक्त जनगणतान्त्रिक मोर्चा, स्वतन्त्रलगायतले उम्मेदवारी दिएका छन् ।वाम गठबन्धन धरापमाजिल्लामा एमाले र माओवादी केन्द्रको वाम गठबन्धनमा धरापमा परेको छ । क्षेत्र १ अन्तर्गत प्रदेश (क) मा एमालेका हरिशरण लामिछाने र माओवादी केन्द्रका डीपी ढकाल दुवैको उम्मेदवारी कायम भएपछि गठबन्धन धरापमा परेको हो । दुवै पार्टीका नेताहरूले उम्मेदवारी फिर्ता नलिएपछि गठबन्धन संकटमा परेको हो ।क्षेत्र १ मा वामगठबन्धन कायम नभए क्षेत्र २ मा समेत सहयोग गर्न नसक्ने माओवादी केन्द्र भक्तपुरले जनाएको छ । जिल्ला संयोजकसमेत रहेका ढकालले एमालेले घात गरेको बताएका छन् । एमाले(माओवादी केन्द्रका शीर्ष नेताहरूको बैठकले मलाई नै उम्मेदवार बनाएको हो, उनले भने, एमालेले जालझेल गर्दै लामिछानेलाई उम्मेदवारी दिन लगायो । सोमबारसम्म यही अवस्था रहे जिल्लामा वाम एकता कायम हुन नसक्ने पनि उनले बताए । यता एमालेले भने वाम गठबन्धन टुटाउने पक्षमा जिल्ला तथा केन्द्रीय कमिटी नरहेको जनाएको छ । वाम गठबन्धनको पक्षमा एमाले(माओवादी केन्द्र संवेदनशील रहेको र सोमबारसम्ममा विवाद टुंगिने एमाले जिल्ला अध्यक्ष राजेन्द्र राजथला बताउँछन् । वाम गठबन्धनका तर्फबाट क्षेत्र १ प्रतिनिधिसभाका लागि माओवादी केन्द्रका मिलन सुवालले उम्मेदवारी दिएका छन् । क्षेत्र १ प्रदेश (ख) मा माओवादी केन्द्रकै तर्फबाट रोमन शिलाकारको उम्मेदवारी छ । क्षेत्र २ प्रतिनिधिमा एमालेका महेश बस्नेत, सोही क्षेत्रको प्रदेश १ (क) मा एमालेका शशिजंग थापा र प्रदेश २ (ख) मा एमालेकै राजेन्द्रमान श्रेष्ठले उम्मेदवारी दिएका छन् ।"
द्वन्द्व सहजकर्ता काठमाडौंमा,"काठमाडौं (कास) स्थानीय समुदायको हेरचाह, विश्व समुदायको निर्माण नारासहित ४० देशका १ सय ६० सहजकर्ता राजधानीमा भेला भएका छन् । ६ दिने द्वन्द्व र हिंसाका विकल्पसम्बन्धी अन्तर्राष्ट्रिय सम्मेलन आइतबारदेखि काठमाडौंमा सुरु भएको हो । सम्मेलन हिंसाको विकल्प (एभीपी) अन्तर्राष्ट्रिय समितिले आयोजना गरेको हो । विश्वका विभिन्न स्थानमा क्रियाशील सहजकर्ताले आफ्नो समुदायमा काम गर्दाका अनुभव सुनाउनेछौं, एभीपी अन्तर्राष्ट्रिय समिति अध्यक्ष ब्रानबिन हिलम्यानले भनिन् ।"
षड्यन्त्र मा २९ लाख,बिनाविभागीयहरूको खर्चतलबमा ६ लाख ६ हजार ३६५सचिवालयको खर्च १६ लाख २० हजारइन्धन १ लाख ९५ हजार ८१९मसलन्द र अतिथि सत्कार ३३ हजार ५६६मोबाइल ३० हजार ४००घरभाडा २ लाख ७७ हजार ३२८पानी ६० हजार ८००बिजुली १२ हजार ६६६
पहिचानको मुद्दा मधुरो,"स्थानीय तह निर्वाचन मत परिणामलोकतान्त्रिक गठबन्धन २७,१०३वामपन्थी गठबन्धन ४०,४७८ अन्य दलको मत ८,५००कुल मतदाता १२५,५२९"
"अधिनायकवाद होइन, विकास","ताप्लेजुङ (कास) एमाले अध्यक्ष केपी ओलीले वामपन्थीको बहुमतले अधिनायकवाद ल्याउँछ भन्नु बकबास मात्र भएको बताएका छन् । उनले दुई महिनापछि वाम गठबन्धनको सरकार बन्ने दाबी गर्दै त्यसपछि देश दुनियाँलाई विकास गरेर देखाइदिने बताए । लोकतन्त्र कसैले किस्तीमा राखेर होइन, हामीले बलिदान गरेर ल्याएका हौं, चुनाव प्रचारका लागि आएका अध्यक्ष ओलीले भने, अधिनायकवादका विरुद्ध लड्ने हामी अनि हामीले नै अधिनायकवाद ल्याउँछौं भनेर हल्ला गर्ने ? ओलीले थोरै भोट भएका माओवादीलाई सघाउनुपर्यो जस्तो लागेको भए चुनावसम्म त्यसलाई बिर्सिदिन आग्रह गरे । चुनावपछि त हामी एक भइहाल्छौं, उनले भने । पुष्पकमल दाहाल सूर्य चिह्नबाट चुनाव लड्न सहमत भए पनि माओवादीका अन्य नेताका कारण यही निर्वाचनमा त्यो सम्भव नभएको उनले खुलासा गरे ।अबको सरकार कसको बन्छ भन्ने अन्योल कसैमा नरहेको भन्दै ओलीले थपे, योगेश भट्टराईलाई जिताएर पठाउनुहोस्, मन्त्री बनाउने जिम्मा मेरो, त्यसपछि ताप्लेजुङको विकास उहाँले नै गर्नुहुन्छ । बाली थन्क्याउने समय भएकाले अबको एक महिना दिनरात खटिन उनले कार्यकर्तालाई निर्देशनसमेत दिए । चुनावी सभालाई सम्बोधन गर्न माओवादी केन्द्रका अध्यक्ष पुष्पकमल दाहाल पनि आउने भनिए पनि ओली एक्लै आएका थिए । उहाँ भ्याउनुभएको भए म आउने थिइनँ । भ्याएका ठाउँमा दुवै जाउँला, नभ्याए एक्लाएक्लै गए पनि हामी एकै हौं, उनले भने । कार्यक्रममा प्रतिनिधिसभाका उम्मेदार तथा एमाले सचिव भट्टराईले वाम गठबन्धनले जिते भारतले नाकाबन्दी लगाउने प्रतिस्पर्धीले हल्ला फिँजाएको बताए ।"
सुरक्षामा सजगता,"हतियारसहितका तथा हतियारबिना तर आपराधिक पृष्ठभूमिका भारतीय नागरिक शृंखलाबद्ध रूपमा पक्राउ पर्न थालेपछि मुलुकको सुरक्षा निकाय गम्भीर बन्नुपर्ने देखिएको छ । उनीहरू आसन्न निर्वाचनको वातावरण बिथोल्ने नियतले हो कि सुरक्षा निकायको ध्यान चुनावमा केन्द्रित भएका बेला कुनै आपराधिक काम गर्ने उद्देश्यले आएका हुन्, खुल्न बाँकी छ । तर सीमानाका हुँदै राजधानीमा उनीहरूको सहज आगमनले भने सुरक्षा संयन्त्रको जाँच तथा सुराकी परिचालनको फितलोपनलाई इंगित गरेको छ । यो खुला सिमानाको दुरुपयोग पनि हो । पछिल्लो एक महिनामा राजधानीमा हतियारसहित चार र पोखरामा हतियारविहीन तर आपराधिक पृष्ठभूमिका तीन भारतीय पक्राउ परेका छन् । भारतीय सार्प सुटर प्रयोग गरेर नेपाली नागरिकको हत्या गरिएका दृष्टान्त अनेक रहेकाले उनीहरूको नेपाल प्रवेश संशयपूर्ण छ । राजधानीको कमलादीबाट गत बुधबार दिउँसो भारत लुधियानाका जसवीर सिंह र देवेन्द्र सिंह अत्याधुनिक पेस्तोल र ५१ वटा गोलीसहित पक्राउ परेका थिए । उनीहरू कुन उद्देश्यले यति धेरै गोलीसहित नेपाल छिरे भन्ने खुलेको छैन । उनीहरू पक्राउ परेको भोलिपल्टै पोखरामा तीन भारतीय नागरिक समातिए । उनीहरू भारतमा हत्या, अपहरण र असुलीमा मुद्दा खेपिरहेका व्यक्ति रहेको प्रहरीको भनाइ छ । उनीहरू पनि भारतीय प्रहरीको आँखा छल्न मात्रै हो वा कुनै आपराधिक उद्देश्यले नेपाल छिरेका हुन्, खुल्न बाँकी छ । गत असोज २२ मा काठमाडौं जोरपाटीबाट पक्राउ परेका भारत, रक्सौलका दीपकुमार श्रीवास्तव र रञ्जनकुमार यादव भने सार्प सुटर हुन् । यस्तो लगातारको आगमन प्रयोजनविहीन नहुन सक्छ भन्नेमा सुरक्षा निकाय चनाखो हुनुपर्छ ।एक महिनायता पक्राउ परेका भारतीय नागरिकको लक्ष्य र तिनीहरूलाई परिचालन गर्ने समूह खुट्याउन जरुरी छ । किनभने उनीहरूको पक्राउले मात्र सुरक्षा जोखिम अन्त्य हुन सक्दैन । २०६७ फागुनमा भारतीय मनमितसिंह भाटियाले केन्द्रीय कारागार छिरेर कैद भुक्तान गरिरहेका युनुस अन्सारीमाथि गोली हानेका थिए भने अज्ञात भारतीय सुटरले २०६८ असोजमा काठमाडौंको घण्टाघर नजिकै इस्लामी संघ नेपालका महासचिव फैजान अमद अन्सारीको हत्या गरेको थियो । एक महिनाअघि मात्र नेपाल निर्माण व्यवसायी महासंघका अध्यक्ष शरदकुमार गौचनको काठमाडौं बानेश्वरमा दिनदहाडै गोली हानी हत्या गरिएको थियो । गौचनमाथि गोली प्रहार गर्नेको प्रस्ट पहिचान अझै खुलेको छैन । यस्ता घटना दोहोरिन नदिन पनि सुरक्षा निकाय चनाखो बन्नुपर्ने भएको छ, किनभने प्रहरीको ध्यान आसन्न चुनावको सुरक्षामा केन्द्रित भएको मौकामा आपराधिक घटना गराउने प्रयास नहोला भन्न सकिने स्थिति छैन । संघारमा आम चुनाव छ । चुनावलाई भयरहित र शान्तिपूर्ण रूपमा सम्पन्न गराउने चुनौती सुरक्षा निकायलाई छँदै छ । भारतीय नागरिकको हतियारसहित उपस्थिति अर्को सुरक्षा चुनौती बनेको छ । पक्राउ परेकाबाहेक नेपाल छिरेका वा छिर्ने योजना बनाएका अरू नहोलान् भन्ने अवस्था छैन । संवेदनशील घडीमा कुनै आपराधिक घटना भइहाले चुनावी वातावरण नै प्रभावित हुने अवस्था पनि बन्न सक्छ । त्यसैले पनि सुरक्षा संयन्त्रले अहिले उच्च सतर्कता अपनाउन जरुरी छ । खुला सिमानाका कारण यता आपराधिक काम गर्ने अनि सहजै भारतमा गएर वा उता अपराध गरेर सीमावारि आएर लुकिछिपी बस्ने प्रवृत्ति पनि देखिन्छ । अर्को मुलुकमा पुगेर आपराधिक योजना बनाउने र योजना कार्यान्वयनका लागि मान्छे परिचालन गर्ने गरेको देखिएको छ । यस्तो प्रवृत्ति नियन्त्रण भएन भने भारतीय र नेपाली आपराधिक समूहको सम्बन्ध कायम हुन सक्ने जोखिमसमेत रहन्छ । त्यसैले सुरक्षा संयन्त्रले सुरक्षा जाँचमा कडाइ, सुराकी परिचालन जस्ता सीमा नियमन कार्यलाई प्रभावकारी बनाउन अत्यावश्यक छ । खुला सीमा दुरुपयोग हुन नदिन दुई देशका सुरक्षा निकायबीच समन्वय पनि उत्तिकै महत्त्वपूर्ण छ ।"
गठबन्धनको शुभसंकेत,"ओझेलमा प्रदेशको चुनावअहिले मुलुकलाई छपक्कै ढाकेको यो चुनावी माहोलमा मलाई यदि कुनै विषय खडकेको छ भने त्यो हो, ओझेलमा परेको प्रदेशको चुनाव । हिजो एउटै स्थानीय तहको चुनाव तीन चरणमा गर्ने सरकारले केन्द्र र प्रदेशजस्ता दुई अलग तहको चुनाव भने एकैपटक गर्न थाल्यो । हुन त माघ ७ को संवैधानिक समयसीमा र खर्च इत्यादिको कुरा उठाएर यसको औचित्य पुष्टि गर्न खोजिएको छ । तर पनि प्रदेशजस्तो नेपालमा खडा हुनगइरहेको नितान्त नौलो संस्थाको चुनावले विशेष महत्त्व राख्थ्यो । यसका लागि अघि सारिने मुद्दा अलग हुनुपर्ने, नेताहरू अलग हुनुपर्ने र सबैभन्दा ठूलो कुरा सातै प्रदेशका आआफ्नै चासो र सरोकार हुनुपर्ने हो । तर आज खोइ ती कहाँ छन् ? राष्ट्रिय चुनावको कोलाहलमा ती कहाँ हराए कहाँ ?स्थिति कति दयनीय छ भने प्रदेशका चुनाव तपसिलको कुरा भएको छ । ठूला दलका घोषणापत्रहरूमा पनि तिनको शोभा बढाउने उद्देश्यले प्रदेशका एजेन्डा गोश्वारा रूपमा मात्र राखिएका छन् । कुन पार्टीले कुन प्रदेशका लागि कस्ता नेताहरू अघि सारेका छन् भन्ने पनि मतदातालाई थाहा छैन । वाम गठबन्धनभित्र बरु केही राष्ट्रिय राजनीतिमा स्थान बनाएका र मन्त्री भइसकेकाहरू प्रदेशसभाको चुनावमा उत्रेका देखिन्छन् र तिनले भोलि प्रदेशमा नेतृत्वको दाबी गर्लान् भनी आस गर्न सकिन्छ । तर नेपाली कांग्रेसमा त्यस्तो देखिन्न । सबैभन्दा विडम्बनाको कुरा त के छ भने दुई नम्बर प्रदेशमा सरकार बनाउने सम्भावना बोकेको संसफोराजपा गठबन्धनले राष्ट्रिय राजनीतिमा नाम चलेका आफ्ना कुनै नेतालाई प्रदेशसभा चुनावमा उठाएन । तर पनि आशा गरौं, यो पहिलो प्रयोग हो । यस पटक लटरपटर भए पनि भोलि दलहरूले पनि सिक्नेछन्, प्रदेशले आआफ्नो अलग स्वरुप लिनेछन् र राष्ट्रिय राजनीतिभन्दा भिन्न प्रदेश राजनीति अघि बढ्नेछ ।"
घोषणापत्रमा छुटेका विषय,"अहिले सबै दल निर्वाचनमा जनताको मत लिन बिभिन्न एजेन्डासहित गाउँघर पसिसकेका छन् । प्राय: सबै दलका घोषणापत्र एउटै किसिमका विकासका नाराले भरिएका छन् । धेरैजसो महत्त्वाकांक्षी र लामो अवधिका विकासका कार्यक्रम देखिन्छन् । जनताका लागि अति महत्त्वपूर्ण र दिनहुँ प्रयोगमा आउने केही बँुंदा प्राय: सबै दलले छुटाएका छन् । सधंैभरि किसानले समयमा नपाउने मलको बारेमा खासै कुरा उल्लेख नहुंँदा हरेक वर्ष महंँगोमा मल किन्नुपर्ने त्यो पनि समयमा नआउने हँुंदा देशमा मल कारखाना स्थापना गर्ने एजेन्डा राखियोस् । ठूला जलविद्युत आयोजना बन्न समय लाग्ने भएकोले दुर्गम गाउँघरमा साना जलविद्युत अर्थात् लघु जलविद्युत आयोजनाहरू अत्यावश्यक छन् । यसले गर्दा दुर्गम ठाउँमा बत्ती तानेर लाने झन्झट पर्ने छैन । पहाडतिर खानेपानीको ठूलो समस्या छ । त्यही पानी लिन स्कुल पढ्ने केटाकेटीले बिहानभरि बिताउनुपर्छ । यसले गर्दा स्कुलमा समयमा पुग्न सक्तैनन् । गाउँघरका खोलानालाको उपयोग गरी कुलो, पाइप तथा लिफटिङ गरेर गाउँबस्तीका घरहरूमा पानी ल्याउने कार्यक्रम पनि एजेन्डामा पारेर कार्यान्वयन गरियोस् । यसरी घरघरमा पानी पुगेपछि करेसाबारीमा तरकारी खेती गर्न किसानलाई सजिलो पर्छ । सबै ठाउँको फोहोरको व्यवस्थापन गरी फोहोरबाट मोहर प्राप्त गर्ने अभियान सहर, गाउँमा चलाइयोस् । गाउँघरमा बन्ने सडक वातावरण जोगाउँंदै पहिरो नजाने किसिमले सुरक्षित सडक बनाउने वचनबद्धता एजेन्डामा समावेश गरियोस् । अर्गानिक र व्यावसायिक खेतीमा जोड दिन कृषकहरूलाई आवश्यक प्राविधिक सहयोग र सहुलियत ऋण तथा अनुदानको व्यवस्था गर्ने वचनबद्धता पनि दलहरूले गर्नसके युवाहरूले रोजगारी पाउने सम्भावना पर्याप्त मात्रामा बढ्नेछ । यसतर्फ पनि दलका नेताहरूले ध्यान दिउन् । पूर्ण ओलीचावहिल, सरस्वतीनगर, काठमाडौं"
निधि र महतोबीच कडा टक्कर,"अन्य प्रदेशका निर्वाचनमा कडा प्रतिस्पर्धाका खबरले मिडियामा उच्च स्थान प्राप्त गरिरहेका बेला दुई नं प्रदेशमा विशेष चर्चाको शिखरमा रहेको धनुषा तीन नं क्षेत्र मधेसी मतदातामाझ मात्र नभई देशैभरि सर्वाधिक चर्चामा रहेको छ । यो चर्चा अन्य कारणले नभएर नेपाली कांग्रेसका प्रभावशाली नेता जो प्रचण्ड प्रधानमन्त्री हुँदा उपप्रधान तथा गृहमन्त्रीसमेत भएका विमलेन्द्र निधि र २ वर्षअघि नेपालमा नाकाबन्दी गराउन मुख्य भूमिका खेल्ने नाकाबन्दीका योजनाकार राजपा अध्यक्ष मण्डलका राजेन्द्र महतो बीचको प्रतिस्पर्धाले विशेष चर्चा पाएको हुनुपर्छ । अर्को महत्त्वपूर्ण विषय त यो पनि छ, चर्चा हुनुमा कि दुवैजनाको यही क्षेत्रमा दाबी रहेकै कारणले कांग्रेस, राजपा र फोरम बीचको तालमेलसमेत अन्त्यमा भाँडिएर भत्किन पुगेको हो । राजपाका राजेन्द्र महतो सर्लाही छाडेर धनुषा प्रवेश नगरेको भए राजपा, कांग्रेस र फोरमबीच सम्भवत: यो प्रदेशमा चुनावी तालमेल बन्न सक्थ्यो । तर स्थानीय निर्वाचनमा जनकपुर उपमहानगरपालिकामा कांग्रेसलाई धेरै मतान्तरले पछि पार्दै राजपाले जित हासिल गरेपछि राजेन्द्र महतोको एकाएक महत्त्वाकांक्षा चुलियो र कर्मथलो सर्लाही४ भए पनि त्यहाँबाट जित्ने सुनिश्चित नदेखेपछि उनी धनुषातिर हान्निए र विमलेन्द्र निधिलाई परास्त गर्न तम्सिए । विमलेन्द्र निधि स्व महेन्द्रनारायण निधिले जगेर्ना गरी जमाएको पुख्र्यौली पदचाप र राजनीतिक भूमिकाको प्रभाव पछ्याइरहेका छन् भने राजेन्द्र महतो तीव्र अवसरवादको दाउ हेरिरहेका छन् ।यी दुईको तुलनामा वाम गठबन्धनका केही कमजोर ठानिएका उम्मेदवारले जितिहाल्ने अवस्थामा पुग्न कठिनजस्तै छ । दुई नं प्रदेशबाट विजयी भई आफू मुख्यमन्त्री बन्ने होडमा राजेन्द्र महतो कस्सिएका छन् भने लोकतान्त्रिक गठबन्धनले बहुमत ल्याए संघीय संसद्को सरकारमा महत्त्वपूर्ण स्थान पाउनेमा विमलेन्द्र निधि ढुक्क छन् । तर कसको पल्ला भारी होला र बाजी कसले मार्ला, त्यो त निर्वाचनले ठहर गर्ला नै । विमलेन्द्र निधि पनि देउवालाई नभई नहुने र मधेसमा भाँडभैलो पार्नबाट छेउ लगाउन र देशैमा अस्थिरता हुनबाट जोगाउन राजेन्द्र महतोलाई कुनै बहानामा माथि पठाउनै पर्नेजस्ता दोहोरो मारमा परेको छ, धनुषा३ नम्बर क्षेत्र यतिबेला । श्यामसुन्दर कुइँकेलहाँडीगाउँ, काठमाडौँ"
मेडिकल माफियाको बिगबिगी,"मेडिकल माफियाको चंगुलमा पँसेर थिलथिलो भएको नेपालको चिकित्सा शिक्षा फेरि एकपटक न्यायालयको पछिल्लो आदेशबाट ग्रसित हुने देखिएको छ । जसरी कुनै पूर्वाधार बिना सम्बन्धन पाएको नेसनल मेडिकल कलेजको सम्बन्धन त्रिविले खारेज गर्यो, त्यसको समर्थनमा सर्वोच्चबाट आदेश आउनु बदनियत मात्र देखिँदैन, जनताले सजिलै चलखेलको आभास पाएका छन् । त्यसरी नै शिक्षा ऐन नवौँ संशोधनले सामुदायिक विद्यालयको शिक्षा र गुणस्तरलाई अब २० वर्षसम्म उठ्नै नसक्नेगरी थिलथिलो पार्नेछ । वास्तवमा यो सामुदायिक शिक्षाको गुणस्तर गिराउने गिरोहको सफलता हो । निजी स्कुलसँग प्रतिस्पर्धा गरिरहेका र सफलता उन्मुख सामुदायिक स्कुललाई हतोत्साही गर्नेगरी ल्याइएको शिक्षा ऐनले शैक्षिक सुधारमा ठूलो अवरोध त गर्छ नै, त्योभन्दा बढी अध्यापन अनुमतिपत्र लिएर शिक्षक हुन तयार लाखौं योग्य र दक्ष जनशक्तिको मौलिक हक हनन भएको छ । सरकार र सरोकारवाला कसैलाई पनि सामुदायिक विद्यालयको गुणस्तर वृद्धि भएन भनेर औंला ठड्याउने त के उच्चारणसमेत गर्ने अधिकार हुने छैन । भनसुन र शक्तिका भरमा नियुक्त अधिकाँश अस्थायी शिक्षकलाई ४० नम्बर ल्याएकै आधारमा स्वत: स्थायी गर्नु सर्वथा उचित होइन । यसको विरुद्ध सर्वोच्चमा समेत रिट परेको छ । अदालतलाई प्राप्त असाधारण अधिकारको प्रयोग गरी शिक्षा ऐन नवौं संशोधनलाई खारेज गरी नागरिकका मौलिक हक कुण्ठित हुनबाट जोगाउनु उत्तम हुनेछ । अस्थायी शिक्षकका सम्बन्धमा उनीहरूको माग सम्बोधन गर्न सबै पदमा खुला प्रतिस्पर्धा गराउने, असफल भए सेवासुविधा दिने, अन्तर्वार्तामा सेवा बापतको अङ्क छँदैछ । यस्तो संवेदनशील विषयमा न्यायपालिका अमूक वा मूकदर्शक बन्नु उचित होइन । त्यस्तै पूर्वाधार बिनाको नेसनल मेडिकल कलेज सम्बन्धमा जुन आदेश आएको छ, यसले मेडिकल माफिया र तिनको व्यापारिक भागबन्डालाई मलजल गरेको छ । जनताको स्वास्थ्यमा खेलवाड गर्ने छुट दिनु कदाचित उपयुक्त होइन । यो त डा गोविन्द केसीसँग प्रतिशोध सांँधेको जस्तो देखियो । कुसुम न्यौपाने मध्यबिन्दु१२, नवलपरासी"
दुर्घटनाले पिरोलेको मन,"दिनहुँको यातायात दुर्घटनाको समाचारले सोच्न बाध्य भइसकिएको छ कि नेपाल र नेपालीको दुर्दिन र दुर्दशा नै वायुमार्ग र स्थलमार्गको यातायात सञ्चालन र साधनतर्फ दूरदर्शी सोचको अभाव देखिन्छ । यसतर्फ अहिल्यैदेखि अग्रसरता नदेखाए ढिलो हुनेछ । साइकल किन्ने सामथ्र्यसम्म नभएका अधिकांश जनता र साइकल चलाउन मिल्ने मार्गसम्म पर्याप्त नभएको देशमा यातायाततर्फको भाँडभैलोको कुरा गरेर के साध्य ? कसैले नबुझेको कुरा भए पो । भीमेन्द्रबहादुर कार्कीआदिनाथमार्ग, नख्खु, ललितपुर"
भारतीय प्रहरीको ज्यादती,"केही दिन अघिमात्रै अज्ञात व्यक्तिहरूबाट निर्माण व्यवसायी शरदकुमार गौचनको दिनदहाडै हत्या हुनु र त्यसलगत्तै भारतीय प्रहरीले कमलादीको एक बारमा हवाइ फायर गर्नु लगायतका घटनाले खुल्ला सीमाको कारण देशको राजधानी काठमाडौं असुरक्षित बन्दै गएको अनुभूत गर्न हामी बाध्य भएका छौं । भारतमा विभिन्न अपराधमा संलग्नहरूलाई नेपाल प्रहरीले हतियारसहित समातेपछि हतियारको त्रास पनि बढेको छ । हिजोआज यस्तो घटनामा बढोत्तरी हुनु दु:खद हो । रोटी र बेटीको सम्बन्धको नाममा अब कुनै पनि हालतमा यो वा त्यो बहानामा सीमामा पर्खाल र काँडेतार लगाउन ढिला गर्नुहुन्न । अन्याथा भोलि योभन्दा धेरै डरलाग्दो स्थिति भोग्नुपर्ने हुन्छ । यसरी भारतमा विभिन्न अपराधमा संलग्न नागरिक हातहतियारसहित नेपाल प्रवेश गरेर आतंक मच्चाउने गतिविधि बढ्दै गएमा भोलि सिंहदरबारभित्र पनि गोली नचल्ला भन्न सकिन्न । सन्तोष सिम्खडाभीमसेन गाउँपालिका२, गोर्खास्वचालित पेस्तोल सहितका भारतीय हतियारधारीहरू नेपालभित्र पसेर हत्या तथा आतंक फैलाइरहेका घटनाको समाचारले ध्यानाकृष्ट गरेको छ । १५ राउन्ड गोलीसहित राजधानीको कमलादीस्थित ज्याक डेनिस डान्स बारमा गोली चलाउने लुधियाना भारतका २ जनालाई पक्राउ गरिएको भोलिपल्टै पोखराबाट समेत ३ जना हतियारधारीलाई पक्राउ गर्नुले चुनावको मुखमा नेपालको सुरक्षा व्यवस्थामा चुनौती थपिदिएको छ । पक्राउ परेका धेरैका थुप्रै मुद्दा भारतमै रहिरहेको अवस्थामा उनीहरूले नेपालमा समेत आतंक फैलाउंँदै हिँड्नुले त झन् नागरिकमा त्रास पैदा भएको छ । नेपाल र भारतको खुला सीमा भएकै कारणले गर्दा अपराधीहरूको सांँठगांँठ हुनसक्ने सम्भावना रहन्छ । दुवैतर्फका अपराधीहरूले सहजै दुवैतर्फ आश्रयस्थल समेत बनाएर रहेका हुन्छन् । खास गरेर केही वर्षयता भारतका नेपालसंँग सीमा जोडिएका राज्यहरूमा मदिरा निषेध गरिएका छन् । यसैसाथ जोडिएर आउने हिंसाका घटनामा अपराधीहरूले मदिरापान गर्ने र आश्रय लिएर बस्ने क्रीडास्थल नेपाल नबनोस् । यसबारे नेपालका सुरक्षा अधिकारीहरूले बेलैमा विचार पुर्याउनु अत्यावश्यक छ । तुलसीराम खरेल विर्तामोड, झापा"
स्थायी बनाउन सजिला प्रश्न,"अस्थायी शिक्षकलाई परीक्षामा सजिला प्रश्न सोधेर स्थायी बनाउने प्रपञ्च गलत र समानताको हकविपरीत पनि हो भन्ने आशयको सम्पादकीय (कात्तिक १९) पढेपछि केही लेख्न मन लाग्यो । अस्थायी शिक्षकहरूको व्यवस्थापनका लागि शिक्षा ऐनको आठौं संशोधनमा व्यवस्था गरिएका कुरा नै पर्याप्त र चित्तबुझ्दा थिए । तर त्यसको कार्यान्वयनमा ढिलाइ भएकोले पछि प्राय: पटकपटकको परीक्षामा सफल हुन नसकेका तथा भनसुन, धाँधली, चाकडी र तोकादेशका भरमा अस्यायी नियुक्ति लिएका सीमित अस्थायी शिक्षकहरूले थप मागसहित आन्दोलन चलाए । कस्ताकस्ता गम्भीर र जटिल समस्याको निदानका लागि कति कडा कडा आन्दोलन गर्दा पनि माग पूरा गर्न आनाकानी गरी त्यत्तिकै टालटुल गर्ने सरकार, अस्थायी शिक्षकहरूले उठाएको पूरा गर्नै नहुने मागप्रति भने आवश्यकताभन्दा बढ्तै गम्भीर भएर नगरिएको मागसमेत पूरा गर्नेगरी शिक्षामन्त्रीद्वारा १२ भदौमा संसद्मा दर्ता गरिएको शिक्षा ऐन नवौं संशोधन पारित गर्न इच्छुक भएको देखियो । संसद्मा दर्ता भएको अवस्थादेखि नै चौतर्फी विरोधको मारमा पर्दै आएको भए पनि अस्थायी शिक्षकहरूको समस्या समाधान गर्ने सम्बन्धी त्यही एउटै समस्यालाई मात्र समाधान गर्न आफ्नै गतिमा अगाडि बढिरहेको शिक्षा ऐन नवौं संशोधन विधेयक पछिल्लो समयमा, ३ असोजमा संसद्बाट पारित, ६ कात्तिकमा राष्ट्रपतिबाट प्रमाणीकरण, १४ कात्तिकमा राजपत्रमा प्रकाशित हुँदै अहिले सजिला प्रश्न सोधेर पास गराउने सम्मको स्थितिमा पुगेको छ । यी घटनाक्रमबाट के स्पष्ट हुन्छ भने सरकार शिक्षामा गुणस्तर चाहँदै चाहँदैन । त्यसै पनि धेरै विद्यालयमा २०४८ सालमा स्वत: स्थायी नियुक्ति पाएका शिक्षकहरूको नेतृत्व र प्रभाव भएकोले शिक्षाको गुणस्तरमा कमी आएको छ । अझ तल्लो योग्यता भएर पनि त्यति बेलैदेखि राजनीतिक प्रभावका आधारमा टिकिरहेका कतिपय भ्रष्टाचारी प्रधानाध्यापकहरूले त विद्यालयलाई नै डुबाएका उदाहरण पनि छन् । यो स्थितिमा विद्यालयको नेतृत्व अद्यावधिक गर्दै शिक्षाशास्त्रमा डिग्री गरी लाइसेन्स लिएर बसेका योग्य जनशक्तिलाई खुल्ला प्रतिस्पर्धाबाट ल्याउनुको साटो कार्यरत अस्थायी शिक्षकहरू मध्येबाटै ७५ प्रतिशतलाई स्थायी गराएपछि हाम्रो सामुदायिक विद्यालयको शैक्षिक गुणस्तर कस्तो होला ? निजामती सेवालाई प्रभावकारी बनाउन नोकरी वर्ष ३० र उमेर ५० पुगेका कर्मचारीहरूलाई स्वेच्छिक अवकाश दिने अवधारणा ल्याइँदै गरिएको बेला शिक्षकका रूपमा चाहिंँ अयोग्य र पुरानालाई नै टिकाउन खोज्नु विडम्बना नै हो । त्यसैले सामुदायिक शिक्षामाथि भएको यस प्रकारको खेलवाड अविलम्ब सच्याउनुपर्छ । इन्द्रकुमार श्रेष्ठ सरस्वती मावि खानीभञ्ज्याङ, ओखलढुंगा"
बढ्दो चुनावी सरगर्मी,"मौसम दिनप्रतिदिन चिसिँदै गए पनि राजनीतिमा भने चुनावी माहोल तात्दैछ । वाम गठबन्धनको हल्लाखल्ला सेलाउँदैछ, लोकतान्त्रिक मोर्चाको चर्चा पनि बिलाउँदैछ । अनि रातारात पार्टी प्रवेश गर्ने, एउटा दलमा सांसद भएर मन्त्री भएका फेरि पुरानै पार्टीमा फर्कने, दल चाहर्ने तथा केही सीप नलाग्दा स्वतन्त्र उठेर पनि रहर पूरा गर्दैछन् । ठूला दलका ठूलठूला घोषणापत्र पनि आए । तिनका उद्घोष पढ्दा अब मुलुक नेपाल होइन, नयाँ नेपाल बन्न धेरै समय पर्खनु पर्दैन । तर जनताले बहुदलमा अलिअलि राजनीति बुझे, गणतन्त्रमा अलि धेरै बुझे र अहिले लोकतन्त्रमा बुझ्न र देख्न बाँकी केही छैन । यहाँ सिद्धान्त र निष्ठाको कुनै अर्थ छैन । नैतिकता भन्ने कुन चरिको नाम होला र भन्ने सोच्दैछन् । स्वार्थ मिल्दा घाँटी जोड्छन्, मन फाट्दा खुकुरी उध्याएर प्रतिशोध बोक्छन् । यतिका वर्ष माखो नमारेर फेरि चुनावका मुखमा तिनै पुरानै अनुहारको बाहुल्यता बढ्दैछ । नेतृत्व हस्तान्तरण तथा योग्य र सक्षम व्यक्तिलाई अवसर होइन, श्रीमतीनातागोता वा आसेपासेले नै बाँचुन्जेल राजनीतिको लाभ लिन तम्सिने प्रवृत्ति दोहोरिँदो छ । श्रीकृष्ण राजवंशीसुनकोसी३, सिन्धुली"
मतदातालाई शिक्षा देऊ,"प्रदेशसभा र प्रतिनिधिसभाको निर्वाचन मंसिर १० र २१ गते हुँदैछ । हर्ष, उल्लासका साथ उम्मेदवार मनोनयन भइसकेको छ । राजनीतिक स्थिरताका लागि वाम गठबन्धन भएको छ भने अर्कोतर्फ लोकतान्त्रिक गठबन्धन बनाएर जनतामा जाने छन् । अब मत कसरी दिने भनेर मतदातालाई सिकाउन निर्वाचन आयोगले स्वयंसेवकलाई जतिसक्दो छिटो परिचालित गर्न जरुरी छ । मत भरसक बदर नहोस् भन्नका लागि मतदाता शिक्षालाई निवाचन आयोगले प्रभावकारी रूपमा सञ्चालन गर्नुपर्छ । बलराम थापाक्षेत्रपाटि, काठमाडौंकात्तिक १७ गते प्रकाशित मतदाता शिक्षामा धपेडी सम्पादकीय पढ्दा असाध्यै चित्त बुझेको र मेरो पनि अनुभव पोख्न यो लेखनी अगाडि सारेको छु । किनभने संघीय लोकतान्त्रिक गणतन्त्रात्मक हाम्रो मुलुकमा विगतमा सम्पन्न भएको स्थानीय तह तथा आगामी मंसिरमा हुनलागेको प्रतिनिधिसभा र प्रदेशसभाका निर्वाचनमा मतदाता शिक्षाको ठूलो महत्त्व हुन्छ । किनभने निर्वाचन राम्रोसंँग सकिंँदैमा निर्वाचन सफल भएको मान्न सकिँदैन । सफल निर्वाचनका लागि मतदाताले दान गरेका अधिकतम मत बदर नहोउन् भन्ने कुराको सुनिश्चित गर्न मतदातालाई भेटेर मतपत्र र मतदानको तरिकाबारे राम्रोसंँग बुझाउनुपर्छ । तर विगतको स्थानीय तहको निर्वाचनमा मतदाता शिक्षा कार्यकर्ता ललितपुर महानगरपालिका वडा नं १७ मा पर्ने मेरो घर, छिमेकमा आएनन् । पर्चा, पम्फलेट आदि केही टाँस गरेनन् भने दुर्गम जिल्लामा पुगे होलान् ? फलस्वरुप १० प्रतिशतभन्दा बढी मतपत्र बदर भएको खबर आएको थियो । अझ आगामी मंसिर १० र २१ मा हुने प्रतिनिधिसभा र प्रदेशसभाका निर्वाचनमा ३ वटा मतपत्रमा ४ ठाउँमा छाप लगाई अलगअलग ३ वटा मतपेटिकामा खसाल्नुपर्ने हुन्छ । स्थानीय तहको निर्वाचनमा एउटै मतपत्र थियो भने आगामी निर्वाचनमा ३ वटा मतपत्रमा ४ ठाउँमा छाप लगाउनुपर्ने हुन्छ । त्यसकारण निर्वाचन आयोगले राम्ररी मनन गरी सक्रिय, सक्षम र इमानदार कार्यकर्ता करार गरी खटाउनु जरुरी देखिन्छ र त्यसको सुपरीवेक्षण तथा अनुगमनसमेत गर्नेगरी करारमा सक्षम व्यक्तित्वलाई खटाई कार्य सम्पन्न गर्ने व्यवस्था मिलाउनुपर्ला कि ? गंगाराज अर्यालग्वार्को, ललितपुर"
वाम गठबन्धनका चुनौती,"अहिलेको निर्वाचनको सबैभन्दा रोचक पक्ष वाम गठबन्धन बनेको छ । ससाना कुरालाई पनि सैद्धान्तिक लेपन गरेर माओ र लेनिनका उद्धरणहरूद्वारा एकले अर्कालाई गाली गर्न खप्पिस कम्युनिस्टहरू निर्वाचनको मामलामा एक हुनु नेपाली कम्युनिस्ट आन्दोलनको इतिहास, संस्कृति हेर्दा अनौठो र उदेकलाग्दो विषय हो । के कारणले अहिले यस्तो सम्भव भयो होला ? यसको वैचारिक पक्ष के होला ? त्यो धेरै बाहिर आएको छैन । सोझो अर्थमा हेर्दा मतदाताको मत कम्युनिस्टतिर तर सिंहदरबारमा अर्कै बस्ने कुराले उत्प्रेरित गर्यो होला भन्न सकिन्छ । मतदाताले जसलाई मत हाले पनि कम्युनिस्टलाई नै हालेका हुन्छन् । तर एक कम्युनिस्टले अर्काे कम्युनिस्टलाई लगाउने संशोधनवादी, दक्षिणपन्थी, मिहिन संशोधनवादी, प्रतिक्रियावादी, जडसूत्रवादी जस्ता अनेकन जार्गनसँग जनता अपरिचित छन् । यो खेलो नेता र कार्यकर्ताको हो । वामपन्थीका अनेक ढ्वाङमा बाँडिएका जनमत अहिले एकै ठाउँमा आउने अवसर मिल्यो ।अहिले वाम गठबन्धनलाई अगाडि बढाउन खोजे पनि आगामी दिनमा गरिने के हो ? निर्वाचनपछिका उद्देश्य के हुन् ? लक्ष्य के हुन् ? सायद त्यो अहिले छलफल गर्न मिल्ने विषय होइन जस्तो बनाइएको छ । निर्वाचनसम्म मात्रै पार्टी एकताकै लागि यो पूर्वाभ्यास भएको नेताहरू बारम्बार बताइरहेका छन् । तर वामपन्थी गठबन्धनको बहुमत आयो भने न्यूनतम साझा कार्यक्रम के हुन् ? स्पष्ट रूपमा प्रस्तुत गरिएको छैन । हाम्रो संविधानले समाजवादको यात्रा तय गरेको छ । संसारमा समाजवादका आआफ्नै चरित्र र मौलिक व्याख्या छ । नेपाली धर्तीमा नेपाली जनजीवन, नेपाली अन्तरविरोध, नेपालको वर्गीय यथार्थ, नेपालको जातीय असमानतालाई आधार मानेर कस्तो खालको समाजवादको परिकल्पना गरिएको हो, न संविधान बोल्छ ? न वाम गठबन्धनले यी विषय प्रस्तुत गरेको छ । दीर्घकालीन लक्ष्यको मात्रै कुरा नभएर नेपाली राजनीतिमा केही यस्ता तत्कालीन विषयहरू छन्, जसले राजनीतिको रथलाई अड्काएको छ । माओवादी केन्द्र र एमाले केही सवालमा दुई धु्रवमा छन् । मधेसलाई हेर्ने दृष्टिकोण, राष्ट्रियताको परिभाषा र सँगसँगै तानिएर आउने संविधान संशोधनको विषय । निर्वाचनसम्मका लागि यी विषय लुकाउनु ठिकै छ । अहिले जेजे विषय मिल्नेछन्, ती प्रस्तुत गरिएको छ । जेजे विषय पेचिला छन्, ती विषयहरू बाहिर ल्याइएकै छैन । तर एकदिन यी विषयगत महाभारत नछिचोलिकन धर र सुख भने छैन । अहिले निर्वाचनको बेला भएकाले नेताहरूले सुविधा पाएका छन् । तर सैद्धान्तिक जगमा उभिएर कुरा गर्ने हो भने नेताहरूलाई यो सुविधा नहुनुपर्ने थियो । तर निर्वाचनका अगाडि सबै कुरा गौण छन् । निर्वाचन जितेपछि साँच्चै गर्ने के हो ? भन्नेचाहिँं मतदातालाई बुझाउनुपर्ने हो, मतदाताभन्दा नेता बलियो भएको देशमा राजनीतिका यी सामान्य अर्थको धेरै ठूलो काम भने छैन । दीर्घकालीन रूपमा हेर्ने हो भने एमाले बहुदलीय जनवादलाई मूलमन्त्र मान्छ, तर बहुदलीय जनवादको धेरै व्याख्या भएको छैन । मदन भण्डारीको मृत्युपछि बहुदलीय जनवाद एमालेका लागि विकसित गर्नुपर्ने, विमर्श गर्नुपर्ने सवाल रहेन । त्यो एक धार्मिक ग्रन्थजस्तो रह्यो । माओवादी केन्द्र एक्काइसौं शताब्दीको जनवाद भन्छ । एक्काइसौं शताब्दीको जनवादमा किसान कसरी बलियो हुने हो ? मजदुरहरूले आफ्नो हक कसरी पाउने हुन् ? लामो समयदेखि सीमान्तीकरणमा पारिएको समुदाय कसरी बलियो हुने हो ? नेपाली समाजका विभेदलाई कसरी सम्बोधन गर्ने हो ? धेरै व्याख्या छैनन् । एक ढंगले अमूर्त विषय हो त्यो । हुन त माओवादी केन्द्रले पनि एक्काइसौं शताब्दीको जनवादलाई एमालेको बहुदलीय जनवादजस्तै गतिशील दस्तावेजका रूपमा प्रस्तुत गर्नसकेको छैन । एक्काइसौं शताब्दीको जनवादलाई उसले गतिशील दस्तावेजको रूपमा प्रस्तुत नगरे पनि जनयुद्धताका नेपाली समाज रगतले लत्पतिएर जसरी रातै भयो, त्यही रूपमा उसका रंगिन सपनाहरू पनि समाजमा लत्पतिएका छन् । एमालेले ती रंगिन सपनाहरूलाई कसरी हेर्ला ? माओवादी केन्द्रले ती रंगिन सपनाहरूलाई छोड्ला कि अगाडि बढाउला, अनुत्तरित नै छन् ।समाजवाद साझा कार्यक्रम भनिएको छ । अहिले दुवै पार्टीले व्याख्या गरेका समाजवादमा विभेदलाई लुकाएर विकासे जामा लगाइएको छ । अहिले नेपालमा विकासको ठूलै प्रकोप छ र विभेद बहसको विषय बन्न छोडेको छ । विकासको नारालाई अगाडि सारेर बाबुरामले मात्रै नयाँ पार्टी खोलेका होइनन्, रविन्द्र मिश्रको बाटो त्यही हो । अप्रत्यक्ष रूपमा नभनीकन वाम गठबन्धनले लिएको बाटो विकास नै हो । माक्र्सवादी दृष्टिकोणबाट व्याख्या गर्ने हो भने अहिले वाम गठबन्धनले एउटा खुट्टा विभेद हटाउन र अर्काे विकासमा राख्नुपर्ने थियो । विकासको प्रतिफल सामान्य नागरिकले पाएका छैनन् । अहिलेको राज्य, गैरसरकारी बजार, दातृ निकाय सबैले प्रस्तुत गरेको विकासे प्याकेजबाट समाजको सीमान्तकृत समुदायले लाभ लिनसकेकै छैन । जो विभेदमा परेको छ, ऊ विकासको प्रतिफलबाट पनि बञ्चित छ । विकासमा सामाजिक न्याय भन्ने विषयले ठाउँ पाएकै छैन । तर वाम गठबन्धनको रथ पनि सामाजिक न्यायसहितको विकास भन्न सक्दैन, मात्रै विकास भन्छ । विभेद त उठाउनै नहुने जस्तो विषय बनिसक्यो । नेपाली समाजमा जुन विभेद छन्, ती विकासको पुरियाले पुरिने घाउहरू होइनन्, त्यसका लागि बृहत राजनीतिक समझदारी र बेजोड सामाजिक परिचालनको जरुरी छ । तर यो विषय वाम गठबन्धनको प्राथमिकतामा परेको छैन । समाजवाद भुइँ तहबाट बुन्दै ल्याउने कुरा हो कि वामपन्थीहरूको सिंहदरबार प्रवेशले खस्ने कुरा होइन । समाजवाद सिंहदरबारको कोसेलीमात्रै हुनसक्दैन, भुइँ तहबाट कसरी बुन्दै ल्याउने भन्ने कुरा प्रमुख हो, जुन कुरामा वाम गठबन्धनको ध्यान गएको छैन ।वामपन्थीहरूको मूल वैचारिक स्रोत एउटै भए पनि व्याख्या, विश्लेषण र संस्कृति फरक छन् । एमाले र माओवादी केन्द्र बेग्लाबेग्लै हुर्काइबाट आएका हुन् । एउटा समानता भनेको झापा विद्रोह र जनयुद्धको सुरुवात हो । तर यी दुवै कुरा इतिहास भइसके । तर पनि बेग्लाबेग्लै संस्कृति छन् । पार्टी सञ्चालनका बेग्लाबेग्लै ढाँचा छन् । एमालेको संगठन वैचारिक रूपमा भन्दा प्राविधिक रूपमा बलियो छ अर्थात् सांगठनिक तामझाम सबै छन् । तर संगठनभित्र खँदिलो वैचारिक विमर्श छैन । माओवादी केन्द्रसँग मुद्दामा छलफल गर्ने रुचि त छैन, तर उसकै अभ्यास र नेतृत्वले केही अग्रगामी मुद्दा उठाएका छन् । तर विधि र प्रक्रियाका रूपमा संगठन व्यवस्थित छैन । यो अवसर पनि हो र चुनौती पनि हो । एमालेको संगठनले माओवादी गर्भबाट जन्मिएका एजेन्डाको कति स्वामित्व लिन सक्छ ? माओवादी केन्द्रले एमालेको संगठनलाई कति आफ्नो मान्न सक्छ ? यो निर्वाचन जित्नका लागि मात्रैको विषय होइन । यो त बृहत राजनीतिक यात्राको विषय हो । यस्ता अप्ठ्यारा विषयलाई दुईतिरका दुई नेता बसेर टुंग्याउनुभन्दा बृहत सैद्धान्तिक ढाँचा र विमर्शबाट टुंग्याउनु उपयुक्त हुन्छ । सबै कुरा नेताहरूको सहमतिले गर्नुभन्दा ज्ञानसहितको राजनीतिक सहमतिको बाटो अहिलेको लागि उपयक्त हो ।दुई पार्टीको एकता कति राजनीतिक र कति प्राविधिक ? मनग्य छलफल हुन जरुरी छ । ६० र ४० को अंशबन्डाबाट प्राविधिक रूपमा छिनोफानो त गर्न सकिन्छ । तर त्यसले धेरै ठूलो राजनीतिक अर्थ राख्दैन । विचारलाई पन्छाएर प्राविधिक व्यवस्थापन गर्ने काम कर्पाेरेट हाउसको हो, राजनीतिक दलको होइन । एमालेलाई भित्रभित्र लाग्दो हो, माओवादीलाई ल्याएर मिसाउने हो, माओवादी केन्द्रलाई लाग्दो हो, सकेसम्म एमालेलाई माओवादीकरण गर्ने हो । तर सत्य के हो भने यी दुवै बाटा हुने बाटा होइनन् । चाहिएको एमाले र माओवादी केन्द्र मिसिएपछि नयाँ पार्टी हो । फलामको सामान तताएर तरल बनाइसकेपछि जसरी अर्काे सामान बनाइन्छ, त्यसैगरी एमाले पनि तताएर तरल बनाउने र माओवादीलाई पनि पगालेर तरल बनाउने र अर्कै पार्टी बनाउने हो । तर त्यस्तो पार्टी बनाउने बहस प्राविधिक होइन, राजनीतिक चाहिन्छ । नेपाली समाजका अन्तरविरोध, नेपालको मौलिक विकासको प्रक्रिया, शोषणका विद्यमान अवस्था र प्रक्रियाजस्ता विषयलाई नयाँ शिराबाट खोज गर्न सक्नुपर्छ । तर नेपाली राजनीति खोजमा भन्दा उत्तरमा छ । नेतृत्वलाई प्रश्नभन्दा उत्तर धेरै थाहा छ । नेतृत्वका वरिपरिका बुद्धिजीवीहरू नेतृत्वकै आस र त्रासमा बाँचेका छन् । नितान्त सैद्धान्तिक बहसमाथि रुचि नदेखाएको धेरै वर्ष भइसक्यो । यस्तो प्रक्रियाबाट अर्थात् प्राविधिक रूपमा दुई दल एक हुनसक्छन्, त्यो दल ठूलो पनि हुनसक्छ । त्यसले सरकार बनाउन पनि सक्छ, तर त्यसले देशको अग्रगामी नेतृत्व भने गर्न सक्दैन । अहिले एउटा ठूलो अवसर छ, वामपन्थीका लागि कि यो अवसरलाई बृहत सैद्धान्तिक विमर्शका माध्यमबाट पार्टी एकता सम्भव बनाउने । नयाँ पार्टी बनाउने ।"
महिला उम्मेदवारीमा कन्जुस्याइँ,"प्रतिनिधि र प्रदेशसभाको पत्यक्षतर्फको निर्वाचनमा राजनीतिक दलहरूले अत्यन्तै थोरै महिलालाई मात्र उम्मेदवार बनाएका छन् । संघीय संसद्मा ३३ प्रतिशत महिलाको अनिवार्य उपस्थिति हुनुपर्ने संवैधानिक प्रावधान भए पनि दलहरूले महिलालाई टिकट दिन कन्जुस्याइँ गरे । यो राष्ट्र हाक्ने राजनीतिक दलहरूबाट गरिएको लंैगिक विभेद हो । राजनीतिक दलहरूले महिलालाई भोटबैंकमा मात्र सीमित पार्न खोजेको देखिन्छ । उदार प्रजातान्त्रिक सिद्धान्त बोकेको नेपाली कांग्रेसले पनि महिलालाई प्रत्यक्षतर्फ उम्मेदवार बनाउन कन्जुस्याइँ गरेको छ । नेपाली कांग्रेसकी केन्द्रीय सदस्य डा डिला संग्रौला पार्टीभित्रको संरचना, संगठनमा पुरुषहरूकै बाहुल्य रहेको र उनीहरूमा पितृसत्तात्मक सोच कायमै रहेकाले महिलालाई प्रत्यक्षतर्फ कम उठाइएको बताउँछिन् । राजनीतिक दलहरूले भर्खरै भएको स्थानीय निर्वाचनमा महिलालाई उपप्रमुखमा सीमित गर्दै थोरै स्थानीय तहमा मात्र प्रमुखमा टिकट दिएका थिए । संविधानले प्रमुख वा उपप्रमुखमध्ये एकजना महिला हुनुपर्ने व्यवस्था गरेकाले दलहरू महिलालाई उपप्रमुखमा पनि उठाउन बाध्य भएका थिए । निर्वाचित महिलाले स्थानीय तहमा सक्षमताका साथ आफ्नो जिम्मेवारी बहन गरिरहेका छन् । अहिले राष्ट्रप्रमुख नै महिला छिन् । केही अघिसम्म व्यवस्थापिका संसद्मा सभामुख र न्यायपालिकाको नेतृत्वमा महिला थिए । उनीहरूले क्षमता देखाएकै हुन् । संविधानले राज्यका हरेक निकायमा महिलाको ३३ प्रतिशत उपस्थिति अनिवार्य गरेको छ । संसद् सदस्यसमेत एक तिहाइ महिला हुनुपर्छ । दलित, जनजाति, आदिवासी, मधेसी, मुस्लिम समुदायको समेत प्रतिनिधित्व गराउनुपर्छ । तर राजनीतिक दलहरूले प्रत्यक्ष निर्वाचनबाट प्रतिस्पर्धा गराएर नभई समानुपातिकबाट मात्रै प्रतिनिधित्व गराउन खोजेको देखिन्छ । देश, समाज, राष्ट्र विकासका लागि महिलापुरुषको बराबरी जिम्मेवारी छ । जबसम्म उनीहरू हातेमालो गर्दै अगाडि बढ्दैनन् या महिलालाई पछाडि पार्न खोज्छन्, तबसम्म समाज र राष्ट्रको विकास सम्भव छैन । तर दलहरू महिला सक्षम छैनन्, अयोग्य छन् भनी पन्छाउने काम गरिरहेका छन् । आफ्ना कार्यकर्तालाई सक्षम, योग्य बनाउन नसक्नुमा दलहरूकै दोष होइन र ? देशमा भएका प्रत्येक परिवर्तनमा महिलाको सक्रिय भूमिका थियो । २००७, ०४६ होस् या २०६२०६३ को आन्दोलनमा महिलाले योगदान गरेका थिए । यसैको प्रतिफल देशमा लोकतन्त्र आयो, संविधान बन्यो । संविधानमा अधिकार पनि सुनिश्चित भयो । तर त्यो अधिकार प्राप्ति गर्ने बाटो भने महिलाका लागि सहज देखिँदैन । महिलाको अधिकारलाई राजनीतिक दलका नेताहरूले कुण्ठित पार्न खोजिरहेको देखिन्छ । यसको मूल कारण राजनीतिक दलका नेताहरूको संकीर्ण सोच हो । र यसले महिलाको त्याग र बलिदानको अपमान गरेको छ । अब राजनीतिक दलहरू सच्चिन जरुरी छ । महिलालाई अघि बढाउन उदारता देखाउनुपर्छ ।"
श्रम ऐन कार्यान्वयनका जटिलता,"श्रम ऐनका मुख्य विशेषता १ श्रम सम्बन्धी मुख्य ऐन यो ऐन श्रम सम्बन्धी मुख्य कानुनका रूपमा छ । यसले औपचारिक, अनौपचारिक तथा स्वरोजगार गरी जुनसुकै काममा संलग्न श्रमिकको हकहितको संरक्षण गर्न सक्नेगरी सबै खाले श्रमजीवीलाई समेटेको छ । यस ऐनसँग बाझिएका श्रम वा श्रमिक सम्बन्धी सबै अन्य व्यवस्था अमान्य हुने भएको छ । २ सबै श्रमिकका लागि सामाजिक सुरक्षा पुरानो श्रम ऐनले स्थायी श्रमिकका लागिमात्र सामाजिक सुरक्षा लागू हुने व्यवस्था गरेकामा यस ऐनमा सबै प्रकारका श्रमिकले काम गरेको प्रत्येक दिनको पारिश्रमिकका साथसाथै सामाजिक सुरक्षा प्राप्त गर्नसक्ने व्यवस्था गरेको छ । स्थायी र अस्थायी सबै श्रमिकका लागि एक सामाजिक सुरक्षा कोषको व्यवस्था हुने भएको छ । स्थायी वा अस्थायी श्रमिकका बीचमा रहेको भेदभाव अब अन्त्य हुनेछ । ३ कामको वर्गीकरण रोजगारदाताले श्रमिकलाई काममा लगाउन सक्ने व्यवस्था गरी कामलाई स्पष्ट रूपमा नियमित, कार्यगत, समयगत, आकस्मिक र आंशिक रोजगारी गरी वर्गीकरण गरिएको छ । कामको वर्गीकरणले सबै प्रकारका काममा रोजगारदाताले श्रमिकलाई काम लगाउन पाउने र श्रमिकले पनि तोकिएको काम सम्पन्न गर्नेगरी दुवै पक्षबीच श्रम सम्झौता गर्नुपर्ने व्यवस्था गरिएको छ । यस्तो श्रम सम्झौता नियुक्ति पत्रसरह मानिनेगरी व्यवस्था छ । ४ अनौपचारिक क्षेत्रलाई समेट्न सफल १० जनाभन्दा कम श्रमिक कार्यरत रहेको प्रतिष्ठानमा श्रम ऐन लागू नहुने पुरानो व्यवस्थालाई प्रतिस्थापन गर्दै हरेक श्रमिकको हकमा अर्थात अनौपचारिक क्षेत्रलाई मुख्य केन्द्रित गरी यो ऐन जारी भएको हो । कुनै पनि ठाउँमा जुनसुकै प्रकारको तर पारिश्रमिक लिनेगरी गरिने कामलाई श्रम र त्यो काम गर्ने मानिस श्रमिकको परिभाषामा पर्ने यस ऐनले व्यवस्था गरेको छ । कृषि निर्माण, पर्यटन, यातायात लगायत घरेलु कामदार समेतलाई स्पष्ट अधिकारसहित संगठित हुन र उचित श्रम अभ्यास गर्न यस ऐनले मार्गप्रशस्त गरेको छ । अबका चुनौती अनौपचारिक क्षेत्रमा रहेका श्रमिकले आफ्नो अधिकारलाई राम्ररी मनन गर्न सकिरहेका छैनन् । कामको प्रकृतिका कारण एउटै श्रमिकले विभिन्न समयमा पटकपटक आफ्नो कामलाई परिवर्तन गर्नु परिरहेको हुन्छ । कृषिमा काम गर्ने श्रमिक कृषिकार्य सकेपछि निर्माण कार्यमा जान सक्छ । निर्माणमा काम गर्ने श्रमिक निश्चित समयपछि अन्य काममा संलग्न हुनसक्छ । देशमा आन्तरिक बसाइँसराइ पनि तीव्र रहेको र काम गर्ने श्रमिकको गतिशीलताले गर्दा श्रमजीवीलाई संगठनको दायरामा राख्न, प्रशिक्षण दिन र उसका अधिकारबारे सचेत गर्न अति कठिन देखिन्छ । संगठित भएर मागदाबी नगरेसम्म रोजगारदाताले सेवासुविधा, न्यूनतम ज्याला, सामाजिक सुरक्षा दिन नचाहने प्रवृत्ति पहिलेदेखि नै रहँदै आएको विषय हो । अनौपचारिक क्षेत्रका श्रमिकलाई दिइने पारिश्रमिकबाट सामाजिक सुरक्षामा जाने योगदानमा आधारित सामाजिक सुरक्षा कोष (श्रमिक र रोजगारदाताबाट) कट्टा गरी जम्मा गर्न कुनै सामाजिक सुरक्षा कोषसम्बन्धी निकाय स्थापना भइनसकेको अवस्थामा दूरदराजमा काम गर्ने श्रमिकलाई यस प्रक्रियामा ल्याउनु धेरै जटिल कार्य हो । यसका लागि सरकारी संरचना जतिसक्दो छिटो विकास गरी स्थानीय तहसम्म पुर्याउन सक्नुपर्छ । नयाँ संरचनाको स्पष्ट खाका तयार गरेर कार्यालय स्थापना गरी कार्य सुरु नगरेसम्म नया श्रम ऐन र सामाजिक सुरक्षा ऐन लागू हुन कठिन देखिन्छ । श्रमिक र रोजगारदाता बीचको श्रम विवादलाई निरुपण गर्न श्रम अदालतको व्यवस्था हुने ऐनमा उल्लेख भए पनि न्यायका लागि हरेक श्रमिक अदालत जान सम्भव देखिँदैन । यसका लागि श्रम निरीक्षण प्रणालीलाई चुस्त पारेर हरेक क्षेत्र र हरेक स्थानीय तहमा पुर्याउन सक्नुपर्छ । त्यस्तै रोजगारदाताको सूचीकरण र श्रमिकको पञ्जीकरण भएनभएको अनुगमन गर्न सक्नेगरी श्रम निरीक्षण प्रणाली सुरु हुनुपर्छ । हाल रहेका १० वटा श्रम कार्यालयको क्षमताले देशभरिका अनौपचारिक क्षेत्रका श्रमिकलाई अनुगमन र निरीक्षण गरी विवाद समाधान गर्नसक्ने अवस्था छैन । ऐन कार्यान्वयनका सन्दर्भमा अनुगमनका लागि श्रम कार्यालयको संरचना वृद्धि र क्षमता विकास पहिलो सर्त हो । ट्ेरड युनियन र रोजगारदाताबीच सहमति भई त्रिपक्षीय रूपमा एउटा संवैधानिक राष्ट्रिय श्रम आयोग गठन गर्न आवश्यक ठानी अन्तरिम संविधान २०६३ मै व्यवस्था गरिएको थियो । तर संविधानसभाबाट जारी संविधानमा यो प्रावधान हटेको छ । जसबाट नेपाली श्रमिक निराश भएका छन् । नयाँ श्रम ऐन र सामाजिक सुरक्षा ऐन पारित भएको सन्दर्भमा अब पुन: राष्ट्रिय श्रम आयोगको टड्कारो आवश्यकता देखिएको छ । यस्तो आयोग गठन भई तल्लो स्तरसम्म संरचना खडा भए श्रम विवादलाई तत्काल र न्यायोचित ढंगले निरुपण गर्न सकिन्छ । अन्त्यमा, श्रम ऐन २०७४ र सामाजिक सुरक्षा ऐन २०७४ मार्फत मुलुकमा रोजगारदाता र श्रमिक बीचमा असल औद्योगिक सम्बन्ध कायम गरी औद्योगिक विकासको ढोका खोल्न सबै पक्षबाट तत्कालै सकारात्मक पहल जरुरी छ । सरकार, रोजगारदाता र श्रमिक संगठन सबैले आआफ्नो क्षेत्रमा जिम्मेवार भई सल्लाह र सहमतिका आधारमा अघि जान नसके देशमा लगानी भित्रन सक्दैन र नयाँ रोजगारी सिर्जना हुन पनि सक्दैन । श्रमिक, रोजगारदाता र सरकारबीच सौहार्दपूर्ण अवस्था नभए नयाँ ऐन औचित्यहीन बन्छ । तसर्थ मुलुक निर्माणका लागि रगत र पसिना अर्पिने मजदुरको हितमा रहेको श्रम ऐन कार्यान्वयनमा सबै पक्षले गम्भीरतापूर्वक योगदान गर्नुपर्छ । निरौला नेपाल ट्ेरड युनियन कांग्रेसका उपाध्यक्ष हुन् ।"
फिर्ता लिन हेलिकप्टर चार्टर,पर्वत (कास) प्रतिनिधिसभा सदस्यमा स्वतन्त्र उम्मेदवारी दिएका कांग्रेसका राम शर्मा पौडेलले आइतबार मनोनयन फिर्ता लिएका छन् । केन्द्रीय सदस्य अर्जुनप्रसाद जोशी उठेको उक्त क्षेत्रबाट आफूले उम्मेदवारी फिर्ता नलिने अडान लिँदै पौडेल शुक्रबार काठमाडौं पुगेका थिए । पार्टी सभापति शेरबहादुर देउवा निकट मानिने उनी आइतबार राजधानीबाट हेलिकप्टर चार्टर गरी मनोनयन फिर्ता लिन आएका हुन् । पछि हटिन् कोमल ओली दाङमा गायिका कोमल ओली र माओवादी केन्द्रका पोलिटब्युरो सदस्य तथा पूर्वसभासद कुवेर ओलीले आइतबार उम्मेदवारी फिर्ता लिएका छन् । केही समयअघि राप्रपाबाट एमाले प्रवेश गरेकी गायिका ओलीले प्रत्यक्ष र समानुपातिक दुवैतर्फ नाम नपरेपछि क्षेत्र ३ बाट उम्मेदारी दिएकी थिइन् । पत्रकार सम्मेलन गर्दै उम्मेदवारी फिर्ता लिएको बताइन् ।
बागी ले लिए उम्मेदवारी फिर्ता,"बुटवल गत बिहीबार प्रतिनिधि तथा प्रदेशसभाको दोस्रो चरण चुनावका लागि मनोनयन दर्ता गराएका अधिकांश बागीले नाम फिर्ता लिएका छन् । केन्द्रीय नेताको दबाब र आश्वासनमा अधिकांशले नाम फिर्ता लिए पनि केहीले भने पार्टी नै परित्याग गरेर उम्मेदवारी कायमै राखेका छन् । रूपन्देहीमा उम्मेदवारी मनोनयन दर्ता गराएका १० जनाले नाम फिर्ता लिए । तीमध्ये ४ जना स्वतन्त्र छन् । ६ जना दलीय उम्मेदवार हुन् । उनीहरूले नाम फिर्ता लिएपछि मंसिर २१ मा हुने प्रदेश र प्रतिनिधिसभा चुनावमा २ सय ३८ जनाले प्रतिस्पर्धा गर्नेछन् । टिकट नपाएपछि रूपन्देही कांग्रेसका पुराना नेता तथा महाधिवेशन प्रतिनिधि कृष्णप्रसाद पौडेलले पार्टीको साधारण सदस्यसमेत नरहने गरी राजीनामा गरेका छन् । उनी प्रदेशसभा निर्वाचनमा क्षेत्र नम्बर १ को (ख) बाट उम्मेदवार बनेका छन् । कपिलवस्तुमा ५ जनाले नाम फिर्ता लिए । कांग्रेस र एमालेका विद्रोही उम्मेदवारले फिर्ता लिएका हुन् । बर्दियामा प्रदेशसभाका लागि उम्मेदवारी दिएका ३ जनाले नाम फिर्ता लिए । नवलपरासीमा पनि पार्टीका आधिकारिक उम्मेदवारविरुद्ध मनोनयन दिएका कांग्रेसका ऋषिराम पौडेलले उम्मेदवारी फिर्ता लिएका छन् । क्षेत्र २ को प्रतिनिधिसभाका लागि उनले उम्मदेवारी दिएका थिए । काभ्रेमा कमल थापा र पशुपतिशमशेर राणा नेतृत्वका दुवै राप्रपाले उम्मेदवारी फिर्ता लिएको जनाएका छन् । थापा नेतृत्वको राप्रपाले काभ्रेमा प्रतिनिधिसभातर्फ उम्मेदवारी नदिएर कांग्रेसका उम्मेदवारलाई सघाउने जनाएको छ । राणा नेतृत्वको राप्रपा (प्रजातान्त्रिक) ले अझै निर्णय नभएको जनायो । सिन्धुलीमा आधिकारिकविरुद्ध स्वतन्त्र उम्मेदारी दिएका वाम गठबन्धनका चार जनाले फिर्ता लिए । माओवादी केन्द्रका नेता रामकुमार पौडेल, एमालेका कुमारबहादुर कार्की, माओवादी केन्द्रकै दिलबहादुर विक र ज्ञानबहादुर राईले फिर्ता लिए । प्रदेश ७ का ४ जिल्लामा पनि ३६ जनाले फिर्ता लिएका छन् । कैलालीमा १६ जनाले नाम फिर्ता लिए । प्रतिनिधिसभातर्फ ९ र प्रदेशसभामा ७ जनाले फिर्ता लिएको निर्वाचन अघिकृतको कार्यालयले जनाएको छ । कांग्रेस उम्मेदवार आरजु देउवाले उम्मेदवारी दिएको कैलाली क्षेत्र ५ बाट बागी बनेका क्षितिज भण्डारी र नयाँ शक्तिका नृपबहादुर बोहराले उम्मेदवारी फिर्ता लिएका छन् । डोटीमा दुई दलका तीन जना र डडेलधुरामा ५ जनाले फिर्ता लिए । कञ्चनपुरमा स्वतन्त्र र विभिन्न पार्टीबाट मनोनयन दर्ता गराएका १२ जनाले फिर्ता लिए । प्रतिनिधिसभामा ३ र प्रदेशबाट ९ जनाले फिर्ता लिएका हुन् । प्रतिनिधिसभातर्फ क्षेत्र २ र ३ बाट कांग्रेसका बागी प्रेमकुमार विष्ट तथा सिद्धराज भट्टले उम्मेदारी फिर्ता लिए । प्रतिनिधिसभाको क्षेत्र २ बाट स्वतन्त्र उम्मेदार प्रेमबहादुर धानुकले पनि फिर्ता लिए ।"
फुड कोर्टमा मायाको डोरीले,"चितवन भरतपुर ओरालोस्थित भाटभटेनीको पाँचौं तलामा ठूलै भीड लागेको थियो । खानाका पारखीहरूलाई ख्याल गर्दै सञ्चालनमा आएको फुड कोर्टको उद्घाटनका क्रममा शनिबार साँझ आकर्षणको केन्द्रविन्दु बने गायक दीपक बज्राचार्य र उनको ब्यान्ड । दीपकले सुरुवात म कुनै ऋतु होइन गीतबाट गरे । युवा जमातले उनको स्वरमा स्वर थप्न सुरु गरिहाल्यो । लगत्तै उनले ओ अमिरा गाउँदै दर्शकश्रोताको मन जिते । उनको एकल प्रस्तुति जस्तै रह्यो । उनले एकोहोरो गीतमार्फत दर्शकको फर्माइस पूरा गरिरहे ।आफ्नो ब्यान्डसहित चितवन आएर गीत गाएको यो दोस्रो पटक हो, उनले भने, कार्यक्रम सोचेभन्दा राम्रो भयो । पहिलेभन्दा जिल्ला परिवर्तन हुँदै गएको रहेछ, खुसी लाग्यो । उनले अल्लारे, सानी पनि सुनाए । फेमिली क्राउड बढी थियो, कार्यक्रमपछि उनले कान्तिपुरसँग भने, फरक खालको प्रस्तुति रह्यो, दर्शकश्रोताको चाहनाअनुसार नै गीत गाउन सफल भएँ ।राति लगभग नौ बजेसम्म स्टेजमा जमेका उनले डेढ दर्जन गीत गाए । मायाको डोरीले गाउँदै कन्सर्टको बिट मारे । आइतबार साँझको आकर्षण भने नेपाल आइडलका प्रतिस्पर्धी बने । उल्सन श्रेष्ठ, मेनुका पौडेल र सुजाता पाण्डे लगायतले चलेका गीत गाए । दर्शकश्रोताले नाच्ने अवसरको सदुपयोग गरे ।दर्शकश्रोताको चाहनाअनुसार सांगीतिक कार्यक्रम गरिएको फुड कोर्टका सञ्चालक सुशान्तसिंह ठकुरीले बताए ।"
डकुमेन्ट्री : चुनौती र सम्भावना,"कोठाभित्रैबाट यहाँको कठिनाइ देखाउन खोजेको थिएँ, राजनले भने, अनुमति लिएरै भिडियो रेकर्ड गरे पनि पात्रहरूको हाउभाउ स्वाभाविक देखिएको भन्दै दर्शकले तारिफ गर्ने गर्नुभएको छ । राजनले सन् २०१० मा फिल्ममेकिङ सुरु गरेका हुन् । त्यो बेला उनी ह्यान्डी क्यामेराले भिडियोहरू खिच्थे । पहिलोचोटि बनाएको लस्ट फिल्मले उनलाई बड्स फिल्म फिएस्टामा अवार्ड नै दिलायो । त्यसपछि उनले साथीहरूसँग मिलेर छाप्रो शीर्षक ट्रायलजी निर्देशन गरे । सन् २०१५ को काठमाडौं इन्टरनेसनल माउन्टेन फिल्म फेस्टिभल (किम्फ) मा देखाएको सेर्धक ले पनि उनलाई बेस्ट माउन्टेन फिल्म को ट्रफी दिलायो ।मान्छेको अर्डिनरी लाइफमार्फत सामाजिक अवस्था देखाउन खोज्छु, उनले भने, यो नै मेरो खुबी हो जस्तो लाग्छ ।अनुप बराल निर्देशित दोख को पटकथा लेखकसमेत रहेका राजनले मोक्ष मा संवाद र पटकथा लेखेका थिए । डकुमेन्ट्री मेकिङमा नेपालले अझै अनुभव बटुल्न बाँकी रहेको राजनको बुझाइ छ । हाम्रा डकुमेन्ट्रीहरू भिडियो रिपोर्टजस्तै हुन्छन्, उनले सुनाए, क्रिएटिभ पाटो कमजोर हुन्छ । समाचारका लागि पत्रकारहरूले खिचेझैं फुटेज लिइन्छ । यो सुधार्न आवश्यक छ । उनी अब आफ्ना हजुरबाआमाको जीवनयात्रालाई डकुमेन्ट्रीमा कैद गर्न जाँदै छन् । त्यसकै काममा व्यस्त रहेको उनले बताए ।प्रस्तुति : सजना बराल"
लतिकाको फ्रेन्ड फरेभर,"काठमाडौं (कास) गीतकार लतिका श्रेष्ठले फ्रेन्ड फरेभर एल्बम ल्याएकी छन् । एल्बमको राजधानीमा गायिका कुन्ती मोक्तान, सञ्चारकर्मी संगीता लामा लगायतले लोकार्पण गरे । एल्बममा नसोध मलाई, बुझ्नै नसकिने, यस्तो माया, तिमी कहाँ म कहाँ र मलाई सधैं गरी पाँच गीत छन् । नसोध मलाई गीतको म्युजिक भिडियो पनि तयार पारिएको छ ।पाँच गीत रहेको एल्बमका शब्द रचनाका लागि लतिकालाई जानुका ढकालले पनि सघाएकी छन् । सबै गीतमा विनोद पछाईले संगीत दिएका छन् । यिनमा मेलिना राई, स्वरूपराज आचार्य, अन्जु पन्त, पुकार डोटेल, दीप लामा लगायतको स्वर सुन्न सकिन्छ ।"
राजधानीमा अमेरिकी नाटक,"काठमाडौं राजधानीका प्राय: थिएटरमा नाटक मञ्चन हुनुअघि नियम सुनाइन्छ मोबाइल स्विच अफ गर्नुहोला  खानेकुरा नखानुहोला  एकआपसमा कुराकानी नगर्नुहोला । यति बेला भने शिल्पी थिएटरमा अर्को पनि नियम थपिएको छ । हाल मञ्चन भइरहेको नाटक लाइन १६ वर्षभन्दा माथिका उमेर समूहले मात्रै हेर्न पाइन्छ । अमेरिकी नाटककार इज्रेइल होरोभित्जले लेखेको लाइन नाटकमा यस्ता संवाद र दृश्य छन् जसले साना उमेरका दर्शकलाई नाटक हेर्नबाट वञ्चित तुल्याउँछन् । एडल्ट कन्टेन्ट सहितको यो नाटक झन्डै ४० वर्षअघि अमेरिकामा थुप्रै पटक मञ्चन भएको थियो । संसारभर अहिलेसम्म ३५ भाषामा अनुवाद गरी यस नाटकको मञ्चन भइसकेको छ । नेपालमा चाहिँ आकांक्षा कार्कीले अनुवाद तथा निर्देशन गरेकी हुन् । डेढ घण्टा लामो नाटकमा विषयवस्तु सामान्य छ । त्यहाँ कुनै स्टेजको भव्य साजसजावट पनि छैन । मात्रै पाँच जना कलाकार लाइनमा बसेका छन् । र, सबै जनाको पहिलो हुने होडबाजीमै कथा केन्द्रित छ । यो नाटक नेपाली स्टेजमा आउनुको पछाडि निर्देशक आकांक्षाले आफ्नै भोगाइ जोडिएको दाबी गरिन् । सफलताको पछाडि अनेक जुक्ति लगाउने मानिसको भीडमा हामी सबैजना निकै पटक ठोक्किएका हुन्छौं, उनले भनिन्, मेरो भोगाइ पनि त्यस्तै हो । अन्तत: नाटकको मूल मर्मले भनेझंै जीवनको सार्थकता शून्यतामा रहेको महसुस गरेपछि नै यो नाटक मञ्चनका लागि छानेको उनले बताइन् । नाटक अवधिभर दर्शकले हाँसेरै समय सदुपयोग गर्छन् । कलाकारको अभिनयले कतै न कतै बाँधिराख्न सघाउँछ । पाँच जनाको भीडमा एक महिला पात्र छिन्, जसले नाटकमा मसला थप्नुका साथै शक्ति के हो भन्ने पाठ सिकाएकी छन् । रविना पात्रको भूमिकामा देखिएकी लुनिभा तुलाधरको रोचक अभिनयले दर्शक तान्छ । अन्य चार पुरुष कलाकार राजकुमार पुडासैनी, सुदाम सिके, सन्देश शाक्य र सरोज अर्यालले पात्रअनुकूल आआफ्ना अभिनय क्षमता झल्काएका छन् । लाइन केको लागि बसेको ? थाहा छैन । तर, लडाइँ लाइनको अग्रपंक्तिमा बस्न चाहनेहरूबीच छ । उनीहरू अनेक जुक्ति लगाएर आफू प्रथम हुने होडबाजी गरिरहन्छन् । जसको शक्ति उसैको भक्ति भनेझैं जो अगाडि हुन्छ उसलाई हेर्ने नजर पनि फरक हुन्छ । पात्रले निभाइरहेको लाइनको लडाइँमा दर्शकले राजनीतिक, सामाजिक, आर्थिकलगायत विभिन्न शक्ति प्राप्तिका लागि गर्ने संघर्ष महसुस गर्न सक्छन् । रविनामार्फत नाटकले नारी अस्तित्वप्रतिको फरक दृष्टिकोण पस्किने प्रयास गरेको छ । लाइनको पहिलो स्थानमा पुग्न नारी पात्रले पुरुषहरूबीच गरेको यौनिक गतिविधि नाटकको मसला हो । धेरैले रविनालाई पुरुषको प्रयोगरूपी वस्तुको रूपमा बुझ्छन् । केही बेर दर्शकले पनि उस्तै धारणा राख्छन् । तर, यसप्रति स्वयं पात्रको दृष्टिकोणले भने सबैलाई झस्काउँछ । उनी भन्छिन्, प्रयोग मैले पुरुषलाई गरेकी हुँ, मलाई होइन । सफलता पाउन हरेकले हरेकलाई प्रयोग गरिरहेकै हुन्छ भन्ने बुझेपछि मात्रै नाटकमा प्रयुक्त मसला को अर्थ खुल्छ । एक हिसाबले नाटक सामाजिक विसंगतिको अभिव्यक्ति हो । आफू अघि बढ्न नैतिकताका जस्तोसुकै सीमा तोड्न पनि मानिस अघि बढ्छ भन्ने नाटकले बताउँछ । अवरोध र होडबाजीभित्र चलिहरेका दृश्यहरू अन्तत: शून्यतामा टुंगिन्छ । जीवन हुँदासम्म त मानिसले प्रतिस्पर्धा गर्छन्, जीवन नै नभए प्रतिस्पर्धाको अर्थ के ? लाइन बस्नेबारेको सानो विषय समातेको भए पनि नाटकले जीवन र जगतको मूल मर्म बुझाउन सघाउँछ ।कथा घेराको प्रस्तुति रहेको नाटक मंगलबारबाहेक मंसिर ३ सम्म मञ्चन हुनेछ ।"
पन्त र गिरीसहित १५ सम्मानित,"हेटौंडा (कास) मातृभूमि साहित्य समाज, मकवानपुरले १५ स्रष्टालाई पुरस्कृत गरेको छ । समाजले कवि धनराज गिरीलाई महालक्ष्मीमातृभूमि साहित्य पुरस्कार र इतिहासकार प्राज्ञ दिनेशराज पन्तलाई मातृभूमि राष्ट्रिय पुरस्कार प्रदान गरेको छ । दुवै पुरस्कारमा जनही २१ हजार रुपैयाँ र सम्मानपत्र छ । त्यस्तै, १२ हजार ५ सय रुपैयाँ रहेको ईश्वरी स्मृतिमातृभूमि पुरस्कार दाहाल यज्ञनिधिलाई प्रदान गरियो । १० हजार रुपैयाँ रहेको नित्य गोविन्दमातृभूमि संगीत पुरस्कार मकवानपुरका संगीतकर्मी पुरणविक्रम अधिकारीलाई र ५ हजार रुपैयाँ राशिको हातेमालोमातृभूमि सिर्जनशील सम्मान कवि इन्द्रजित चौलागाँईलाई दिइयो । जनही १५ हजार रुपैयाँ रहेको शेखर शर्मा रिजाल स्मृतिमातृभूमि पुरस्कार सरिना पराजुली र सुसन श्रेष्ठलाई दिइयो । १० हजार रुपैयाँ रहेको टंकेश्वरी स्मृतिमातृभूमि दलित विद्यार्थी प्रोत्साहन पुरस्कार जगतजंग लखन्द्री विकलाई दिइयो । तनहुँको महेश संन्यास गुरुकुललाई १० हजार रुपैयाँको क्षेत्रबहादुर स्मृतिमातृभूमि सम्मान तथा भने बाँकेका कवि खगेन्द्र गिरी कोपिलालाई १० हजार रुपैयाँको राजकुमार स्मृति मातृभूमि सम्मान दिइयो । ५ हजार रुपैयाँ रहेको श्याम श्रेष्ठ स्मृति मातृभूमि पुरस्कारबाट पोखराका कवि तीर्थ श्रेष्ठ सम्मानित भए । सञ्चारकर्मी कृष्णराज परियारलाई ५ हजार रुपैयाँ रहेको केशवलाल स्मृतिमातृभूमि पत्रकारिता पुरस्कार र लेखक ज्ञानु अधिकारीलाई त्यति राशिको मायादेवीमातृभूमि साहित्य पुरस्कार दिइयो । ५ हजार नै रहेको होमनाथ बलदेवीमातृभूमि छन्द साहित्य सम्मान राजेश्वरी काफ्लेले पाउँदा संरक्षणकर्मी चित्र गुरुङलाई कनक सिंह वातावरण र मातृभूमि सम्मान दिइयो । लेखक डा तुलसी भट्टराई, समाज अध्यक्ष राजबाबु पहाडीले पुरस्कार हस्तान्तरण गरे ।"
नेपाल भाषाका चार स्रष्टा सम्मानित,"भक्तपुर (कास) संस्कृति संवद्र्धनका लागि युवा संस्थाले चित्लाङका संस्कृतिविद् शान्तलाल गमाल, फिल्म निर्देशक आर्यम नकर्मी, पत्रकार उदयबहादुर अमात्य र सुरेश किरणलाई सम्मान गरेको छ । वरिष्ठ हास्य कलाकार मदनकृष्ण श्रेष्ठले सम्मानपत्र हस्तान्तरण गरे । कार्यक्रममा ओम नरहरि श्रेष्ठ, केशरत्न श्रेष्ठ, पुष्परत्न तुलाधर, तेजरत्न शाक्य, भरत शमशेर लगायतले नेपाल भाषामा हास्यव्यंग्य रचना वाचन गरे । वरिष्ठ कलाकार श्रेष्ठसँगै मध्यपुर थिमि नगरपालिकाका प्रमुख मदनसुन्दर श्रेष्ठ, संस्थाका संरक्षक गणेशराम लाछीले मौलिक भाषा, साहित्य र कलाको संरक्षणमा जोड दिए ।"
धरानमा सेलेब्रिटी नाइट,"धरान (कास) फिल्म, रंगमञ्च, कलासंस्कृति, गीतसंगीतदेखि फेसन र मोडलिङ क्षेत्रसम्म पहिचान बनाएका धराने कलाकर्मी सम्मानित भएका छन् । ह्वाइट हाउस कलेजले सेलेब्रिटी नाइट आयोजना गरी कलाकर्मीहरूलाई सम्मान गरेको हो ।फिल्म क्षेत्रबाट सम्मान पाउनेमा नवनायिका रेखा फागो, प्रेशिका निरौला, अभिनेतानिर्देशक प्रेम सुब्बा, गुरुङ सोल्टी, नवीन गुरुङ, विनोद तखाछे, निर्माता किशोर सम्बाहाम्फे, नवीन मेन्याङ्बो लगायत थिए । रंगमञ्चबाट गोपाल देवान, प्रबिन राई, कैलाश कार्की, सन्तोष थेबे, मदन गुप्ता, हिमाल दहाल, विष्णु मोक्तानले सम्मान पाए । गीत संगीततर्फ एपी शेर्पा, सुमन श्रेष्ठ, मीना सिंगक, भाइसन बर्देवा र फेसन मोडलिङतर्फ मिस पूर्वाञ्चल रुबी लिम्बू, सिमरन श्रेष्ठ, अनु ढुंगाना सम्मानित भए ।धरानका किशोरकिशोरी संलग्न स्मृति एन्ड हर ब्यान्डको प्रस्तुति र कलाकारहरूको नृत्यसहित सम्पन्न सेलेब्रिटी नाइटमा होटल म्यानेजमेन्टमा पढ्दै गरेका विद्यार्थीहरूले तयार पारेका विभिन्न परिकार चखाइएको थियो ।कलेजका प्रमुख कार्यकारी अधिकृत अरुण प्रधानले सम्मानको संस्कार बसाउन कार्यक्रम गरिएको बताए । प्रधान फिल्मकर्मी समेत हुन् ।"
क्याटालान नेताले आत्मसर्मपण गरे,"ब्रसेल्स (बीबीसी) क्याटालोनियाका अपदस्थ नेता कार्लस पुइग्डेमोन्ट र अन्य चार जनाले आइतबार बेल्जियमको प्रहरीसमक्ष आत्मसमर्पण गरेका छन् । स्पेनले युरोपेली संघका ५ देशबाट उनलाई पक्राउ गर्न सकिने गरी आदेश जारी गरेपछि उनले आत्मसमर्पण गरेका हुन् । बेल्जियमको अदालतले उनीहरूविरुद्धको युरोपेली पक्राउ आदेशबारे सोमबार निर्णय गर्ने भएको छ । महान्यायधिवक्ताका प्रवक्ताका अनुसार सोमबार हुने अदालतको फैसलापछि उनीहरूलाई सुपुर्दगी गर्नेनगर्नेबारे टुंगो लाग्नेछ । यसअघि पुइग्डेमोन्टले आफू र अन्य ५ नेताविरुद्ध लगाइएको आरोपका बारेमा बेल्जियमकै अदालतबाट सहयोग लिन चाहेको बताएका थिए । आइतबार ट्वीट गर्दै उनले आफूहरूलाई पक्राउ गर्न स्पेनले पत्राचार गरेकाले बेल्जियमको अदालतसँग सहयोग लिने उल्लेख गरेका थिए । उनले आफूहरूविरुद्धका कानुनी विषयमा बेल्जियमको अदालतबाट न्याय लिने तथा अनुसन्धानका लागि अदालतलाई सहयोग गर्ने पनि बताएका थिए । उनीहरूलाई पक्राउ गर्नका लागि स्पेनले शुक्रबार बेल्जियमका महान्यायाधिवक्ताको कार्यालयमा पत्र पठाएको थियो । पुइग्डेमोन्ट र उनका पूर्वमन्त्रीलाई स्पेनले विद्रोह, राज्यद्रोह र सार्वजनिक सम्पत्तिको दुरुपयोग लगायतका आरोप लगाएको छ । संविधानको उल्लंघन गरी क्याटालोनियालाई स्वतन्त्र राज्य घोषणा गरेपछि स्पेनले क्षेत्रीय संसद् विगठन गरी गत साता प्रत्यक्ष शासन लागू गरेको हो । त्यसलगत्तै उनीहरू भागेर बेल्जियमको राजधानी ब्रसेल्स पुगेका थिए ।"
साउदी राजकुमार पक्राउ,"रियाद (एजेन्सी) साउदी अरेबियामा भ्रष्टाचारविरुद्ध गठित निकायले ११ जना राजकुमार, ४ मन्त्री र दर्जनौं पूर्वमन्त्रीलाई नियन्त्रणमा लिएको छ । राजकीय आदेशमार्फत राजकुमार मोहम्मद बिन सलमान नेतृत्वमा नयाँ भ्रष्टाचार विरुद्धको समिति गठन भएको केही घण्टामै उनीहरूलाई नियन्त्रणमा लिइएको हो । बीबीसीका अनुसार नियन्त्रणमा लिइएकामध्ये राजकुमार अलवालिद बिन तलाल पनि छन् । पक्राउ परेका अन्यको विवरण सार्वजनिक गरिएको छैन । उनीहरूलाई नियन्त्रणमा लिनुको आरोपबारे भने प्रस्ट पारिएको छैन । अन्तर्राष्ट्रिय सञ्चार माध्यमले सुधार कार्यक्रमको नेतृत्व गरेका युवराज राजकुमार सलमानले शक्ति बढाउँदै लगेको जनाएका छन् । साउदी सञ्चार संस्था अल अरेबियाका अनुसार नवगठित समितिले सन् २००९ मा जेद्दाहमा आएको बाढी र सन् २०१२ मा कोरोना जीवाणु मुद्दाबारे अनुसन्धान सुरु गर्ने जनाएको थियो । समितिलाई कुनै पनि मुद्दामा छानबिन, पक्राउ, यात्रा प्रतिबन्ध तथा सम्पत्ति रोक्का गर्न सक्ने अधिकार दिइएको छ । त्यसैगरी एक फरक समाचारमा साउदी राजा सलमान बिन अब्दुल्लाजिज अल साउदले राष्ट्रिय गार्ड र जलसेना प्रमुख परिवर्तन गरेका छन् । एसपीएका अनुसार राष्ट्रिय गार्ड प्रमुख राजकुमार मितेब बिन अब्दुल्लाह र जलसेना कमान्डर अब्दुल्लाह बिन सुल्तान बिन मोहम्मदलाई बर्खास्त गरिएको हो । राजकुमार मितेबलाई शक्तिशाली राष्ट्रिय गार्डको प्रमुखबाट हटाउनुको औपचारिक कारण भने खुलाइएको छैन । राजकुमार अब्दुल्लाह दिवंगत राजा अब्दुल्लाहका छोरा हुन् । राजकुमार मोहम्मदले हालै साउदी अरेबियालाई आधुनिकीकरणतर्फ लग्न मध्यमार्गी इस्लाम नीति ल्याउनुपर्नेमा जोड दिएका थिए । मोहम्मदले अतिवादका अवयवलाई निमेट पार्ने प्रतिबद्धता व्यक्त गर्दै आएका छन् । उनले गत वर्ष सामाजिक र आर्थिक परिवर्तनका लागि बृहत् योजना सार्वजनिक गरेका थिए । को हुन् अलवालिद ?लन्डन स्याभोइ होटलका मालिक अलवालिद विश्वकै धनीमध्येका एक हुन् । फोब्र्स म्यागाजिनका अनुसार उनीसँग कुल १७ खर्ब अमेरिकी डलर सम्पत्ति छ । उनको गिरफ्तारीसँगै किङडम होल्डिङ कम्पनीको सेयरमा करिब १० प्रतिशतले गिरावट आएको छ । अलवालिदको किङडम होल्डिङ साउदी अरबको रियादमा रहेको अन्तर्राष्ट्रिय लगानी कम्पनी हो । यससँगै उनको सामाजिक सञ्जाल ट्वीटर र एप्पल कम्पनीमा पनि लगानी रहेको छ । उनको रुपर्ट मर्डोकको समाचार संस्था, सीटीग्रुप बैंक, फोर सिजन्स होटल समूहमा पनि लगानी रहेको छ । अलवालिनले अमेरिकी राष्ट्रपति डोनाल्ड ट्रम्पको होटल र नौकाको नियन्त्रण आफ्नो हातमा लिएपछि उनहरूबीच ट्वीटरमा भनाभन भएको थियो । सन् २०१५ को डिसेम्बरमा उनले ट्वीटरमार्फत ट्रम्प राष्ट्रपति पदका लागि चुनाव लड्ने निर्णय रिपब्लिकन पार्टीका लागि मात्र नभई समग्र अमेरिकाका लागि अपमान भएको धारणा राखेका थिए । उनले ट्रम्पलाई चुनाव नजित्ने दाबी गर्दै चुनावी प्रतिस्पर्धा त्याग्नु राम्रो हुने बताएका थिए । जवाफमा ट्रम्पले उनलाई मूर्ख राजकुमार को संज्ञा दिँदै आफ्नो बुबाको सम्पत्तिले अमेरिकी राजनीतिज्ञलाई नियन्त्रण गर्ने सपना नदेख्न सुझाव दिएका थिए । उनले २०१० नोभेम्बर १३ देखि तीन दिन नेपाल भ्रमण गरेका थिए ।"
अमेरिकाजापान सम्बन्ध मजबुत : ट्रम्प,"टोकियो (एजेन्सी) अमेरिकी राष्ट्रपति डोनाल्ड ट्रम्पले अमेरिका र जापानबीचको गठबन्धनलाई कुनै पनि देशले कम आँक्न नसक्ने बताएका छन् । एसिया भ्रमणका क्रममा जापान पुगेका ट्रम्पले टोकियोको पश्चिममा रहेको योकोता सैनिक अखडामा बोल्दै दुई मुलुकबीचको गठबन्धनको प्रशंसा गरे । याकोता अमेरिकी र जापानी सेनाको संयुक्त सैनिक अखडा हो । ट्रम्पले आफू राष्ट्रपति रहुन्जेल शान्ति कायम राख्न र स्वतन्त्रता रक्षाका लागि सैनिक सहयोग जारी राख्ने प्रतिबद्धता जनाए । आफ्नो स्वतन्त्रताको रक्षा गर्ने विषयमा वासिङ्टन कहिल्यै कमजोर नहुने दाबी गर्दै ट्रम्पले भने, कुनै पनि मुलुक वा तानाशाहले अमेरिकी संकल्पको बेवास्ता गर्न सक्दैन । उत्तर कोरियाली परमाणु कार्यक्रम र क्षेप्यास्त्र परीक्षणका कारण कोरियाली प्रायद्वीपमा तनाव उत्कर्षमा पुगेका बेला ट्रम्प एसिया आइपुगेका हुन् । ट्रम्पले विगतमा अमेरिकाको बेवास्ता गर्ने देश पीडामा गुज्रिरहेको दाबी गरे । हामी यो मुद्दा छिटो समाधान होस् भन्ने चाहन्छौं । ट्रम्पले भने, यो अमेरिका र विश्वकै लागि ठूलो समस्या भइसकेको छ । भ्रमणका क्रममा ट्रम्पले दक्षिण कोरिया र जापानप्रति ऐक्यबद्धता जनाउने तथा प्योङयाङविरुद्ध कडा नीति लिन चीनलाई दबाब दिने अपेक्षा गरिएको छ । साथै उनले एसियाली देशसँगको खुला व्यापार नीतिबारे समेत केही महत्त्वपूर्ण निर्णय लिने जनाइएको छ । जापानी क्षेत्रमा पाइला टेक्नुअघि पत्रकारसँग कुरा गर्दै ट्रम्पले रुसी समकक्षी भ्लादिमिर पुटिनसँग पनि भेट हुन सक्ने बताए । उनले भने, मेरो विचारमा मेरो पुटिनसँग पनि भेट हुन सक्छ । उत्तर कोरियाली परमाणु मुद्दामा हामी पुटिनको सहयोग चाहन्छौं । ट्रम्पले जापानी प्रधानमन्त्री सिन्जो अबेसँग केही चरणको गल्फ समेत खेलेका थिए ।"
खोइ दलित उम्मेदवार ?,"मोरङ (कास) आगामी निर्वाचनका लागि प्रदेश १ का कुनै पनि क्षेत्रमा प्रत्यक्षतर्फ दलित समुदायका एउटै उम्मेदवार छैनन् । दलहरूमा जातीय सोच हट्न नसकेकै कारण दलितलाई उम्मेवार हुनबाट वञ्चित गराइएको टिप्पणी हुन थालेको छ । आपूर्तिमन्त्री मीनबहादुर विश्वकर्मा कांग्रेसका प्रभावशाली नेता हुन् । उनीसमेत प्रतिनिधिसभाको समानुपातिकमा पारिएका छन् । मलाई पार्टीले पहिलो चरणमा सुनसरी १ बाट प्रत्यक्षमै सिफारिस गरेको हो तर संघीय समाजवादीसँग तालमेलमा उक्त क्षेत्र छाड्नुपर्यो, उनले भने, कांग्रेसबाट प्रदेश १ मा एक्लो सक्षम उम्मेदवार थिएँ तर तालमेलले मेरो भाग खोसियो । आर्थिक, सामाजिक, राजनीतिक रूपमा दलितहरूको नेतृत्व विकास नभएकाले दलहरूले उम्मेदवार नबनाएको उनको भनाइ छ । नेतृत्व विकासका लागि सरकारी तथा गैरसरकारी संघसंस्थाको लगानी र तालिम मात्र पर्याप्त छैन, उनले भने, आर्थिक, सामाजिक, सांस्कृतिक र राजनीतिक रूपमा सक्षम हुनुपर्छ । उनी दोस्रो संविधानसभा निर्वाचनमा पनि समानुपातिकबाटै सांसद भएका थिए । एमाले केन्द्रीय सदस्य जीवन घिमिरेले १ नम्बर प्रदेशमा उल्लेख्य संख्यामा रहेका दलितलाई पार्टीले प्रत्यक्षबाट उम्मेदवार बनाउन नसक्नु दु:खद भएको बताए । वर्षौंदेखि शोषित, उत्पीडित दलित समुदायका लागि लडदै आएको एमालेले उनीहरूलाई उम्मेदवार बनाउन नसकेको कुरा आत्मसात गरेका छौं, उनले भने, अहिलेको चुनावी प्रतिस्पर्धामा जित्नैपर्ने अवस्था रहेको र विद्यमान सामाजिक संरचनामा दलित उम्मेदवार स्वीकार्य नहुने अवस्थाले दलहरूले दलितलाई उम्मेदवार बनाउन सकेका छैनन् । आगामी दिनमा यस्तो अवस्था चिर्दै प्रत्यक्षबाटै दलित उम्मेदवार जिताउन लागिपर्ने प्रतिबद्धता उनले जनाए । पहिलो संविधानसभा निर्वाचनमा मोरङ ८ बाट निर्वाचित माओवादी केन्द्रका जिल्ला संयोजक गोपी अछामीले पनि यसपालि टिकट पाएनन् । पार्टीले उनको नाम प्रतिनिधिसभाको समानुपातिकमा राखेको छ । प्रत्यक्षबाट प्रतिनिधिसभामा लड्न मन थियो तर पार्टीले टिकट दिएन, उनले भने, आफू बसेको क्षेत्र ३ एमालेको कोटामा परेकाले पनि टिकट पाइनँ । पार्टीले चाहेको भए हुन सक्थ्यो । पार्टीले दलित उम्मेदवार उठाउन नसक्नुमा सिट बाँडफाड पनि एउटा कारण रहेको उनको भनाइ छ । एमालेसँग चुनावी तालमेलमा जुनजुन क्षेत्र माओवादीले पायो, तिनमा एक जना पनि दलित उम्मेदवार छैनन् । हाम्रो समाज जातीय भावनाभन्दा माथि उठ्न नसकेकाले पनि दलित नेताले टिकट पाउन नसकेका हुन्, अछामीले भने, जातीय रूपमा खण्डित सामाजिक अवस्थाबाट सिट गुम्ने डरले दलितलाई उम्मेदवार नबनाउनु अर्को कारण हो । अधिकारकर्मी उमेश विश्वकर्मा दलहरू जातीय मानसिकताबाट माथि उठ्न नसकेकाले नै दलितले उम्मेदवार बन्न नपाएको ठान्छन् । २१ औं शताब्दीमा नेता र दल जातीयताभन्दा माथि समानताको पक्षमा उठ्न नसक्नु ठूलो विडम्बना हो, उनले भने । सरकारी तथा गैरसरकारी संघसंस्थाले समाजमा गरेको लगानीले सामाजिक प्रक्रिया अगाडि बढे पनि व्यक्तिको चेतना विकास हुन नसकेको विश्वकर्मा बताउँछन् । दलितलाई अहिले पनि समाजले स्वीकारिसकेको अवस्था छैन । उनीहरूमाथि जातीय छुवाछूत र हीन भावनाले हेर्ने अवस्था कायमै छ, उनले भने, समाजले स्वीकारिनसकेको समुदायबाट उम्मेदवार बनाए सिट गुम्ने जोखिम देखेर दलले दलितलाई उम्मेदबार बनाएनन् । अत्यधिक दलित समुदायको बसोबास रहेको २ नम्बर प्रदेशमा समेत दलले दलित समुदायको उम्मेदवारीलाई प्राथमिकता दिएनन् । समानुपातिक समावेशीको नारा लगाउँदै आएका मधेसकेन्द्रित दलले पनि दलितलाई उम्मेदवार बनाउन नसक्नुले समाजमा व्याप्त जातीय भेदभाव उजागर भएको सिरहाका दिलीप सदाय बताउँछन् । दलित समुदायमध्ये मुसहरको जनसंख्याले नै सिरहामा एउटा सांसद जिताउन सकिने अवस्था भए पनि दलहरूले त्यसको कदर गरेनन्, उनले भने ।"
गाउँपालिका बैठकमा खुकुरी हानाहान,गोरखा (कास) गाउँपालिका केन्द्रबारे विवाद हुँदा आइतबार साँझ भीमसेन५ बगुवामा खुकुरी हानहान भएको छ । माओवादी कार्यकर्ता केन्द्र बगुवामै राख्ने पक्षमा भए पनि कांग्रेसको बहुमत रहेको गाउँपालिका सभाले वडा नं १ घ्याम्पेसाल सार्ने निर्णय गरेपछि विवाद भएको हो ।
मैदानमा मन्त्रीपूर्वमन्त्री जसले सम्हाले अर्थ मन्त्रालय,काठमाडौं अर्थ मन्त्रालयको जिम्मेवारी सम्हालेका सात पूर्व र एक बहालवाला मन्त्री अहिले सांसद बन्न चुनावी मैदानमा उत्रिएका छन् । बहालवाला अर्थमन्त्री ज्ञानेन्द्रबहादुर कार्कीसहित ७ पूर्वअर्थमन्त्री प्रतिनिधिसभा निर्वाचनमा प्रत्यक्ष तर्फका प्रत्याशी बनेका हुन् । अर्थमन्त्री कार्की कांग्रेसबाट सुनसरी ४ को चुनावी प्रतिस्पर्धामा छन् । उनीसँग वाम गठबन्धनका रमेश श्रेष्ठ प्रतिस्पर्धामा गर्दै छन् । कार्की यसअघि समानुपातिक सांसद थिए ।पछिल्लो दुई सरकारमा अर्थ र परराष्ट्र हुँदै हाल बिनाविभागीय भएका मन्त्री कृष्णबहादुर महरा दाङबाट चुनाव लड्दै छन् । रोल्पाका महरा दाङ २ बाट निर्वाचनमा होमिएका छन् । उनको क्षेत्रबाट कांग्रेसका राजु खनाल चुनावी मैदानमा छन् ।प्रधानमन्त्रीसमेत भइसकेका बाबुराम भट्टराई गृह जिल्ला गोरखाबाट उम्मेदवार छन् । अर्थ र प्रधानमन्त्री हुँदा माओवादीमा रहेका भट्टराई यसपटक नयाँ शक्तिका तर्फबाट उम्मेदवार छन् । गोरखा २ मा उनलाई नेपाली कांग्रेसले सघाएको छ । उनका प्रतिद्वन्द्वीका रूपमा वाम गठबन्धनका नारायणकाजी श्रेष्ठ छन् । श्रेष्ठ माओवादीका प्रभावशाली नेतामध्ये एक हुन् । पहिले एकै दलमा रहेका भट्टराई र श्रेष्ठको भिडन्तलाई मुलुकभरि नै चासोका रूपमा हेरिएको छ ।सातपटक अर्थमन्त्री भएका रामशरण महत आफ्नै गृहजिल्ला नुवाकोटबाट यसपटक पनि चुनावी मैदानमा छन् । यसअघि पनि नुवाकोटबाटै जितेका महतले क्षेत्र नम्बर २ बाट उम्मेदवारी दिएका छन् । उनका प्रतिस्पर्धीका रूपमा माओवादी केन्द्रका हितबहादुर तामाङ छन् । एमाले र माओवादीसहितको वाम गठबन्धनबाट तामाङ उम्मेदवार हुन् ।२०४६ को जनआन्दोलनपछि पहिलो निर्वाचित सरकारका अर्थ राज्यमन्त्री महेश आचार्य मोरङबाट निर्वाचनमा उत्रिएका छन् । उनी मोरङ ४ बाट कांग्रेसका उम्मेदवार हुन् । यसअघि पनि उनी मोरङबाट निर्वाचित भएका थिए । उनको निर्वाचन क्षेत्रमा माओवादीका अमनलाल मोदी वाम गठबन्धनका उम्मेदवार छन् । अर्का अर्थमन्त्री सुरेन्द्र पाण्डे चितवन १ बाट उम्मेदवार भएका छन् । एमाले नेता पाण्डेलाई कांग्रेसका राजेन्द्र बुर्लाकोटीले चुनौती दिएका छन् । पाण्डे यसअघि २०७० को संविधानसभा निर्वाचनमा पनि चितवनबाटै सांसद बनेका थिए । माओवादी नेता वर्षमान पुन यसपटकको निर्वाचनमा आफ्नै गृहजिल्ला फर्केका छन् । उनी रोल्पा १ बाट वाम गठबन्धनका उम्मेदवार हुन् । २०७० को निर्वाचनमा मोरङबाट पराजित भएका पुन यसपटक आफ्नै ठाउँ गएका छन् । उनीसँग कांग्रेसका अमरसिंह पुन भिडेका छन् । एमालेका उपमहासचिव विष्णु पौडेल रूपन्देहीबाट नै उम्मेदवार छन् । यसअघिको निर्वाचनमा उनी रूपन्देहीबाट निर्वाचित भएका थिए । उनको क्षेत्रमा कांग्रेसका युवराज गिरी चुनावी मैदानमा छन् ।२०५१ मा अर्थमन्त्री हुँदा आफ्नो गाउँ आफैं बनाऊँ र वृद्ध भत्तालगायतको काम सुरु गरेको जस पाएका एमाले नेता भरतमोहन अधिकारी भने यसपटक चुनावी मैदानमा छैनन् । उनी समानुपातिकको सूचीमा समेत परेका छैनन् । पञ्चायत र बहुदल आउँदासमेत पटकपटक अर्थमन्त्री भएका प्रकाशचन्द्र लोहनी पनि यसपटक प्रत्यक्ष निर्वाचन लडेका छैनन् । भेषबहादुर थापा पञ्चायतकालका अर्थमन्त्री र शाही शासनका बेला परराष्ट्रमन्त्री भए । राष्ट्र बैंकको गभर्नरसमेत भएका थापा सक्रिय राजनीतिमा छैनन् ।अर्का अर्थमन्त्री देवेन्द्रराज पाण्डे नागरिक समाज अगुवाका रूपमा सक्रिय छन् । उनी पनि निर्वाचनमा छैनन् । शाही शासनकालका मन्त्रीहरू मधुकर शमशेर जबरा र रूप ज्योति पनि सक्रिय राजनीतिमा छैनन् । जबरा शिक्षणमा छन् भने रूप ज्योति व्यवसायी हुन् । २०७० को संविधानसभा निर्वाचन गराउन गठित तत्कालीन प्रधानन्यायाधीश खिलाराज रेग्मी सरकारका अर्थमन्त्री शंकर कोइराला अवकाश जीवन बिताइरहेका छन् । सरकारको सचिवसमेत भइसकेका उनी साहित्यतिर बढी आकर्षित छन् ।
धान थन्काउन खाडीबाट आए युवा,"पोखरा हर्कबहादुर रसाइलीको मलेसियामा महिनाको पारिश्रमिक ४ सय ८१ रिंगेट अर्थात् ११ हजार ७ सय ८२ रुपैयाँ थियो । पोखरा २९ पटनेरीका ३१ वर्षीय यी युवक थप समय काम गरेर महिनाको त्यस्तै २०२२ हजार कमाइ गर्थे । खर्च काटेर १५ हजार जोगिन्थ्यो । धान थन्काउने मजदुरी गर्न दुई महिनाअघि घर फिरेका उनी अहिले बिहानबेलुका मासुभात र खाजा खाएर दैनिक हजार रुपैयाँ बचत गर्दै आएका छन् । खाडीमा न्यून पारिश्रमिक पाउँदै आएका हर्कबहादुरजस्ता पटनेरीका दर्जन युवा धान थन्काउने मजदुरी गर्न घर फिरेका छन् । उनीहरूलाई अहिले धान थन्काउने चटारो छ । कात्तिक महिनामा त धान थन्काउने चटारोले पैसा पनि राम्रै कमाइन्छ, हर्कबहादुरले भने, घरमै यसरी पैसा कमाउने हो भने विदेश जानु नै पर्ने रहेनछ ।छिमेकका युवाले खाडी गएर कमाएको देखेर आफू पनि बिदेसिएको उनले बताए । तर, सामान्य साक्षर मात्रै रहेकाले मलेसियामा पनि न्यून ज्यालामा मजदुरी गर्नुपरेको उनको भनाइ छ । स्थानीय समिर विक, दुर्गाबहादुर विक, गोपी सुनार, विनोद विक, ज्ञानु थापा र ललित परियारलगायतका युवा खाडीको विभिन्न मुलुकबाट घर फर्किएर धान थन्काउन खटिएका हुन् । ८१० जना मानिसहरू भएर बिहानै धान झार्न जाने, मध्याह्न पराल र धान थन्काउने गर्दा समय गएको पत्तै नपाइने कतारबाट तीन महिनाअघि फर्किएका २९ वर्षीय तिलक परियारले बताए । धान थन्काउने खेताला जाँदा खाएको समेत हिसाब गर्दा महिनाको ४५५० हजार रुपैयाँ कमाइ हुने रहेछ, उनले भने, विदेश गए पैसा सजिलै कमाउन सकिन्छ भन्ने सोचेको थिएँ । त्यस्तो होइन रहेछ । गर्न सके यताको कमाइ पनि राम्रै हुने रहेछ । कमाइ न्यून भएकाले पनि उक्त कम्पनीमा नजाने र राम्रो पारिश्रमिक पाए अर्को कम्पनीमा जाने योजना बनाएको उनको भनाइ छ । कतारमा आफूले मासिक २० हजार रुपैयाँ बचत गर्ने बताए ।आफूहरू साक्षार मात्रै रहेकाले पनि खाडीमा धेरै तलब नपाइने भएकाले धान पराल थन्काउने काम आफूहरूको आकर्षणमा परेको २९ वर्षीय विनोदले बताए । कतारमा खासै राम्रो काम परेन । १२१५ घण्टा खटिँदासमेत महिनाको २५ हजार रुपैयाँ बचत हुन्थेन, उनले भने, अहिले यहाँ घरपरिवारसँग बसेर महिनाको ३० हजार बचाउन सकिएको छ ।धान पराल थन्काउने समय कात्तिक महिनामा मात्रै आफूहरूले उक्त रकम कमाउने र अन्य समयमा त्यसै बस्नुपर्दा खाडी जानुपर्ने बाध्यता रहेको उनीहरूले बताए । बाह्रैमहिना यस्तो काम पाए खाडीमा किन गइन्थ्यो होला र ? ३३ वर्षीय ज्ञानुले भने, धान खेती थन्काएपछि त कामै छैन । त्यसैले खाडी जानुपर्ने बाध्यता हो ।धान खेती थन्काउने समय पारेर छोरा घरमा आएको हर्कबहादुरका बुबा ५२ वर्षीय कुलमानले बताए । खाडीमा राम्रो कमाइ नभएका गाउँका अधिकांश युवा धान थन्काउने समयमा घर फिर्ने र मजदुरी गरी पैसा कमाउने गरेको उनले बताए । श्रम गर्नेहरूले नै श्रमको मूल्य बुझ्दा रहेछन्, उनले भने, खाडीबाट फिरेका युवाले गर्दा खेती थन्काउन सजिलो भएको छ । आफूले लगाएको ५ रोपनी क्षेत्रफलको धान र पराल थन्काउन आफूले पाँचजना पुरुष र तीनजना महिला खेताला हालेको खेतधनी बुद्धिलाल थापाले बताए । धान पराल थन्काउन खाडी गएका गाउँका युवा आएपछि निकै राहत मिलेको उनले सुनाए । पैसा तिर्छु भन्दा पनि भनेजस्तो खेताला पाइँदैन, उनले भने, खाडीबाट फर्किएका युवाले गर्दा पोहोर र अहिले निकै राहत मिलेको छ ।कास्कीमा कुल २ लाख १७ हजार हेक्टर क्षेत्रफलमध्ये जनशक्ति अभावमा ४८ हजार ६ सय ३३ हेक्टर क्षेत्रफलमा मात्रै खेती गरिने जिल्ला कृषि विकास कार्यालयले जनाएको छ । खेती गर्ने मजदुर नपाइँदा २० हजार ३ सय ३४ हेक्टर क्षेत्रफल बाँझो रहेको वरिष्ठ कृषि विकास अधिकृत लोकेन्द्र बोहराले बताए । खाडी मुलुकमा जस्तो परिश्रम गर्ने हो भने यहीँ कमाउन सकिन्छ, उनले भने, तर, पैसा कमाउने मोहले युवा विदेश भासिने गर्दा श्रमिक पाउनै गाह्रो छ । त्यसको मार कृषि उत्पादनमा परेका छ ।"
हुवावे नोभा २आई भित्रिँदै,"काठमाडौं (कास) हुवावे उपभोक्ता व्यवसाय समूहले नेपाली बजारमा चाँडै नै हुवावे नोभा २ आई स्मार्टफोन ल्याउँदै छ । यो स्मार्टफोनले हुवावेको पहिलो फ्रन्ट र ब्याक डुअल लेन्स क्यामराहरूको विशेषता प्रदान गर्ने जारी विज्ञप्तिमा छ । यसमा फुलभ्यु डिस्प्लेको डिजाइन प्रत्येक सेल्फी, इमेज र सामाजिक सञ्जालसँग तालमेल राख्नका लागि तयार गरिएको दाबी कम्पनीको छ । कम्पनीका अनुसार ८३ प्रतिशतको स्क्रिनटुबडी रेसियो र १८:९ आस्पेक्टले यसलाई स्पष्ट, सफा र उज्यालो इमेजका लागि सुन्दर वाइड स्क्रिन भ्युइङ अनुभूति ग्राहकलाई प्रदान गर्नेछ ।"
आईएमईद्वारा १० लाख प्रदान,"काठमाडौं (कास) दसैं, तिहार र छठ पर्वलाई लक्षित गरी आईएमईले ल्याएको अफरअन्तर्गत १० लाख राशिको पहिलो बम्पर उपहारका विजेतालाई रकम प्रदान गरिएको छ । विजेता अम्बिका न्यौपानेलाई उक्त रकम बराबरको चेक प्रदान गरिएको हो । कतारबाट नेपालमा रहेका आफन्तलाई २७ हजार ५ सय पठाउँदा थानेश्वर न्यौपानेलाई उपहार परेको थियो । सेवाग्राही थानेश्वरको सिफारिसमा अम्बिकालाई रकम प्रदान गरिएको जारी विज्ञप्तिमा छ ।"
एनआईसी एसियाको शाखा विस्तार,"काठमाडौं (कास) एनआईसी एसिया बैंकले बाँकेको खजुरा, बर्दियाको मगरागडी र मोरङको रमाइलो चोकमा शाखा सञ्चालनमा ल्याएको छ । यी तीनसहित बैंकले १३३ शाखा कार्यालय र १ सय ४१ एटीएम काउन्टरबाट ग्राहकलाई सेवा प्रदान गर्दै आएको जारी विज्ञप्तिमा छ । बैंकले हरेक सम्भावित बजार क्षेत्रमा ग्राहकलाई सेवा उपलब्ध गराउने अभिप्रायले थप शाखा सञ्चालन गर्ने योजना अगाडि सारेको जनाएको छ ।"
नेपाल एसबीआई बट्टारमा,"काठमाडौं (कास) नेपाल एसबीआई बैंकले नुवाकोटको बट्टारमा शाखा सञ्चालनमा ल्याएको छ । नेपाल राष्ट्र बैंकका कार्यकारी निर्देशक नारायणप्रसाद पौडेलले उक्त शाखाको उद्घाटन गरेको जारी विज्ञप्तिमा उल्लेख छ । बैंकले पूर्व मेचीदेखि पश्चिम महाकालीसम्म ३ वटा क्षेत्रीय कार्यालय, ७ वटा एक्सटेन्सन काउन्टर, एक इनटच आउटलेट र ६८ शाखाबाट ग्राहकलाई आफ्नो सेवा प्रदान गर्दै आएको जनाएको छ ।"
एलपीमा ग्यास वन नेपाल,काठमाडौं (कास) नेपालमा वैदेशिक लगानीमा ग्यास वन नेपाल नामक एलपी ग्यास कम्पनी सञ्चालनमा आएको छ । नेपालको एलपी ग्यास कम्पनी एनएल ग्यास को ५१ प्रतिशत सेयर खरिद गरी यो सञ्चालनमा आएको जारी विज्ञप्तिमा छ । नेपालमा भएका ५६ एलपी ग्यास उद्योगमध्ये यो पहिलो जापानी संयुक्त लगानीको कम्पनी भएको दाबी गरिएको छ ।
माछापुच्छ्रे र कोरियाली बैंकबीच सम्झौता,"काठमाडौं (कास) माछापुच्छ्रे बैंक र इन्डस्ट्रियल बैंक अफ कोरियाबीच रेमिट्यान्स सम्झौता भएको छ । सम्झौतापछि दक्षिण कोरियामा कार्यरत नेपालीहरूले इन्डस्ट्रियल बैंक अफ कोरियाको माध्यमबाट माछापुच्छ्रे बैंकका नेपालभरिका ६२ शाखा, ४ एक्स्टेन्सन काउन्टर र ६ शाखारहित सेवा काउन्टरमा रकम पठाउन सक्ने जारी विज्ञप्तिमा उल्लेख छ ।"
दुई वर्षमा डेढ अर्ब कित्ता सेयर थपिए,"नेप्से १५ सयमुनिसेयर कारोबार मापक नेप्से परिसूचक आइतबार फेरि १ हजार ५ सयमुनि झरेको छ । तिहारपछि खुलेको बजार निरन्तर रूपमा घट्न थालेपछि आइतबारसम्म १ हजार ४ सय ९६४६ विन्दुमा ओर्लेको हो । यो करिब २ महिनाअघिको अवस्था हो । गत भदौ २८ गते परिसूचक १ हजार ४ सय ९३२० विन्दुमा थियो । उक्त विन्दुबाट बढ्न थालेको बजार १ हजार ५ सय ७२ विन्दुसम्म पुगेर घट्न थालेको थियो । त्यो क्रम निरन्तर जारी रहेपछि आइतबारसम्म आइपुग्दा १ हजार ५ सय विन्दुभन्दा तल आइपुगेको हो । तरलताको अवस्था सहज भए पनि बैंक तथा वित्तीय संस्थाले ब्याजदर नघटाएको, सेयर खरिद कर्जाका लागि सहज अवस्था नभएको, बजार घट्दो प्रवृत्तिमा रहेको, चुनाव नजिकिएकाले लगानीकर्ता पर्ख र हेरको अवस्थामा रहेकोलगायत कारण नेप्से परिसूचक निरन्तर घटिरहेको विश्लेषकहरूको तर्क छ ।"
अनलाइनमा गलत विज्ञापन गरे जरिवाना,बेइजिङ (एजेन्सी) चीनमा इन्टरनेट सपिङ वेबसाइटहरूले आफ्ना उत्पादनहरूबारे गलत विज्ञापन प्रकाशित गरेमा जरिवाना तिर्नुपर्ने भएको छ । गलत विज्ञापन गरी सामान बेच्ने कम्पनीमाथि अंकुश लगाउन र उपभोक्ताहरूको यसबारे रहेको गुनासा समाधान गर्न चीनले उक्त निर्णय गरेको हो । यसका लागि चीनले नयाँ कानुन नै कार्यान्वयनमा ल्याएको छ । नकारात्मक अनलाइन समीक्षाहरूलाई हटाउने वा नक्कली सकारात्मक समीक्षाहरू पोस्ट गर्ने बिक्रेतामाथि नियन्त्रण गर्न चीनले कानुन कार्यान्वयनमा ल्याएको बीबीसीले जनाएको छ । अनलाइनले गल्ती गरेको ठहरेमा न्यूनतम ३० हजार अमेरिकी डलर जरिवाना तिर्नुपर्नेछ । कानुन ल्याउनुको उद्देश्य सिंगल डे (एकल दिवस) अघि चीनको इन्टरनेट सपिङ वेबसाइटहरू सफा गर्नुसमेत रहेको जनाइएको छ । उक्त दिवसमा सबैभन्दा व्यस्त अनलाइन सपिङ हुने गर्छ । अघिल्लो वर्ष यो दिवसमा २४ घण्टामै करिब १८ अर्ब डलरको कारोबार भएको थियो । अधिकांश सिंगल डे मा बिक्रेताहरूले अलिबाबा अनलाइनबाट सामानहरू बिक्री गर्ने गर्छन् । चीनमा हरेक वर्षको ११ नोभेम्बरमा सिंगल डे का रूपमा मनाउने परम्परा छ । यो दिवसलाई दुइटा एघार डबल इलेभन नामले समेत चिनिन्छ । क्रेताले अनलाइनमा राखेको विज्ञापनअनुसार सामग्री प्राप्त नगरेको भन्दै प्रहरीमा धेरै उजुरी पर्दै आएका थिए । अघिल्लो अगस्टमा चीनले पहिलोपटक डिजिटल साइबरकोर्ट सार्वजनिक गरेको थियो । उक्त अदालतले अनलाइन सपिङबारे विवादलाई न्यूनीकरण गर्न र इन्टरनेटसँग सम्बन्धित अन्य समस्याको समाधान गर्ने चीनले जनाएको छ ।
पश्चिममा मल अभाव,"बुटवल हिउँदे बाली लगाउने सिजन सुरु हुँदा पश्चिममा रासायनिक मलको अभाव भएको छ । गहुँ, तोरी, आलु, मसुरोको सिजनमा डीएपी मलको अभाव हँुदा किसानले बाली लगाउन पाएका छैनन् । यी बाली लगाउनुअघि डीएपी छर्ने गरिन्छ । सरकारले भारतबाट जी टु जी र चाइनाबाट ग्लोबल टेन्डरमार्फत मल ल्याउने प्रक्रिया ढिलाइ गर्दा अभाव भएको हो । गोदाम रित्तै भएको भन्दै पश्चिमाञ्चल, मध्यपश्चिमाञ्चल र सुदूरपश्चिमाञ्चल क्षेत्रमा मल आपूर्ति गर्ने कृषि सामग्री कम्पनी क्षेत्रीय कार्यालय भैरहवा र साल्ट ट्रेडिङ कम्पनीले मल आपूर्ति रोकेका छन् ।कृषि सामग्री कम्पनी प्रमुख राजेन्द्रबहादुर कार्कीले गोदाममा डीएपी मल नभएको बताए । गोदाममा २१ सय टन पोटास मात्रै मौज्दात छ । साल्ट ट्रेडिङ कम्पनीमा पोटास १ हजार २ सय र युरिया २ हजार ७ सय टन मात्र छ । मल पठाउने गरेका सामग्री कम्पनी, कृषि विकास र सहकारीबाट फोन आइरहेको छ, प्रमुख कार्कीले भने, मल नहुँदा पठाउन सकिएको छैन । भारतबाट मल आउने क्रममा रहेकाले केही दिनमा आपूर्ति हुने उनले बताए ।मल नपाएपछि सीमा नजिकका केही किसानले भारतीय बजारबाट गुणस्तर र पोषकतत्त्व कम भएको रासायनिक मल राख्ने गरेका छन् । त्यही मल ल्याउँदा सीमाबाट भन्सार नगरेको भन्दै प्रहरीले रोकेको किसानले गुनासो पोखे । भारतबाट लुकाइछिपाई ल्याएको मल पनि सीमाको सशस्त्र प्रहरीले खोसेर दु:ख दिन्छ, लुम्बिनी सांस्कृतिक नगरपालिका आमाका किसान जयन्द्र पासीले भने, यता मल छैन, उताबाट ल्याउन पाइन्न । भारतबाट किसान आफैंले मल ल्याउनु अवैध हो । यसले एकातिर रकम बढी खर्च हुने र अर्कोतिर उत्पादन बढाउन नसक्ने कृषि विज्ञहरू बताउँछन् । कृषि विकास कार्यालयका बाली विकास अधिकृत विनोद ज्ञवालीले बेलैमा मल आपूर्ति हुन नसके उत्पादनमा असर पर्ने बताए । उनका अनुसार आलु र तोरीका लागि कात्तिक महिना उपयुक्त महिना हो । मंसिर पहिलो सातासम्म गहुँसमेत छरिसक्नुपर्छ । नत्र राम्रो गाँज नहाली उत्पादन पनि घट्छ । गएको वर्ष गहुँ र तोरीको सिजनमा कृषि सामग्री कम्पनीबाट डीएपी १४ हजार ५ सय ७५, युरिया १८ हजार र पोटास ९ सय २५ टन बिक्री भएको थियो । साल्ट ट्रेडिङ कम्पनी भैरहवाले भने गएको वर्ष मल बिक्री गरेको थिएन ।"
अनलाइनमार्फत लघुउद्यमीको लगत,"हेटौंडा उद्योग मन्त्रालयले देशभरका लघुउद्यमीको लगत अनलाइनमार्फत अद्यावधिक गर्ने भएको छ । दाताको सहयोगमा करिब १० वर्ष सञ्चालित लघुउद्यम विकास कार्यक्रम र ५ वर्ष सञ्चालित गरिबी निवारणका लागि लघुउद्यम विकास कार्यक्रमबाट उद्यमी बनेका देशभरका १ लाख ५० हजारभन्दा बढी उद्यमीको लगत अनलाइनमार्फत मन्त्रालयले अद्यावधिक गर्न लागेको मन्त्रालयकी सचिव यमकुमारी खतिवडाले बताइन् । १० वर्ष लघुउद्यम विकास कार्यक्रम पछिल्लो ५ वर्षदेखि गरिबी निवारणका लागि लघुउद्यम विकास कार्यक्रमका रूपमा सञ्चालित रहेको छ ।गरिबी निवारणका लागि लघुउद्यम विकास कार्यक्रम पनि पछिल्लो व्यवस्थाअनुसार स्थानीय सरकारमा गाभिने पनि सचिव खतिवडाले जानकारी गराइन् । लघुउद्यमीको विस्तृत विवरण अद्यावधिक गर्ने तयारीस्वरूप उद्योग मन्त्रालय, उद्योग विभाग र गरिबी निवारणका लागि लघुउद्यम विकास कार्यक्रमको देशभर रहेका ८ वटा क्षेत्रीय कार्यालयका सूचना तथा प्रविधि शाखाका अधिकारीलाई हेटौंडामा आइतबारदेखि तीनदिने प्रशिक्षक प्रशिक्षण कार्यक्रम आयोजना गरिएको छ ।तालिमको उद्घाटन गर्दै उद्योग सचिव खतिवडाले देशभर विस्तार भएको लघुउद्यम विकास कार्यक्रमलाई परिवर्तित राज्य व्यवस्थाअनुसार स्थापित गर्न स्थानीय तहमा हस्तान्तरण गर्नुअघि लघुउद्यमीको विस्तृत विवरण अनलाइनमार्फत अद्यावधिक गरिने बताइन् ।लघुउद्यम विकास कार्यक्रममार्फत सरकारले पछिल्लो डेढ दशकमा ३ देखि ६ महिनाको आवधिक सीपमूलक तालिम प्रदान गरी उद्यमशीलता विकासका लागि सहयोग गर्दै आएको छ । ठूला उद्योगलाई सरकारले औद्योगिक वातावरण मात्रै बनाए पर्याप्त हुने भए पनि लघुउद्यम विकासका लागि सरकारले नै लगानी गरेर प्रवद्र्धनात्मक, क्षमता तथा सीप विकास र प्रविधिको विकासमा सहयोग गर्नुपर्ने सचिव खतिवडाको भनाइ थियो । तालिमको उद्घाटन कार्यक्रममा लघुउद्यमी विकास कार्यक्रमका राष्ट्रिय कार्यक्रम निर्देशक डा रामजीप्रसाद न्यौपानेले लघुउद्यमीको विस्तृत विवरण अद्यावधिक गरेपछि आगामी दिनमा उपयुक्त नीति निर्माणका लागि सहयोग पुग्ने बताए ।लघुउद्यमीको विस्तृत विवरण अद्यावधिक गर्न सके भावी दिनमा संघ, प्रदेश र स्थानीय तह गरी तहगत रूपमा गर्नुपर्ने कामबारे पनि योजना बनाउन सहज हुने डा न्यौपानेको विश्वास छ ।लघुउद्यम विकास कार्यक्रमले मकवानपुर जिल्लामा आर्थिक वर्ष २०७३७४ को अन्त्यसम्ममा १ हजार ७७ युवालाई लघुउद्यमी बनाएको घरेलु तथा साना उद्योग कार्यालयका अधिकारीले बताए । घरेलु तथा साना उद्योग कार्यालय अहिले हेटौंडा उपमहानगरपालिका मातहत उद्योग विकास शाखाका रूपमा सञ्चालनमा रहेको छ । मकवानपुर जिल्लामा ५ वर्षअघिबाट गरिबी निवारणका लागि लघुउद्यम विकास कार्यक्रम सञ्चालनमा आएको हो ।"
बंगलादेशमाथि १५ वर्षपछि जित,"काठमाडौं (कास) नेपाली यू१९ क्रिकेट टोलीले बंगलादेश यू१९ माथि १५ वर्षपछि पहिलो विजय हात पारेको छ । मलेसियामा हुने एसीसी यू१९ एसिया कप क्रिकेटको तयारीका क्रममा तीन खेलको शृंखला खेल्न बंगलादेश गएको नेपाली यू१९ टोलीले आइतबार ६ विकेटको ऐतिहासिक जित हात पारेको हो । नेपालले सन् २००२ मा न्युजिल्यान्डमा भएको आईसीसी यू१९ विश्वकपको प्लेट सेमिफाइनलमा बंगलादेशलाई २३ रनले पराजित गरेको थियो । त्यसयता नेपालले यू१९ मा टेस्ट खेल्ने राष्ट्रहरू पाकिस्तान, दक्षिण अफ्रिका, न्युजिल्यान्ड र जिम्बावेलाई पराजित गरिसकेको छ । बंगलादेशमाथि भने अर्को जित हात पार्न सकेको थिएन । सिक्ने ठूलो अनुभव भएको र अझ लामो बाटो तय गर्न बाँकी रहेको नेपालका प्रशिक्षक विनोद दासले बताए । सही दिशामा हाम्रो टिमको स्तर उन्नति भइरहेको छ । हामीले लामो समयदेखि संरक्षण गरिरहेका खेलाडीहरूले अन्तत: सुधारको संकेत दिएका छन्, उनले भने, र युवा खेलाडीले स्थापित खेलाडीको स्थान लिन राम्रो प्रदर्शन देखाइरहेका छन् । उनले आफुले टिममाथिको विश्वास कायमै राख्दै अगाडि बढ्ने जनाए ।दासले बंगलादेशको भ्रमण एसिया कपको राम्रो तयारी भएकाले बंगलादेशमा खेल्न व्यवस्था मिलाइदिएकोमा एसियाली क्रिकेट परिषद् (आईसीसी) र बंगलादेश क्रिकेट बोर्डलाई धन्यवाद दिए । नेपाली यू१९ टोली ढाकाबाट मंगलबार काठमाडौं फर्किएर बुधबार एसीसी यू१९ कपका लागि मलेसिया जानेछ । एसिया कपमा नेपालले बंगलादेशसँगैं प्रतियोगिताको पहिलो खेल खेल्नेछ । नेपालको समूहमा भारत र मलेसिया पनि रहेका छन् । साभारस्थित बीकेएसपी मैदानमा आइतबार टस जितेको बंगलादेश यू१९ ले निर्धारित ५० ओभरमा ७ विकेट गुमाई २ सय २५ रन बनायो । घरेलु टोलीबाट अमिनुल इस्लामले ८० रन बनाए । ८७ बल खेलेका उनले ८ चौका प्रहार गरे । नेपालबाट साहब आलमले ९ ओभरमा ४५ रन खर्चेर ३, अनिल शाहले २ र कप्तान दीपेन्द्रसिंह ऐरीले १ विकेट लिए । ओपनर आसिफ शेखले ९० रनको सानदार इनिङ्स खेलेपछि नेपालले ४६३ ओभरमा लक्ष्य पूरा गर्यो । ८८ बल खेलेका म्यान अफ द म्याच आसिफले ९ चौका र ३ छक्का प्रहार गरे । उनीसँगैं आएका अर्का ओपनर जितेन्द्रसिंह ठकुरीले ४५ रन बनाए । शृंखलामा पहिलो खेल खेलिरहेका जितेन्द्रले १ सय ९ बल खेली ३ चौका र १ छक्का प्रहार गरे । यी दुईले पहिलो विकेटमा ३२ ओभरमा १ सय ३९ रन जोडी नेपालको विजयको आधार तयार पारे । आसिफ आउट भएको ४ रनपछि जितेन्द्र पनि आउट भए । अनिल १५ र रोहितकुमार पौडेल २५ रनमा आउट भए । दीपेन्द्र २७ र भीम सार्की १३ रनमा नटआउट रहे ।"
सिटीको सानदार जित,"बायर्नले डर्टमुन्डलाई हरायोम्युनिख जर्मन बुन्डेसलिगाअन्तर्गत शनिबार बायर्न म्युनिखले बोरुसिया डर्टमुन्डलाई ३१ ले पराजित गरेको छ । डर्टमुन्डको घरेलु मैदानमा भएको प्रतिस्पर्धात्मक खेलमा बायर्नका लागि आर्जेन रोबेन, रोबर्ट लेवानडोस्की र डेबिड अलाबाले गोल गरे । यस जितसँगै बायर्नले शीर्षस्थानमा ४ अंकको अग्रता कायम गरेको छ ।"
फिफा भ्रष्टाचार मुद्दाको सुनुवाइ हुँदै,"न्युयोर्क (एएफपी) विश्वको सबैभन्दा लोकप्रिय खेल फुटबल जगतमा साढे दुई वर्षअगाडि नसोचेको घटनाक्रम घट्यो । अमेरिकी सरकारको आग्रहमा स्विस पुलिसले ज्युरिचको पाँचतारे होटलबाट सात जना फुटबलका पदाधिकारीलाई गिरफ्तार गर्यो । वर्षौंदेखिको मिहिनेतपश्चात् मे २७, २०१५ मा अमेरिकी अनुसन्धानकर्ताहरूले जारी गरेको रिपोर्टमा लगाएको आरोपहरू आश्चर्यजनक थिए । २५ वर्षदेखि फिफामा भएको भ्रष्टाचारको भण्डाफोर हुँदा ४२ जना पदाधिकारी र व्यापारिक अधिकारीहरू अनुसन्धानको दायरामा परे । २ सय ३६ पाना लामो रिपोर्टमा २ सय मिलियन डलर बराबरको ९२ अपराध र १५ भ्रष्टाचार योजना सामेल थिए । यो फुटबलकै सबैभन्दा ठूलो भ्रष्टाचारको भन्डाफोर थियो । तीमध्ये अझै पनि आफूलाई निर्दोष छु भन्ने तीन पदाधिकारीको सोमबार न्युयोर्कमा सुनुवाइ हुँदै छ । तीनै जना दक्षिण अमेरिकाका धनाढ्य र कुनै समय निकै शक्तिशाली फुटबल पदाधिकारी थिए ।दुई पुस्ताका फुटबल पदाधिकारीले आफ्नो संस्थामा पदको दुरुपयोग गरेर खेल व्यवसायीबाट फाइदा लिई त्यसको सट्टामा फुटबल प्रतियोगिताहरूको व्यावसायिक अधिकार दिए । यो कार्य पटकपटक, वर्षैपिच्छे र प्रतियोगितापिच्छे जारी रह्यो, महान्यायाधिवक्ता लोरेट्टा लिन्चले बताइन् । दसौं मिलियन डलर हङकङ, केमन आइल्यान्ड र स्विटजरल्यान्डको बैंक खातामा लुकाएर राखिएको खुलेको थियो ।सोमबार ब्रुकलिनको संघीय अदालतमा बेन्च गठनसँगै सुनुवाइको सुरुआत हुँदै छ । यद्यपि अदालतको कारबाही अगाडि बढ्न केही समय लाग्नेछ । ३ लाख ५० हजार पाना लामो सबुत र दर्जनौं साक्षी प्रस्तुत हुने कारण निर्णय आउन महिनौं लाग्ने आकलन गरिएको छ ।प्रतिवादीमध्ये ८५ वर्षीय जोसे मारिया मारिन ब्राजिल फुटबल संघका पूर्वअध्यक्ष हुन् । ज्युरिचमा पक्राउ परेर धरौटीमा छुटेका उनी त्यसयता ट्रम्प टावरमा विलासी जीवन बिताइरहेका छन् । उनीसँगै फिफाका पूर्वउपाध्यक्ष रहेका ५९ वर्षीय जुआन एन्जल नापुट र पेरु फुटबल संघका पूर्वअध्यक्ष म्यानुयल बुर्गा पनि छन् । आरोप सावित भएमा उनीहरूलाई २० वर्षसम्म जेल सजाय हुनेछ । कुल ४२ प्रतिवादीमा २४ जनाले आरोप स्विकार्दै कम सजाय हुने आशामा कारबाहीमा सहयोग गरे । २ जनाविरुद्ध गत महिना ८ र १५ महिना जेल सजाय सुनाइयो । अन्य २२ जना अझैसम्म अदालतको निर्णयको पर्खाइमा छन् । बाँकी १५ जना आफ्नै देशमा छन् ।गिरफ्तारको समयमा सेप ब्लाटर पुन: फिफाको अध्यक्ष हुने प्रतीक्षामा थिए । तर अनुसन्धानको रिपोर्टले उनको यात्रा रोकियो । ब्लाटर त्यसपछि ६ वर्षका लागि फुटबलबाट प्रतिबन्धित भए । उनको उत्तराधिकारी मानिएका मिसेल प्लाटिनी पनि ४ वर्षे प्रतिबन्धमा परे ।फिफा कार्यसमितिका पूर्वसदस्य चक ब्लेजरले लामो समयदेखि आयकर नतिरेकाले अमेरिकी सरकारले सन् २०११ मा अनुसन्धान सुरु गरेको थियो । ब्लेजरले कम सजाय पाउने आशामा एफबीआईसँग सहकार्य गरेर अनुसन्धानमा सहयोग गरे । उनको क्यान्सरका कारण गत जुलाईमा मृत्यु भयो ।"
याक अट्याक सुरु,"लमजुङ (कास) संसारकै उच्च हिमाली भेगमा हुने याक अट्याक साइकल रेस प्रतियोगिता चक्रीय अन्नपूर्ण पदमार्गमा आइतबारदेखि सुरु भएको छ ।नेपालमा हुँदै आएको यो लगातार ११ औं संस्करण हो । गत वर्ष बेंसीसहरबाट सुरु भएर घलेगाउँ पुगेर फर्केपछि हिमाली जिल्ला मनाङ प्रवेश गरेकोमा यस वर्ष सीधै मनाङ गएको छ । पहिलो दिन लमजुङमनाङ सीमावर्ती क्षेत्र ताल पुगेको छ । प्रतियोगिता यसअघि काठमाडौंको शिवपुरीदेखि सुरु भएर नुवाकोट, गोरखा हुँदै लमजुङ आएर चक्रीय अन्नपूर्ण पदमार्गमा प्रवेश हुने गथ्र्यो । गत वर्षदेखि लमजुङको बेंसीसहरबाटै हुने गरेको छ । प्रतियोगिताको क्रममा उनीहरूले संसारकै सबैभन्दा अग्लो हिमाली भञ्ज्याङ थोराङला (५,४१६ मि) उचाइ पार गर्नेछन् । प्रतियोगिता नोभेम्बर १४ सम्म (१० दिन) सञ्चालन हुनेछ । यसबीचमा १ दिन मनाङ गाउँमा रेस्ट गरिनेछ । उक्त प्रतियोगिता मुस्ताङको लोमान्थाङ पुगेर पुन: फर्की लेते नजिकै कालापालीमा समापन हुनेछ । बेलायतस्थित माउन्टेन बाइकिङ वल्र्ड वाइडको आयोजना र नेपालस्थित माउन्टेन ट्रेल बाइकको व्यवस्थापनमा यसपटक याक अट्याक साइकल रेस प्रतियोगिता गरिएको हो । माउन्टेन ट्रेल बाइकका प्रतिनिधि गौरवमान शेरचनका अनुसार प्रतियोगितामा ३१ जनाले सहभागिता जनाएका छन् । यसमा ८ जना नेपाली र २३ जना विदेशी छन् । ८ जना नेपालीमा १ जना महिला र २३ जना विदेशीमा २ जना महिला रहेको उनले बताए । प्रतियोगिता अवधिभर उनीहरूले ३ सय ५० किलोमिटरभन्दा बढी दूरी पार गर्नेछन् । प्रतियोगितामा हरेक दिन पहिलो, दोस्रो, तेस्रो र चौथो छुट्याइनेछ । आयोजक संस्थाका साइकल दौड प्रतियोगिता निर्देशक फिल इभान्सका अनुसार प्रतियोगितामा ५ हजार अमेरिकी डलरको पुरस्कार छ । सुरुमा रहरको रूपमा कार्यक्रम गरें । अहिले हिमालमा साइकल चलाउनेबीच प्रतिस्पर्धा गराउन र नेपालको पर्यटन प्रवद्र्धन गर्न कार्यक्रम गर्दै आएको छु, उनले भने । उनका अनुसार प्रतियोगितामा हरेक दिन पहिलो, दोस्रो, तेस्रो र चौथो छुट्याइनेछ । यसअघि ५ पटकसम्म च्याम्पियन बनिसकेका अजय पण्डित क्षत्रीले हाई अल्टिच्युट मा नेपालीहरूको अभ्यास राम्रो भएकाले त्यसको फाइदा हरेक वर्ष नेपाली खेलाडीले उठाउँदै आएको छ । प्रतियोगितामा बेलायत, अस्ट्रेलिया, अमेरिका, फ्रान्स, अस्ट्रिया, जापान, भुटान र नेपालका प्रतियोगी सहभागी छन् ।"
एपीएफ सेमिफाइनलमा,नवलपरासी (कास) एपीएफ २० ले देशभक्त नवलपरासीलाई पराजित गर्दै राइनो संरक्षण गोल्ड कप फुटबल प्रतियोगिताको सेमिफाइनलमा पुगेको छ । एपीएफका युवराज खड्का र रञ्जन विष्टले गोल गरेका थिए ।
इन्डोर क्रिकेट भोलिदेखि,"काठमाडौं (कास) नेपाल स्पोर्टस म्यानेजमेन्टको आयोजनामा बोटलर्स नेपालको प्रमुख प्रायोजनमा दोस्रो कोकाकोला कर्पोरेट इन्डोर क्रिकेट कप २०१७ कात्तिक २१ देखि २६ सम्म आयोजना हुने भएको छ । भेलोसिटी एरिना, रातो पुलमा आयोजना हुने प्रतियोगितामा ११ टोली सहभागी रहनेछन् ।"
इम्प्याक्ट म्याराथन हुने,काठमाडौं (कास) नयाँ प्रतिभाको उत्खनन र सामाजिक उत्तरदायित्व पूरा गर्ने उद्देश्यका साथ नेपाल इम्प्याक्ट म्याराथन सिरिजको दोस्रो संस्करण हुने भएको छ । म्याराथन नुवाकोटको ककनीमा मंसिर २ मा हुनेछ । आयोजक इम्प्याक्ट नेपालका अनुसार यसपटक ५० भन्दा बढी अन्तर्राष्ट्रिय धावकले सहभागिता जनाउनेछन् ।
मेयर कपमा आठ टिम,इटहरी (कास) प्रथम रामधुनी मेयरकप फुटबल प्रतियोगिता मंसिर २ गतेबाट हुने भएको छ । पिप्राहा खेलमैदानमा हुने प्रतियोगितामा ८ टिमले सहभागिता जनाउने भएका छन् । प्रतियोगिताको विजयी टिमले नगद १ लाख र दोस्रो हुनेले ५० हजार पाउने छन् ।
सेन्ट्रल ओपन गल्फ आजदेखि,"काठमाडौं (कास) सूर्य नेपाल गल्फ टुर २०१७१८ को दोस्रो प्रतियोगिता सेन्ट्रल ओपन गोकर्ण गल्फ क्ल्बमा सोमबार सुरु हुँदै छ ।कुल ७२ होलको प्रतियोगितामा ३२ व्यावसायिक गल्फरसँगै १० एमेच्योरले प्रतिस्पर्धा गर्ने आयोजक नेपाल प्रोफेसनल गल्फर्स एसोसिएसन (एनपीजीए) ले जनाएको छ । ३६ होलको खेलपछि शीर्ष २१ प्रो फाइनल चरणका लागि छनोट हुनेछन् र उनीहरूले ६ लाख ३० हजार रुपैयाँ पुरस्कारका लागि प्रतिस्पर्धा गर्नेछन् । शीर्ष ६ एमेच्योरले पनि अन्तिम दुई दिन खेल्ने अवसर पाउनेछन् ।सूर्य नेपाल गल्फ टुर २०१७१८ अन्तर्गत रोयल नेपाल गल्फ क्लब (आरएनजीसी) मा भएको पहिलो प्रतियोगिता घनश्याम गोल्डेन जुब्ली च्याम्पियनसिप को ट्रफी कब्जा गरेका शिवराम श्रेष्ठसँगै सञ्जय लामा, भुवन नगरकोटी, धन थापा, रवि खडकालगायत गल्फरबीच उपाधिका लागि प्रतिस्पर्धा हुने अनुमान गरिएको छ । सर्वाधिक सफल नेपाली प्रो शिवरामले गत सिजन (सन् २०१६१७) मा सेन्ट्रल ओपनसहित ६ उपाधि जितेका थिए । यसपालि सहभागी अधिकांश गल्फरले गोकर्णमा आइतबार अभ्यास गरेका थिए । विजेताले १ लाख १५ हजार रुपैयाँ पाउनेछन् ।"

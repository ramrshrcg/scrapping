शीर्षक,विवरण
"मरे तो मुक्ति, जिये तो मधेस","परिवारवादको आरोपक्षेत्र ३ मा वाम गठबन्धनका तर्फबाट एमालेका विजय चौधरी प्रतिस्पर्धारत छन् । ४४ वर्षे इलेक्ट्रोनिक इन्जिनियर चौधरी विद्युत् प्राधिकरणको जागिर छाडेर ६ वर्षअघि राजनीतिमा होमिएका हुन् । उनी स्थिर सरकारका लागि मतदाताले वाम गठबन्धनलाई विश्वास गरेको र त्यो विश्वासको मत आफूतिर आउनेमा आशावादी छन् । उनले आफ्नो मूल एजेन्डा मधेसको विकास र अधिकार रहेको बताए । मधेसका राजपालगायत दलको न कुनै दर्शन छ, न कुनै सिद्धान्त । देश र मधेस बनाउने योजना नहँदा मधेसवादी दलसँग जनतामा वितृष्णा पैदा भएको छ, उनले भने, उनीहरू समानुपातिक सहभागिता, जनसंख्याका आधारमा प्रतिनिधित्वको कुरा गर्छन् । व्यवहारमा भने परिवारवाद, नातावाद, कृपावाद चलाउँछन् । निश्चित परिवार र जातिलाई मात्र समेट्ने उनीहरूको चरित्रबाट जनता साह्रै दु:खित छन् ।ठाकुर भने जातिवाद र परिवारवादको आरोपले क्रुद्ध छन् । उक्त प्रसंग कोट्याउनासाथ आक्रोशित हुँदै कान्तिपुरसँग भने, तपाईं सरकारको प्रोपोगन्डाबाट मिस गाइडेड हुनुहुन्छ । त्यसैले यस किसिमको प्रश्न गरिरहनुभएको छ । पहाडी पार्टीको नेताको चरित्र कहिले देख्नुभएको छ ? उनीहरूले जिउँदै हात्ती निले पनि कसैले नदेख्ने, मधेसीले एक केजी मासु बजारबाट किनेर लग्यो भने ए मधेसीहरू त मासुभात खाइरहेछन् भनेर सबैले हल्ला गर्ने ?कहिले सफल, कहिले विफलविद्यार्थीकालदेखि नेविसंघ हुँदै राजनीतिमा प्रवेश गरेका ठाकुर २०२७ मा पहिलोपटक जेल परे । छुटेपछि पुन: पुर्जी काटिएको थाहा पाएर भागेर भारतको सीतामढीमा बस्न थाले । सीतामढीमा मध्यमाञ्चल हेर्ने गरी नेपाली कांग्रेसको कार्यालय थियो । उनी त्यहीं काम गर्न थाले । सीतामढी प्रवासमै रहेका समकालीन कांग्रेस नेता वासुदेवशरण कोइरालाले भने, ठाकुर वास्तविक सर्वहारा थिए । पैसाको कहिल्यै मतलब राखेनन् । राजनीतिमा क्रियाशीलतासँगै अध्ययनलाई भने उनले निरन्तरता दिए । एमए, बीएल गरेका ठाकुर २०३६ को जनमत संग्रहपछि सर्लाही सदरमुकाम मलंगवामा वकालत गरेर बसे । त्यसयता उनको कार्यथलो सर्लाही बन्यो । २०४८ को चुनावमा कांग्रेसबाट सर्लाही ५ बाट जितेका उनी प्रजातन्त्रपछिको पहिलो उपसभामुख बने । २०५१ को निर्वाचनमा सोही क्षेत्रबाट फेरि विजय भए । त्यतिन्जेल नेता गिरिजाप्रसाद कोइरालाका निकटस्थ मानिने उनी पटकपटक मन्त्री भए । कांग्रेसको कोषाध्यक्षसमेत भएका उनी सरकार वा पार्टीमा आर्थिक विवादमा कहिल्यै मुछिएनन् । उनी २०६३ को परिवर्तनपछि एक वर्ष कांग्रेसमै बसे । मधेसी जनअधिकार फोरमले चर्काएको मधेस आन्दोलनमा उनी सरकारका तर्फबाट वार्ताकार थिए । मधेस आन्दोलन वार्ताबाट टुंगिएन । बरु उनैले कांग्रेस छाडेर अर्को मधेसवादी दल तमलोपा गठन गरे । निकै कठोर बनेको मधेस आन्दोलन उनको प्रवेशपछि शान्तिपूर्ण भई वार्ताबाट टुंगियो । हाल उनी मधेसवादी पार्टीका सर्वमान्य नेताजस्तै बनेका छन् ।मधेस आन्दोलनकै परिणामले संघीयता स्वीकार भयो । मधेसवादी पार्टीसँग तत्कालीन सरकारको सहमति गरेपछि भएको पहिलो संविधानसभा चुनावमा निर्वाचन क्षेत्र थपिएर सर्लाहीमा ५ बाट ६ पुग्यो । उनी ६ नम्बरबाट चुनाव लडेर पराजित भए । फोरमका कनिष्ठ कार्यकर्ता शिवपुजन रायले उनलाई हराए । २०७० मा उनी फेरि सोही क्षेत्रमा उठे । उनैले उत्पादन गरेका कांग्रेसका अमरेशकुमार सिंहले हराइदिए । चुनाव हो, जे पनि हुन सक्छ । यसपालि पनि चुनावै हो, जुन ७४ वर्षीय ठाकुरका लागि अग्निपरीक्षा बनिरहेको छ ।"
विस्फोटमा कांग्रेस उम्मेदवारसहित ७ घाइते,घाइते म्यादी प्रहरीको मृत्युदाङ (कास) बम विस्फोटबाट घाइते भएका म्यादी प्रहरी तुलसीपुर १२ उरहरीका २३ वर्षीय विनोद चौधरीको मृत्यु भएको छ । तुलसीपुरमा मंगलबार अपराह्न प्रधानमन्त्री एवं कांग्रेस सभापति शेरबहादुर देउवाले सम्बोधन गर्ने कांग्रेसको चुनावी सभालाई लक्षित गरी बम विस्फोट हुँदा चौधरी घाइते भएका थिए । उनको कोहलपुर मेडिकल कलेजमा उपचारका क्रममा मंगलबार राति मृत्यु भएको जिल्ला प्रहरी कार्यालय दाङले जनाएको छ । विस्फोटमा नौ जना घाइते भएका थिए । घाइतेमध्ये चारको अवस्था गम्भीर थियो । घाइतेहरुको नेपालगन्ज तथा तुलसीपुरमा उपचार भइरहेको छ ।
अपराजित खड्कालाई वामको चुनौती,"सुर्खेत क्षेत्र १ अन्तर्गतको पूर्वी सुर्खेतमा कांग्रेस र एमालेको संगठन हाराहारीमै छ । हरेक निर्वाचनमा यी दुवै दलका उम्मेदवारबीचमै प्रतिस्पर्धा हुँदै आएको छ । हारजितको अन्तर थोरै हुन्छ तर २०६४ बाहेकका हरेक निर्वाचन कांग्रेसले जितेको छ । त्यो पनि, एकै उम्मेदवार पूर्णबहादुर खड्काले ।यसपटक एमालेमाओवादीबीच गठबन्धन बनेको छ । ०७० को संविधानसभा र ६ महिनाअघिको स्थानीय निर्वाचनमा यी दुई दलले पाएको मत कांग्रेसको भन्दा झन्डै ६ हजारले बढी छ । त्यसैले कांग्रेस नेता खड्काले कहिल्यै नहारेको यो क्षेत्रमा गठबन्धनका तर्फबाट एमाले उम्मेदवार धु्रव शाहीले बलियोसँग धावा बोलेका छन् । एकातिर शाहीको पक्षमा वाम गठबन्धनको बलियो संगठन छ भने अर्कातर्फ राष्ट्रिय राजनीतिमा प्रभाव पार्न सक्ने खड्काको व्यक्तित्व छ । त्यसैले सुर्खेत १ को प्रतिनिधीसभा सदस्य निर्वाचनलाई संगठन र व्यक्तित्वको टक्करका रूपमा हेरिएको छ । एमालेका शाही पार्टीका जिल्ला अध्यक्ष हुन् । जिल्ला कमिटी सदस्य, उपसचिव हुँदै उनी नेतृत्वमा पुगे । प्रदेश ६ का उम्मेदवारमध्ये कांग्रेसका हेभीवेट मानिएका खड्कालाई यसपटक रोक्ने गरी आफू लागेको उनले बताए । त्यसै पनि वामपन्थी भोट धेरै छ । कम्युनिस्ट झुकावका मतदाताको भोट कांग्रेसलाई जाँदैन, शाहीले भने, आममतदाता पनि सधंै एउटै व्यक्तिलाई प्रतिनिधि बनाउने पक्षमा छैनन् । ०५४ को स्थानीय निर्वाचनमा मालारानी गाविसको अध्यक्ष जितेका उनी पहिलोपल्ट प्रतिनिधिसभा सदस्यमा उम्मेदवार भएका हुन् । पूर्वगृहमन्त्री खड्का भने ०४६ मा प्रजातन्त्र पुन:स्थापनापछिका सबै संसदमा पुग्ने थोरै राजनीतिज्ञभित्र पर्छन् । सुर्खेत १ बाट उनले अहिलेसम्म चुनाव हार्नुपरेको छैन । ०६४ को संविधानसभा निर्वाचनमा उनी प्रत्यक्ष उठेनन् । एमाले उम्मेदवार ऋषि शर्माको हत्या भयो । पार्टीले उनकी पत्नी कमलालाई उम्मेदवार बनायो । उनले कांग्रेस उम्मेदवार लालबहादुर घलेलाई सजिलै जितिन् । खड्का समानुपातिकतर्फबाट सांसद छानिए । ०७० को निर्वाचन सजिलै जितेका खड्काका लागि यसपटक भने पहिलेजस्तो सजिलो नभएको कांग्रेसकै नेताकार्यकर्ता बताउँछन् । खड्का भने चुनावमा गरेका वाचा पूरा गरेकाले जनताले यसपटक पनि जिताउनेमा ढुक्क छन् । ०७० को चुनावमा एक हातमा संविधान र अर्को हातमा विकास ल्याउँछु भनेको थिएँ, उनले भने, संविधान पनि ल्यायांै । अर्बौंका दीर्घकालीन विकास योजना पनि भित्र्याएका छांै । पूर्वी सुर्खेतका मतदाता विकास गर्नेलाई जिताउन सिपालु भएकाले आफू वाम गठबन्धनबाट नआत्तिएको खड्काले बताए । तैपनि, चुनाव हो गम्भीर ढंगले लागेको छु, उनले भने । सुर्खेतलाई प्रदेश राजधानी, भेरी करिडोर र क्षेत्र १ मा भएका सबै विकास आफ्नै पहलमा भएको उनको दाबी छ । केन्द्रीय राजनीतिमा पहुँच राख्न पनि राष्ट्रिय व्यक्तित्वलाई सांसद बनाउनुपर्ने मतदाताले बुझेका छन्, कांग्रेसका निर्वाचन परिचालनमा सक्रिय गुर्भाकोट गाउँपालिका अध्यक्ष हस्त पुनले भने, पूर्वी सुर्खेतमा भएको विकास निर्माण हेरेर पनि मतदाताले निर्धक्क कांग्रेसलाई भोट हाल्छन् । वाम गठबन्धनले खड्कालाई कडा चुनौती दिए पनि सांसद हुनबाट रोक्न नसक्ने उनले दाबी गरे । अघिल्ला चुनावमा तीन क्षेत्र रहेको सुर्खेत अहिले दुई क्षेत्रमा समेटिएको छ । क्षेत्र १ मा सदरमुकाम वीरेन्द्रनगरका वडा नं १६ र १७, सिम्ता, गुर्भाकोट, लेकबेंसी, चिंगाड गाउँ र भेरीगंगा नगरपालिका समेटिएको छ । चिंगाडस्थित पामका कांग्रेस उम्मेदवार खड्काको गाउँ हो । बुबा प्रेमबहादुर पनि प्रधानपञ्च थिए । निर्वाचन क्षेत्रमा आफ्नै गाउँ थपिँदा उनलाई केही लाभ हुने कांग्रेसको अपेक्षा छ । ६ महिनाअघिको स्थानीय तह निर्वाचनमा लेकबेंसी र सिम्ता गाउँपालिका एमालेले जितेको थियो । तीन तह कांग्रेसले जितेको थियो । नगरका दुई वडामा पनि कांग्रेसले धेरै मत ल्याएको थियो । यी सबै क्षेत्रमा तेस्रो धेरै मत ल्याएको माओवादी केन्द्रको मत जोडिँदा गठबन्धनको मत कांग्रेसको भन्दा ६ हजार २ सय १३ बढी हुन्छ । त्यसैले वाम उम्मेदवार उत्साहित छन् । जनमत जोगाउने गरी लागेका छांै, सिम्ता गाउँपालिका अध्यक्ष एवं निर्वाचन परिचालन कमिटी सदस्य कवीन्द्र केसीले भने, गाउँपालिका र वडास्तरसम्म कमिटी बनाएर प्रचारप्रसार गरेका छौं । त्यसैले जित्न गाह्रो हुन्न भन्ने लाग्छ ।एमालेका शाही आफ्नो पार्टीले अघि सारेका योजनालाई समेत खड्काले आफंैले गरेको भन्दै मतदातामाझ भ्रम छर्न खोजेको आरोप लगाउँछन् । जे जति विकास भएका छन् ती सबै सामूहिक प्रयत्नबाट भएका हुन्, उनले भने, एक्लै न संविधान बनेको हो, न त विकास निर्माण भएका हुन् । क्षेत्र १ मा एमालेमाओवादीका संगठन, अघिल्ला निर्वाचनमा दुवै पार्टीले पाएको जनमत आफ्नो जितको आधार भएको शाही बताउँछन् । उक्त निर्वाचन क्षेत्रमा १ लाख १५ हजार ६ सय ३७ मतदाता छन् ।"
प्रदेश उम्मेदवार कोठाकोठा चहार्दै,"भक्तपुर जिल्लाको निर्वाचन क्षेत्र १ प्रदेश ख का कांग्रेस उम्मेदवार अनिल भुजू घरदैलो अभियानको पहिलो चरण सकेर दोस्रो चरणमा छन् । उनका प्रतिस्पर्धी नेपाल मजदुर किसान पार्टी (नेमकिपा) का उम्मेदवार सुरेन्द्रराज गोसाईं घरदैलो र कोठेभेला सँगसँगै गरिरहेका छन् । त्यही क्षेत्रबाट एमालेमाओवादी केन्द्र (वाम गठबन्धन) ले रोमन शिलाकारलाई अघि सारेका छन् । उनी पहिलो चरणको घरदैलो सकेर भक्तपुर नगरको चोक, गल्ली, दाफा, मण्डव, सांस्कृतिक समूह, व्यवसायी, महिला समूहसँगको भेटघाटमा व्यस्त छन् । प्रदेश ख मा पर्ने भक्तपुर नगरको १ देखि ९ वडा पर्छन् । नेमकिपाबाहेक अन्य उम्मेदवारले विकासको सपना बाँडिरहेका छन् । नेमकिपाका उम्मेदवारले भने प्रदेश र मुलुकको विकासमा प्रखर प्रतिपक्षको भूमिका निर्वाह गर्ने भन्दै मतदातासामु पुगेका छन् । कांग्रेसका भुजूले आफ्नो क्षेत्रमा पर्ने सबै वडाका घर पुगेर भोट दिनुपर्ने कारणसहित घरदैलो सकेको सुनाए । प्राय: सबै वडा घुमेर सक्यौं, उनले भने, छिटफुट स्थान मात्र बाँकी छ, बिहान घरदैलो बेलुका कोणसभामा व्यस्त छु । जिल्लालाई राष्ट्रिय राजनीतिमा पहुँच पुर्याउने, नगरका बासिन्दालाई स्वच्छ खानेपानीको व्यवस्था गर्ने, व्यावसायिक आधुनिक कृषि प्रणालीको विकास गर्ने, घरेलु उद्योग प्रवद्र्धन तथा पर्यटन प्रवद्र्धनको विकासमा लाग्ने प्रतिबद्धतालाई उनले चुनावी मुद्दा बनाएका छन् । २०४६ को जनआन्दोलनसँगै राजनीतिक यात्रा थालेका भुजूलाई नेमकिपाले राज गरेको प्रदेशमा जित्नु सामान्य छैन । तर, समय धेरै अघि बढिसकेकाले कांग्रेसको जित सुनिश्चित भएको उनको दाबी छ ।नेमकिपा उम्मेदवार गोसाईंले आफ्नो जित पक्का रहेको दाबी गर्छन् । पहिलो, दोस्रो संविधानसभा र स्थानीय तह चुनावमा पाएको मतका आधारमा यो क्षेत्रमा नेमकिपाको पकड छ । गोसाईंले नीतिगत सिद्धान्तसँगै आर्थिक समानता, सामाजिक न्याय र व्यक्तित्व विकासमा समान अवसरका लागि आवश्यक कानुन बनाउन, शिक्षा, स्वास्थ्य, स्थानीय स्तरमै रोजगारीको व्यवस्था गर्न पनि आफूलाई मत दिन भन्दै घरदैलो गरिरहेका छन् । त्यस्तै महिला श्रमशक्तिको उपयोग, शिशुस्याहार केन्द्र सञ्चालन, भ्रष्टाचार, महँगी, कमिसनतन्त्र मुक्त प्रदेशका रूपमा विकास गर्ने प्रतिबद्धतासहित टोल, कोठे, चोटा बैठक, सभामा व्यस्त भएको उनले सुनाए ।वाम गठबन्धनका शिलाकार पनि भुजूको जस्तै नेमकिपाको किल्ला तोड्ने बताउँछन् । भक्तपुरमा वर्षौं एउटै पार्टीले जितेर केही गरेन्, नगरलाई परिवर्तन गर्ने प्रतिबद्धतासहित उभिएको छु, उनले भने, भक्तपुरका बासिन्दालाई पानी खुवाउने मेरो लक्ष्य हो । व्यवसायलाई थाती राखेर राजनीतिमा होमिएका शिलाकारले भूकम्पपछिको पुनर्निर्माण, पर्यटन व्यवसायको व्यावसायिक प्रवद्र्धन, सांस्कृतिक धरोहर भक्तपुरलाई व्यवसायतर्फ उन्मुख गर्ने लक्ष्यसहितको प्रतिबद्धता अघि सारेका छन् । क्षेत्र १ ख मा भुजू, गोसाईं, शिलाकारसहित १० जनाले उम्मेदवारी दिएका छन् । निर्वाचन आयोगका अनुसार स्वतन्त्रबाट बलराम सिवन्जार, शिवराम अवाल, कृष्णगोविन्द सुवाल छन् । राप्रपाबाट विष्णुप्रसाद त्वायनाबासु, नयाँ शक्तिबाट राजाराम ढुकुछु, देशभक्त जनगणतान्त्रिकका राजकुमार लोहला र संघीय समाजवादी फोरमबाट कुस्मा प्रधान पनि प्रतिस्पर्धामा छन् ।विकासे नाराले लोभ्याइँदैभक्तपुर क्षेत्र १ प्रदेश (क) का जनप्रतिनिधि विकासे नारा अघि सारेर मतदाता फकाइरहेका छन् । चाँगुनारायण नगरपालिका यही प्रदेशमा पर्छ । वाम गठबन्धनका उम्मेदवार एमालेका जिल्ला सचिव हरिशरण लामिछाने नगरलाई सेटलाइट र ननसेटलाइट छुटयाएर विकास गर्ने मतदातालाई प्रतिबद्धता जनाउने गरेका छन् । जिल्लाको खाली क्षेत्र यही प्रदेशमा बढी छ । त्यसैले उनले आफ्नो क्षेत्रमा व्यवस्थित आवासलाई प्रमुख मुद्दा बनाएका छन् । घना बस्ती भएका ठाउँहरूमा व्यवस्थित बनाउने उपायसमेत अघि सारेका छन् । मत तान्न मतदाताको समान मुद्दा खानेपानी, सडक, ढलको समस्या पनि समाधान गर्ने आश्वसन बाँडेका छन् ।यही प्रदेशमा पर्ने विश्वसम्पदामा सूचीकृत चाँगुनारायण मन्दिर र पर्यटकीय स्थल नगरकोट क्षेत्रलाई हाइकिङ जोन का रुपमा विकास गर्ने सपना पनि उनले बाँडेका छन् । नगरका प्रत्येक वडामा स्वास्थ्य केन्द्र, नमुना सामुदायिक विद्यालय, प्राविधिक शिक्षालय स्थापना गर्ने, आन्तरिक चक्रपथलाई तीव्रता दिने प्रतिबद्धता रहेको उनले बताए । तत्कालीन नेकपा मालेको भ्रातृ संगठन अनेरास्ववियुबाट २०३९ मा सदस्यबाट सुरु लामिछानेले पार्टीको गाउँ एकाइ कमिटीको सचिवदेखि जिल्ला सचिव पदसम्म जिम्मेवारी बहन गर्दै प्रदेशसभा सदस्यका लागि उम्मेदवारी दिएका छन् ।२०५२ मा कांग्रेसको भ्रातृ संगठन नेविसंघबाट विद्यार्थी राजनीतिमा सक्रिय जीवन खत्री लामिछानेका प्रतिस्पर्धी हुन् । भक्तपुर क्षेत्र १ का क्षेत्रीय सभापति समेत रहेका खत्री २०५७ मा स्ववियु सभापतिसमेत बने । नेविसंघका केन्द्रीय सदस्य हुँदै उनी जिल्लाको क्षेत्रीय सभापति भएका हुन् । संविधान कार्यान्वयनको पाटोलाई मजबुत तवरले अघि लैजाँदै देशलाई समृद्धिको बाटोतर्फ लाने प्रतिबद्धतासहित नगरकोट क्षेत्र देशकै नमुना धार्मिक पर्यटकीय क्षेत्रका रूपमा विकास गर्ने उनले सुनाए । शिक्षा, स्वास्थ्य, सडक, खानेपानी, सिँचाइलगायत विकासका साथै चाँगुनारायण क्षेत्रलाई पर्यावरणीय प्रदूषणलाई नियन्त्रण गर्न हरित क्षेत्रका रूपमा विकास गर्ने उनको योजना छ । नगर क्षेत्रको अव्यवस्थित उद्योग, कलकारखानालाई व्यवस्थित गरी उत्पादन वृद्धि गर्ने लक्ष्य रहेको उनी बताउँछन् ।नेमकिपाका उम्मेदवार नीरज लवजूले विकासको नाराभन्दा पनि मुलुक र प्रदेश विकासको आर्थिक समानता, सामाजिक न्याय र व्यक्तिगत विकासमा समान अवसर प्रदान गर्ने कानुन बनाउन, स्वास्थ्य शिक्षा नि:शुल्क र स्वदेशमै रोजगारीको बन्दोबस्त गर्न आफूलाई मत दिन भन्दै घरदैलोमा व्यस्त छन् । विद्यार्थी राजनीतिबाट सक्रिया लवजू यसअघि संविधानसभा चुनावमा क्षेत्र २ का उम्मेदवारसमेत थिए । उनले महँगी, भ्रष्टाचार र कमिसनतन्त्र नियन्त्रण गराउन, नेपालभारत खुला सीमा नियमित गराई दुई देशको हित गर्न, प्रतिनिधि र प्रदेशसभामा नेमकिपालाई प्रखर प्रतिपक्षको भूमिका निर्वाह गराउन आफूलाई मत दिन मतदातालाई आग्रह गरेका छन् ।स्थानीय तह चुनावमा दलले पाएको मत विश्लेषण गर्दा एमालेले ८ हजार ५ सय १२, कांग्रेसले ६ हजार ८ सय ६९ र नेमकिपाले ४ हजार ४ सय ४२ मत पाएको छ । त्यस्तै राप्रपाको ५ हजार १ सय ९८ मत र माओवादीको ७ सय ८ मत रहेको छ । यसका आधारमा वाम गठबन्धनको ९ हजार २ सय १८ र लोकतान्त्रिक गठबन्धन (कांग्रेस र राप्रपा) को मत १२ हजार ६७ मत छ । तर, राप्रपा टुक्रिएपछि कति मत छ ? भन्ने एकिन छैन । त्यस्तै विवेकशील साझाका कालीचरण कार्की पनि उनीहरूका प्रतिस्पर्धी हुन् । नेपाल प्रहरीबाट अवकाश पाएपछि उनी राजनीतिमा होमिएका हुन् । यो प्रदेशमा नेपाली कांग्रेस बीपीबाट शंकर गौतम, राप्रपाबाट मुकुन्द कार्की, नयाँ शक्तिका सानुप्रसाद बन पनि प्रतिस्पर्धामा छन् । माओवादी केन्द्रबाट देवीप्रसाद ढकालले उम्मेदवारी दिए पनि एमालेलाई सघाउने गरी सहमति भएको विज्ञप्ति जारी गरेका छन् । स्वतन्त्रबाट श्यामकृष्ण अवाल, लक्ष्मण तिमल्सिनाले पनि प्रतिस्पर्धा गर्दै छन् ।दाजुभाइ नै उम्मेदवार प्रदेशसभाको उम्मेदवारमा नेमकिपाले एउटै परिवारका दाजुभाइलाई अघि सारेका छन् । दाइ सरोज गोसाईं भक्तपुर क्षेत्र २ को (क) बाट भिड्दै छन् । भाइ सुरेन्द्रराज गोसाईं भक्तपुर १ को (ख) बाट प्रतिस्पर्धा गर्दै छन् । स्नातकोत्तर तह पूरा गरेका सुरेन्द्र ०४९ मा नेपाल क्रान्तिकारी विद्यार्थी संघबाट राजनीति सुरु गरेका हुन् । दाइ सरोज ०४६ देखि राजनीतिकमा सक्रिय छन् । पार्टी केन्द्रीय सदस्य उनी मजदुर दैनिकको प्रधान सम्पादकसमेत हुन् । त्यसअघि उनी प्रभात अंग्रेजी माविका प्राचार्य थिए । सुरेन्द्र पनि बाल विकास सेकेन्डरी स्कुलका प्रिन्सिपल हुन् ।"
बीचैमा औषधि छाड्छन् क्षयरोगी,"काठमाडौं क्षयरोगको एक चक्की औषधि सेवन गर्दै बिरामीमा यसको असर देखिन थाल्छ । केही दिन औषधि खाएकै भरमा रोग निको भएको भ्रमका कारण बिरामीले बीचैमा औषधि छोडिदिने प्रवृत्ति बढेको छ । बिरामीमा क्षयरोगका लक्षणहरूसहित उपचारमा आउने, उपचारका क्रममै आउन छाडने र बीचमै औषधि छाड्ने समस्या बढेको छ । बीचैमा औषधि र उपचार छाड्दिने प्रवृत्तिका कारण क्षयरोग रोग निर्मूल पार्न चुनौती भइरहेको छातीरोग विशेषज्ञ डा शरदचन्द्र वर्मा बताउँछन् ।विश्व क्षयरोग प्रतिवेदन २०१६ अनुसार चाँडै मृत्यु निम्त्याउने रोगहरूमध्ये क्षयरोग नवौं मुख्य कारण हो । विश्वमा एचआईभी एड्सभन्दा क्षयरोगका कारण मृत्युदर बढिरहेको अध्ययनमा उल्लेख छ । नेपालमा अझै पनि क्षयरोग एक प्रमुख जनस्वास्थ्य समस्या मानिन्छ । राष्ट्रिय क्षयरोग केन्द्रको तथ्यांकअनुसार नेपालको कुल जनसंख्याको ४५ प्रतिशत क्षयरोगी छन् । हरेक वर्ष क्षयरोगका ४४ हजार नयाँ बिरामी थपिने गरेको केन्द्रका तथ्यांक अधिकृत पुष्पराज जोशीले बताए । तथ्यांकमा ५४ प्रतिशत पुरुष रहेको देखिएको छ । जोशी भन्छन्, प्रत्येक वर्ष २० हजार बिरामीको खकारमा क्षयरोगको किटाणु पाइन्छ, औषधिको पूरा डोज नलिनु यसको प्रमुख कारण हो । रोगीमध्ये महिलाभन्दा पुरुष बढी देखिए पनि मृत्यु हुने संख्या हेर्दा महिला बढी देखिने गरेको डा वर्मा बताउँछन् ।नेपालमा बर्सेनि ५ देखि ७ हजार मानिसको क्षयरोगकै कारण मृत्यु हुन्छ । औषधिको पूरा डोज लिए बिरामीको आयु बढाउन सकिन्छ, बिरामीलाई औषधिभन्दा परामर्शको खाँचो छ, उनले भने । सरकारले उपत्यकामा निजी र सरकारी गरी १ सय १५ डट सेन्टरबाट क्षयरोगको नि:शुल्क औषधि वितरण गरिरहेको छ । नियमित ६ महिना औषधि खान आउने बिरामीलाई सरकारले पोषण भत्तास्वरूप मासिक १ हजार रुपैयाँसमेत दिने व्यवस्था गरेको छ । जिल्ला जनस्वास्थ्य कार्यलयका क्षयरोग अधिकृत चित्रजंग शाही भन्छन्, सरकारी सेवा थाहा नभएकै कारण अधिकांश बिरामी निजी अस्पतालमा उपचार गराई महँगो औषधि खाइरहेका छन्, जनचेतनामूलक कामको आवश्यकता छ, उनले भने । पहिले क्षयरोगीले २० देखि ३० महिनासम्म नियमित औषधि सेवन गर्नुपथ्र्यो । विश्व स्वास्थ्य संगठनले अहिले ९ देखि १२ महिना मात्र नियमित औषधि सेवन गरे निको हुने औषधि ल्याएको डा वर्माले बताए ।नेपालमा हरेक दिन मर्ने १ सय २० बिरामीमध्ये २० क्षयरोगी हुने र २५ जना उपचारका लागि स्वास्थ्य संस्थासम्म नपुग्ने गरेको केन्द्रको आँकडा छ । यो रोग हावाको माध्यमबाट सर्ने भएकाले हावाको आउजाउ नहुने कोठा, जेल, छात्रावास, गुम्बामा धेरै मानिस सँगै बस्ने ठाउँमा संक्रमण बढी हुने डा वर्मा बताउँछन् । अन्धविश्वास सामाजिक अपहेलनाको डरका कारण बर्सेनि १२ हजार खुल्न नसकी रोग लुकाएर बसिरहेको केन्द्रले जनाएको छ । अन्धविश्वास, सामाजिक अपहेलनाको डर यसको कारण हो, केन्द्रका निर्देशक डा केदारनरसिंह केसीले भने ।दुई साता बढी लगातार खोकी लाग्नु, खकारमा रगत देखापर्नु, साँझ ज्वरो आउनु, शरीरको तौल घट्दै जानु, श्वास लिन गाह्रो हुनु क्षयरोगका मुख्य लक्षण हुन् ।"
यौन शोषणमा कारबाही गर्ने कानुन छैन,"काठमाडौं व्यावसायिक यौनशोषणसम्बन्धी स्पष्ट कानुन नबन्दा बालबालिकाहरू समस्यामा परेका छन् । उनीहरू यौनशोषणबारे अनविज्ञ हुँदा थप अन्यायमा परेका हुन् । बालबालिकालाई यौनजन्य कार्यमा संलग्न गराई त्यसबाट दोस्रो व्यक्तिले फाइदा लिनु व्यावसायिक यौन शोषण हो ।बालयौन दुव्र्यवहारलाई जबरजस्ती करणी मानेर दोषीमाथि सजाय हुनुपर्ने अधिवक्ता कपिल अर्याल बताउँछन् । घरेलु झैझगडाका कारण भागेर हिँडेका, सडकमा रुमल्लिएका र मनोरञ्जन क्षेत्रका बालबालिका दैनिक यस्ता समस्या भोगिरहेका छन्, उनले भने । यस्ता अपराधविरुद्ध अदालतमा थुप्रै मुद्दा पुग्छन् । तर, यसलाई समेट्ने प्रस्ट नीति तथा कानुन नहुँदा पीडितको पक्षमा फैसला नहुने अर्याल बताउँछन् । यस्ता मुद्दा मानव बेचबिखन र अन्य ऐनको सहारा लिएर लडिरहेका छौं, विशेष कानुन अभावले पीडितलाई न्याय र पीडकलाई सजाय हुन सकेको छैन, उनले भने ।जबरजस्ती करणीका दोषीलाई कानुनले ३ वर्ष कैद र ३० हजार रुपैयाँ जरिवाना तोकेको छ । यो सजाय पनि निकै कम भएको महान्यायाधिवक्ता किरण पौडेल बताउँछन् । बालबालिकाले यस्ता घटना हिंसा हुन् भन्ने थाहा पाएकै हुँदैनन् । थाहा पाएर उजुरी गर्दासम्म समस्याले ठूलो रूप लिइसक्ने अवस्था आउँछ । विश्व स्वास्थ्य संगठनका अनुसार बालबालिकाको व्यावसायिक यौनशोषण बालश्रम र बाल वेश्यावृत्तिमा मात्र सीमित हुँदैन, यसले उनीहरूमा शैक्षिक, मानसिक, नैतिक र सामाजिक असर पनि पार्छ । नेपालमा यौन पर्यटन, बाल यौनमोह, बालवेश्यावृत्ति, बाल अश्लील चित्रण, फुटपाथे यौन व्यवसाय, बाल विवाह र जबरजस्ती विवाहमार्फत व्यावसायिक यौन शोषणका अभ्यास भइरहेका छन् । यसलाई रोक्न मानसिक परामर्शको खाँचो रहेको मनोपरामर्शदाता डा सरोज ओझा बताउँछन् । बालबालिकामाथि यस्ता घटना भइरहेका बेला उनीहरू स्वयंले थाहा पाइरहेकै हुँदैनन्, युवा अवस्थामा पुगेपछि परामर्शपछि मात्रै थाहा पाउँछन्, उनले भने ।महिला तथा बालबालिका मन्त्रालयको प्रतिवेदनअनुसार उपत्यकाभित्रका व्यावसायिक यौनकर्मीमध्ये ३० देखि ४० प्रतिशत १८ वर्षमुनिका किशोरी छन् । प्रहरी प्रधान कार्यालयको महिला तथा बालबालिका सेवा निर्देशनालयको तथ्यांकअनुसार आव ०७३७४ मा मात्रै ११ सय ३१ बालबालिका यौनहिंसामा परेका छन् । अन्तर्राष्ट्रिय श्रम संगठन नेपालका अनुसार सडक बालबालिकामध्ये ३७ प्रतिशत बाल यौन दुराचारमा परेका छन् । विश्व शिक्षाको तथ्यांकअनुसार नेपालमा ३२ हजार किशोरी व्यावसायिक यौन व्यवसायमा संलग्न छन् । शक्ति समूहले सन् २००६ मा गरेको अध्ययनअनुसार काठमाडौंमा हुने यौन व्यवसायमा १२ देखि १५ वर्षका ११ प्रतिशत बालिका संलग्न थिए । सन् २०१२ सम्म आइपुग्दा यो संख्या बढेर २० प्रतिशत पुगेको समूहले जनाएको छ ।"
कार दुर्घटनामा चालकको मृत्यु,"भक्तपुर (कास) सूर्यविनायक नगरपालिका ८, नैचालमा बा८च २४३१ नम्बरको कार दुर्घटनामा एकजनाको मृत्यु भएको छ । प्रहरीका अनुसार आशापुरीबाट डोलेश्वरतर्फ जाँदै गरेको कार सडकबाट करिब ५ सय मिटर तल खस्दा चालक सूर्यविनायक ९, नलिन्चोक घर भई काभ्रे बाइसकिलो जनगाल बस्ने ४० वर्षीय जितेन्द्र खत्रीको मृत्यु भएको छ । खत्रीको शव पोस्टमार्टमका लागि भक्तपुर अस्पताल पठाएको डीएसपी कृष्ण प्रसाईंले जानकारी दिए ।"
चिम्पान्जी तस्करीमा पक्राउ,"काठमाडौं (कास) नाइजेरियाबाट चिम्पान्जी, बाँदरसहित चरा तस्करी गर्न विमानस्थलमा सहयोग गरेको भन्दै प्रहरीको केन्द्रीय अनुसन्धान ब्युरो (सीआईबी) ले दुई कर्मचारीलाई पक्राउ गरी अनुसन्धान सुरु गरेको छ । सीआईबीले भद्रपुर नगरपालिका ८, झापा घर भई त्रिभुवन अन्तर्राष्ट्रिय विमानस्थल भन्सार कार्यालयका नायब सुब्बा चूडामणि दाहाल र साँफेबगर नगरपालिका १, अछाम घर भई पशु क्वारेन्टाइन कार्यालय काठमाडौंमा कार्यरत धीरेन्द्रबहादुर शाहलाई पक्राउ गरी अनुसन्धान थालेको हो । दाहालले चिम्पान्जी, बाँदर र चरालगायत वन्यजन्तुको बाकस चेकजाँच नगरी भन्सार एजेन्ट राजकुमार तिवारीलाई पास गरेका थिए । सीआईबीले बारा घर भई कपन बस्ने तिवारीलाई यसअघि नै पक्राउ गरी सांगठनिक अपराधको मुद्दा अघि बढाइसकेको छ । तिवारीले लामो समयदेखि विमानस्थलबाट अवैध वन्यजन्तु निकासी र आयातमा तस्करहरूलाई सहयोग गर्दै आएका थिए । पशु स्वास्थ्य प्राविधिक शाह विमानस्थल स्थित पशु क्वारेन्टाइन कार्यालयमा डयुटीमा रहे पनि चेकजाँचै नगरी चेकजाँचको पत्र भन्सार एजेन्ट तिवारीलाई उपलब्ध गराएका थिए । गत असोजमा अवैध रूपमा नाइजेरियाबाट इस्तानबुल हुँदै नेपाल ल्याइएका २ चिम्पान्जी, बाँदर र चरा सीआईबीले बरामद गरेको थियो ।"
लागूऔषधसहित ३ पक्राउ,"काठमाडौं (कास) लागूऔषधका रूपमा प्रयोग हुने वनस्पति खातसहित ३ सोमालियाली नागरिक पक्राउ परेका छन् । इथियोपियाबाट नेपाल भित्रिएको ८ केजी खातलाई नेदरल्यान्ड पठाउन लागिएका बेला नेपाल प्रहरीको लागूऔषध नियन्त्रण ब्युरोले पक्राउ गरेको हो । पक्राउ पर्नेमा खातको अन्तरदेशीय कारोबारमा संग्लन इब्राहिम अली हाजी, जाम अब्दिफाती अहमद, अब्दिफाद युसुफ छन् । यो हरियो चियापत्तीको पात जस्तो देखिन्छ । यसको पात चपाउँदा निस्कने रसमा लठयाउने रसायन हुन्छ । लागूऔषध प्रयोगकर्ताले यसको पात चपाउने वा भिजाएर पानी खाने गर्छन् । नेपालमा प्रतिबन्धित वनस्पतिका रूपमा रहेको खातलाई युरोपलगायत देशमा प्रतिबन्ध लगाइएको छ । ब्युरो प्रमुख डीआईजी ठूले राईका अनुसार खात कारोबारमा नेपाललाई ट्रान्जिटका रूपमा उपयोग गर्न खोजेको देखियो । राईले भने, यो लागूऔषध कारोबारीको अर्को स्वरूपमा हो ।"
फर्जी मत हाबी,"मतदान गर्ने घटेनुवाकोट (कास) जिल्लामा प्रतिनिधिसभा र प्रदेशसभा निर्वाचनमा ६८ हजारभन्दा बढी मतदाता मतदानमै सहभागी नरहेको पाइएको छ । २ लाख ८ हजार १ सय ९१ मतदाता रहेकामा १ लाख ३९ हजार ७ सय ६१ मत मात्र खसेको हो ।६८ हजार ४ सय ३० जनाले मताधिकार प्रयोग नगरेको जिल्ला निर्वाचन कार्यालयको तथ्यांकले देखाउँछ । जिल्लामा ६७ दशमलव १४ प्रतिशत मतदान भएको छ । क्षेत्र नम्बर १ मा ६९ हजार ८ सय ६४ जना र २ नम्बरमा ६९ हजार ८ सय ९७ जना मतदानमा सहभागी भए । ०६४ र ०७० को निर्वाचनका तुलनामा सहभागिता घटेको देखिएको छ । धेरैजसो मतदाता काठमाडौं बस्ने गरेको र सरकारले त्यहाँ बिदा नदिएकाले मतदानमा नआएको क्षेत्र नम्बर १ का प्रतिनिधिसभा उम्मेदवार एवं कांग्रेस नेता रामशरण महतले बताए । मतदाता शिक्षामा कमी, निर्वाचनप्रति मतदातामा निराशा बढ्दै जानु पनि कारण रहेको कतिपयको भनाइ छ । जिल्लामा सबैभन्दा कम मत क्षेत्र नम्बर २ को मेघाङ१ बसुन्चेतमा ५२ प्रतिशत खसेको थियो । सबैभन्दा बढी निर्वाचन क्षेत्र १ को पञ्चकन्या गाउँपालिका २ मा ८१ प्रतिशत मत खसेको छ । जिल्लामा प्रतिनिधिसभाका २ र प्रदेशसभाका ४ क्षेत्र छन् ।"
सवारी नियम मिच्न नदेऊ,"बीपी राजमार्गमा मापदण्डविपरीत भारवहन सवारी साधन सञ्चालनमा रोक लगाउने निर्णय फिर्ताको माग राखी ढुवानी व्यवसायी विरोधमा उत्रनु खेदजनक छ । १० टन भारवहन क्षमताको सडकमा पहिले जसरी बढी लोड भएका मालवाहक गाडी चलाउन पाउनुपर्ने माग राख्दै उनीहरूले ढुवानीका साधन रोकेका छन् । दबाबका भरमा जस्तोसुकै माग पनि पूरा गराउन सकिने विश्वासले उनीहरू विभिन्न बहानाबाजी बनाउँदै विरोधमा उत्रिएका हुन् । मुलुककै उत्कृष्ट सडकमध्ये एक भनेर चिनिने बीपी राजमार्गका विभिन्न खण्ड ठूला गाडीको निर्वाध सञ्चालनका कारण जीर्ण बन्दै गएको अवस्थामा व्यवसायीले अघि सारेको माग कुनै पनि दृष्टिले जायज देखिँदैन । व्यवसायीको यो मागमा यातायात व्यवस्था विभाग लचिलो बने एकातिर गलत नजिर स्थापित हुने र अर्कोतिर सडक क्षतिले तीव्रता पाउने जोखिम पनि छ । बीपी राजमार्गको सिन्धुलीखुर्कोट खण्डमा मापदण्ड मिचेर सञ्चालन हुँदै आएका सवारी साधनलाई यातायात व्यवस्था विभागको अनुगमन टोलीले कारबाही गरेपछि दुई सातायता व्यवसायीले गाडी थन्क्याएका छन् । अनुगमन टोलीले नियमविपरीत सञ्चालित गाडीको कागजात नियन्त्रण गरेपछि व्यवसायी विरोधमा उत्रिएका हुन् । विभागले कारबाही भने सडकको भारवहन क्षमताभन्दा बढी लोड भएकासँगै रुट परमिट नभएका सवारी साधनमाथि पनि अघि बढाएको छ । रुट परमिट नभएका सवारी साधनले यसअघि ट्राफिक प्रहरीलाई जरिवाना तिरेर सामान ढुवानी गर्ने गरेको पाइएको छ । जरिवाना तिराइसकेपछि नियमको दायरामा नआउँदै सञ्चालन छुट दिनु नै गलत हो । कानुनी दायरामा आउनुभन्दा जरिवाना तिर्नु बढी फाइदा हुने अवस्था रहँदासम्म यस्ताखाले बेथितिले निरन्तरता पाइरहन्छन् । व्यवसायीहरू ढुवानी ठप्पपछि खाद्य, निर्माणसम्बन्धी लगायतका सामग्रीको अभाव सिर्जना गराएर विभागलाई दबाब दिने मनसायमा उनीहरू अघि बढेको देखिन्छ । भूकम्पपीडितले धमाधम घर निर्माण गरिरहेका बेला ढुवानी बन्दको असर छिट्टै र व्यापक रूपमा पर्न सक्छ । सम्पूर्ण ढुवानी बन्द गर्नाले रामेछापमा खाद्यान्न र निर्माण सामग्रीको मौज्दात सकिएको रामेछाप उद्योग वाणिज्य संघको भनाइ छ । खाद्यान्न र निर्माण सामग्रीको अभावलाई सल्टाउनुपर्छ तर नियम कार्यान्वयनका सन्दर्भमा व्यवसायीसामु यातायात व्यवस्था विभाग भने कुनै पनि अवस्थामा निरीह देखिनु उचित छैन । विज्ञको सुझावअनुसार नै बीपी राजमार्गमा १० टन (गाडी र सामानसहित) सम्मका साधन मात्र चलाउने नियम बनाइएको हो । यो नियमलाई कडाइका साथ कार्यान्वयन गर्नुपर्छ । बीपी राजमार्ग ठूला मालवाहक गाडी सञ्चालनका लागि निर्माण गरिएको होइन । नियमनकारी निकायको उदासीनताका कारण धुलिखेलभकुन्डेबेंसी खण्ड निर्माणको छोटो समयमै कुरूप बनिसकेको छ । जबकि जापानले निर्माण गरेर नेपाल सरकारलाई साढे दुई वर्षअघि मात्र हस्तान्तरण गरेको सडक गिट्टी, ढुंगा, बालुवा बोक्ने ट्रिपर र अन्य ठूला गाडी निर्बाध रूपमा सञ्चालन गरिनाले भत्किएर जीर्ण बन्दै गएको हो । सडक क्षतिको तीव्रताले राज्यकोषमा आर्थिक भार बढाउँछ । क्षतिग्रस्त सडक पुनर्निर्माणमा तदारुकता नदेखाउने अर्को प्रवृत्तिका कारण सवारी आवागमन नै जोखिमपूर्ण बन्छ । त्यसैले सडकको सुरक्षा प्राथमिकता दिनुपर्छ । बीपी राजमार्गको १० टनसम्मका गाडी मात्र चल्ने नियमलाई कडाइका साथ कार्यान्वयन गरिनुपर्छ । अहिले व्यवसायीले दबाब दिइरहेका सन्दर्भमा गलत नजिर स्थापित नहोस् भन्नेमा यातायात व्यवस्था विभाग सजग रहनुपर्छ किनभने यसबाट अराजकता बढ्ने जोखिम छ । मुलुकका अन्य सडकमा पनि भारवहन क्षमता निर्धारण गरेर त्यहीअनुसार मापदण्ड बनाई लागू गरिनुपर्छ । अधिकांश सडक त निर्माण कम्पनीको बढी नाफा कमाउने ध्येय, कमिसन बाँडफाँटलगायतका कारण अधिकांश सडक नै गुणस्तरीय बनेका हुँदैनन् । त्यसैले निर्माणका समयदेखि नै पर्याप्त ध्यान दिनुपर्ने खाँचोसमेत छ । सडकलाई दिगो रूपमा टिकाउन सम्बन्धित निकायले अनुगमन कार्यलाई पनि निरन्तरता दिनुपर्छ र यस्ता अनुगमन झारा टार्ने वा व्यवसायीसँग मोलमोलाइ गर्ने खालको भने हुनु हुँदैन ।"
युरोपियन युनियनलाई सुझाव,"ग त साता युरोपियन युनियनका तर्फबाट निर्वाचन पर्यवेक्षण गर्न नेपाल आएका केही पात्रको अमर्यादित आचरण प्रकाशमा आयो । साथै निजहरूलाई पर्यवेक्षण कार्यबाट रोक लगाउन मुख्य निर्वाचन अधिकृतले निर्वाचन आयोगलाई पत्र लेखेको व्यहोरा पनि चर्चाको विषय रह्यो । एकाध पात्रले गल्ती गर्दा वा सीमा नाघ्दा तिनीहरूले प्रतिनिधित्व गरेको मूल संस्थाको भूमिका नै संदिग्ध ठानियो, जबकि युरोपियन युनियनको समग्रमा नियत त्यस्तो नहुन पनि सक्छ । नेपालको विकास र लोकतान्त्रिक आन्दोलनमा पश्चिमको योगदान महत्त्वपूर्ण छ । विभिन्न कालखण्डमा राजनीतिक संकट उत्पन्न हुँदा लोकतन्त्र र मानव अधिकारको पक्षमा पश्चिमका जनताले नागरिक स्तरमा व्यक्त गरेको ऐक्यबद्धता उल्लेख्य छ । त्यसैको परिणाम हो, कैयन नेपाली पश्चिमालाई औधी सम्मान गर्छन् । नेपाल टेक्ने बित्तिकै त्यस्तो सम्मानबाट मात्तिएर कतिपय कूटनीतिज्ञ तथा प्रतिनिधिहरू आफूलाई भायसराय ठान्न थाल्छन् र राजनीतिक विषयवस्तुमा टिप्पणी गर्न र दबाब दिन सुरु गर्छन् । त्यस्तो सम्मानको दुरुपयोग गर्दै पछिल्ला वर्षहरूमा केही पश्चिमी कूटनीतिज्ञहरू छाडा भएको सत्य हो । त्यस्तो छाडापनले समग्र युरोपको भूमिकाप्रति नै नेपालमा सन्देह पैदा गर्नुका साथै कतिपय दूतावासलाई खलकेन्द्र र कतिपय कूटनीतिज्ञलाई खलनायकको रूपमा चित्रण गर्न थालिएको छ । यसतर्फ युरोपियन समुदायले गम्भीरतासाथ मन्थन गरी आत्मालोचना गर्दै नेपाल र नेपालीको मन जित्ने हो भने भरोसाको नयाँ सिढी निर्माण गर्नु आवश्यक छ ।विगतमा युरोपियन युनियनबाट प्रतिनिधित्व गर्ने निर्वाचन पर्यवेक्षकहरूले अनौपचारिक तवरमा केही जिज्ञासा राख्दा नेपालको सम्बन्धित निकायले त्यसलाई सामान्य रूपमा लिन्थ्यो होला । अहिले असामान्य रूपमा लिनुपर्ने अवस्थाका पछाडि कारण केके हुनसक्छन्, बेला छँदै समीक्षा आवश्यक छ । माओवादीले उठाएको जातीय राज्यको अवधारणामा युरोपेली कूटनीतिज्ञहरूले धाप मारेको भन्ने गुनासो नेपालको प्रभावशाली वृत्तले गर्दै आएको हो । २०७० को संविधानसभा निर्वाचनमा माओवादी तीन बल्ड्याङ खाएर इन्तु न चिन्तु भएपछि त्यो एजेन्डा लाभको व्यापार नभएको निष्कर्षमा स्वयं माओवादी पुगेको र क्रमश: त्यो एजेन्डा विलुप्त हुँदै गएको देखिन्छ । पछिल्ला घटनाक्रमको चर्चा गर्दा सन् २०१५ को प्रारम्भमा काठमाडौँस्थित युरोपियन युनियनको राजदूत रिन्सजे टेरिङकको नेतृत्वमा केही पश्चिम युरोपेली देशका कूटनीतिज्ञहरूले नेपाल विखण्डनको नारा लाउने एक कुपात्रसँग कूटनीतिक मर्यादा र आचरण विपरीत भेटघाटछलफल गरेको घटना अत्यन्तै दु:खद, दुर्भाग्यपूर्ण थियो भने उक्त घटनाले सयौँ वर्षदेखि विद्यमान नेपाल र युरोप बीचको नागरिक स्तरको सम्बन्धमा पनि चिरा पार्नुका साथै युरोपको नियतप्रति सन्देहको नराम्रो विजारोपण भयो । विखण्डन अभियानका लागि घृणात्मक अभिव्यक्ति दिँदै आएका ती कुपात्रलाई बोक्ने क्रममा केही युरोपेली राष्ट्रका कूटनीतिज्ञहरूले निजको अभिव्यक्ति स्वतन्त्रता हनन भएको राग अलाप्न थाले र आफूले लगानी गरेको स्थानीय संघसंस्था र व्यक्तिहरूबाट त्यही आशयको वक्तव्यको खेतीमा जोड दिए, जबकि घृणात्मक अभिव्यक्तिलाई विश्वभरि नै त्यसमा पनि युरोपमा मूलत: दण्डनीय अपराध मानिन्छ । घृणात्मक अभिव्यक्ति अर्थात् हेट स्पिचले त्यस्तो अभिव्यक्तिलाई जनाउँछ, जसले कुनै समूह वा व्यक्तिलाई जाति, धर्म, लिंग, जातीय उत्पत्ति, अपाङ्गता आदिजस्ता लक्षणका आधारमा आक्रमण गर्ने वा धावा बोल्ने गर्छ । कतिपय देशका कानुनमा घृणात्मक अभिव्यक्तिको व्याख्या गर्दा त्यस्तो अभिव्यक्ति जसले हिंसालाई भड्काउँछ, त्यसकारण निषिद्ध गरिएको उल्लेख छ । घृणात्मक अभिव्यक्तिलाई दण्डनीय करार गर्दै डेनमार्क, नर्वे, स्वीडेन, बेल्जियम, फ्रान्स, आयरल्यान्ड, जर्मनी, नेदरत्यान्ड्स, स्वीटजरल्यान्ड, संयुक्त अधिराज्य (युके) जस्ता युरोपेली राष्ट्रहरूमा आवश्यक कानुनी व्यवस्था भएको पाइन्छ । कतिपय देशले इतिहासका घटनाक्रम उद्धृत गर्दै निश्चित कुरामा प्रतिबन्धको व्यवस्थासमेत गरेका छन् । जस्तो जर्मनीमा नाजीहरूको प्रतीक चिन्ह अंकित वस्त्र लगाउन कानुनले प्रतिबन्ध लगाएको छ । यसैगरी राष्ट्रिय गौरवको विषयलाई होच्याउने कृत्य दण्डनीय मानिन्छ । फ्रान्स लगायत कैयौँ मुलुकमा राष्ट्रिय झण्डा वा गीतको अपमान गर्नु कानुनत: अपराध मानिन्छ । युरोपेली युनियनको नेपालस्थित राजदूतको नेतृत्वमा घृणा र विखण्डनको वकालत गर्ने व्यक्तिसँग भेटघाट र हावा भर्ने काम तीव्र हुनथालेपछि तत्कालीन परराष्ट्रमन्त्री महेन्द्र पाण्डेले यस सम्बन्धमा ती कूटनीतिज्ञहरूसँग सोधिखोजी गर्दा अभिव्यक्ति स्वतन्त्रताको हवाला दिँदै ती कूटनीतिज्ञहरू उल्टो हप्काउने शैलीमा प्रस्तुत भएको चर्चा सेलाएको छैन । यो प्रवृत्तिबाट रुष्ट भएका तत्कालीन प्रधानमन्त्री सुशील कोइरालाले निज राजदूत र कूटनीतिज्ञहरूलाई बोलाई उनीहरूको गतिविधिप्रति आपत्ति भनौं वा अप्रसन्नता व्यक्त गर्दासमेत घृणा र विखण्डनको वकालत गर्ने मान्छेको मानवअधिकारको सवाल भएकोले निजले भेट्न चाहेको हुँदा भेटेको हो भन्ने ओँठेजवाफ फर्काएको प्रसंग पुरानो भएको छैन । कूटनीतिक मर्यादा विपरीत खुल्लमखुल्ला विखण्डनको वकालत गर्ने मान्छेलाई भेट्नु भनेको त्यो देशको सार्वभौमसत्ता र स्वतन्त्रतालाई ठाडै चुनौती दिनु हो । त्यस्तो दुष्कार्यमा सक्रिय रहेका ती युरोपियन कूटनीतिज्ञहरूलाई सरकारले देश निकाला गर्न सकेन, जबकि नेपाल बाहेक संसारको अरू कुनै पनि मुलुकमा त्यस्तो घटना भएको भए त्यस्ता कूटनीतिज्ञहरूलाई २४ घन्टाभित्र देश छाड्न आदेश भइसक्थ्यो । त्यतिमात्र होइन, त्यस्ता कूटनीतिज्ञहरूले प्रतिनिधित्व गर्ने सम्बन्धित देशले नै माफी नमागेको खण्डमा त्यो देशसँंगको कूटनीतिक सम्बन्ध नै विच्छेद भइसकेको हुन्थ्यो । संविधान नबनेको संक्रमणकालीन अवस्थामा ती छाडा कूटनीतिज्ञहरूले स्थानीय मानवअधिकार संस्थाहरूको हवाला दिँदै आफ्नो कुकृत्यलाई ढाकछोप गर्ने प्रयत्न गरिरहे । यस क्रममा आफैँले फन्डिङ गरेका केही व्यक्ति र संस्थाहरूबाट घृणा र विखण्डनको कृत्य पनि अभिव्यक्ति स्वतन्त्रता र मानवअधिकारको विषयमा पर्छ भनी वक्तव्य दिलाउने काम गरिरहे । यसरी घृणा र विखण्डनलाई अभिव्यक्ति स्वतन्त्रता र मानवअधिकारको रूपमा व्याख्या गर्ने र निरन्तर यस्तो कार्य गर्न पाइरहनुपर्छ भन्ने कसरत भइरह्यो । युरोपेली देश र जनताले संकटका बेलामा नेपालमा गरेको सहयोग र युरोपप्रतिको नेपालीको सद्भाव केही भुइँफुट्टा कूटनीतिज्ञहरूको गलत आचरणका कारण क्रमश: धरापमा पर्दै गयो । स्थानीय मात्र होइन, अन्तर्राष्ट्रिय संस्थाहरूलाई पनि घृणा र विखण्डनको अभियानलाई मानवअधिकारको कित्तामा पार्न दबाब दिने र त्यही अनुरुप अभियान सञ्चालन गराउने कसरत प्रबल रह्यो । यसैबीच भूतपूर्व मानवअधिकार संस्था एम्नेष्टी इन्टरनेसनल लगायत केही संस्थाले आफ्नो नीतिविपरीत घृणा र विखण्डनको पक्षमा अभियानरत कुपात्रलाई बोक्ने काम हुनगयो । यसरी एम्नेष्टी लन्डनले बोक्ने र काठमाडौँस्थित केही युरोपेली कूटनीतिज्ञहरूले हावा भर्न थालेपछि हौसिएर उक्त कुपात्रले समस्त पहाडी महिलाहरू वेश्या हुन् भन्नेसम्मका घृणात्मक अभिव्यक्ति ओकलिरहे । एम्नेष्टीलाई भूतपूर्व मानवअधिकार संस्था यसकारण भनिएको हो कि मानवअधिकार संस्थाहरू हिंसा र घृणालाई अपराध ठान्छन् र त्यस्तो कृत्यको सदैव निन्दा गर्छन् । समस्त पहाडी महिला विरुद्ध घृणात्मक अभिव्यक्तिको वर्षा हुँदा त्यसको नत एम्नेष्टी लन्डनले निन्दा गर्यो न काठमाडांैस्थित युरोपियन युनियनका कूटनीतिज्ञहरूले ।हालै मात्र क्याटालोनियामा भएको जनमत संग्रह र स्पेन विभाजनको आन्दोलनका सन्दर्भमा एकातिर एकीकृत स्पेनको पक्षमा युरोपियन युनियनभित्रको छटपटी र दबाब प्रस्ट देखिन्छ भने अर्कोतिर तेस्रो विश्वका देशहरूमा भने छाडा युरोपेली कूटनीतिज्ञहरू विखण्डनकारीहरूको हित चिन्तक भएर प्रस्तुत भएको अवस्था आफैँमा विरोधाभासपूर्ण छ । अरूको घरमा आगो लाउन खोज्दा आफ्नो घर पनि सल्कन सक्छ भन्ने हेक्का युरोपियन युनियनभित्रका मठाधीशहरूले बेलैमा बुझ्नु जरुरी छ । झन्डै ७० वर्षअघि नेपालमा संविधानसभाको बहस चलेको थियो । अनेकौं आरोहअवरोहपश्चात अन्तत: २०७२ असोजमा संविधानसभाबाटै संविधान जारी भयो । त्यो संविधानको स्वागतको त कुरै छाडौँ, आलोचनात्मक भए पनि समर्थन गर्नुपर्ने न्यूनतम कर्तव्यबाट समेत युरोपियन युनियन र पश्चिमका प्रभावशाली देशहरू च्युत हुनपुगे । मानव अधिकारका सवालमा झन्डै तीन दर्जन प्रावधान मौलिक हकका रूपमा संविधानमा समावेश भएको विषयलाई यात तिनले देखेनन् या तिनलाई पचेन । आखिर युरोपियन युनियन नेपालमा के चाहन्छ ? सन्देह बढ्दै गयो । नेपालमा लोकतन्त्र र स्थिरताको पक्षमा छवि बनाएको युरोपियन युनियन अन्तत: अस्थिरतालाई बढावा दिन खोज्दैछ भन्ने धारणा प्रबल हुनपुग्यो । सहमतिलाई अधिकतम र असहमतिलाई न्यूनतम गर्दै त्यस्तो असहमतिलाई पनि भविष्यमा संविधान संशोधनमार्फत सम्बोधन गर्ने आश्वासनसहित अधिकतम सहमतिबाट जारी भएको संविधानप्रति कठोरतासाथ प्रस्तुत हुनुपर्ने युरोपेली युनियनको बाध्यता के थियो ? नेपाली जनता जान्न चाहन्छन् । यसै पनि त्यही संविधान अन्तर्गत स्थानीय तहको निर्वाचन सम्पन्न भइसकेको र प्रतिनिधिसभा र प्रदेशसभाको पहिलो चरणको निर्वाचन सम्पन्न भई दोस्रो चरणको पनि सम्पन्न हुने अवस्थामा रहेको स्थितिले संविधानप्रति भारत र युरोपियन युनियनको दृष्टिदोष प्रस्ट हुन्छ भने संविधान जारी भएपछिका वितण्डा गलत थिए भन्ने स्वत: प्रमाणित हुन्छ ।त्यतिमात्र होइन, संविधान जारी भएपछि विरोधस्वरुप भारतद्वारा थोपरिएको नाकाबन्दीका कारण नेपालीको घाँटी न्याकिएको बेला त्यो नाकाबन्दीको विरुद्धमा युरोपेली युनियनले आवाज उठाउने र नाकाबन्दी खुलाउन सहयोग गर्ने अपेक्षा स्वाभिमानी नेपालीहरूले गरेका थिए । नाकाबन्दीको विरोध गर्नु त कहाँ हो कहाँ, उल्टो युरोपियन युनियन सम्बद्ध केही मुलुक भारतकै भाषा बोल्न थाले । कसैलाई भारतमा युरोपको बजार गुम्ला भन्ने चिन्ता देखियो त कसैले नाकाबन्दीलाई भारतमा बजार विस्तारको अवसरका रूपमा लिए । लोकतन्त्रको जननी मानिने एउटा प्रभावशाली युरोपेली मुलुकले भारतसँग जारी गरेको संयुक्त विज्ञप्तिमा नेपाल सन्दर्भलाई मिसाउनु र भारतकै भाषा बोल्नु त्यही मानसिकताको उपज थियो । नेपाली नागरिक सागरभन्दा गहिरो पीडा र मृत्युकै मुखमा पुग्नेसम्मको व्यथा खप्न सक्छन् । तर नेपाल राष्ट्र विखण्डनको कुनै पनि अभियानलाई कुनै पनि स्वाभिमानी नेपालीले स्वीकार गर्दैनन् र त्यस्तो कृत्य गर्ने र हावा भर्ने कसैलाई क्षमा गर्दैनन् भन्ने तथ्य समग्र अन्तर्राष्ट्रिय समुदायले बेलैमा बुझ्नु जरुरी छ । नेपाल र युरोपबीच नागरिक स्तरको प्रगाढ सम्बन्ध खलबल्याउने कूटनीतिज्ञहरूलाई निजहरूको कुकर्म पूर्णत: सार्वजनिक भएका दिन युरोपकै जनताले कठघरामा उभ्याउनेछन् । संविधान बन्नुअघि एकजना युरोपेली कूटनीतिज्ञले दिएको विवादास्पद सुझावका कारण निजलाई पद समाप्त हुनुअघि नै आफ्नै देशले फिर्ता बोलाएको उदाहरण काफी छ । तिब्बतबारे युरोपियन राष्ट्रहरूको अत्यधिक चासो सर्वत्र विदितै छ । एकातिर तिब्बत र अर्कोतिर काश्मिर स्वतन्त्रताको नारा उराल्ने पश्चिमको प्रभावशाली घटकले तिब्बत र काश्मिरको बीचमा नेपालको तराईमधेसमा अलगाववादी अभियानलाई हावा भर्न खोजेको अब गोप्य रहेन । नेपालको तराईमा नयाँ खम्पाहरूको उपस्थितिको परिकल्पना गर्ने त्यो प्रवृत्तिले तराईको कथित सशस्त्र समूहहरूसँग सम्पर्क बढाउन खोजेको तथ्य पनि अब गोप्य रहेन । यस्तो प्रवृत्ति केही युरोपियन कूटनीतिज्ञहरूको छाडापन हो, युरोपको आधिकारिक नीति होइन, युरोप सदैव घृणा र विखण्डनको विरुद्धमा छ र नेपाल र नेपाली जनताको साथमा छ भन्ने उद्घोष समवेत स्वरमा युरोपियन राष्ट्रहरूले चाडैँ गर्नसके मित्रताको सेतुमा नयाँ आयाम थपिनेछ । अन्यथा युरोपियन कूटनीतिज्ञहरूका हरेक क्रियाकलाप शंकाकै घेरामा रहनेछन् । यति हुँदाहुँदै पनि युरोपका केही देश भने निरन्तर नेपाल र नेपालीको हितकै विषयमै केन्द्रित रहे । केही कूटनीतिज्ञको छाडापनका कारण समस्त युरोपप्रति नेपाली जनमानसमा वितृष्णा बढ्नु दुर्भाग्यपूर्ण भएको हुँदा युरोपको साझा मञ्च युरोपियन युनियनका तर्फबाट भविष्यमा नेपालबारे बोल्दा र प्रतिनिधित्व गर्दा विचार पुर्याउनु आवश्यक छ । औंलो दिंँदा डुडुंँलो निल्न खोज्ने चरित्रले युरोपको नेपालमा प्रभाव क्षीण भएको छ ।क्रमश: छाडा हुँदै गएका काठमाडौंस्थित आफ्ना कूटनीतिज्ञहरूको आचरणबारे युरोपियन युनियन अनभिज्ञ थिएन होला, तर त्यही छाडापनको परिणाम नेपाल क्रमश: चीनको नजिक धकेलिँदै गयो । सयौँ वर्षदेखि विद्यमान युरोप र नेपाल बीचको मित्रतामा चिरा पर्दै गयो र जनस्तरमै आक्रोश पैदा हुनथाल्यो । तत्पश्चात युरोपियन युनियन आबद्ध देशका कूटनीतिज्ञहरू नेपालमा सर्वत्र निगरानीमा पर्नथालेको देखिन्छ । त्यसैको परिणाम हो, पछिल्लो चरणमा युरोपियन युनियन आबद्ध पर्यवेक्षकहरूको आचरणबारे उठेको प्रश्न । यहाँ स्पष्ट हुन जरुरी छ, केही कूटनीतिज्ञको गलत कामले समग्र युरोपप्रति सन्देह गर्नु उचित हुँदैन । पश्चिम युरोपेली देशका ती छाडा कूटनीतिज्ञहरूको नीति नै ती आबद्ध देशको नीति हो भन्नु अतिसयोक्ति हुन्छ । साथै युरोपका नेपाल र नेपालीलाई माया गर्ने नागरिकप्रति अन्याय पनि ठहरिन्छ । यो अवस्थामा नेपालको सार्वभौमसत्ता, लोकतन्त्र, समुदाय बीचको सद्भाव र सहिष्णुतालाई समर्थन गर्ने र बढावा दिने अनि विगतमा भएका त्रुटिप्रति क्षमायाचनासहित समग्र युरोपियन युनियन र युरोपका प्रभावशाली देशहरूबाट श्वेतपत्र नै जारी गरी युरोप र नेपालका आम जनमानससम्म पुग्नेगरी सन्देश प्रवाहित हुनु र मित्रताको बलियो सेतुका लागि नयाँ सिँढी निर्माण गर्नु नितान्त आवश्यक छ ।"
मत बदर कसरी घटाउने ?,"मंसिर ११ गते छैठौं पृष्ठमा प्रकाशित अब दोस्रो चरणमा ध्यान सम्पादकीय पढ्दा असाध्यै राम्रो लाग्यो । साँच्चिकै यस सम्पादकीयले आगामी निर्वाचनमा प्रभावकारी मतदान हुने वातावरण मिलाउन निर्वाचन आयोग लगायत सबैको ध्यानाकर्षण गरेको छ । निर्वाचन आयोगले व्यापक मतदाता शिक्षा कार्यक्रम सञ्चालन गरेको भनी आमसञ्चार माध्यममा आए तापनि वास्तविकतामा कमी नै छ । किनभने संघीय लोकतान्त्रिक गणतन्त्रात्मक हाम्रो मुलुकको संविधान कार्यान्वयनको सिलसिलामा १० गते सम्पन्न भएको प्रथम चरणको प्रतिनिधिसभा र प्रदेशसभाको निर्वाचनमा विभिन्न अवरोधका बाबजुद पनि ६५ प्रतिशतभन्दा बढी मत खस्नुमात्र होइन, विगतका निर्वाचनमा शून्य मतदानवाट माथि उठेर रोल्पाको थबाङका मतदाताले ब्रेक थ्रु गरी देखाएको सराहनीय कदमलाई खुलेर प्रशंसा गर्नैपर्छ । यसैगरी आगामी २१ गते हुनलागेको दोस्रो चरणको प्रतिनिधिसभा र प्रदेशसभा निर्वाचनमा योभन्दा बढी मतदान भएको हुनुपर्छ र बदर मत ५ प्रतिशतभन्दा कममा सीमित गर्नुपर्छ । सफल निर्वाचनका लागि मतदातालाई भेट गरेर सही किसिमले मतदान गराउन र बदर मतसंख्या न्यूनीकरण गर्न मतदाता शिक्षाको ठूलो महत्त्व हुन्छ । तर प्रथम चरणको निर्वाचनमा अधिकांश जिल्लामा मतदाता शिक्षा कार्यकर्ता नगएकाले कतिपय मतदाता नै जिल्ला सदरमुकाम तथा अन्य जान्ने व्यक्तिसम्म पुग्नुपरेको दु:खलाग्दो जानकारी प्राप्त भएको छ । स्थानीय तहको निर्वाचनमा एउटै मतपत्र थियो भने अहिले प्रतिनिधिसभाका लागि प्रत्यक्ष, समानुपातिक तथा प्रदेशसभा गरी तीनवटा मतपत्रमा जम्मा चार ठाउँमा छाप लगाई अलगअलग तीनवटा मतपेटिकामा खसाल्नुपर्ने अधुरो जानकारी मात्र पाएका निरक्षर मतदाता झन्झट र अन्योलमा परेका छन् । त्यसकारण निर्वाचन आयोगले राम्ररी मनन गरी सक्रिय, सक्षम र इमानदार कार्यकर्ता करार गरी खटाएर भए पनि सबै जिल्ला र मतदान केन्द्रमा प्रभावकारी मतदाता शिक्षा उपलब्ध गराउनु जरुरी देखिन्छ । गंगाराज अर्यालपाणिनी८, पाली अर्घाखाँची"
निमुखाको बिल्लीबाठ,"प्रधानमन्त्री शेरबहादुर देउवा ६४ जना मन्त्रीको जन्ती बोकेर ढोलबाजासहित चुनावी प्रचारको लागि देश दौडाहामा निस्केका छन् । २५ जनाको सानो आकारको मन्त्रिपरिषद गठन गर्नुपर्ने संवैधानिक मर्ममाथि उनले कुनै मतलव राखेका छैनन् । झ्याली पिटने क्रममा वाम गठबन्धनमाथि गाली गर्नु र लोकतन्त्रको मनगढन्ते परिभाषा दिनु प्रमुख चुनावी एजेन्डा बन्न पुगेको छ । उता वाम गठबन्धनका शीर्षनेताहरू पहाडमा रेल कुदाउनेदेखि पानीजहाज हिँंडाउने, दस वर्षमा १५००० मेगावाट बिजुली उत्पादन गरेर आर्थिक क्रान्ति गर्ने ढ्वाङ फुकिरहेका छन् । जनताको दु:खपीडाको चिन्ता अधिकांश नेतामा देखिँंदैन । नेपालको आर्थिक दुरावस्था हेर्न अहिले त्रिभुवन अन्तर्राष्ट्रिय विमानस्थल र कञ्चनपुरको गड्ढाचौकी नाका गए पुग्छ । विमानस्थलबाट दिनहुँ विदेशिने युवाहरूको मलिन अनुहार अनि अकाल मृत्यु भई निरन्तर आउने लाससँग जोडिएको रोदन र क्रन्दनलाई अहिले नेपाली अर्थतन्त्रको पर्याय भने हुन्छ । अहिले ६४ जना मन्त्रीको चुरीफुरी र अत्यासलाग्दो चुनावी खर्चले देश कंगाल बन्ने अवस्थामा पुगिसकेको छ । अब संघीय राज्य सञ्चालन समेतको लागि करिब १५० मन्त्री आवश्यक पर्ने सन्दर्भले पछिका दिनमा आर्थिक आतंक नबढ्ला भन्ने आधार कतै देखिँंदैन । अत्यधिक लगानी गरेर चुनाव जित्नेहरूले अवाञ्छित आर्थिक क्रियाकलाप बढाउनेदेखि मन्त्रीका आसेपासे, नातागोता, गुन्डा नाइकेसम्मको संलग्नता बढेपछि देश कता जाला, स्वत: अनुमान गर्न सकिन्छ । मन्त्रीको सुविधानिम्ति आर्थिक भार उत्तिकै थपिने देखिन्छ । तसर्थ यदि शीर्षनेतालाई देशको चिन्ता छ भने प्रत्येक राज्यमा ७७ जना गरी ४९ र केन्द्रमा ११ जना मन्त्री नियुक्त गरेर देशभर कुल ६० जना मन्त्रीको व्यवस्था गरुन् । जनआकांक्षा पनि यही हो । डा भुवनेश्वर शर्माचन्द्रागिरि२, काठमाडौं"
कांग्रेसको भूल,"मंसिर १२ गते प्रकाशित डा अंगराज तिमिल्सिनाको सरकार बनाउन मधेस सिट निर्णायक पढँें । मधेसको सिट सबै चुनावमा निर्णायक हुने गरेको छ। नकि यस चुनावमा मात्रै । यसैबाट अत्तालिएर चुनावको मुखैमा वाम गठबन्धन बनेको छ । तर यस मानेमा भने नेपाली कांग्रेस यसपटक चुकेको छ । राजपा र फोरमसंँग कांग्रेसको गठबन्धन नहुनु दुवैका लागि महँगो सावित हुन सक्छ । यहाँ म कांग्रेसलाई दोष दिन चाहन्छु । जब १७ सिट दिन ऊ तयार थियो भने २ सिट अरू दिँदा केही हुने थिएन । बेकारमा त्रिपक्षीय भिडन्त हुनलागेको छ, जसमा वाम गठबन्धनले बाजी मार्न सक्छ । जुन कांग्रेसले राप्रपासँंग गठबन्धन गर्नमा कुनै अलमल गरेन, त्यही कांग्रेसले राजपा र फोरमसँंग तालमेल गर्न सकेन । तर पनि मेरो विश्वास छ कि लोकतान्त्रिक गठबन्धन र राजपा नै मधेसमा जित्नेछन् । केपी ओलीको व्यंग्यले मधेस यति मर्माहत हुन पुगेको छ कि वाम गठबन्धनको अपेक्षित मत आउँछ भन्ने लाग्दैन । डा शिवशंकर यादवछपकैया, वीरगन्ज"
गठबन्धनको दादागिरी,"मंसिर १२ गते मध्यदिनमा राजधानीको नयाँबानेश्वर चोकको मूल सडक वाम गठबन्धनले कब्जामा लिए । मूल सडकमा वाम गठबन्धनले पूरै सडक बन्द गरी चुनावी आमसभा गर्यो । उक्त समयमा नयाँबानेश्वर क्षेत्रमा सम्पूर्ण सवारी साधनलाई आवतजावतमा प्रतिबन्ध लगाइयो । सार्वजनिक सडकमा कुनै पार्टी विशेषले गरेको उक्त चुनावी सभामा सवारी साधनलाई प्रतिबन्ध लगाउनमा नेपाल प्रहरीले पनि निकै मिहिनेतका साथ सहयोग गरिरहेको देखियो । यसले गर्दा आम जनताले दु:ख र सास्ती भोग्नुपर्यो । के कुनै पार्टी विशेषले सार्वजनिक सडकमा आवागमन नै बन्द गरी चुनावी सभा गर्न पाउँछ, हुन्छ ? यो चुनाव आचारसंहिताको खुल्ला उल्लंघन हो कि होइन ? यो जनताको आवागमन स्वतन्त्रता माथिको हस्तक्षेप हो कि होइन ? यो वाम गठबन्धनको दादागिरी हो कि होइन ? गोविन्द श्रेष्ठनयाँबानेश्वर, काठमाडौं"
राजनीतिक दिवालियापन,"एमाले अध्यक्ष केपी शर्मा ओलीले विभिन्न जिल्लामा भएका चुनावी सभामा अहिले बीपी कोइराला बाँचिरहेका भए कांग्रेस छाडेर एमाले प्रवेश गर्थे भनी कांग्रेस कार्यकर्ताको सहानुभूतिको मत तान्ने प्रयत्न गरेको समाचार सुन्नुपर्दा दु:ख लाग्यो । बीपी कोइराला नेपाली राजनीतिका एक्ला राजनेता मात्र होइनन्, नेपाली कांग्रेसका विचारक र समाजवादी दर्शनका प्रणेता पनि हुन् । विश्वमा चलेका साम्यवादी र पुँजीवादहरूको अनावश्यक द्वन्द्व देखेर मध्यमार्गी बाटो लिएका थिए, उनले । प्रजातन्त्रभित्र साम्यवाद बीपीको मूल सिद्धान्त हो । यही सिद्धान्तलाई नेपाली कांग्रेसले आत्मसात गर्दै आएको छ । ओलीको पार्टीको नाम नै एकीकृत माक्र्सवादीलेनिनवादी रहेको छ । यसको उद्देश्य नेपालमा कम्युनिष्ट राज्य स्थापित गर्नु हो भने बीपीको उद्देश्य प्रजातन्त्रको विकास गर्नु हो । यी दुई बाटा विलकुलै फरक हुन् भन्ने कुरा ओलीलाई पक्कै थाहा भएको हुनुपर्ने हो । यदि त्यसो होइन भने ओलीलाई राजनीतिको कखरासम्म ज्ञान नभएको हुनुपर्छ । अर्कोचाहिँ ओलीसित भजाउने केही सैद्धान्तिक र कार्यक्रम नभएर दिवंगत बीपीको सहारा लिएको पनि हुनसक्छ । यसको सिधा अर्थ हो नेपालका कम्युनिष्ट पार्टीहरूका लागि भजाउने नारा अब बाँकी छैनन् र बीपीको सहारा लिनुपरेको होस् । जीवनभरि बीपीको विरोध गरेर, झापा विद्रोहको नाममा व्यक्तिहत्या गरेर १४ वर्ष जेल बसेका ओलीहरू आज कसरी बीपीको नाम लिन बाध्य भए ? अनि के बीपीजस्ता आदर्शवान राजनेता एमालेजस्तो बोलीको ठेगान नभएको पार्टीमा जान्थे होलान् ? तसर्थ पनि बीपी एमालेमा र पुष्पलाल कांग्रेसमा प्रवेश गर्थे भन्नु वा ठान्नु राजनीतिक दिवालियापन बाहेक अरू केही होइन । ओलीमा यस्तो दिवालियापन कसरी आयो ? म छक्क परेको छु । एक त बीपी विचारक हुन््, दोस्रोमा ओलीभन्दा कैयौं गुना ठूलो समूह हाँकेर अन्तर्राष्ट्रिय छवि बनाएका राजनेता हुन् । त्यस्ता व्यक्ति पनि कतै पार्टी प्रवेश गर्ने सडकछापे जस्ता हुन्थे भन्ठान्नु ओलीको मुर्खतामात्र हो । पहिले उनीहरू चुनावमा मदन भण्डारीको खुब नाम लिन्थे, अब त्यो नारा भुत्ते भएछ क्यारे र बीपीको नाम लिन थालेछन्, ओलीहरू । अब कुन बेला ओलीले बुद्ध बाँचिरहेका भए एमाले प्रवेश गर्थे, त्यतिबेला एमाले नभएकाले विरक्तिएर जंगल पसे पनि भन्न बेर लगाउँदैनन् । अर्को अर्थमा भन्नुपर्दा अब एमालेमा कोही पनि नाम भजाउन मिल्ने आदर्श पुरुष रहेनछ । तैपनि बीपीजस्तो राजनेता जन्माउन सक्ने कांग्रेस कस्तो पार्टी रहेछ भन्ने यसबाट पनि अर्थ खुलेको छ । ज्यो रत्ननिधि रेग्मी शुक्राचार्य"
निर्वाचनले दिने निकास,"संविधान घोषणा भएपछि स्थानीय, प्रादेशिक र केन्द्रीय सरकार गठन लगायतका जनप्रतिनिधिमूलक संस्था गठन हुने माध्यम भनेकै निर्वाचन हो । स्थानीय चुनाव तथा केन्द्रीय र प्रादेशिक चुनावको पहिलो चरणको निर्वाचन सम्पन्न भइसकेको अवस्थामा अब सबैको ध्यान मंसिर २१ को दोस्रो चरणको चुनावतर्फ जानु जरुरी छ । निर्वाचनपछि कामचलाउ सरकार स्वत: विघटन भई नयाँ सरकार गठन हुने तथा राष्ट्रपति र उपराष्ट्रपतिको पनि निर्वाचन हुने र त्यसपछि विकास निर्माणका कामले गति लिने भएकाले पनि वर्तमान निर्वाचन सफलतापूर्वक सम्पन्न गराउनुपर्नेमा दुईमत छैन । राजनीतिक क्रान्ति पूरा भइसकेको हुनाले नयाँ संरचना अनुसार देशको शासन व्यवस्था सञ्चालन गर्न पनि यो निर्वाचन आवश्यक छ । निर्वाचनले हरेक कुराको ढोका खोल्ने र ढोका खुलेपछि नै हरेक समस्याले निकास पाउने भएकाले दत्तचित्त भएर निर्वाचन सम्पन्न गराउनु जरुरी देखिन्छ । पुरुषोत्तम घोरासैनी बालाजु१६, काठमाडौं"
क्षयरोगप्रति उदासीनता,"क्षयरोग स्वास्थ्य समस्याको रूपमा देखिएको छ । मानिसको जीवनचक्रमा प्रत्यक्ष असर पार्ने यो रोगलाई नियन्त्रण गर्न सरकारको अथक प्रयासका बाबजुद खासै उपलब्धि हुनसकेको छैन र क्षयरोगीको संख्या थपिँदै गइरहेको छ, मृत्युको कारण तत्त्व क्षयरोग देखिएको छ । यो हावाको माध्यमबाट सर्ने भएको हुनाले क्षयरोगलाई नियन्त्रण गर्न नसक्दा क्षयरोगीको संख्यामा वृद्धि हुँदै गइरहेको छ । अर्काे पक्ष भनेको क्षयरोगीले लामो समयसम्म औषधी सेवन गर्नुपर्ने झन्झटिलो अवस्था, नियमित डट्स प्रविधिद्वारा औषधी सेवन गर्नुपर्ने पट्यारलाग्दो अवस्था, पायक पर्ने ठाउँमा औषधी उपलब्ध नहुनु र औषधी सेवन गर्न सुरु गरेपछि रोग निको भएको महसुसले बीचैमा औषधी सेवन गर्न छोड्नु नै कडा खालको क्षयरोगलाई निम्त्याउनु हो । यस्तो परिस्थितिमा क्षयरोगीलाई व्यापक रूपमा चेतनाले निखार्नु नै क्षयरोगलाई नियन्त्रण गर्ने प्रमुख उपाय हो । प्रमोद पौडेलश्रीपुर११, वीरगन्ज"
सहयोगको अपिल,सुनसरी जिल्ला देवानगन्ज गाउँपालिका६ निवासी म बुधनारायण सरदारको ४ वर्षीय छोरा विराजकुमार सरदारको गत एक वर्षदेखि दायाँ आँखामा क्यान्सर भएको छ । मेरो आर्थिक अवस्था अत्यन्त कमजोर छ । गरिबीका कारण नाबालक छोराको उपचार गराउन सकेको छैन । तसर्थ देशविदेशमा रहनुभएका सहयोगी व्यक्ति तथा संघसंस्थासँग सहयोगको अपेक्षा गरेको छु । मेरो नाबालक छोरालाई सहयोग गर्न चाहनुहुने व्यक्ति तथा संघसंस्थाले एनआईसी एसिया बैंकको विराटनगर शाखामा रहेको खाता नं०२००२७५८६९५२४००१ मा आफूले सकेको रकम जम्मा गरी सहयोग गरिदिनु हुन अनुरोध गर्छु । साथै ९८१५९८३६६७ वा ९८६१७६४८१५ मा सम्पर्क गरी थप जानकारी लिन सकिनेछ ।
समृद्धिको नेपाली सपना,"नेपालमा राजनीतिक दलको आठ दशक लामो इतिहास र नेपाल कम्युनिष्ट पार्टीको झन्डै सात दशकको सङ्घर्षमय परम्पराले हामीलाई नयाँ र महत्त्वपूर्ण मोडमा ल्याइपुर्याएको छ । राणाकालमा क्रान्तिकारी युवाहरूले जनताको आधारभूत अधिकार प्राप्त गर्ने ध्येयका साथ प्रजापरिषदको स्थापना गरेको झन्डै एक दशकपछि आन्दोलनको कार्यदिशा र राजनीतिक परिवर्तनपछिको नेपालको तस्बीरसहित त्यही ध्येयलाई मूर्तरूपमा अघि सार्दै नेपाल कम्युनिष्ट पार्टीको स्थापना भएको थियो । पार्टीको राष्ट्रिय हित स्वाभिमान, लोकतन्त्र र जनजीविकाको स्थापनाकालीन अवधारणालाई साकार पार्ने अथक सङ्घर्षका क्रममा हामी बल्ल नयाँ प्रस्थानबिन्दुमा उपस्थित हुनसकेका छौं । राणाशासनको अन्त्यपछिको तुलनात्मक रूपमा खुला राजनीतिक व्यवस्था आन्तरिक अस्थिरता र बाह्य परिवेशका कारण एक दशकभन्दा लामो अवधिसम्म कायम रहन सकेन । २०१७ पुस १ को कूद्वारा मुलुकमा निरङ्कुश पञ्चायती तानाशाही सुरु भयो । ३० वर्षसम्म राजाको एकतन्त्रीय शासनको रूपमा रहेको घोर दमनकारी व्यवस्था कम्युनिष्ट पार्टी र नेपाली कांग्रेसको प्रभावकारी संयुक्त पहल र अग्रगामी भूमिकाकै कारण २०४६ चैतमा समाप्त भयो । विभिन्न गुट र समूहमा रहेका कम्युनिष्टहरूलाई समेट्दै र एकीकृत गर्दै मूलधारका रूपमा रहेको तत्कालीन नेकपा माले लगायतका कम्युनिष्ट पार्टीहरू त्यस आन्दोलनमा वाममोर्चा बनाएर बहुदलीयता र लोकतन्त्रको आन्दोलनमा होमिएका थिए । पञ्चायती व्यवस्था विरुद्धको निर्णायक आन्दोलनका क्रममा भएको सहकार्यकै कारण केही समयपछि नेकपा माक्र्सवादी र तत्कालीन नेकपा मालेबीच एकता भएर नेकपा एमाले बनेको सर्वविदितै छ । त्यसयता एमालेले नेपाली कम्युनिष्ट आन्दोलनको राष्ट्रिय हित स्वाभिमान, लोकतन्त्र र जनजीविकाको आधारभूत प्रस्तावनालाई सधंै उच्च महत्त्व प्रदान गरेर सुशासनको उदाहरणमात्र प्रस्तुत गरेको छैन, लोकतन्त्र अवरुद्ध भएको समयमा अग्रपङ्क्तिमा रहेर सङ्घर्ष सञ्चालन पनि गरेको छ । पञ्चायती व्यवस्थाको सुरुआतसँगै विभाजन र टुटफुटका कारण अस्तव्यस्त हुनपुगेको नेपाली कम्युनिष्ट आन्दोलनको समयक्रममा सुरु भएको पुनर्गठन अभियान नेपालको लोकतान्त्रिक आन्दोलनमा समेत उल्लेखनीय घटनाक्रम थियो । हिजोका दिनमा यस्तो एकताको पहलले लोकतन्त्र विरोधीहरूसँग लड्न नयाँ शक्ति उत्सर्जन गरेको थियो । अहिले नेकपा एमाले र नेकपा माओवादी केन्द्रबीच एकता गर्ने दिशामा सुरु भएको सहकार्यले स्थिर जनमुखी सरकारको आधार तयार गर्दै आर्थिक रूपान्तरणको मार्गप्रशस्त गर्ने विश्वास हामीमा बढेको छ । झापा विद्रोह, कोअर्डिनेशन केन्द्र हुँदै माले र माक्र्सवादी एकतादेखि एमाले र माओवादी केन्द्रसम्मको एकताउन्मुख सहकार्यको अन्तर्य देशको राजनीतिक स्थिरता र आर्थिक रूपान्तरण एवं समृद्धिसँगै जोडिँंदै आएको छ । यो वस्तुगत र ऐतिहासिक यथार्थलाई कसैले पनि ढाकछोप गर्न सक्दैन । २०४६ सालपछिको खुल्ला परिवेशपछि २०४९ सालमा सम्पन्न एमालेको पाँचौं महाधिवेशनले आन्दोलनको दिशानिर्देश गर्ने सन्दर्भमा नेपाली कम्युनिष्ट आन्दोलनमा सारभूत रूपमा नयाँ मोडको आरम्भ गरेको थियो । जननेता मदन भण्डारीले प्रस्तुत गर्नुभएको नवीन विचारसँगै नेपाली कम्युनिष्ट आन्दोलनले बहुदलीयता, कानुनको शासन, मौलिक हक, मानवअधिकार, प्रेस तथा अभिव्यक्ति स्वतन्त्रताको प्रत्याभूति गर्ने बहुलवादी खुला समाज प्रत्याभूति हुने राजनीतिक परिवेशको निरन्तर पक्षपोषण गर्ने स्पष्ट मार्गचित्रलाई मात्र अङ्गीकार गरेन, आम जनताको दैनन्दिनको जीवनमा परिवर्तनका निम्ति आर्थिक रूपान्तरणका प्रस्ट अवधारणाहरूलाई समेत आत्मसात गर्यो । एमालेले जनताको बहुदलीय जनवादको कार्यक्रम अघि सार्दै बालिग मताधिकार र लोकतान्त्रिक हकअधिकारको सुनिश्चितता अनि नागरिकको सचेत मतविना शासन सञ्चालन गर्न नपाउने प्रणालीप्रतिको प्रतिबद्धता पनि व्यक्त गर्यो । त्यसैगरी आर्थिक दुर्बलता र अभाव वा गरिबीको अवस्थाबाट मुक्त भएपछि मात्र आम मानिसका लागि लोकतन्त्रको दायरा फराकिलो हुनसक्छ भन्ने विषयमा पनि पार्टीले द्विविधारहित दृष्टिकोण अघि सार्यो । समय क्रममा एमालेले जनताको बहुदलीय जनवादलाई सिद्धान्तका रूपमा अङ्गीकार गर्यो र आजपर्यन्त राष्ट्रिय हितको जगेर्ना, लोकतान्त्रिक हकअधिकारको सुदृढीकरण र आर्थिक रूपान्तरणको ध्येयका पक्षमा अविचलित अडान प्रस्तुत गर्दै आएको छ ।जनताको बहुदलीय जनवादकै मार्गदर्शनमा अघि बढ्ने क्रममा एमालेले २०५१ सालमा एकल सरकार गठन गर्ने मौका पाउँदा राष्ट्रिय हित, लोकतन्त्र, लोककल्याण र जनजीविकाको ध्येयलाई प्राथमिकताका साथ अघि सार्यो । त्यही सरकारले पहिलोपटक भारतसमक्ष दुई देशबीच सम्पन्न सन् १९५० को सन्धिको पुनरावलोकनका लागि आधिकारिक प्रस्ताव प्रस्तुत गर्यो । नेपालका प्रथम कम्युनिष्ट प्रधानमन्त्रीका रूपमा मनमोहन अधिकारीको नेतृत्वमा गठित एमालेको सरकारले केवल नौ महिनाको अवधिमा नेपालका गाउँकन्दरामा पहिलोपटक बाटोघाटोको सञ्जाल नै खडा गर्यो । वृद्ध, महिला, अपाङ्गता भएका व्यक्तिहरूका लागि त्यस सरकारले गरेको ज्येष्ठ नागरिक भत्ताको व्यवस्थालाई त्यसपछि बनेका कुनै सरकारले पनि विस्थापित गर्न सकेनन् । एमालेको सरकारले आरम्भ गरेका लोककल्याणकारी र विकासका कार्यक्रम जनताको बहुदलीय जनवादको मार्गदर्शनमा सम्पादित उल्लेखनीय उदाहरण हुन् । तत्कालीन शक्ति सन्तुलनका सीमाहरू हुँदाहुँदै पनि हामीले सुधारका कार्यक्रमका रूपमा ती कदमहरू चालेका थियौं, जो आमनेपाली जनतामा अहिलेसम्म पनि अविस्मरणीय रहेका छन् । २०६२६३ को शान्तिपूर्ण जनक्रान्तिको सफलतासँगै नेपाल आर्थिक क्रान्तिको संघारमा प्रवेश गरेको थियो । त्यसको मूल पूर्वाधार लोकतान्त्रिक हकअधिकारहरू संस्थागत गर्ने नयाँ संविधानको निर्माण नै थियो । दुईदुई पटक संविधानसभाको निर्वाचन गराएर भए पनि हामीले दुई तिहाइभन्दा बढी मतद्वारा संविधानसभाको निर्वाचन सम्पन्न गरायौं । सुरुवातमा असन्तुष्ट रहेका मधेस केन्द्रित दलहरू समेतको सहभागितामा संविधान बमोजिम स्थानीय तहका निर्वाचनहरू सम्पन्न भइसकेका छन् । देशलाई सङ्क्रमणकालको समापनको दिशातर्फ अग्रसर गराउने क्रममै प्रतिनिधिसभा र प्रदेशसभाका निर्वाचन सम्पन्न हुँदैछन् । यो निर्वाचनको सफलतासँगै राजनीतिक संक्रमणकाल सम्पन्न भएपछि देशले द्रुतगतिका साथ आर्थिक रूपान्तरणको बाटो पहिल्याउनुपर्छ । बालिग मताधिकारको विश्वव्यापी मान्यतालाई आत्मसात गर्दै जनताको मन जितेर देशको रूपान्तरण गर्ने ध्येय प्राप्तिका लागि हामीले निरन्तर गृहकार्य गर्दै आइरहेका छौं । २०६२६३ को शान्तिपूर्ण जनक्रान्ति पश्चात हामीले यस दिशामा अझ बढी ध्यान केन्द्रित गर्दै आएका छौं । यही क्रममा ०७१ असारसाउनमा सम्पन्न एमालेको नवौं महाधिवेशनले ०६२६३ को परिवर्तनका उपलब्धिहरूलाई संस्थागत गर्दै सामाजिकआर्थिक रूपान्तरणको अभियानलाई तीव्र गतिका साथ अगाडि बढाएर समाजवादको आधारशिला निर्माण गर्न स्पष्ट वैचारिकराजनीतिक कार्यदिशा तय गरेको थियो । नवौं महाधिवेशनले राष्ट्रिय हित र जनताको सुख र समृद्धिलाई उच्च प्राथमिकतामा राख्दै सामन्ती अवशेषहरूलाई समाप्त पार्ने, प्रगतिशील उत्पादक शक्तिको तीव्रताका साथ विकास गर्ने अनि आर्थिक विकास, समुन्नति तथा समृद्धिको गतिलाई तीव्रता प्रदान गर्ने कार्यभारहरू तय गरेको थियो । सामन्ती अथवा पुराना उत्पादन सम्बन्धका अवशेषहरूलाई समाप्त गर्दै राष्ट्रिय पुँजीको विकास गरी प्रगतिशील उत्पादक शक्तिलाई प्रोत्साहित गर्ने र आर्थिक समृद्धिको दिशामा मुलुकको नेतृत्व गर्ने राष्ट्रिय अभिभारा आज वाम गठबन्धनको काँधमा रहेको निष्कर्ष महाधिवेशनको थियो । आज वाम गठबन्धन त्यो ऐतिहासिक अभिभारा बहन गर्न अग्रसर भएको छ । त्यसभन्दा अझ अगाडि बढेर हामीले एमाले र माओवादी केन्द्र बीचको पार्टी एकीकरण प्रक्रियालाई अगाडि बढाउन पार्टी एकता संयोजन समिति गठन गरिसकेका छौं । नेपालको विकासका सम्भावनालाई सदुपयोग गर्ने क्षमता यी दुई पार्टीको एकीकरणपश्चात मात्र उजागर हुनसक्छ भन्ने विश्वासका साथ हामीले एकताको पहल सुरु गरेका हौं । एमाले र माओवादी केन्द्रकै सकारात्मक भूमिका र अडानका कारण सङ्घीय लोकतान्त्रिक गणतन्त्र नेपालको संविधान निर्माण भएको हो । त्यसैले यी दुवै पार्टी नेपाली जनताको लामो समयदेखिका आन्दोलनका उपलब्धिहरूलाई संस्थागत गर्ने ऐतिहासिक संविधानको स्वामित्वपूर्ण रूपमा ग्रहण गर्दै यसको प्रभावकारी कार्यान्वयनमा कटिबद्ध छन् । प्रतिनिधिसभा तथा प्रदेशसभा निर्वाचन२०७४ का लागि एमाले र माओवादी केन्द्रको साझा घोषणामार्फत हामीले विद्यमान संविधानले मार्गदर्शन गरेको समाजवाद उन्मुख राष्ट्र निर्माणका लागि सामाजिकआर्थिक रूपान्तरणका ठोस आधार पनि प्रस्तुत गरेका छौं । बालिग मताधिकारको विश्वव्यापी मान्यतालाई आत्मसात गर्दै जनमतको प्रतिस्पर्धामा श्रेष्ठता हासिल गरी गरिबीको रेखामुनिका आधाभन्दा बढी जनसङ्ख्याको दैनिक जीवनमा रूपान्तरण गर्ने लक्ष्य समाजवाद निर्माणको मूल आधार हो । त्यसैले सामाजिक न्यायलाई प्राथमिकताका साथ स्थापित गर्दै २०९९ सालसम्ममा नेपाललाई समुन्नत राष्ट्रको स्तरमा पुर्याउन आवश्यक पर्ने आर्थिक तथा सामाजिक विकासका योजना र कार्यक्रमहरू लागु गर्ने कुरामा हामीले सङ्कल्प गरेका छौं । हामीले विना गृहकार्य १० वर्षभित्र नेपालको प्रतिव्यक्ति आय कम्तीमा पाँच हजार अमेरिकी डलर पुग्नेगरी आर्थिक वृद्धिलाई दस प्रतिशतभन्दा माथि पुर्याउने दाबी गरेका होइनौं । वार्षिक रूपमा कृषिको वृद्धिदर ६ प्रतिशत पुर्याउन सकियो र निर्माण, विद्युत तथा उद्योगसहितको वृद्धि १५ अनि सेवा क्षेत्रको वृद्धिदर १३ प्रतिशत कायम गर्न सक्यौं भने अपेक्षा गरिए जस्तो राष्ट्रिय अर्थतन्त्र निर्माण गर्न असम्भव छैन । कृषि क्षेत्रको उत्पादकत्व दोब्बर गर्दै ठूला पूर्वाधार आयोजनाको निर्माण तत्काल सुरु गर्ने हो र आगामी १० वर्षमा ५० लाख पर्यटक भित्र्याउने हो भने हामीले अघि सारेको आर्थिक विकासको लक्ष्य प्राप्त गर्न सकिन्छ । लक्षित आर्थिक वृद्धिलाई सम्भव तुल्याउन राजनीतिक इच्छाशक्ति, प्रतिबद्धता, सुशासन, इमानदारी र कठोर मिहेनत आवश्यक पर्छ । इतिहासमा गुमिसकेका अवसर र क्षणको दु:खद सम्झना गरेर अगाडिको बाटो हिँड्न खुट्टा कमाउनु बुद्धिमत्ता होइन । बरु इतिहासबाट पाठ सिकेर नयाँ योजना बनाउन सक्नुपर्छ । २०५१५२ को एमालेको एकल सरकारले देखाएको सुशासन, लोककल्याणकारी योजना र ग्रामीण विकासको दृष्टान्तका आधारमा हामीले ०५६ सालको निर्वाचनमा बहुमत हासिल गर्नसक्ने वस्तुगत अवस्था थियो, तर पार्टी विभाजित भएकै कारण त्यसबखत एमाले बहुमत प्राप्त ठूलो दलका रूपमा स्थापित हुनसकेन । विगतमा गुमेको मौकाबाट पाठ सिक्दै यसपटक हामी संयुक्त घोषणापत्रमार्फत रूपान्तरणका खाका र योजनासहित मतदातासमक्ष पुगिरहेका छौं । निर्वाचन पश्चात हामीले एक दशक लामो संक्रमणकालको समापनसँगै देशलाई दिगो शान्ति, सुदृढ लोकतन्त्र, राजनीतिक स्थायित्व र आर्थिक समृद्धिको दिशामा अग्रसर गराउनैपर्छ । सात दशकअघि अविभाजित नेकपाले अघि सारेको राष्ट्रिय स्वाभिमानका साथै सामाजिक न्याय, मौलिक हकअधिकार र आर्थिकसामाजिक रूपान्तरणको कार्यसूचीलाई मूर्तरूप प्रदान गर्ने अवसर यसपटक गुम्न दिनु हुँदैन । विगतमा कांग्रेसले दुई तिहाइ (२०१५), स्पष्ट बहुमत (२०४८) र बहुमत (२०५६) प्राप्त गरेको सबैमा अवगत छ । तर तीनवटै अवसर सदुपयोग गरेर उसले मुलुकलाई स्थायित्व प्रदान गर्न नसकी स्वयम् असफल भयो । हामीले असफलताका ती दृष्टान्तहरूसमेत स्मरण गर्दै लोकतान्त्रिक मूल्यमान्यताका साथ मुलुकको नेतृत्व सम्हाल्ने शक्तिका रूपमा वाम गठबन्धन प्रस्तुत गरेका छौं । राजनीतिक अस्थिरताको चक्रलाई रोक्न एमाले र माओवादी केन्द्रको प्रयत्न सफल हुनसक्यो भने देश प्रतिस्पर्धात्मक बहुदलीय राजनीतिक प्रणाली र लोकतान्त्रिक मूल्यमान्यतामा आधारित समाजवादको अभ्यास गर्ने चरणमा प्रवेश गर्नेछ । हामी समृद्धिको नयाँ यात्रा र सामाजिक रूपान्तरणका अभियन्ता बन्नेछौं ।पोखरेल नेकपा एमालेका महासचिव हुन् ।"
किसानका लागि चुनावको अर्थ,"आलीमा उभिएका प्रश्नकिसानलाई आफ्नो खाँचोका मुताविक रोजगारी प्राप्त छैन । उसको उत्पादनले सही बजार पाउँदैन । कृषिसंँग जोडिएर देखिने जनशक्ति अन्यत्र पलायन गरिरहेका छन् । यो सवाल खेतीका तौरतरिकामा बदलावका लागि राजनीतिक परिवर्तनको सुरुवात बन्न सक्छ र बन्नुपर्छ । किसानहरू आखिर किन एउटा सक्रिय नागरिकको रूपमा आफ्नो जिम्मेवारी पूरा गर्दैनन् ? यसका दुइटा कारण छन्, पहिलो उदासीनता, दोस्रो जागरुकताको कमी । राजनीतिप्रति ज्यादातर किसान उदासीन छन् । तिनलाई भरोसै छैन कि राजनीति देशमा कुनै बदलावको माध्यम बन्न सक्छ । खेतखलिहानमा भेटिने किसानहरू भन्छन्, एउटा भोटले के फरक पर्छ ? हाम्रो यहाँ कोही यस्तो छैन, जसलाई सही नेता मान्न सकौं, हेर्नुभो कुनै पनि दलले भ्रष्टाचारमुक्त र सुशासनको कुरा गरेका छन् ? तर हकिकतमा जब दैनिक जिन्दगीको यथार्थले उपरोक्त भावनाको अतार्किकतालाई सामुन्ने ल्याइदिन्छ । ठूला उद्योगीहरूको स्वार्थलाई संरक्षण दिनपुगेका दलहरू किसानलाई छद्म नाराका आधारमा लठ्याउने र आफ्नो पछाडि लाम लगाउने कुटिल चालहरू साविकजस्तै यसपटक पनि दोहोर्याउँदैछन् । कतै जात त कतै राष्ट्रियता त कतै धनबल त कतै धुर्तबलका आधारमा किसानमाझ विभाजन ल्याउने र तिनका टुक्राटुक्रामा भएका मतलाई आआफ्नो चुनावी चुम्बकीय शक्तिद्वारा तान्ने उपक्रम यसपटक पनि निर्लज्जतापूर्वक दोहोरिँदैछ । बदलाव तलबाट पनि गर्न सकिन्छ । परिवर्तन खेतखलिहानबाट पनि सुरु हुनसक्छ । आजको परिदृश्यमा एउटा समझदार किसान मतदाताहरूको एउटा समूह निराश भएर मत नखसालिदिंँदा एउटा राम्रो राजनीतिक नेतृत्व उदय हुनुबाट कतै बञ्चित हुन्छ त कतै तिनका मतले संगठित प्रयत्न गर्यो भने कुनै पनि पार्टी वा प्रत्यासी पंक्तिलाई दबाब दिन सक्छ । लोकतन्त्रमा बदलावको माग गर्ने जनताको आवाजभन्दा बलियो कुनै अर्को चिज हुनसक्दैन । राजनीतिक र सार्वजनिक मुद्दाहरूमा भागिदारीको महत्त्वको अनुभूति हुनुका बाबजुद पनि कैयौं किसानले यो थाहा पाउँदैनन् कि उनीहरूले गर्नुपर्ने के हो ? एउटा सक्रिय नागरिकको रूपमा तिनका पहिचान के हो ? यसको प्रस्ट कारण किसानमाझ सामुहिक सम्वाद र ऐक्यबद्धताको कमी हो । खेतीको पूरानो परिपाटी र गाउँमा सहरले अतिक्रमण गरेपछि किसानहरू बीचका पारम्परिक सम्वादका माध्यम र सूत्रहरू कमजोर पर्दै गएको छ । यही कारण हो कि किसानको मार्काले बलियो स्वर पाउँदैन । नेपाली आधुनिक राजनीतिको प्रारम्भिक कालमै विभिन्न भूगोलमा बलियो किसान संघर्ष भएका छन् । तर २०६२०६३ को युगान्तकारी जनआन्दोलन पश्चात कर्पाेरेटहरूको बढ्दो बर्चस्वसँंगै किसानहरू निरीह हँुदै गएका छन् । इतिहासले बताउँछ कि बदलाव एउटा संयोग नभएर प्राय: संकल्प र त्यसका लागि निरन्तर गरिएको प्रयत्नको नतिजा हो । अहिले किसानहरूले निर्वाचनमार्फत आफ्ना असन्तुष्टि अभिव्यक्त गर्ने मौका पाएका छन् । राम्रो भविष्यका लागि यही नै बाटो पनि हो ।"
बीपीको क्षेत्रमा रोचक प्रतिस्पर्धा,"इटहरी (सुनसरी) बीपी र गिरिजाप्रसाद कोइराला विजयी भएको सुनसरी क्षेत्र ४ मा चुनावी रौनक बढेको छ । कुनै बेला बीपीसँगै प्रतिस्पर्धा गरेका दिलप्रसाद श्रेष्ठका भतिजा रमेशले कांग्रेस नेता तथा अर्थमन्त्री ज्ञानेन्द्र कार्कीलाई चुनौती दिइरहेका छन् ।विक्रम संवत् २०१५ को आम निर्वाचनमा कांग्रेस सभापति बीपीले त्यही क्षेत्रबाट जितेका थिए । उनलाई त्यतिबेला स्वतन्त्र उम्मेदवार दिलबहादुरले चुनौती दिएका थिए । हाल उनका भतिजा रमेश एमालेका तर्फबाट चुनावी मैदानमा ओर्लेर कार्कीलाई टक्कर दिइरहेका छन् । रमेश पञ्चायतकालीन गृहमन्त्री होमबहादुरका छोरा हुन् । उनले लामो समय राष्ट्रिय प्रजातन्त्र पार्टीमा बसेर राजनीति गरे । जिविस सुनसरीका पूर्व सभापति समेत रहेका रमेशको परिवारलाई सदरमुकाम इनरुवा बनाउने र सुनसरीलाई मोरङ र सप्तरीबाट छुट्टै जिल्ला कायम गराउने श्रेष्य जाने गरेको छ । २०५१ मा भएको मध्यावधि निर्वाचनमा यो क्षेत्रबाट गिरिजाप्रसाद कोइरालाले जितेका थिए । ०५६ मा पुन: कोइराला नै विजयी भए । २०६४ र २०७० का संविधानसभा निर्वाचनमा मधेसी जनअधिकार फोरमका उपेन्द्र यादवले विजय हासिल गरे । २०६४ मा यादवसँग गिरिजापुत्री सुजाता पराजित भएकी थिइन् ।संघीय फोरमका अध्यक्ष उपेन्द्र यादव र सुजाता दुवैले छाडेको यो क्षेत्रमा यसअघि भोजपुरबाट निर्वाचन लडिरहेका कार्की उम्मेदवार बनेका छन् । कोइरालाको विरासत फर्काउन मैदानमा उत्रेका कार्कीलाई विरोधीहरूले टुरिस्ट उम्मेदवार को संज्ञा दिए पनि उनी प्रकाशपुरमा आफ्नो पुख्र्यौली जमिन रहेकाले सुनसरीकै भएको दाबी गर्छन् । म यही ठाउँको बासिन्दा हो, मलाई यहाँका मतदाताप्रति विश्वास छ, उनले मधुवनमा कान्तिपुरसँग भने ।एमाले उम्मेदवार रमेश भने सुनसरी जिल्ला बनाएको श्रेय आफूलाई जाने दाबी गर्छन् । म सबै मतदातासँग परिचित छु, त्यसैले मलाई जित्न गाह्रो छैन, उनले भने । उनले पहिले राप्रपाको उम्मेदवार भएर तत्कालीन कांग्रेस सभापति गिरिजाप्रसाद कोइरालासँग चुनाव लडदा ७ हजार मत पाएकाले यसपटक विजय सहज भएको दाबी गरे । निर्वाचन क्षेत्रको पछिल्लो भौगोलिक विभाजनले सुनसरी क्षेत्र ४ कोसीको माथिल्लो भाग चुरेको फेददेखि तराईको नेपालभारत सीमासम्म नै फैलिएको छ । १ लाख ११ हजार मतदाता रहेको यो क्षेत्रमा २५ हजार मुस्लिम मतदाता छन् । जसमा झन्डै ३० हजार मधेसी र ३५ हजार पहाडी मूलका मतदाता छन् । वराह नगरपालिकाको ७, ८, ९, १० र ११, रामधुनी नगरपालिकाको वडा नम्बर ४, इनरुवा नगरपालिकाको ३, ४ र ८ नम्बर वडा यो क्षेत्रमा पर्छन् । भोक्राहा, कोसी र हरिनगरा गाउँपालिकासमेत यसै निर्वाचन क्षेत्रमा छन् ।राजमार्ग उत्तरका मतदाता कोसीटप्पुका वन्यजन्तु नियन्त्रणको माग गरिरहेका छन् । कोसी कटानको क्षतिपूर्ति, सुकुम्बासी समस्या र सट्टाभर्नाको स्थायी समाधान उत्तरका मतदाताको सधैको माग हो । दक्षिणका बासिन्दा भने विकास र रोजगारी खोजिरहेका छन् । यसबाहेक कोसी नदीको त्रासलाई स्थायी समाधान गर्ने, विकासलाई प्राथमिकता दिने, निर्वाचन क्षेत्रको दक्षिण र उत्तरी क्षेत्रसम्मै कालोपत्रे सडक सञ्जाल लैजाने, स्वास्थ्य, शिक्षा र रोजगारीमा प्राथमिकता दिने नेता नै यस पटकको आम मतदाताको रोजाइमा पर्ने भुटाहाका मोजमिल अहमदले बताए ।८० वर्षीय हाजी लतिफले बीपीको क्षेत्र भएर पनि विकासमा पछि परेकाले विकास र रोजगारी ल्याउने उम्मेदवारलाई नै जनताले भोट हाल्ने बताए । उनले २०१५ को निर्वाचनमा बीपीलाई भोट हालेका थिए । बीपीले विराटनगरपछि पहिलोपटक सुनसरीको भुटाहामै आएर कांग्रेसको संगठन विस्तार गरेका थिए । पार्टीमा प्रतिबन्ध हुँदा समेत उनले भुटाहामै भूमिगत जीवन बिताएको स्थानीय सम्झिन्छन् । सुनसरीको सदरमुकाम भुटाहालाई नै बनाउने योजनाअनुरूप विभिन्न सरकारी भवन निर्माण गरे पनि पछि दिलबहादुरले राजा महेन्द्रलाई नक्सा देखाएर उत्तर र दक्षिण दुवै क्षेत्रका जनताको पायक पर्ने इनरुवालाई सदरमुकाम घोषणा गराएका थिए । भुटाहावासीले सधैं कांग्रेसलाई साथ दिएको हाजी इन्द्रिस अन्सारीले बताए । कांग्रेस बीपीको लाइनभन्दा बाहिर गयो, जसको कारण दक्षिणी क्षेत्रको विकास भएन, उनले भने ।"
दुई केन्द्रमा शुक्रबार पुन: मतदान,"धाँधली भयो : कांग्रेसडोल्पा (कास) कांग्रेस जिल्ला नेतृत्वले डोल्पामा निष्पक्ष निर्वाचन नभएको आरोप लगाएको छ । नेताहरूले बुधबार पत्रकार सम्मेलनमार्फत उक्त आरोप लगाएका हुन् ।दुर्गम गाउँपालिकाका मतदान केन्द्रमा वाम गठबन्धनले आफ्ना एजेन्ट बस्नै नदिएको र मतदातालाई निष्पक्ष तरिकाले मताधिकार प्रयोग गर्न समेत नदिएको नेताहरूले बताए । कांग्रेस जिल्ला सभापति अंगदकुमार बुढाले माथिल्लो डोल्पाका २२ मतदान केन्द्र, काइके गाउँपालिकाका ७ मतदान केन्द्र र त्रिपुरासुन्दरी नगरपालिकाका२ मतदान केन्द्रमा निष्पक्ष निर्वाचन नभएको बताए । उनले ३१ मतदान केन्द्रमा पुन: मतदान गराउन माग गरेका छन् । कांग्रेसले मुख्य निर्वाचन अधिकृत रमेशप्रसाद ज्ञवालीमार्फत निर्वाचन आयोगमा पुन: मतदानको मागसहितको पत्र पठाएको छ ।"
झडपमा ६ घाइते,"नवलपरासी (कास) पूर्वी नवलपरासीको मध्यविन्दु नगरपालिका६ बरुवामा कांग्रेस र एमालेका नेताकार्यकर्ताबीच झडप हुँदा ६ जना घाइते भएका छन् । चुनाव प्रचारमा हिँडेका दुई दलका समूहबीच मंगलबार राति झडप भएको हो । कांग्रेसका मध्यविन्दु नगर सभापति दोमन भण्डारी, नुमाकान्त भण्डारी, अरूण भण्डारी र एमाले मध्यविन्दु नगर कमिटी अध्यक्ष दुर्गा भुर्तेल, घनश्याम पौडेल र विजय भुर्तेललगायत घाइते छन् । कांग्रेस सभापति भण्डारीलाई थप उपचारका लागि भरतपुर मेडिकल कलेज रेफर गरिएको छ । उनको अवस्था खतरामुक्त रहेको पार्टीले जनाएको छ । घाइते एमाले कार्यकर्ताको डन्डास्थित मध्यविन्दु अस्पतालमा उपचार भइरहेको छ । प्रत्यक्षदर्शीका अनुसार चुनाव प्रचारमा हिँडेका दुवै टोली बरुवामा भेट हुनासाथ झडप भएको थियो । क्षेत्र २ क्षेत्रका वाम गठबन्धनका प्रतिनिधिसभा उम्मेदवार तिलक महतले आक्रमणमा संलग्नलाई तत्काल कानुनी दायरामा ल्याउन माग गरे । उनले कांग्रेसले आक्रमण गरेको आरोप लगाए । कांग्रेस उम्मेदवार विष्णु कार्कीले भने एमालेले आफ्ना कार्यकर्तामाथि आक्रमण गरेको बताए । बुधबार वाम गठबन्धन नवलपुरले कावासोतीमा पत्रकार सम्मेलन गर्दै घटनाको निन्दा गरेको छ । प्रमुख जिल्ला अधिकारी शम्भुप्रसाद मरासिनीले घटनाको छानबिन भइरहेको र सुरक्षा बढाइएको जनाएका छन् ।"
उम्मेदवार लक्षित विस्फोट,काभ्रे (कास) प्रतिनिधिसभा क्षेत्र १ को प्रदेशसभा क का कांग्रेस उम्मेदवार चन्द्रबहादुर तामाङलाई लक्षित गरेर रोशी गाउँपालिका१० वाल्टिङमा बम विस्फोट गराइएको छ । तामाङ चढेको गाडी लक्षित गरेर विस्फोट गराए पनि कुनै क्षति नभएको घटनास्थलमा रहेका पत्रकार कपिल कोइरालाले जानकारी दिए । उम्मेदवारको सुरक्षाका लागि गएको इलाका प्रहरी कार्यलय मंगलटार र प्रचारका लागि गएका अन्य गाडीमा पनि कुनै क्षति नभएको उनले जनाए । घटनास्थल आसपास प्रेसरकुकरका टुक्रा भेटिएका छन् । घटनाबारे अनुसन्धान थालिएको जिल्ला प्रहरी प्रमुख एसपी सहकुलबहादुर थापाले जानकारी दिए ।
विस्फोट योजना विफल,"तयारी अन्तिम चरणमासप्तरीमा दोस्रो चरणको प्रतिनिधिसभा तथा प्रदेशसभा चुनावको तयारी अन्तिम चरणमा पुगेको छ । निर्वाचनमा प्रयोग हुने ६७ प्रकारका सामग्रीहरू जिल्लाका सबै मतदान केन्द्रमा पठाउन तयारी अवस्थामा राखिएको निर्वाचन अधिकृतको कार्यालयका प्रमुख दिलीपकुमार ठाकुरले बताए । उनका अनुसार ती सबै सामग्री मंसिर १७ मा सबै मतदान केन्द्रमा पठाइनेछ । कुल चारवटा निर्वाचन क्षेत्र रहेको सप्तरीमा ४ सय ७८ मतदान केन्द्र छन् । निर्वाचन प्रयोजनका लागि ५ हजार ६ सय २८ जना कर्मचारी खटाइने निर्वाचन कार्यालय प्रमुख यादवले जानकारी दिए । १ लाख ७९ हजार ९ सय ७९ पुरुष, १ लाख ६६ हजार २ सय १ महिला र २० जना तेस्रोलिंगी गरी कुल ३ लाख ४६ हजार २ सय मतदाताले जनप्रतिनिधि चुन्नेछन् ।"
जता पति उतै भोट,"दोधारा चाँदनी (कञ्चनपुर) कञ्चनपुरको महाकाली नगरपालिका१० कुतियाकभरकी ५० वर्षीया तिलादेवी टमटाले बहुदलयताका सबै निर्वाचनमा मतदान गरेकी छन् । तर, ती कुनै पनि मत उनले आफ्नै विवेक र तजबिजमा हालेकी होइनन् । घरका अभिभावक र गाउँका अगुवाले जेमा भन्छन्, त्यसैमा छाप लगाउँदै आएकी छन् । गाउँका अगुवा र श्रीमान्ले जसलाई भने त्यसैलाई भोट हाल्नुपर्छ, उनले भनिन्, चुनावअघि गाउँमा सल्लाह गरेर सकभर सबै जनाले एकै ठाउँमा मत दिन्छन् । सोही ठाउँकी दुर्गादेवी मगरले पनि आफ्नो इच्छाले मतदान गर्न पाएकी छैनन् । उनी पनि श्रीमान् वा गाउँका अगुवाले भनेकै उम्मेदवार र दललाई भोट हाल्छिन् । अहिलेसम्म श्रीमान्कै पछि लागेर भोट दिएका छौं, यसपालि पनि त्यस्तै हुन्छ, उनले भनिन्, गाउँका अगुवाको सल्लाहअनुसार भोट दिनुपर्छ । स्वतन्त्र, निष्पक्ष, भयरहित र दबाबमुक्त वातावरणमा आफूले चाहेको व्यक्तिलाई गोप्य मतदान गर्न पाउने नारा यहाँका अधिकांशलाई लागू हुँदैन । महाकाली र जोगबुढा नदी पारि दोधारा चाँदनीको सानो अंश कुतियाकभरका महिला मात्रै नभई पुरुषसमेत आफूले चाहेको व्यक्तिलाई मतदान गर्न पाउँदैनन् । सबै एकजुट भए गाउँको विकास हुन्छ कि भन्ने आशाले हामी गाउँकै निर्णयअनुसार जान्छौं, ५३ वर्षीय धनबहादुर सुनारले भने । ३४ घरपरिवार रहेको उक्त बस्तीमा अधिकांश दलित र विपन्नको बसोबास छ । उक्त गाउँमा ५५६० जनाजति मतदाता छन् । काम गर्न सक्ने उमेरका पुरुष रोजगारीका लागि भारतका विभिन्न ठाउँ पुगेका छन् । दुई नदीको संगम रहेकाले यो सीमावर्ती गाउँमा बाढीको त्रास अधिक रहन्छ । महाकालीले जोगबुढाको बहाव धकेल्दा बस्ती पस्ने गरेको छ । यहाँको मुख्य समस्या बाढी नै हो, दुर्गाले भनिन्, त्यही समाधान हुन्छ कि भनी अगुवाकै पछि लागेर भोट दिन्छौं तर अहिलेसम्म अवस्था जस्ताको त्यस्तै छ । बाह्रै महिना डुंगाको सहारामा जोगबुढा तर्नुपर्ने बाध्यता रहेका स्थानीयलाई यसपटक झोलुंगे पुल बनेपछि केही राहत भएको छ । तर, बर्खामा पुरानै समस्या निम्तिने उनीहरूको भनाइ छ । पुलको दुवैतिर बाढी भरिएको हुन्छ, रतनलाल सुनारले भने, त्यहाँसम्म पुग्नै सकिँदैन । अहिले सबैजसो पार्टीका उम्मेदवार त्यहाँ पुगेर भोट मागिसकेका छन् । गाउँले भने अझै टुंगोमा पुगिसकेका छैनन् । गाउँमै आधारभूत तहको विद्यालय, स्वास्थ्य चौकी, विद्युत् र जोगबुढा किनारमा तटबन्ध निर्माण उनीहरूको प्रमुख माग छ । स्थानीयले सामान्य उपचारका लागि पनि सीमावर्ती भारतीय बजार धाउनुपर्ने बाध्यता छ । बर्खाका २३ महिना बाढीकै कारण बालबालिकाको पढाइ अवरुद्ध हुने गर्छ । विद्युत्का पोल गाडेको धेरै भयो तर लाइन कहिले तानिने हो थाहा छैन, रतनलालले भने, अहिलेको चुनावमा विद्युत् लाइन ल्याउन पनि हाम्रो माग छ ।"
के खेल्छन् बलिउडकर्मी ?,"लिजा हेडनलाई चाहिँ सर्फिङको सोख छ । अस्ट्रेलियामा हुर्किएकी उनी समुद्रमा पानीको लहरसँगै तैरिएर सर्फिङ गर्न रुचाउँछिन् । कल्की कोचलिन आफ्ना बुवाको याद आउनेबित्तिकै फुर्सद मिलाएर स्किइङ गर्न कश्मीर पुग्छिन् । किङ इलेभेन पन्जाब की मालिक्नी रहेकी प्रिटी जिन्टाको रुचि राइफल सुटिङ र बास्केटबलमा छ । उनी भन्छिन्, साहसिक खेलले नै मेरो फिटनेस रुटिनको अभिन्न अंगको रूपमा छ । ज्याकलिन फर्नान्डिज प्राय: खेल खेल्दिनन् तर जब खेल्छिन्, ग्याङस्टाका रूपमा साहसिक खेल मात्रै खेल्छिन् । जस्तो : स्नोर्कलिङ, स्काई डाइभिङ, स्कुबा डाइभिङ । एक्सन मुभी बागी रिलिजका क्रममा अभिनेत्री श्रद्धा कपुरले फयानहरूलाई गर्वका साथ आफूसँग स्कुबा ड्राइभर को लाइसेन्स भएको खुलाएकी थिइन् । उनी फुर्सद मिल्नेबित्तिकै नीलो पानीमा डाइभ गर्न पुग्छिन् । स्कुबा डाइभिङ संघले पनि युवाहरूलाई आकर्षित गर्नको लागि उनलाई क्याम्पेनमा निम्त्याउने गरेको छ । सोनाक्षी सिन्हाले कबड्डी टिम द युनाइटेड सिंह मा लगानी गरेकी छन् । र, उनी कबड्डी बेलाबेला खेल्छिन् । यसबाहेक उनी पौडीवाज र टेनिस प्लेयर बन्न चाहन्छिन् । एजेन्सी"
कबवेबको २५ वर्ष,चर्चित गीत१ मार्यो नि मार्यो२ मर्सिडिज बेन्ज३ प्रितको नशा४ तिम्रो माया५ फेरि जिउन कहाँ६ नमस्ते नमस्ते
महाभारतछेउ सेलोको महादान,"काभ्रे गाउँसहर यति बेला निर्वाचनमय बनेका छन् । आआफ्ना पार्टीका झन्डासहित जिल्लाको हरेक बस्तीमा ठूलासाना सवारी साधन गुडिरहेका भेटिन्छन् । बुधबार बिहान काभ्रेको महाभारत छेवैको बेथानचोक गाउँ पालिकामा भने कलाकारहरूको गाडी रोकियो । धेरैले कुनै नेताको नियमित आगमन ठानेका थिए । जसै कलाकारहरूले तामाङ सेलो नाच्दै नाटक देखाउन थाले, गाउँलेहरू झुरुप्प भेला भए ।निर्वाचन आयोग र सांस्कृतिक संस्थानको पहलमा देशभर मञ्चन भइरहेको निर्वाचन सम्बन्धी सचेतनामूलक नाटक महादान को स्थानीय संस्करण बोकेर सेलो थिएटरका कलाकारहरू आइपुगेका थिए । जिल्लाको घना जनसंख्यालाई आधार मानी तामाङ लवज र शैलीका साथ निर्माण गरिएको नाटकले धेरैको मन छोयो । कतारबाट फर्केको छोराको बिहे यही मंसिर २१ गते गर्ने तयारीमा जुटिरहेको चोहो म्हेम्हे (गाउँको प्रमुख) निर्वाचनको महत्त्व बुझेपछि कसरी बिहे सारेरै भोट हाल्न तयार हुन्छन् भन्ने मूल कथानकलाई अन्य सहायक घटनाहरूसित जोडेर देखाइएको नाटक निकै सन्देशमूलक रहेको गाउँपालिका प्रमुख प्रेमबहादुर तिमल्सिनाले प्रतिक्रिया दिए । कमेडी शैलीमा निर्माण गरिएको नाटकमा प्रतिनिधिसभा र प्रदेशसभाको चुनावको महत्त्वदेखि कसरी भोट हाल्ने, डरत्रास, धम्की र पैसाको लोभलालच देखाएमा के गर्ने, आफ्नो मताधिकारको सदुपयोग कसरी गर्ने जस्ता सन्दर्भलाई कलात्मक प्रस्तुतिमा ढाल्न खोजिएको छ । मंगलबार काभ्रेकै मण्डन देउपुर नगरपालिकाको कुन्ताबेसी, पाँचखाल नगरपालिकाको तामाघाट र धुलिखेल नगरपालिकाको सरस्वती बजारमा मञ्चन गरेपछि टोली बुधबार बेथानचोकको ढुंखर्क आइपुगेको हो । बुधबारै टोलीले काभ्रेको पनौती र बनेपा पनि नाटक मञ्चन गर्यो । संविधानसभाको निर्वाचनको बेला पनि हामी यसरी नाटक यात्रा लिएर काभ्रे, सिन्धुपाल्चोक र धादिङको यात्रामा निस्केका थियौं, सेलोका कार्यक्रम प्रमुख जगत तामाङले भने, यसपटक काभ्रे र भक्तपुरमा हाम्रो नाट्य यात्रा चलिरहेको छ ।बिहीबार काभ्रेकै तिमाल, नमोबुद्ध र रोशी गाउँपालिकामा मञ्चन गरेपछि शुक्रबार टोली कोशीपारिको यात्रामा निस्कने उनले जनाए । नाटकमा शान्ति वाइबा, सन्तोष तामाङ (गोले बोन्बो), विजय टुबा, सृष्टि भण्डारी, बिन्दा तामाङ, प्रेम गोलेलगायतले खेलेका छन् । यस्ता नाटकले नागरिक सचेतना निर्माणमा सघाउने भएकाले यस पटकदेखि सांस्कृतिक संस्थान पनि सडक नाटकमा सहभागी भएको संस्थान महाप्रबन्धक राजेश थापाले जनाए । उनले आगामी २१ मंसिरमा ४५ जिल्लामा हुने निर्वाचनका लागि यी सबै जिल्लामा विभिन्न नाट्य समूहहरूले नाटक मञ्चन गरिरहेको जनाए ।"
नामबिना लिएर सुरज,"काठमाडौं (कास) गायक सुरजकुमार थापा नयाँ म्युजिक भिडियोसहित आएका छन् । राखी गौचनले लेखेको र नारायण सुवेदी आभास ले संगीतबद्ध गरेको गीतले भन्छ : नामबिना कति नाता सागरभन्दा गहिरो हुन्छ ।सुरज त्यस्ता संगीतकर्मी हुन्, जो लगभग अढाइ दशकदेखि संगीतकर्ममा क्रियाशील रहँदै आए पनि पर्दाबाहिर प्राय: देखिँदैनन् । पश्चिम कोही पूर्व घर, यसपालि त जन्तेबाख्रो खान पाइने भो, भो माया अब लाउँदिनँ जस्ता चर्चित गीतहरूमा स्वर दिइसकेका गायकले चिनारी र क्यानभास गरी दुइटा सोलो एल्बम निकालिसकेका छन् । निकै कलेक्सन एल्बममा स्वर दिएका उनले लोकगीत, बालगीत, भजनलगायत पनि गाएका छन् । पछिल्लो गीतबारे उनले भने, यसलाई आधुनिक गीतका पारखीहरूले मन पराउनुहुन्छ भन्ने विश्वास छ । म्युजिक भिडियो पनि आकर्षक बनेको छ ।किरण कँडेलले संगीत संयोजन गरेको नामबिना को भिडियो समन अधिकारीले निर्देशन गरेका हुन् । यसमा रिमा विश्वकर्मा, पुष्प खड्का र जोर्डन राजभण्डारीको अभिनय देख्न सकिन्छ ।"
फागुनमा पञ्चेबाजा,"काठमाडौं (कास) धौली निर्देशक घनश्याम लामिछानेले फागुन ११ लाई लक्षित गरी नयाँ फिल्म पञ्चेबाजा ल्याउने भएका छन् । बुधबार फिल्मको फस्टलुक पोस्टर सार्वजनिक गर्ने क्रममा उनले प्रदर्शन मिति पनि खुलाएका हुन् ।सौगात मल्ल, कर्मा, र बुद्धि तामाङको मुख्य भूमिका रहेको फिल्म एकै गाउँका तीन पात्रको वरिपरि घुम्ने लामिछानेले बताएका छन् । धौली मा मौलिक कथावस्तु दिएर प्रशंसा बटुलेका निर्देशक लामिछानेले यसपटक पनि नामजस्तै फिल्म पनि मौलिक हुने दाबी गरे । अग्निदहन ले पनि केही च्यारिटी सोमा प्रशंसा बटुलेपछि उत्साही बनेका पोखरेली निर्देशकले उक्त फिल्म पनि आगामी वर्ष रिलिज गर्ने तरखरमा रहेको बताए । पञ्चेबाजा फागुन ११ मा नरेशकुमार केसीको निर्देशन रहेको फिल्म रोमियो एन्ड मुना सँगै रिलिज हुने छ । यसमा सिर्जना सुब्बा, जस्मिन श्रेष्ठ, प्रकाश घिमिरे, देशभक्त खनाल पनि देखिनेछन् ।"
फिर्के को ट्रेलर,"काठमाडौं (कास) फिर्के को बुधबार राजधानीमा ट्रेलर सार्वजनिक भएको छ । हास्य कलाकारको छवि बनाएर निर्देशनमा पसेका रवि डंगोलले यो फिल्मको निर्देशन गरेका हुन् ।फिल्म कमेडी जानरामा बनेको उनले जनाए । ईकुको नामले चर्चित कलाकार सुलेमान शंकर यो फिल्मको प्रस्तुतकर्ताको रुपमा रहेका छन् । गाउँबाट सपना बोकेर शहर पस्ने युवकको कथा हो, निर्देशक डंगोलले भने । डंगोलले यसअघि आधा दर्जन नेवारी फिल्म निर्देशन गरिसकेका छन् । निर्देशनको रुपमा यो उनको पहिलो नेपाली फिल्म हो । पुस २१ मा रिलिज हुने तरखरमा रहेको फिर्के मा अर्पण थापा, सुलेमान, ऋचा शर्मा, क्रिष्टिना पौडेल, विष्णु सापकोटा, अर्जुन गुरुङ लगायतले अभिनय गरेका छन् ।यसअघि ईकु र ईकु २ फिल्मसमेत निर्माण गरेका कलाकार सुलेमान शंकरले फिर्के मा ईकु भन्दा फरक भूमिकामा अभिनय गरेको बताए । फिल्मका निर्माता ओम गुरुङ र राजेश श्रेष्ठ हुन् भने अभिमन्यू निरबीको लेखेका हुन् । छायांकन भने रामकुमार केसी रहेको छ ।"
उत्तर कोरियाको आणविक शृंखलाफेरि शक्तिशाली मिसाइल परीक्षण,"सोल (बीबीसी) उत्तर कोरियाले शक्तिशाली अन्तरमहाद्वीपीय ब्यालिस्टिक मिसाइल (आईसीबीएम) परीक्षण गरेको छ । यो मिसाइल अहिलेसम्मकै शक्तिशाली भएको र पूरै अमेरिकालाई मार हान्ने क्षमताको रहेको दाबी प्योङयाङले गरेको छ । उत्तर कोरियाली सरकारी टेलिभिजनले यो परीक्षणपछि प्योङयाङ आणविक शक्तिसम्पन्न मुलुक बन्ने लक्ष्यमा पुगेको दाबी गरेको छ । हासङ १५ नाम दिइएको उक्त मिसाइल दक्षिणी प्योङगान प्रान्तको प्योङसङबाट बुधबार बिहान ३ बजे प्रक्षेपण गरिएको थियो । मिसाइल अहिलेसम्म परीक्षण गरिएका यसअघिका भन्दा बढी उचाइमा पुग्दै जापानी समुद्रमा खसेको थियो । उक्त मिसाइल ४ हजार ४ सय ७५ किलोमिटरको उचाइमा पुग्नुका साथै ५३ मिनेटमा ९ सय ५० किलोमिटर उडेको प्योङयाङले दाबी गरेको छ । उत्तर कोरियाली नेता किम जोङउनले परीक्षणको निरीक्षणपछि आफ्नो मुलुक आणविक शक्तिराष्ट्र भएको घोषणा गरेका छन् । उनले भनेका छन्, आजको परीक्षण निकै शक्तिशाली छ, यसले अमेरिकाको सबै भूभागसम्म हान्न सक्छ, त्यसैले म आज गर्वका साथ भन्न सक्छु कि हामी अब आणविक शक्तिराष्ट्र भएका छौं । यसले आफ्नो देशलाई अमेरिकाको जस्तोसुकै आक्रमणविरुद्धमा पनि बचाउन सक्ने अवस्था रहेको पनि उनले बताएका छन् ।उत्तर कोरियाले उत्तरदायी आणविक शक्तिसम्पन्न र शान्तिप्रेमी मुलुकको नाताले शान्तिको रक्षा र विश्वमा स्थायित्वका लागि सम्भव भएसम्मका सबै प्रयास गर्ने उल्लेख गरेको छ । आफ्ना हतियारहरू अमेरिकी साम्राज्यवादको आणविक मोलमोलाइ नीतिविरुद्ध रहेको उल्लेख गर्दै उत्तर कोरियाले कुनै पनि देशका लागि खतरा नहुने बताएको छ । लगातार आणविक परीक्षण गर्न थालेपछि उत्तर कोरियामाथि अन्तर्राष्ट्रिय प्रतिबन्ध लगाइएको छ । त्यसलाई बेवास्ता गर्दै उत्तरले अर्को परीक्षण गरेको हो । उत्तर कोरियाले गत अप्रिल महिनामा पनि ब्यालिस्टिक मिसाइल परीक्षण गरेको थियो भने जुलाई महिनामा पहिलोपटक अन्तरमहाद्वीपीय ब्यालिस्टिक मिसाइल परीक्षण गरेको थियो । विश्वभरबाट आलोचना यो परीक्षणको विश्वभरबाट आलोचना भएको छ । दक्षिण कोरियाले आफ्नै ब्यालिस्टिक मिसाइल प्रक्षेपण गर्दै त्यसको उत्तर दिएको छ । दक्षिण कोरियाका राष्ट्रपति मून जाय इनले उत्तरले धृष्टतापूर्ण व्यवहार गरिरहेको भन्दै उसमाथि लगाइएको प्रतिबन्ध जारी राख्नुको कुनै विकल्प नभएको बताए । अमेरिकी रक्षामन्त्री जेम्स म्याटिसले अन्तरमहाद्वीपीय ब्यालिस्टिक मिसाइल विश्वकै लागि खतरा भएको बताएका छन् । अमेरिकी राष्ट्रपति डोनाल्ड ट्रम्पले ह्वाइटहाउसमा पत्रकारसँग कुरा गर्दै आफूले यो परिस्थितिलाई सम्हाल्ने बताएका छन् । परीक्षणलगत्तै जापानी प्रधानमन्त्री सिन्जो आबेले मन्त्रिपरिषदको आकस्मिक बैठक बोलाए । उनले उत्तर कोरिया लगातार उक्साहणपूर्ण कार्य गरिरहेको टिप्पणी गरे । जापानी सरकारका प्रवक्ता योसिहिदे सुगाले उत्तर कोरियाली मिसाइल आफ्नो विशेष आर्थिक क्षेत्रमा खसेको र उसको यस्ता कार्य कुनै पनि हालतमा स्वीकार गर्न नसकिने बताए ।राष्ट्रसंघ महासचिव एन्टोनियो गुटेरेसले मिसाइल परीक्षणले उत्तरमाथि लगाइएको प्रतिबन्धको उल्लंघन गरेको र अन्तर्राष्ट्रिय समुदायको आग्रहलाई पूर्णरूपले अवहेलना गरेको बताएका छन् । यो परीक्षण विश्वशान्तिका लागि एक चिन्ताजनक घटना भएको उनको भनाइ छ । चीनले पनि परीक्षणपछि गहिरो चिन्ता व्यक्त गर्दै सावधान हुन सबै पक्षसँग आग्रह गरेको छ । क्रेमलिनले पनि ब्यालिस्टिक मिसाइल परीक्षण उक्साहटपूर्ण कार्य भनी टिप्पणी गरेको छ । केहीअघि पनि राष्ट्रसंघको सुरक्षा परिषद्मा बोल्दै अमेरिकी विदेशमन्त्री रेक्स टिलरसनले उत्तर कोरियाको परमाणु कार्यक्रमविरुद्ध कदम चाल्न नसक्ने हो भने त्यसले घातक परिणाम ल्याउने चेतावनी दिएका थिए ।"
नेपालबंगलादेश सूचना आयोगबीच सहकार्य,"काठमाडौं (कास) राष्ट्रिय सूचना आयोग र बंगलादेशको सूचना आयोगबीच एकअर्कामा रहेको सबल पक्षलाई अनुशरण गर्न सहकार्य गर्ने सहमति भएको छ । दुवै देशका सूचना आयोगबीच गत वर्ष नै सहयोग आदानप्रदानसम्बन्धी समझदारी भएको थियो । त्यही समझदारीपत्र (एमओयू) कार्यान्वयन गर्न दुवै देशका प्रमुख सूचना आयुक्तबीच हस्ताक्षर भएको छ । नेपालका तर्फबाट प्रमुख सूचना आयुक्त कृष्णहरि बाँस्कोटा र बंगलादेशका तर्फबाट प्रमुख सूचना आयुक्त प्राडा मोहम्मद गुलाम रहमानले काठमाडौंमा हस्ताक्षर गरे । दुई आयोगले आपसी समझदारीबाट निर्माण गरेको कार्ययोजनामा प्रत्येक वर्ष उच्चस्तरमा भए गरेका काम समीक्षा गर्ने सहमति भएको छ । यसैगरी दुवै देशमा सूचनाको हकका क्षेत्रमा आयोजना हुने कार्यक्रममा एकअर्का मुलुकबाट विज्ञका रूपमा आमन्त्रण गर्ने कुरा पनि कार्ययोजनामा समेटिएको छ । यसैगरी दुवै देशका आयोग कर्मचारीहरू आपसी कार्य पद्धतिको जानकारी हासिल गर्न एकअर्का मुलुकमा तालिममा जानेछन् । यसका अतिरिक्त दुवै आयोगले आफ्ना प्रकाशनहरू साटफेर गर्नेछन् । दुवै मुलुकका विज्ञ र यस क्षेत्रमा क्रियाशील गैरसरकारी संस्थाबीच सहकार्यमा पनि दुवै आयोग संलग्न रहने समझदारी भएको छ । साथै, यी दुई आयोगले दक्षिण एसियामा जारी सूचनाको हकसम्बन्धी कानुन समीक्षा गरी आआफ्ना कानुनमा आवश्यक सुधारको पहल गर्नेछन् । बंगलादेशबाट आएको टोलीले सूचना आयोग, प्रधानमन्त्री तथा मन्त्रिपरिषद् कार्यालय र सूचना तथा सञ्चार मन्त्रालयका उच्च पदाधिकारीसँग पनि छलफल गरेको थियो । क्यानडामा रहेको सेन्टर फर ल एन्ड डेमोक्रेसी नामक संस्थाले तयार पारेको सूचनाको हकसम्बन्धी कानुनको विश्वव्यापी उत्कृष्टताको सूचीमा बंगलादेशको कानुन २४ औं नम्बरमा छ भने नेपालको कानुन २७ औं स्थानमा रहेको छ । सूचनाको हकसम्बन्धी कानुन नेपालमा सन् २००७ मा र बंगलादेशमा २००९ मा जारी भएको हो । बंगलादेशको कानुनअनुसार इमेलबाट पनि सूचना माग गर्न सकिन्छ भने नेपालमा यस्तो व्यवस्था छैन ।"
विरासत फर्काउने कसरत,"दाङ प्रतिनिधिसभातर्फ जिल्लाको क्षेत्र २ बाट माओवादी केन्द्रका नेता तथा उपप्रधानमन्त्री कृष्णबहादुर महरा र कांग्रेसका राजु खनाल चुनावी मैदानमा छन् । महरा र खनाल दोस्रोपटक एउटै क्षेत्रबाट प्रतिस्पर्धा गरिरहेका हुन् । दुवैले एकएकपटक चुनाव जितेका छन् । महराले २०६४ को संविधानसभा निर्वाचनमा कांग्रेसकी अनिता देवकोटालाई पराजित गरेका थिए भने खनालले २०७० को संविधानसभा निर्वाचनमा माओवादीका निर्मल आचार्यलाई पराजित गरेका थिए । अहिले दुवैजना उही क्षेत्रमा पहिलोपटक आपसी प्रतिस्पर्धामा छन् । दुवै पुरानो इतिहास दोहोर्याउने दाउमा छन् ।माओवादीले २०६४ मा जिल्लाका पाँचवटै निर्वाचन क्षेत्र जितेको थियो भने कांग्रेसले २०७० मा सबै क्षेत्र जितेको थियो । स्थानीय तह निर्वाचनमा यस क्षेत्रका सबै तह एमाले र माओवादीले जितेका छन् । यस क्षेत्रमा घोराही उपमहानगरपालिकाका १५ वडा, तुलसीपुरका चार वडा र बंगलाचुली गाउँपालिका पर्छन् । घोराही र तुलसीपुर उपमहानगरपालिका प्रमुख र उपप्रमुख एमाले तथा बंगलाचुलीमा माओवादी केन्द्रले जितेको छ । स्थानीय तह निर्वाचनमा यस क्षेत्रबाट एमालेले २४ हजार ८८, माओवादीले १६ हजार २ सय ८ र कांग्रेसले २० हजार ३ सय ५० मत प्राप्त गरेका थिए । वाम गठबन्धनको मत जोड्दा ४० हजार २ सय ९६ हुन्छ । कांग्रेसभन्दा वाम गठबन्धनको १९ हजार ९ सय ४६ मत बढी छ । यो मतान्तरलाई घटाएर चुनाव जित्नु खनालका लागि चुनौती छ भने २०६४ पछि माओवादी कमजोर बन्दै गएका कारण पुरानो विरासत फर्काउनु महराका लागि पनि सहज छैन ।२०६४ को निर्वाचन यही क्षेत्रबाट जितेको र स्थानीय तह निर्वाचनमा पनि वाम गठबन्धनले जितेका कारण महरा उत्साहित छन् । यही क्षेत्रलाई जोड दिएर विभिन्न विकास निर्माणका काममा भूमिका खेलेको महराको दाबी छ । दाङलाई प्रदेशको राजधानी बनाई यस क्षेत्रको विकासमा नेतृत्वदायी भूमिका खेल्ने महराले बताए । अब विकासका लागि वाम गठबन्धनले नेतृत्व गर्छ । हामीले पहिलेदेखि नै जनताको समस्या समाधानका लागि काम गर्दै आएका छौं, उनले भने, अब जनताको आर्थिक समृद्धि हाम्रो मुख्य मुद्दा हो । जनताको जीवनस्तरमा परिवर्तन ल्याउनु हाम्रो मुख्य प्राथमिकता हो ।आफ्नो प्रभाव क्षेत्र रोल्पा भए पनि महराले घोराहीमै घर बनाएका कारण यसलाई आफ्नो स्थानीय क्षेत्र मानिरहेका छन् । महरा २०४८ को संसदीय निर्वाचनमा रोल्पा क्षेत्र नं २ बाट निर्वाचित भएका थिए । २०७० को संविधानसभा निर्वाचनमा रोल्पा १ बाट निर्वाचित भए । शिक्षण पृष्ठभूमिबाट राजनीतिमा आएका महरा शालीन र बौद्धिक नेता मानिन्छन् ।खनाल पनि २०७० को संविधानसभा निर्वाचनमा यही क्षेत्रबाट विजयी भएका कारण अहिले पनि जित्नेमा आशावादी छन् । दाङलाई प्रादेशिक राजधानी बनाउने, राजधानीका लागि आवश्यक पूर्वाधार निर्माण गर्ने, सडक, खानेपानी, खोलामा ड्याम, पानी उपलब्ध नहुने ठाउँमा बबईबाट लिफ्ट गर्ने र कृषिमा रोजगारी तथा आयआर्जन सिर्जना गर्ने एजेन्डा लिएर चुनावमा होमिएको उनले बताए ।स्वास्थ्य विज्ञान प्रतिष्ठानको काम अघि बढाउने र विमानस्थल निर्माणमा पहल गर्ने कुरा पनि महत्त्वपूर्ण छ । यसमा मैले जोड दिएको छु, उनले भने, राजनीतिक परिवर्तन र अधिकारका आन्दोलन सकिए, अब संविधान कार्यान्वयन र जनताको आर्थिक समृद्धिमा जोड दिने बेला आएको छ । पहिले संविधान बनाउने प्रतिबद्धता गरेकोमा उक्त काम पूरा गरी अब बाँकी काम गर्न जनतामाझ आएको उनले बताए । केही पुल, सडक र सिँचाइमा बजेट विनियोजन गर्न भूमिका खेलेको छु । पहिले पनि काम गरेकाले मलाई फेरि जित्न सजिलो छ, उनले भने, गाउँगाउँमा पुगेर जनताका समस्या सुन्ने र समाधानका लागि पहल गरेकाले मलाई जनताको साथ छ ।खनाल युवा नेताका रूपमा परिचित छन् । विद्यार्थी राजनीति र व्यवसाय हुँदै संसदीय राजनीतिमा होमिएका खनालको पनि मतदातामाझ राम्रै प्रभाव रहेको मानिन्छ । मन्त्री भएका कारण मात्रै महरासँग मुख्य प्रतिस्पर्धा नहुने उनले दाबी गरे । उहाँले २०६४ मा जितेर के काम गर्नुभयो भन्ने प्रश्न जनतासामु छ, उनले भने, मन्त्रीका हैसियतले सुरक्षाकर्मी अघिपछि लगाएर हिंडेका कारण हेभिवेट हुनु एउटा कुरा हो तर जनतामाझ म नै हेभिवेट छु । उहाँ १० वर्षपछि यहाँ फर्कनुभएको छ । म सधैं जनताको साथमा छु ।"
मुसहर बस्ती भोट बैंक,"नवलपरासी (कास) खरले छाएका झुपडी । पुरुष कोही माछा मार्न त कोही मजदुरीका लागि बजार गएका छन् । हरेक घरमा दलका झन्डा टाँगिएका छन् । भोट माग्न आउने उम्मेदवार चुनावपछि फर्केर नआउने भएकाले यहाँका मतदातालाई आफ्नै गुजाराको बढी चिन्ता छ । सुस्तापूर्व नवलपरासीको कावासोती १५ स्थित मुसहर बस्तीमा अहिलेसम्म चुनावको रौनक छैन । माझी, मुसहर र बोटे समुदायको बसोबास रहेको टोलमा दलका नेताकार्यकर्ताले प्रचारमा आउँदा भोट माग्दै झन्डा लगाइदिए पनि यहाँका मतदातालाई उनीहरूप्रति विश्वास लाग्न छाडेको छ । हरेक चुनावमा माछा मार्नेलाई लाइसेन्सदेखि जग्गाधनी लालपुर्जा र बाढी रोकथामका लागि तटबन्ध बनाइदिने आश्वासन दिए पनि पूरा भएको छैन । स्थानीय चुनावमा गाउँकै उम्मेदवारलाई भोट दिएका मतदाता जनप्रतिनिधि आएको आभाषसमेत गर्न नपाएको गुनासो गर्छन् । अधिकांश पुरुष नारायणी नदीमा माछा मारेर जीविकोपार्जन गर्छन् । हरेक चुनावमा रोजगारी, आवास र सीप विकासको माग गर्दै आए पनि आफूहरूलाई भोट बैंकका रूपमा मात्र दलले प्रयोग गरेको स्थानीय रोहित बोटेले बताए । विपन्नलाई क्षणिक आश्वासन मात्र दिएर पछि फर्केरै नआउने प्रवृत्ति भएकाले हामीलाई कसैको विश्वास लाग्दैन, बोटेले भने ।"
बोटेलाई चुनावले छोएन,"तनहुँ (कास) व्यास नगरपालिकाको बोटेटार, पाटन र पाथ्राका बोटे समुदायलाई चुनावले छोएको छैन । बोटेटारका ६३ वर्षीय बुद्धिमान बोटेलाई मंसिर २१ को चुनावका बारेमा थाहा भए पनि खासै चासो छैन । उनलाई चासो र चिन्ता त्रिशूलीमा सुन खोज्न हिंडेका छोराबुहारी सन्तबहादुर र मंगली बोटेको छ । छोराबुहारीले सुन कति जम्मा गरे होलान्, उनीहरू सञ्चै होलान्नहोलान्, उनको यति चिन्ता छ । बुद्धिमानसँग केटाकेटीको हूल पनि खोलामा पुग्छ । साँझ नदीमा जाल, ढडिया र बल्छी थाप्छन् र बिहान माछा निकाल्छन् । तिनै माछा बेचेर दैनिक नुन, तेल, तरकारी र चामल किनेर छाक टार्दै आएका छन् ।टेकबहादुर बोटे बूढीगण्डकी, हर्कबहादुर र मेखबहादुर बोटे कालीगण्डकी नदीमा सुन खोज्न गएका छन् । उनीहरू मात्र होइन पाथ्रा र पाटनका अन्य बोटे दाजुभाइ पनि सुन खोज्न सँगै गएका छन् । केटाकेटी र वृद्ध बाबुआमालाई घरमा छाडेर धेरै तन्नेरी सुन खोज्न गएका छन् । तन्नेरीहरू सुनको खोजीमा हिंडेकाले बोटे बस्तीमा चुनावको रौनक छैन । सुन खोज्न गएकाहरू माघ महिनामा मात्र घर फर्कने सुकबहादुर बोटेले बताए । नेतालाई भोट दिएर केही हँुदैन, उनले भने, आफ्नो पेसा गरे त बिहान बेलुकी खान त पाइन्छ । बस्तीका बालबालिका दिउँसो स्कुल पढ्न जान्छन् भने साँझबिहान हजुरबुबासँग नदीमा माछा मार्न जान्छन् । पहिले पहिलेको जस्तो सुन पाउन गाह्रो छ, सन्तबहादुरले भने, ढुंगागिट्टी, बालुवा झिक्नेले सुन पाइने ठाउँ बिगारिदिए, करेन्टफिनेल, विष हाल्नेले माछा पाउने खोला बिगारे । प्राकृतिक स्रोतको दोहनले आफूहरूको पुरानो पेसा संकटमा परेको उनले बताए ।"
भरपर्दो सुरक्षा चाहन्छन् सीमाक्षेत्रका मतदाता,"जहदा (मोरङ) सीमावर्ती क्षेत्रका मतदाताले पुरानै माग दोहोर्याएका छन् । सधैंका निर्वाचनमा जस्तो यसपालि पनि उनीहरू मत माग्दै आउने उम्मेदवारसमक्ष भरपर्दो सुरक्षा माग गरिरहेका छन् । भारतसँग सीमा जोडिएका गाउँमा चोरीडकैतीका घटना बढेपछि सबैको साझा सरोकारको विषय नै शान्ति सुरक्षा बनेको हो ।सीमावासीले भारतीय क्षेत्रबाट आउने समूहले धनमाल लुट्ने र कुटपिट गर्ने घटना सधैं भोग्नुपरेको छ । कतिपय गाउँमा चौपाया र सवारी साधन चोरीका घटना पनि हुने गरेका छन् । भरपर्दो सुरक्षा नहुँदा आफूहरू सधैं जोखिममा बस्नुपरेको उनीहरूको गुनासो छ । सशस्त्र द्वन्द्वका बेला सीमा क्षेत्रका प्रहरी चौकी सदरमुकाम र अन्यत्र गाभिएपछि सुरक्षा चुनौती झनै बढेको छ । कतिपय सुरक्षा इकाइ अझैसम्म पुन:स्थापना हुन सकेका छैनन् । मोरङको क्षेत्र ५ को भूभाग भारतसँग जोडिएको छ । यहाँ प्रतिनिधिसभा सदस्यका लागि कांग्रेसका निवर्तमान सभासद अमृत अर्याल, वाम गठबन्धनबाट माओवादी केन्द्रका बिनाविभागीय मन्त्री शिवकुमार मण्डल, संघीय समाजवादी फोरमबाट जिल्ला अध्यक्ष राजकुमार यादव र राजपाबाट बद्रीप्रसाद मण्डल उम्मेदवार बनेका छन् । सबैले सुरक्षाको व्यवस्था र आधारभूत पूर्वाधार उपलब्ध गराउने वाचा गर्दै मतदाता रिझाउने प्रयत्न गरिरहेका छन् ।यो क्षेत्रको करिब ४१ किलोमिटर क्षेत्र भारतसँग जोडिएको छ । सीमावर्ती सबै क्षेत्रका बासिन्दा प्रभावकारी ढंगको शान्ति सुरक्षाको माग दोहोर्याइरहेका छन् । मोरङ ५ मा पर्ने जहदामा प्रहरी चौकी भए आफूहरूको सुरक्षा हुने स्थानीयको बुझाइ छ । यसका लागि उनीहरूले आफ्नै प्रयासमा एउटा घर बनाएका छन् । गत स्थानीय तह निर्वाचनका बेला पनि स्थानीयको माग शान्ति सुरक्षाको व्यवस्था होस् भन्ने नै थियो । सीमावर्ती क्षेत्र भएकाले सुरक्षाको अवस्था भरपर्दो छैन, स्थानीय अशोक साहले भने, चौकीमा नियमित प्रहरी बस्ने व्यवस्था भए धेरै सहयोग हुने थियो ।भारतको अररिया जिल्लासँग जोडिएको यो क्षेत्रका बासिन्दाले घरदैलोमा आउने उम्मेदवारलाई यही माग सुनाउने गरेका छन् । स्थानीय तह निर्वाचनका बेला पनि आफूहरूले सुरक्षाको व्यवस्था गरिदिन आग्रह गरेको तर अझैसम्म पूरा हुन नसकेको स्थानीय खेम साहले बताए । नेताहरूले तुरुन्तै चौकीको व्यवस्था हुन्छ भनेका थिए, उनले भने, तर अझैसम्म प्रहरी आएका छैनन् ।स्थानीय शिक्षक अजय सिंहका अनुसार भारततर्फ सीमा सुरक्षा बलको बाक्लो उपस्थिति छ । त्यसले सीमापारिबाट हुने चोरी डकैती केही हदसम्म रोकिए पनि साना ठूला चोरीका घटना भने निरन्तर छन् । गाउँमै हुने झैझगडाका बेला पनि प्रहरीको आवश्यकता पर्छ । उनले यो क्षेत्रको मुख्य माग नै सुरक्षा प्रत्याभूति रहेको सुनाए ।सुरक्षाबाहेक सिँचाइ सुविधा, सीमा नाकामा छोटी भन्सार सञ्चालन, बिजुली, व्यवस्थित सडक र स्वास्थ्य सुविधाका माग पनि मतदाता गरिरहेका छन् । यस क्षेत्रमा सन्थाल, यादव, मण्डल, नुनियाँलगायत पिछडिएका जातिको बसोबास बढी छ । कतिपय आर्थिक अभावले उच्च शिक्षाको अवसरबाट वञ्चित छन् । यो समस्या हटाउन पनि नेताहरूले पहल गर्नुपर्ने शिक्षक सिंहको भनाइ छ । सबैजसो उम्मेदवारले सुरक्षाका लागि प्रहरी चौकीको व्यवस्था गर्ने, सडक, बिजुली र सिँचाइको व्यवस्था गर्ने आश्वासन भने दिइरहेका छन् । यसपालि हामीलाई आश्वासनले मात्रै पुग्दैन, मझारेका रमण मण्डलले भने, वाचा पूरा नगर्ने नेतालाई पटक पटक किन सघाउने भनेर सोच्नैपर्ने भएको छ । यस क्षेत्रमा ८९ हजार २ सय ८७ मतदाता छन् ।"
संहिता उल्लंघनको होडबाजी,"नेपालगन्जपाल्पा निर्वाचन आचारसंहिताले सार्वजनिक संस्थाको भवन, स्मारक, पर्खाल, सडक, खम्बा वा संरचना र निजी घरजग्गा लगायतका स्थानमा पर्चा टाँस्न रोक लगाएको छ । बाँके र पाल्पामा भने राजनीतिक दलबीच आचारसंहिता उल्लंघन गर्ने होडबाजी नै चलेको छ । उल्लंघन बढेपछि निर्वाचन आयोगले सार्वजनिक स्थानमा राखिएका निर्वाचन प्रचार सामग्री हटाउन थालेको छ । आयोगले तीन दिनभित्र सार्वजनिक स्थानमा राखिएका पर्चा हटाउन दिएको निर्देशन दलले अटेर गरेपछि सोमबार प्रहरी लगाएर हटाउन थालिएको हो । प्रतिनिधि र प्रदेशसभाको निर्वाचन प्रचारका लागि भन्दै चुनाव चिह्न अंकित झन्डा, ब्यानर, पर्चाका झलार बनाएर चोकचोकमा राखिएका छन् । नेपालगन्जको धम्बोझी, बीपी, गणेशमान, त्रिभुवन चोक र बिजुलीका खम्बाहरूमा प्रचार सामग्री राखिएका छन् । तर चुनावी स्पर्धामा रहेका दलहरूले भने आचारसंहिता उल्लंघन नभएको दाबी गर्दै आएका छन् । उनीहरूले विपक्षी दलहरूले प्रचार सामग्री हटाए आफ्नो पनि हटाउने अडानमा छन् । निर्वाचन आचारसंहिता अनुगमन समितिका सदस्य सचिव तथा क्षेत्रीय निर्वाचान अधिकारी वसन्तराज अधिकारीले दललाई सार्वजनिक स्थानका पर्चा हटाउन दिएको निर्देशन अटेर गरेपछि प्रहरीको सहयोगमा हटाउन थालेको बताए । यसअघि अनुगमन समिति र राजनीतिक दलका प्रतिनिधिबीच बैठक बसी तीन दिनभित्रै हटाउने सहमति भएको थियो । सार्वजनिक स्थानमा राखिएका प्रचार सामग्री तीन दिनभित्रै हटाउने सहमति दलहरूका नेताहरूले गर्नुभयो । तर हटाउनुभएन, उनले भने, आचारसंहिता अनुगमन समितिको बैठकपछि स्थानीय प्रशासनको सहयोगमा प्रचार सामग्री हटाउँदैछौं ।बाँकेमा निर्वाचन आचारसंहिताको व्यापक उल्लंघन भएको जानकारी पाएपछि निर्वाचन आयोगले दुई अधिकारीलाई अनुगमनका लागि पठाएको छ । प्रतिनिधिसभा क्षेत्र १ मा बलभद्र गिरी र प्रतिनिधिसभा क्षेत्र २ र ३ मा झकप्रसाद आचार्यले अनुगमन गरेका थिए । उनीहरूले आचारसंहिता उल्लंघन घटनाको अनुगमन गरी बाँकेका प्रमुख निर्वाचन अधिकृत, स्थानीय प्रशासन र सुरक्षा अधिकारीसँग छलफल गरेका थिए । अनुगमनकर्तालाई संहिता पालना भए, नभएको सम्बन्धमा अनुगमन गरी उल्लंघन भएको आशंका भएमा निर्वाचन कार्यालय तथा स्थानीय प्रहरीको समन्वय तथा सहयोगमा आवश्यक छानबिन गर्न सक्ने अधिकार दिइएको छ । त्यस्तै कसैले आचारसंहिता उल्लंघन गरेको पाएमा आवश्यक कारबाहीका लागि सम्बन्धित निकाय वा अधिकारीलाई लेखी पठाउनेछन् ।निर्वाचनसम्बन्धी प्रचारप्रसारका लागि धार्मिक, सांस्कृतिक, पुरातात्त्विक, ऐतिहासिक स्थल वा सार्वजनिक संस्थाको भवन, स्मारक, पर्खाल, सडक, खम्बा वा संरचना, कुनै पनि सार्वजनिक स्थानमा पर्चा टाँस्न वा टाँस्न लगाउन वा लेख्न वा लेख्न लगाउन नहुने र निजी घरजग्गामा जग्गाधनीको स्वीकृति नलिई राजनीतिक गतिविधि वा प्रचारप्रसार गर्न वा गराउन नहुने, आचारसंहितामा छ । त्यस्तै उम्मेदवार वा राजनीतिक दलले अधिकारप्राप्त अधिकारीबाट अनुमति लिई प्रयोग गरेको सवारीसाधनमा ३ फिट ५ इन्चभन्दा ठूलो आकारको ब्यानर वा झन्डा प्रयोग गर्न वा गराउन नहुने व्यवस्था छ । उम्मेदवारले अधिकारप्राप्त अधिकारीबाट अनुमति लिई प्रयोग गरेको सवारीसाधनमा ३ फिट ३ इन्चभन्दा ठूलो आकारको पोस्टरको प्रयोग गर्न वा गराउन नहुने र जुलुस वा आमसभामा भाग लिने व्यक्तिले १० फिटभन्दा ठूलो आकारको झन्डा प्रयोग गर्न रोक लगाइएको छ । तर दलहरूले आचारसंहिताले तोकेको मापदण्डलाई उल्लंघन गर्दै प्रचारप्रसार गर्दै आएका छन् । कांग्रेस बाँकेका सभापति किरण कोइरालाले आफ्ना पक्षबाट आचारसंहिता उल्लंघन नभएको बताइन् । बजारमा हेर्नुस् कुन दलले निर्वाचन प्रचारका झन्डा माला बनाएर राखेका छन्, उनले भनिन्, हामीले आचारसंहिता उल्लंघन हुने गरी पर्चा, पम्प्लेट राखेका छैनौं । एमाले जिल्ला अध्यक्ष अशोक कोइरालाले पनि आफ्नो पक्षबाट आचारसंहिता उल्लंघन नभएको दाबी गरे । उनले त्यसरी उल्लंघन गरेको पाइए निर्वाचन आयोगले आफैं हटाउन सक्ने जनाए । संघीय समाजवादी फोरम नेपालका प्रवक्ता समसुलहक राईले पनि आचारसंहिता उल्लंघन हुने गरी प्रचारप्रसार नगरेको जिकिर गरे । बाँकेमा कांग्रेसराप्रपाको लोकतान्त्रिक गठबन्धन र एमालेमाओवादी केन्द्रको वाम गठबन्धनसँगै मधेसवादी दलहरू पनि निर्वाचन स्पर्धामा छन् ।पाल्पामा अनुगमन भएनपाल्पामा केही दिनअघि मुख्य निर्वाचन अधिकृतको कार्यालयले राखेको निर्वाचन आचारसंहिता छलफलमा सबै राजनीतिक दलले उल्लंघन नगर्ने प्रतिवद्धता जनाए । दलहरूले प्रतिबद्धता जनाएको केही दिन नबित्दै उल्लंघनका घटना बढ्न थालेका हुन् । मुख्य निर्वाचन अधिकृत शंकरराज बरालले निर्वाचन आचारसंहिता पालन गरी निर्वाचनलाई स्वच्छ, निष्पक्ष, शान्तिपूर्ण रूपमा सम्पन्न गर्न दललाई छलफलमा आग्रह गरेका थिए । जिल्लाका राजनीतिक दल, नागरिक समाज, सुरक्षा निकायका प्रमुख, पत्रकारसँग गरेको आचारसंहिताबारे छलफलमा प्रमुख निर्वाचन अधिकृत बरालले यो सबैले पालना गर्नुपर्नेमा जोड दिएका हुन् । केही दिनमै कांग्रेसनिकट प्रतिनिधिसभा उम्मेदवार हरिप्रसाद नेपालकी श्रीमती सीता नेपाल र प्रदेशसभा उम्मेदवार माधव नेपालकी श्रीमती माया नेपालले आचारसंहिता उल्लंघन गरेको भन्दै मुख्य निर्वाचन अधिकृतको कार्यालयमा उजुरी परेको छ । उनीहरूले मतदातालाई लोभ्याउन गैरसरकारी संस्थाको ब्यानरमा २ सय भत्ता वितरण गरेको भन्दै एमालेका उपसचिव कमल पाण्डेयले उजुरी गरेका थिए । नेपाल महिला संघकी केन्द्रीय सदस्य रमा पन्तले जिल्लाको प्रतिनिधिसभा सदस्य उम्मेदवार सोमप्रसाद पाण्डेयको गाउँ मदनपोखरामा प्रचारप्रसारमा आफूहरूलई रोक लगाएको उजुरी गरेकी छन् । लिखित र मौखिक रूपमा आएका गुनासा र सुझावहरूलाई दलीय आधारमा सम्पर्क गरी समाधान गरिने गरेको मुख्य निर्वाचन अधिकृत बरालले बताए । सूक्ष्म रूपले निर्वाचन आचारसंहिता पालना तथा उल्लंघनका विषयमा विभिन्न क्षेत्रबाट अनुगमन भइरहेको छ, उनले भने, आचारसंहिता पालना गर्न र गराउन राजनीतिक दल, उम्मेदवार पत्रकार, नागरिक समाज सबै लाग्नुपर्छ । निर्वाचन आचारसंहिताले सार्वजनिक संस्थाको भवन, स्मारक, पर्खाल, सडक, खम्बा वा संरचना र निजी घरजग्गालगायतका स्थानमा पर्चा टाँस्न रोक लगाए पनि यहाँ उल्लंघन बढ्दो छ । राजनीतिक दलहरूबीच आचारसंहिता उल्लंघन गर्ने होडबाजी चलेको छ । निर्वाचन आयोग र मुख्य निर्वाचन अधिकृत कार्यालयले भने सार्वजनिक स्थानमा राखिएका निर्वाचन प्रचार सामग्री हटाउन कुनै निर्देशन गरेको छैन । निर्वाचन आचारसंहिता अनुगमन अधिकृत राजेन्द्रप्रसाद न्यौपानले एमालेबाट प्रदेशसभा उम्मेदवार डा पुरन वज्राचार्यको घर अगाडि झन्डाको माला बनाएर टाँसेको, कांग्रेस उम्मेदवारका श्रीमतीले मतदातालाई भत्ता बाँडेको लगायतका उजुरी परेको बताए । उनले सम्बन्धित पार्टीलाई उजुरी बमोजिमका गतिविधि तत्काल रोक्न निर्देशन गरिएको बताए । ग्रामीण भेगमा अनुगमन गर्न गइएको छैन, उनले भने, एउटा समूह छ उसले अनुगमन गरेपछि बल्ल थाहा हुन्छ ।"
भित्ताभरि पर्चापम्प्लेट,"मोरङ विराटनगर महानगरपालिका१२ स्थित पञ्चमुखी चोकको रेलिङमा निर्वाचन आचारसंहिताविपरीत पार्टीका झन्डा र पोस्टर टाँसिएका छन् । विराटनगर १५, १६ र १७ नम्बर वडामा पनि घरधनीको अनुमति नलिई पोस्टर र झन्डा राखिएका छन् ।सार्वजनिक स्थल त कुरूप नै बनेको छ । स्थानीय मो इमानुल हकले गुनासो गरे, विद्युत् र टेलिफोनका खम्बा पनि छाडेका छैनन् । सार्वजनिकस्थलमा जथाभावी झन्डा र पोस्टर टाँसेका छन् । उनले निर्वाचन आचारसंहिता विपरीतको चुनावी प्रचार सामग्री हटाउन र त्यस्ता कार्य नियन्त्रण गर्न क्षेत्रीय निर्वाचन कार्यालय विराटनगरमा पटकपटक अनुरोध गर्दा पनि सुनुवाइ नभएको बताए । संहिताविपरीत कर्सिया बजारको बीपी कोइराला चोकको चारैतिर रेलिङमा र बाँस गाडेर विभिन्न दलले झन्डा राखेका छन् । प्रतिनिधिसभाको ६ वटै निर्वाचन क्षेत्रमा आचारसंहिताविपरीत दल र तिनका उम्मेदवारले प्रचार सामग्री रा खेका छन् तर नियमनकारी निकाय मौन छ ।कानेपोखरीका ताराबहादुर काफ्लेले आचारसंहिताविपरीत उम्मेदवारहरूले स्वास्थ्य शिविर आयोजना गरेको, विद्युतीय पोल, ग्राभेललगायत सामग्री बाँड्ने गरेको गुनासो पोखे । निर्वाचन कार्यालयमा आचारसंहिता उल्लंघन भएको उजुरी गर्दासमेत सुनुवाइ हुन सकेको छैन, उनले भने, घरदैलोमा आएर भ्रष्टाचार नियन्त्रण गर्ने र सुशासन कायम गर्ने नारा लगाउँछन् । तिनैले निर्वाचन आचारसंहिताविपरीत काम गरिरहेका छन् । क्षेत्रीय निर्वाचन कार्यालयका प्रमुख प्रेमप्रसाद सञ्जेलले दैनिक २ बजे रातिसम्म निर्वाचन आचारसंहिता उल्लंघन भएको गुनासोसहितका फोन आइरहेको स्वीकारे । निर्वाचन आचारसंहिता उल्लंघनको अहिलेसम्ममा २५३० वटा लिखित उजुरी नै आइसकेको छ, उनले भने, सबैलाई स्पष्टीकरण सोधेर सचेतसम्म गराइएको छ । निर्वाचन आचारसंहिता उल्लंघनको घटनालाई कडाइका साथ नियन्त्रण गर्न पत्राचारसमेत गरिएको छ । उनले जिल्लामा निर्वाचन आचारसंहिता उल्लंघनको घटना बढ्दै गएकाले त्यसको नियन्त्रणका लागि सर्वदलीय बैठक नै आयोजना गर्न बाध्य भएको सुनाए । बैठकमा दलका प्रतिनिधिहरूबीच निर्वाचन आचारसंहिता उल्लंघनबारे आरोपप्रत्यारोपको दोहोरी नै चलेको थियो । दलहरूबीच नै क्षेत्र ३ मा सबैभन्दा बढी निर्वाचन आचारसंहिता उल्लंघनका घटना भएको आरोपप्रत्यारोप चलेको थियो । बैठकमा मोरङका मुख्य निर्वाचन अधिकृत राजुकमार खतिवडाले राजनीतिक दल र उम्मेदवारलाई निर्वाचन आचारसंहिता पालना गर्न आग्रह गरे । निर्वाचन आचारसंहिता निर्देशिकाबमोजिम त्यस्ता सामग्री हटाई सञ्चार माध्यममा प्रचारप्रसार गर्ने र त्यसको प्रभाव मतदातामा पर्ने हुनाले सजग हुन दलहरूलाई उनले आग्रह गरे । मोरङका प्रमुख जिल्ला अधिकारी रामप्रसाद आचार्यले दलहरूले आचारसंहिताविपरीत निर्वाचन क्षेत्रमा खसालेको निर्माण सामग्री, विद्युत् पोललगायत सार्वजनिक स्थलमा राखेको चुनावी प्रचार सामग्री २४ घण्टाभित्र हटाउन आग्रह गरे ।"
आश्वासनले चुलो बल्दैन,"अछाम (कास) उम्मेदवार प्रचारमा व्यस्त छन् । मतदाता भने चुनावको प्रवाह नगरेर रोजगारीका लागि भारत पस्दैछन् । मत तान्न उम्मेदवारले विकासनिर्माण र रोजगारीको ग्यारेन्टीलगायतका आश्वासन दिन थाले पनि मतदाता त्यो पत्याउन तयार छैनन् । उनीहरू हातमुख जोर्ने समस्याकै कारण परदेशिन बाध्य छन् । चुनावकै मुखमा भारत पस्ने कामदारको संख्या बढेको छ । पछिल्ला केही दिनयता मंगलसैनबाट टोली नै बनाएर लस्करै जानेहरू बढेका हुन् । मंगलसैन, जनालीबन्डाली, बस्ती, जुपुलगायतका गाउँबाट भारत जानेहरूलाई उम्मेदवारका घोषणापत्र र आश्वासनले पनि स्वदेशमै रोक्न सकेको छैन । मंगलसैनस्थित सुदूरपश्चिम बस व्यवसायी समितिका इन्चार्ज भरत भण्डारीका अनुसार दैनिक भारत जानका लागि ७८ जना स्थानीय बसपार्क पुग्न थालेका छन् । दसैंतिहारलगत्तै यात्रुको बढी घुइँचो हुन्छ, उनले भने, बम्बै जानुपर्ने भयो । सिट राखिदिनुहोला भन्दै तीन दिनअगाडि नै फोन आउँछ । उम्मेदवारले रोजगारीका लागि भारत जाने मतदातालाई चित्तबुझ्दो जवाफ दिन नसक्दा विदेशिन लागेको मंगलसैन नगरपालिका७ का पदम भण्डारीले बताए । स्वदेशमा रोजगारी छैन उनले भने, उम्मेदवारका आश्वासनले चुलो बल्दैन । मंगलसैन नगरपालिका१३ बस्तीका नवराज भण्डारी अहिले ४२ वर्षका भए । ३ छोरी र एक छोराको लालनपालन र पढाइ खर्च सबै भारतबाट पठाउनुपर्छ, उनले भने, चुनावपछि जानुस् भनेर केही नेता रोक्न खोज्दै थिए । आश्वासनले पेट भरिँदैन भनेर हिँडे ।"
एटीएमबाट पैसा चोर्ने सबैजसो विदेशी,"जोखिम व्यवस्थापन प्रमुख राखकाठमाडौं (कास) बैंक तथा वित्तीय संस्थाले प्रमुख जोखिम व्यवस्थापन अधिकृत नियुक्त गर्नुपर्ने भएको छ । वित्तीय संस्थामा जोखिम बढ्दै गएपछि राष्ट्र बैंकले यस्तो निर्देशन दिएको हो । बुधबार राष्ट्र बैंकले जारी गरेको जोखिम व्यवस्थापनसम्बन्धी व्यवस्थामा उक्त निर्देशन पनि समेटिएको छ । बढ्दो जोखिम न्यूनीकरण गर्ने उद्देश्यले छुट्टै प्रमुख जोखिम अधिकृत नियुक्त गर्न आग्रह गरिएको राष्ट्र बैंकका प्रवक्ता नारायण पौडेलले बताए । अहिले पनि केही बैंकहरूमा प्रमुख जोखिम अधिकृत रहेको जनाउँदै उनले भने, बहुसंख्यक बैंक तथा वित्तीय संस्थामा जोखिम हेर्ने छुट्टै अधिकृत छैनन्, यसकारण उक्त निर्देशन जारी गर्नुपरेको हो । संस्थामा प्रमुख जोखिम अधिकृत वा यस्तै समान पदअन्तर्गत रहने गरी स्वतन्त्र जोखिम व्यवस्थापन गर्नुपर्नेछ । संस्थाको आकार एवं कारोबारको विशिष्टतासँग तादात्म्य हुने गरी आवश्यकताअनुसार प्रत्येक जोखिम व्यवस्थापनका लागि इकाईमहाशाखाको व्यवस्था गर्न सकिनेछ, निर्देशनमा भनिएको छ । संस्थाले सबै प्रकारका जोखिम व्यवस्थापन गर्न कार्यान्वयनमा रहेका नीति, प्रक्रिया एवं प्रमुख जोखिम अधिकृतको कार्यादेश, जोखिम सुशासन संरचनालगायत विषय समेटी वार्षिक प्रतिवेदन तयार पार्नुपर्नेछ । उक्त प्रतिवेदन आर्थिक वर्ष समाप्त भएको एक महिनाभित्र राष्ट्र बैंकमा पेस गर्नुपर्नेछ । जोखिम व्यवस्थापन सम्बन्धमा विगतको निर्देशन पर्याप्त नभएकाले त्यसलाई परिमार्जन गरी नयाँ निर्देशन जारी गरेको प्रवक्ता पौडेलले बताए । अन्तर्राष्ट्रिय मापदण्ड एवं विश्व बैंकलगायत दातृ निकायहरूको सुझावका आधारमा जोखिम व्यवस्थापनसम्बन्धी व्यवस्था परिमार्जन गरिएको हो, उनले भने, नयाँ निर्देशिकामार्फत सञ्चालक समिति र उच्च व्यवस्थापनलाई पनि सजग र उत्तरदायी बनाउन खोजिएको छ । सञ्चालक समितिले संस्थाले बहन गर्न सक्नेचाहेको जोखिम र ग्राहय हुने सीमा पहिचान गरी जोखिम रणनीति तय गर्नुपर्नेछ । यसकारण संस्थाको समग्र जोखिम व्यवस्थापनका लागि सञ्चालक समिति उत्तरदायी हुनुपर्ने राष्ट्र बैंकको निर्देशन छ । परिमार्जित निर्देशनमा कर्जा, सञ्चालन, तरलता, बजार, ब्याजदर, विदेशी विनिमय र अन्य जोखिमहरू समावेश गरिएको छ । यस्तै जोखिम व्यवस्थापनसम्बन्धी मार्गदर्शन, दबाब परीक्षणसम्बन्धी मार्गदर्शनसम्बन्धी व्यवस्था पनि निर्देशनमा छ ।"
पहाडमा स्थानीय चामल बिकाउनै मुस्किल,"बझाङभोजपुर तराईबाट आयात गरेको चामल दोब्बर सस्तो पर्ने भएपछि स्थानीय चामललाई बजार पाउन मुस्किल छ । चामल बिक्री गर्नकै लागि अर्गानिक धान खेती सुरु गरेका धेरैजसो किसान मिहिनेत अनुसारको मूल्य नपाएका कारण मर्का परेको बताउँछन् । सदरमुकामका बजारमा स्थानीय चामलको मूल्य प्रतिकिलो ८० देखि १ सय रुपैयाँ पर्छ । तराईबाट आयात गरिएको चामल प्रतिकिलो न्यूनतम ३० रुपैयाँदेखि अधिकतम १ सय ३० रुपैयाँ पर्छ । अधिकांश उपभोक्ताको रोजाइमा आयात गरिएको सस्तो चामल नै पर्ने गरेको छ । तराईबाट ल्याइएको चामलमा पनि किलोको ४० देखि ६० रुपैयाँ पर्ने बढी बिक्री हुन्छ, भोजपुरका स्थानीय व्यापारी नारायण श्रेष्ठले भने । यकिन तथ्यांक नभए पनि अधिकांश उपभोक्ताले सस्तो दामकै चामल किन्ने गरेको व्यापारीहरू बताउँछन् । गाउँघरमा गरिने धानखेतीमा रासायनिक मल र विषादी प्रयोग हुँदैन । कम्पोस्ट मल र जैविक विषादीको प्रयोग गर्दा एकातिर उत्पादन लागत बढ्छ भने तुलनात्मक रूपमा उत्पादन पनि कम हुन्छ । तर, पनि स्थानीय चामलको खाना स्वादिलो, स्वास्थ्यवद्र्धक र पोसिलो हुन्छ । ढिकी र ओखलमा कुटेको चामलमा मिलमा कुटेको चामलको भन्दा बढी पौष्टिक तत्त्व सुरक्षित हुन्छ । स्वास्थ्यका लागि धेरै फाइदाजनक भए पनि महँगो मूल्यका कारण स्थानीय चामलको बिक्री निकै कम हुने गरेको छ । घरबाट नाम्लो कसेर बजारमा ल्यायो, यसो हेर्छन्, छाम्छन्, राम्रो भन्छन्, दाम सोध्छन्, महँगो भन्दै छोडेर हिँड्छन्, स्थानीय चामल हत्तपत्त बिक्री नहुने गरेको भोजपुर नगरपालिका १२ मोहरियाका केशरबहादुर श्रेष्ठले भने, बिक्री नभएर कुहेर जाने गरेको त होइन, दु:ख गरेअनुसार ग्राहकले हत्तपत्त किन्दैनन् । उनका अनुसार गाउँमा आधुनिक प्रविधि नभित्रिएकाले कृषकले धान रोपाइँ, गोडमेल, भित्र्याउने र ओखलढिकीमा कुट्ने, निफल्नेसम्मका झन्झट गर्नुपर्ने कारण मूल्य महँगो पर्छ । बझाङ जिल्लामा मात्र पाइने हंसराज जातको सुगन्धित धानको व्यवसायिक अर्गानिक खेती गरेका जयपृथ्वी नगरपालिकाको सुत्याका किसान किडो पाध्या भन्छन्, चामलै बेच्ने भनेर २० रोपनीमा हंसराज खेती गरें, अहिले नबिकेर त्यत्तिकै राखेको छु, यहाँका बजारमा बिक्री हुँदैन, बाहिरका मान्छे यहाँ किन्न आउँदैनन्, बजार पाएको खण्डमा प्रतिवर्ष २३ सय क्विन्टल हंसराज बास्मती चामल आफ्नै गाउँमा उत्पादन हुने सम्भावना रहेको उनले बताए । स्थानीयहरूको आयस्रोत कम हुने र सस्तो खोज्ने भएकाले स्थानीय जातका अर्गानिक चामलको बाहिर जिल्लामा बजार खोज्नुपर्ने यहाँका किसानहरू बताउँछन् । बझाङ थलाराका किसान राधिका सुनार भन्छिन्, सस्तोमा मोटा चामल बजारमा फालाफाल छ, गाउँको महँगो चामल कसले खाने ? बरु जिल्लाभरिको चामल संकलन गरेर बाहिर पठाउने व्यवस्था भए राम्रो हुने थियो, सजिलै बजारमा बिक्री नहुने भएका कारण धेरै किसानहरूले आफूलाई मात्र पुग्ने गरी उत्पादन गर्ने गरेको उनले बताइन् । कृषि विकास कार्यालयका अनुसार भोजपुरमा जिल्लाभर १९ हजार १ सय हेक्टर क्षेत्रफलमा धान खेती हुन्छ । धानबालीको वार्षिक उत्पादन सरदर ३७ हजार टन पुग्ने कार्यालयको अनुमान छ । बासमती, अट्टे, मसिना, डल्लेमसिना, पाख्रीबासे, हिमाली, साल्पाली, दुधे अट्टेलगायतका दर्जनभन्दा बढी जातका धान उत्पादन हुँदै आएको छ । भोजपुरमा साविकका गुप्तेश्वर, सिद्धेश्वर, अन्नपूर्ण, छिनामखु, दलगाउँ, देउराली, मूलपानी, केउरेनीपानी, भैंसीपंखा, बोखिम, टक्सारलगायतका गाविसहरूमा अत्यधिक धान उत्पादन हुन्छ । यस्तै समुद्र सतहबाट ९ सय १५ मिटरदेखि ७ हजार ३६ मिटरसम्म फैलिएको बझाङमा पनि भित्री मधेसदेखि उच्च हिमालमा फल्ने विभिन्न जातका धानको राम्रो उत्पादन हुने गर्छ । करिब ९ हजार हेक्टर क्षेत्रफलमा धान खेती हुने गरेको वार्षिक २० हजार टनको हाराहारीमा धान उत्पादन हुने जिल्ला कृषि विकास कार्यालयको तथ्यांक छ । सस्तो मूल्यको चामल बढी खोज्ने भएका कारण स्थानीय चामल बिक्न गाह्रो भएको जिल्ला कृषि विकास कार्यालयको बुझाइ छ । यस वर्षबाट जिल्लाका विभिन्न गाउँपालिमा स्थानिय चामलको उपभोगबाट हुने फाइदाबारे प्रचार गर्ने र जिल्ला बाहिरका उपभोक्तासम्म अर्गानिक चामल पुर्याउनका लागि आफूहरूले कार्यक्रममा नै राखेर काम गरिरहेको जिल्ला कृषि विकास कार्यालयका प्रमुख राजेशकुमार केसीले बताए । बझाङको हंसराज बास्मती हामीले काठमाडौंसम्म पुर्याएका छौं । निकै मन पराएका पनि छन् । अन्य जातका चामलहरू पनि मूल्य तिर्न सक्ने उपभोक्तासम्म कसरी पुर्याउन सकिन्छ भनेर हामी लागिरहेका छौं, उनले भने, ५ वटा गाउँपालिकामा हामीले राम्रो धानको उत्पादन बढाउने र चामल बाहिरी जिल्ला पठाउने गरी कार्यक्रम नै सुरु गरिसकेका छौं ।"
कर्णालीबासीले नि:शुल्क चामल लिएनन्,"काठमाडौं सरकारले गत वर्षदेखि कर्णालीका ५ जिल्लामा जन्म मृत्यु नि:शुल्क चामल वितरण नामको कार्यक्रम घोषण गरे पनि कर्णालीबासी यसमा सहभागी हुन अनिच्छुक देखिएका छन् । कार्यक्रमअन्तर्गत जन्म र मृत्यु हुँदा सर्वसाधारणलाई प्रतिव्यक्ति २० किलो चामल दिने खाद्य संस्थानले योजना बनाएको थियो । खाद्य संकटलाई केही हदसम्म सम्बोधन गर्न नि:शुल्क चामल वितरणको घोषण भए पनि एक वर्षमा करिब १० लाख ६१ हजार रुपैयाँको २ सय १५६ क्विन्टल वितरण भएको छ । सरकारले नि:शुल्क चामल वितरण योजना सदरमुकाममा मात्र केन्द्रित गर्दा अन्य क्षेत्रका स्थानीयले अनिच्छा देखाएका हुन् । सरकारले नि:शुल्क दिने योजना बनाए पनि गाउँस्तरसम्म पुग्न सकेको छैन । गाउँबाट केन्द्रमा आइपुग्न २ देखि ३ दिन लाग्छ, संस्थानका एक अधिकारीले भने, जसले गर्दा कर्णालीबासीले इच्छा देखाएनन् । संस्थानका अनुसार जन्म हुँदा जन्मदर्ताको प्रमाणपत्र, नाता प्रमाणित हुने कागजात र मृत्यु हुँदा मृत्युदर्ताको प्रमाणपत्र, नागरिकताको फोटोकपी र नाता प्रमाणित हुने प्रमाणपत्र भए नि:शुल्क २० किलो चामल वितरण गरिन्छ ।संस्थानका प्रवक्ता शंकर सापकोटाका अनुसार एक वर्षको अवधिमा मुगुमा ६४ क्विन्टल ४ किलो चामल वितरण भएको छ । ०६८ को जनगणनाअनुसार मुगुमा ५५ हजार २ सय ८६ जना बसोबास गर्छन् । मुगुमा वार्षिक १५ हजार ८ सय क्विन्टल खाद्यान्न उत्पादन हुन्छ । तर, वार्षिक माग १ लाख १४ हजार ७ सय क्विन्टल रहेको सापकोटाले बताए । संस्थानका अनुसार कालिकोटमा ८३ क्विन्टल ४० किलो चामल वितरण भएको छ । कालिकोटमा १ लाख ३६ हजार ९ सय ४८ जनसंख्या छ । वार्षिक २ लाख ८९ हजार ८ सय ५० क्विन्टल खाद्यान्नको माग छ । यहाँ उत्पादन भने १ लाख २६ हजार २ सय ३० क्विन्टल मात्र हुने गरेको छ ।जुम्लामा २० क्विन्टल २० किलो वितरण भएको छ । हुम्लामा ४७ क्विन्टल ७० किलो वितरण भएको छ । यस कार्यक्रमअनुसार डोल्पामा चामल वितरण भएन । डोल्पामा ३६ हजार ७० जना बसोबास गर्ने तथ्यांक छ । कार्यक्रमअन्तर्गत संस्थानले चालु आर्थिक वर्षमा थप ५ करोड रुपैयाँ विनियोजन गरेको छ । स्थानीयस्तरसम्म पुग्न नसक्दा वितरण कार्याक्रम सुस्त देखिएको छ । सापकोटाका अनुसार चामल लिन आउने सर्वसाधारणलाई दुई दिनको ५ सय रुपैयाँको दरले ज्याला पनि दिइन्छ । ज्यालामार्फत ४ लाख २९ हजार रुपैयाँ वितरण भएको छ । जिल्लाबासीले भने चामल लिने इच्छा देखाएका छैनन् । सबै क्षेत्रमा डिपो नहुँदा पनि समस्या भएको संस्थानको दाबी छ । सापकोटाका अनुसार हुम्लामा ३, मुगुमा ३, डोल्पामा ४, जुम्लामा २ र कालिकोटमा दुईवटा डिपो छन् । ती डिपोबाट नि:शुल्क चामल वितरण भएको छैन । सदरमुकामबाटै मात्रै वितरण भइरहेको छ । प्रचारप्रसारको कमीले पनि कार्यक्रम प्रभावकारी हुन नसकेको हो ।"
वीरगन्ज भन्सार २४ सै घण्टा खुला,"पर्सा मुुलुकको प्रमुख नाकास्थित वीरगन्ज भन्सार कार्यालय २४ सै घण्टा खुला हुन थालेको छ । गत वर्षदेखि दुई पक्षीय सहमतिमा वीरगन्ज र सीमापारि भारतीय रक्सौल भन्सार पनि राति ११ बजेसम्म खुला रहँदै आएको थियो ।एक महिनायता २४ सै घण्टाजसो दुवै भन्सार खुला रहने गरेका छन् । वीरगन्ज भन्सार कार्यालयका सूचना अधिकृत सन्तोष यादव पछिल्लो समय सीमावर्ती भारतीय सहर रक्सौलमा जाम बढेपछि भारतीय प्रहरीले त्यसलाई व्यवस्थित गर्न रातको समयमा मात्र नेपालतर्फ आउने मालबाहक सवारी साधनलाई छोड्न थालेपछि यो अवस्था आएको बताए । भारतीय प्रहरीले रक्सौल बजारबासीलाई राहत दिन दिउँसो सहर बाहिरै मालबाहक सवारी साधन रोक्ने र रात परेपछि मात्र तिनलाई नेपालतर्फ आउन दिने गरेको छ, यादव भन्छन्, गत महिना रक्सौल बजारमै मालबाहक सवारी साधनबाट दुर्घटना भएको र केही स्थानीयको ज्यानसमेत गएपछि भारतीय प्रहरी झनै कडा रूपमा प्रस्तुत भएको छ । त्यसबाहेक इन्धन बोकेर आउने टयांकरहरू पनि इन्धन बोकेर राति नै नेपाल भित्रिने गरेकाले उनीहरूका लागि पनि नाका र भन्सार खुला राख्नुपर्ने अवस्था आएको छ । राति १११२ बजेसम्म पनि भन्सारको काम गर्नुपर्ने अवस्था आएको छ, उनले भने, त्यसबाहेक भारतीय प्रहरीले ढिलो मालबाहक साधन छोड्ने गरेकाले रातभरि नै भन्सारको यार्ड खुला राख्नुपरेको छ, पारि भारतीय भन्सारका कर्मचारी पनि हामी जस्तै रातको समयमा खटेका छन् ।नजिकिएको प्रतिनिधि तथा प्रदेशसभाको चुनाव लक्ष्य गरी सीमा ७२ घण्टा बन्द हुने तथा आइतबारयता नयाँ सवारी साधन आउने क्रम घटेपछि आफूसहितको भन्सार अधिकृतको टोलीले मंगलबार भारतीय भन्सार अधिकारीहरूलाई त्यहाँ पुगेर आवश्यक जानकारी लिएर आएको यादवले बताए । बुधबारदेखि स्थितिमा सुधार आएको छ, उनले भने, निर्वाचनको लागि सीमा बन्द हुनुअघि नै भारतमा अडकिएका प्राय: सबै मालबाहक सवारी साधनलाई भित्र्याउने हाम्रो लक्ष्य छ, नत्र विगतको जस्तै लाम लाग्ने र त्यसले नेपाली आयातकर्तालाई थप व्ययभार हुन जान्छ ।समस्या भारतीय राजमार्ग र रेल्वे मुलुकको ६० प्रतिशतभन्दा बढी आयातनिर्यात हुने यो नाकामा पछिल्लो समय भारतीय प्रहरीले रक्सौलमा सवारी साधनलाई नियमन गर्नेबाहेक अन्य समस्या पनि छन् । विशेषगरी रक्सौल मोतीहारी सडक खण्ड जीर्ण भएकाले मालबाहक साधन ल्याउन नेपाली आयातकर्तालाई निकै समस्या हुने गरेको छ । वीरगन्ज उद्योग वाणिज्य संघका सचिव माधव राजपाल भारतीय राजमार्ग विशेषगरी रामगढवादेखि रक्सौलको गण्डक नहरसम्म बढी जीर्ण रहेकाले नेपाली आयातकर्तालाई अतिरिक्त व्ययभार पर्ने गरेको बताउँछन् । जीर्ण भारतीय राजमार्गका कारण हाम्रो मालवस्तु बोकेर भारतीय ट्रान्सपोर्टरका सवारीले सकेसम्म नेपालतर्फ आउन चाहँदैनन्, आइहाले पनि अतिरिक्त भाडा असुल्छन्, उनले भने, अतिरिक्त भार व्यहोरेर मगाइने हाम्रा मालसामान बोकेका ट्रक रक्सौलमा भारतीय प्रहरीले रोक्ने र सीमामा रहेको भारतीय रेल्वेको ट्रयाकमा रेलको आवागमनमा हुने अवरोधको कारण लामो समय जाममा बस्नुपर्छ ।आईसीपी सञ्चालमा नआउन्जेल समस्यादुई देशीय सीमानामा लामो समयदेखि रहेको जाम र अव्यवस्थाको अन्त्य गर्न वीरगन्जकै अलौ सिर्सियाटोलामा निर्माणाधीन एकीकृत सुरक्षा जाँच चौकी (आईसीपी) सञ्चालनमा नआउन्जेल यो समस्या नहट्ने उद्यमी हरि गौतम बताउँछन् । भारत आफैंले नेपाल र भारतमा समेत गरी दुवैतर्फ एकैखाले भन्सार संरचना निर्माण गरिरहेको र दुवै भन्सार सञ्चालनमा आएर त्यहाँबाट जाँचपासलगायतको काम सुरु नभएसम्म वीरगन्ज रक्सौल नाकामा हुँदै आएको समस्या यथावत् रहने उनले बताए । भारततर्फको भन्सारको संरचना गत वर्ष नै तयार भइसकको छ, उनले भने, नेपालतर्फको पनि अन्तिम चरणमा छ, अब दुवै सरकारले आफ्नो भन्सार सञ्चालन गर्न आवश्यक प्रशासनिक काम गर्नुपर्ने अवस्था आएको छ ।"
ग्लोबल आईएमईको सीईओमा पौडयाल,काठमाडौं (कास) ग्लोबल आईएमई बैंकको प्रमुख कार्यकारी अधिकृतमा जनक शर्मा पौडयाल नियुक्त भएका छन् । सञ्चालक समितिले पौडयाललाई बुधबार नियुक्त गरेको विज्ञप्तिमा जनाइएको छ । पौडयाल यसअघि उक्त बैंकमा कामु सीईओका रूपमा कार्यरत थिए । पौडयालले बैंकिङ क्षेत्रमा ३० वर्षभन्दा बढीको अनुभव सँगालिसकेको जनाइएको छ ।
ज्योतिको नयाँ शाखा म्याग्देमा,काठमाडौं (कास) ज्योति विकास बैंकको तनहुँ म्याग्दे गाउँपालिका थर्पुमा नयाँ शाखा सञ्चालनमा आएको छ । सेवा क्षेत्रलाई ग्रामीण भेग र वित्तीय पहुँच नपुगेका स्थानमा शाखा विस्तार गर्दै लगिने विज्ञप्तिमा उल्लेख छ । यस बैंकले ४६ शाखा कार्यालय र १४ एटीएममार्फत सेवा दिइरहेको जनाएको छ ।
मेघौली विमानस्थल पुन:सञ्चालनमा,"चितवन लामो समयदेखि बन्द रहेको भरतपुर २७ स्थित मेघौली विमानस्थल बुधबारबाट औपचारिक रूपमा पुन: सञ्चालनमा आएको छ । ०६९ सालबाट बन्द रहेको विमानस्थलमा अब सातामा ३ वटा उडान हुनेछन् । उक्त सेवा नेपाल एयरलाइन्सको जहाजमार्फत प्रदान गरिनेछ । विमानस्थल सञ्चालनमा आएसँगै स्थानीय र होटल व्यवसायी खुसी भएका छन् । बुधबार नेपाल एयरलाइन्सको जहाजमार्फत पहिलो उडान भएको छ । १९ सिटको जहाज चढेर आउने सञ्चारकर्मी, नागरिक उड्डयन प्राधिकरणका कर्मचारी र चालक दलका सदस्यलाई थारू महिलाले माला र टीका लगाएर स्वागत गरेका थिए । त्यस अवसरमा सांस्कृतिक नृत्य पनि प्रस्तुत गरिएको थियो । विमानस्थल बन्द भएपछि निजीस्तरबाट जहाज र हेलिकप्टर चार्टर गरेर पर्यटक आउने गरे पनि नियमित रूपमा सञ्चालनमा आउन सकेको थिएन । ०६१ सालमा माओवादीले बम विस्फोट गराएपछि केही समय बन्द रहेको विमानस्थल पुन: सञ्चालनमा आएको थियो । विगतमा निकुञ्जभित्र रहेको टाइगर टप्स होटलले पर्यटक ओसार्न विमान कम्पनीसँग सम्झौता गरेर विमानस्थल सञ्चालन गर्दै आएको थियो । ०६९ सालदेखि उक्त होटल पनि सञ्चालनमा छैन । त्यति बेलादेखि मेघौली विमानस्थल पनि बन्द भएको थियो । विमानस्थल सञ्चालनमा ल्याउन स्थानीय पर्यटन व्यवसायी एकजुट भएर लागी परेका थिए । विमानस्थल सञ्चालनमा आएसँगै खुसीयाली साट्न र पाहुनाको स्वागत गर्न मेघौली सेराई ताज सफारी, बाराही जंगल लज, साराङ वाइल्ड लाइफ स्याङचुरीकालगायत होटल तथा रिसोर्टका सञ्चालक तथा कर्मचारी विमानस्थल नै पुगेका थिए ।विमानस्थलका एयर ट्राफिक कन्ट्रोलर केशव लम्सालका अनुसार सोमबार, बुधबार र शनिबार एकएक उडान हुनेछन् । नेपालीका लागि ३ हजार १ सय ६५ र विदेशीका लागि ९९ सय डलर भाडा लाग्नेछ । काठमाडौंबाट २७ मिनेटमा मेघौली पुगिनेछ । भरतपुर विमानस्थल आउन मेघौलीबाट टाढा पर्छ । विमानस्थल सञ्चालनमा आएसँगै मेघौली, जगतपुर, पटिहानी क्षेत्रका होटल तथा रिसोर्टमा घुम्न आउने पर्यटकलाई सहज हुनेछ । पहिला दिनमा बढीमा १० वटासम्म फ्लाइट हुन्थे, एयर ट्राफिक कन्ट्रोलर लम्सालले भने, पछि विमानस्थल बन्द हुन पुग्यो । उनका अनुसार ०५५ सालपछि निजीस्तरबाट लुम्बिनी र तारा एयरलाइन्सले उडान गर्थे ।सुरुसुरुमा नेपाल एयरलाइन्सको ४५ सिट क्षमताको एभ्रो जहाजले यात्रु बोक्ने गथ्र्यो, उनले भने, ०५० सालतिर जहाज धावनमार्गमा दुर्घटनामा पर्यो, केही यात्रु घाइते भए, जहाजमा क्षति पुग्यो । रनवे छोटो भएकाले जहाज दुर्घटनामा परेको उनले सुनाए । विमानस्थल २२ बिघा क्षेत्रफलमा फैलिएको छ । १हजार २ सय मिटर रनवे चाहिने भए पनि यो रनवे १ हजार मिटर मात्र छ । स्थानीयका अनुसार ०१९ सालमा बेलायती महारानी एलिजावेथ सिकार गर्न मेघौली आएकी थिइन् ।नारायणगढमुग्लिन सडकले गर्दा समस्या भएको थियो, साराङ वाइल्ड लाइफ स्याङचुरीका सञ्चालक सुवोध प्रधानले भने, विमानस्थल सञ्चालनमा आएपछि केही राहत मिल्नेछ, यसलाई दिगो रूपमा सञ्चालन गर्न जरुरी छ । स्थानीयले पटकपटक विमानस्थल सञ्चालनको माग गर्दै आएका थिए । विमानस्थल सञ्चालनमा आएकाले सबै पर्यटन व्यवसायीमा खुसी छाएको छ, चितवन पर्यटन विकास समितिका महासचिव विश्व सुवेदीले भने, विमानस्थलले गर्दा यहाँको आर्थिक वृद्धि हुनेछ, पर्यटन क्षेत्रको विकास हुनेछ । धावनमार्गमा भएको घाँस काटेर विमानस्थल सञ्चालन गरिएको उनले बताए ।"
प्राधिकरणमा बोनस बाँड्न मिल्दैन,"काठमाडौं पर्यटन मन्त्रालयले उड्डयन क्षेत्रको नियामक संस्था नागरिक उड्डयन प्राधिकरणले कर्मचारीलाई बोनस वितरण गर्न नमिल्ने जनाएको छ । प्राधिकरणले ७४ करोड ८१ लाख रुपैयाँ बोनसका लागि छुटयाएको छ । पर्यटन सचिव महेश्वर न्यौपानेले बुधबार कान्तिपुरसँग कुरा गर्दै सरकारी स्वामित्वको गैरनाफामूलक प्राधिकरणले कर्मचारीलाई बोनस वितरण गर्न नहुने बताए । मेरो विचारमा प्राधिकरणजस्ता गैरनाफामूलक सरकारी निकायले बोनस बाँड्नु भनेको विकृति हो । यस्ता निकायमा बजेट अभाव भए राज्यले अनुदान दिनुपर्ने हुन्छ । कर्मचारीलाई तलब खुवाउनुपर्ने हुन्छ । सचिव न्यौपानेले हवाई क्षेत्रको नियमनकारी निकायले अन्तर्राष्ट्रिय नागरिक उड्डयन संगठन (आइकाओ) सँग काम गर्न सजिलो होस् भनेर स्वायत्त गरिएको जनाउँदै यसलाई सरकारकै अंगका रूपमा लिनुपर्ने बताए ।एयरपोर्ट सरकारको सम्पत्ति हो । त्यहाँबाट आउने आम्दानीलाई नाफा देखाउन मिल्दैन । आयलाई कार्यक्रम बनाई खर्च गरिनुपर्छ । खर्च नगरी बचत देखाई नाफा भन्न मिल्दैन, सचिवले भने । कर्मचारीलाई पेन्सन, उपचार खर्च, कल्याणकारी कार्यमा लगानी गरिनुपर्ने बताउँदै सचिव न्यौपानेले भने, तर भोलिका दिनमा खर्च नगर्ने, बचतबाट नाफा देखाउने त्यसबाट बोनस वितरण गर्ने कार्यले विकृति निम्त्याउँछ । उनले प्राधिकरण मात्र नभई सरकार स्वामित्वका गैरनाफामूलक संस्थाहरूमा बोनस वितरण गर्न नहुने धारणा राखे । न्यौपानेअघिका सचिवहरूले पनि प्राधिकरणले बोनस बाँड्न नहुने धारणा राख्दै आएका थिए । पर्यटन मन्त्रालयका अधिकारीहरूले यदि प्राधिकरणले बोनस वितरण गर्ने हो भने विदेशी पर्यटकलाई टिम्स कार्ड बिक्री गर्ने र हवाई टिकटबाट पनि शुल्क उठाउने पर्यटन बोर्डले पनि बोनस बाँड्न मिल्ने भनेका छन् । यी दुवैले सेवा बिक्री गरिरहेका छन् । यिनको आम्दानीको स्रोत उस्तैउस्तै हो तर सरकारी स्वामित्व भएकाले बोनस खुवाउन मिल्दैन, मन्त्रालयका एक सहसचिवले भने । नागरिक उड्डयन प्राधिकरणले आफू मातहत रहेका ४६ वटा कार्यालयमा कार्यरत करिब ९ सय कर्मचारीलाई ५ वर्षयता बोनस खुवाउन खोजिरहेको छ । २०६८ यता हरेक आर्थिक वर्ष विनियोजन हुँदै आएको बोनस रकम थेग्रिँदै चालु वर्षको बजेटमा ७४ करोड ८१ लाख रुपैयाँ पुगिसकेको छ । प्राधिकरणको लेखा प्रमाणीकरण गर्ने महालेखा परीक्षकको कार्यालयले दुई वर्षको बोनस प्रामाणीकरण गरिसकेको छ भने । त्यसपछिका तीन वर्ष नाफाबाट १० प्रतिशतका दरले बोनस रकम पर्यटनमन्त्री जितेन्द्रनारायण देव अध्यक्ष रहेको सञ्चालक समितिले पारित गरिसकेको छ । मन्त्री नहुँदा दुर्घटना जाँच आयोग बनेन काठमाडौं (कास) पर्यटनमन्त्री जितेन्द्रनारायण देव विदेश भम्रणमा रहेका कारण मंगलबार हुम्लामा दुर्घटनामा परेको तारा एयरको विमान दुर्घटना जाँच गर्ने आयोग गठन हुन सकेन । पर्यटन मन्त्रालयका अनुसार मन्त्री अस्ट्रेलियाबाट शुक्रबार मात्रै स्वदेश फिर्ता हुने भएकाले आयोग गठनमा ढिलाइ हुने भएको छ । उनी पर्यटनसम्बन्धी घुम्ने कार्यक्रममा त्यहाँ पुगेका हुन् । अस्ट्रेलिया जानुअघि उनी आइकाओको कार्यक्रममा नाइजेरिया गएका थिए । त्यहाँबाट फर्केको तीन दिनमै पुन: अस्ट्रेलियातर्फ लागेका हुन् । उनको अनुपस्थितिमा पर्यटन मन्त्रालयको जिम्मेवारी उपप्रधानमन्त्री विजयकुमार गच्छदारलाई तोकिएको छ । तर, उनी पनि चुनावी कार्यक्रममा काठमाडौं बाहिर रहेका छन् । जहाज दुर्घटनाको छानबिन आयोग गठन गर्न कानुनले मन्त्रीस्तरीय निणर्य गर्नुपर्ने प्रावधान राखेको छ ।"
एक अर्बको सेयर कारोबार,"काठमाडौं बुधबार सेयर बजारमा १ अर्ब रुपैयाँभन्दा बढीको कारोबार भएको छ । यो करिब ४ महिनायताकै उच्च वृद्धि हो । अघिल्लो दिन १० अंकले बढेको नेप्सेमा बुधबार १२२६ अंकले उकालो लागेको छ । योसँगै नेप्से परिसूचक १ हजार ५ सय ३६१२ अंकमा पुगेको छ । कारोबारमा आएकामध्ये उत्पादन तथा प्रशोधनबाहेक सबै समूहको परिसूचक बढेपछि समग्र नेप्सेको वृद्धिमा टेवा पुगेको हो । करिब ८ हजार १ सय ६९ कारोबारबाट १ सय ६३ कम्पनीका २० लाख ५७ हजार १ सय ६५ कित्ता सेयर किनबेच भए । ती किनबेचबाट १ अर्ब ५ करोड रुपैयाँ बराबरको सेयर कारोबार भएको छ । अघिल्लो दिनको तुलनामा यो करिब ८३ प्रतिशतले बढी हो । परिसूचकको वृद्धिसँगै सेयर बजारको आकार (कुल बजार पुँजीकरण) पनि बढेर १७ खर्ब ८४ अर्ब रुपैयाँ कायम भएको छ । दिनभरको कारोबार उतारचढावपूर्ण नै रहयो । यद्यपि बिक्री चापको तुलनामा खरिद चाप धेरै भएकाले कारोबार रकम उल्लेख्य रूपमा बढेको विज्ञहरू बताउँछन् । पछिल्ला एकदुई दिनयता बजारमा खरिद चाप बढ्न थालेको छ, एक धितोपत्र ब्रोकरले भने, यही क्रम जारी रहे अझै केही दिन सेयर बजार सुधारको बाटोमा रहने सम्भावना छ । उक्त दिन क वर्गका कम्पनीको कारोबार मापक सेन्सेटिभ परिसूचक ०८ प्रतिशत र कारोबारमा रहेका कम्पनीहरूको सेयर कारोबार मापक फ्लोट परिसूचक ०८६ प्रतिशतले बढयो । कारोबरमा आएकामध्ये १ सय २२ कम्पनीको सेयर मूल्य बढयो, २७ कम्पनीको घटयो र बाँकी १४ कम्पनीको सेयर मूल्य स्थिर छ ।बुधबार उत्पादन तथा प्रशोधन समूहको परिसूचक १३ प्रतिशतले ऋणात्मक रहयो । बाँकी सबै समूहका परिसूचक बढे । जसमध्ये होटल र माइक्रोफाइनान्स समूहका परिसूचक क्रमश: २४५ र २२९ प्रतिशतले बढे । यसैगरी बैंकिङ समूहको परिसूचक ०६६, व्यापारको १४, विकास बैंकको ०७५, जलविद्युत्को ०४७, वित्त कम्पनीको ०७४, बिमाको १२५ र अन्य का ०३६ प्रतिशतले उकालो लागे ।"
भुवन उपाधि नजिक,"काठमाडौं भुवन नगरकोटी एक अन्डर ६७ स्कोर गर्दै बुधबार रोयल नेपाल गल्फ क्लब (आरएनजीसी) मा जारी सूर्य नेपाल च्यालेन्जको उपाधि नजिक पुगेका छन् । १८ होलको खेल बाँकी छँदा उनले नौ स्ट्रोकको अग्रता लिइसकेका छन् ।गोकर्ण गल्फ क्लबका प्रो भुवन ५४ होलको प्रतिस्पर्धापछि १० अन्डर १ सय ९४ स्कोरमा छन् । उनले पार ६८ को आरएनजीसीमा पहिलो दिन ५ अन्डर र दोस्रो चरणमा ४ अन्डर खेलेका थिए । सूर्य नेपाल गल्फ टुर २०१७१८ को तेस्रो प्रतियोगितामा आर्मीका प्रो धनबहादुर थापा एक अन्डर २ सय ३ सहित दोस्रोमा छन् । उनले उत्कृष्ट प्रदर्शन गर्दै तेस्रो दिन चार अन्डर ६४ को कार्ड बनाए ।सुरुका नौ होलमा एक अन्डर ३३ र त्यसपछि इभन पार ३४ स्कोर गरेका भुवन दुई वर्षयता पहिलोपल्ट उपाधि जित्ने संघारमा हुन् । पछिल्लोपल्ट डिसेम्बर २०१५ मा हिमालयन गल्फ क्लब पोखरामा वेस्टर्न ओपन जितेका उनले भने, नौ स्ट्रोकको अग्रता लिएको छु । त्यसैले उपाधि जित्न गाह्रो नहोला । व्यावसायिक गल्फमा दुई ट्रफी चुमेका उनले थपे, मुख्य प्रतिस्पर्धी शिवराम श्रेष्ठ हुन् तर उनी धेरै पछाडि परिसकेका छन् । त्यसैले अरुसँग प्रतिस्पर्धा गर्न गाह्रो नहोला ।रवि खड्का र भेट्रान प्रो दीपक मगर इभन पार २ सय ४ सँगै संयुक्त तेस्रोमा छन् । तेस्रो दिन रविले इभन पार ६८ र दीपकले तीन ओभर ७१ स्कार गरे । सूर्यप्रसाद शर्मा र रमेश नगरकोटी एक ओभर २ सय ५ सहित संयुक्त पाँचौंमा छन् । तेस्रो दिन सूर्यले ७० र रमेशले ६७ स्ट्रोक खेले । भुवनकुमार रोका (२ ओभर २ सय ६), रामे मगर र यलम्बरसिंह अधिकारी (४ ओभर २ सय ८) तथा जयराम श्रेष्ठ (७ ओभर २ सय ११) शीर्ष दसमा छन् ।कुल चार लाख २० हजार रुपैयाँ पुरस्कारको प्रतियोगितामा सिजनको सुरुका दुई उपाधि जितेका शिवरामको प्रदर्शन भने लगातार तेस्रो दिन पनि खराब रह्यो । सुरुका दुई दिन ७१ र ७२ स्ट्रोक खेलेका उनले तेस्रो चरणमा दुई ओभर ७० स्कोर गरे । कीर्तिमान ३८ उपाधि जितेका उनी समग्रमा नौ ओभर २ सय १३ सहित ११ औं स्थानमा छन् ।एमेच्योरतर्फ टंकबहादुर कार्की नौ ओभर २ सय १३ स्कोरसहित शीर्षस्थानमा छन् । उनले बुधबार ६ ओभर ७४ स्कोर गरे । उनी ७२ शट खेलेका सुवास घिसिङभन्दा चार स्ट्रोक अगाडि छन् ।"
दूरी छोट्याउँदै युनाइटेड,"पारडयु वेस्ट ब्रुममालन्डन (एएफपी) इंग्लिस प्रिमियर लिगमा संघर्षरत वेस्ट ब्रुमले सोमबार एलान पारडयुलाई व्यवस्थापकमा नियुक्त गरेको छ । टोनी पुलिसलाई बर्खास्त गरेयता पारडयुलाई अवसर दिइएको हो । यसअघि उनले वेस्ट ह्याम, न्युकासल र क्रिस्टल प्यालेस सम्हालिसकेका छन् । रेलिगेसनबाट ठीक २ अंकअगाडि रहेको वेस्ट ब्रुमसँग पारडयुले साढे दुई वर्षको अनुबन्ध गरेका छन् । वेस्ट ब्रुममा पाएको यो मौका लागि म खुसी छु । म टिमका प्रतिभाशाली खेलाडीसँग काम गर्न इच्छुक छु, उनले नियुक्तिपछि प्रतिक्रिया दिएका छन् ।"
सडनडेथमा मनाङको भाग्य,"काँकडभिट्टा सडेन डेथमा भाग्य चम्काउँदै मनाङ मस्र्याङ्दी क्लब मेची नेत्रालय काँकडभिट्टा गोल्डकप फुटबलको फाइनल पुगेको छ । बुधबार आयोजक काँकडभिट्टा फुटबल ट्रेनिङ सेन्टरलाई सडनडेथका आधारमा हराउँदै मनाङ उपाधि नजिक पुगेको हो । मनाङ यसअघि अग्नि रूपन्देही ११ लाई पनि सडनडेथमा पाखा लगाउँदै सेमिफाइनल पुगेको हो । मोफसलकै सर्वाधिक पुरस्कार राशिको गोल्डकपमा मनाङले शुक्रबार त्रिभुवन आर्मीसँग उपाधिका लागि प्रतिस्पर्धा गर्नेछ । एक साताभित्र मनाङको यो दोस्रो उपाधि होड हो । हालै सम्पन्न सताक्षी गोल्डकपमा समेत मनाङ र आर्मी उपाधिलाई भिडेका थिए । मनाङ उपविजेता बनेको थियो । निर्धारित ८० मिनेटको समय गोलरहित बराबरीमा टुंगिएपछि निर्णयका लागि टाइब्रेकरमा लगिएको थियो । टाइब्रेकरमा मनाङका अनिल गुरुङ, बिमल बस्नेत, कमल श्रेष्ठ, हेमन थापा मगरले गोल गरे भने विक्रम लामाको प्रहार पोस्ट बाहिर गएको थियो । आयोजकका प्रकाश बुढाथोकी, निराजन खड्का, सरोज दाहाल र हेमन्त थापाले गोल गरे भने निशान लिम्बूको प्रहार गोलरक्षक दिनेश थापाले बचाए । टाइब्रेकरमा ४४ को बराबरीपछि सडनडेथका आधारमा छिनोफानो भयो । मनाङका विमल घर्ती मगर, विराज महर्जन, विशाल राई, अनन्त तामाङले गोल गरे । आयोजकका भूषण लिम्बू, विक्रम लामा, सुरज बिकले गोल गर्दा अफ्रिकन खेलाडी फ्लोरेन्सको प्रहार पोस्टको माथिल्लो बारमा लागेर बाहिरिँदा आयोजकले घरेलु मैदानमा ८७ गोल अन्तरले हार बेहोर्नुपरेको थियो । यसअघि चौथो मिनेटमै आयोजकले अग्रताको मौका गुमायो । भूषण लिम्बूको पासमा अनिल गुरुङ गोल गर्नबाट चुके । १२ औं मिनेटमा मनाङका विमल घर्तीमगरको पासमा सुजल श्रेष्ठको प्रहारले पनि पोस्टको दिशा लिन सकेन । २० औं मिनेटमा आयोजकका प्रकाश बुढाथोकीले वान भर्सेस वान को अवस्थामा गोल गर्न सकेनन् । उनको प्रहार गोलरक्षक दिनेश थापाले पन्च गरेर बाहिर पठाइदिए । २७ औं मिनेटमा प्रकाशकै फ्रि किक प्रहार पोस्टभन्दा बाहिर गयो । फ्लोरेन्सलाई फाउल गरेपछि आयोजकले फ्रिकिकको मौका पायो । ४० औं मिनेटमा आयोजकका खमिर गिल्सन कन्दङाले पनि गोल गर्न सकेनन् । पहिलो हाफ गोलरहित बराबरीमा सकियो ।मध्यान्तरपछि ४७ औं मिनेटमा विशाल राईको हेडर बलले पोस्टको दिशा तय गर्न सकेन । ५२ औं मिनेटमा मनाङका विमलले पेनाल्टी एरिया नजिकैबाट प्रहार गरेको बल असफल भयो । ५८ औं मिनेटमा आयोजकका खमिर गिल्सनलाई रेफ्री नवीन्द्र महर्जनले रातो कार्ड देखाए । मनाङका सुजल श्रेष्ठलाई फाउल हानेपछि रेफ्रीले खमिरलाई पहेँलो कार्ड देखाउँदा उनले कार्ड फ्याँकेर रेफ्रीमाथि दुव्र्यवहार गरेका थिए । खमिर बाहिरिएपछि १० खेलाडीमा समेटिएको आयोजकले थप दबाब झेल्नुपर्यो । खेलको ६९ औं मिनेटमा मनाङका सुजलले पनि रातो कार्ड पाएर मैदान छाड्नुपर्यो । आयोजकका निशान लिम्बूलाई फाउल गरेपछि सुजलले दोहोरो पहेँलो कार्ड पाएका थिए । भर्खरै राष्ट्रिय टोलीबाट संन्यास लिएका मनाङका कप्तान अनिल गुरुङ अन्तिम १० मिनेट मैदान छिरे । यद्यपि उनले आशातीत प्रदर्शन गर्न भ्याएनन् । स्टार स्ट्राइकर विमल घर्तीमगरले पटकपटक मौका गुमाए । मनाङका प्रशिक्षक विजय घलेले समयमा स्कोर गर्न नसक्दा कठिन जित आत्मसात गर्नुपरेको बताए । टिमवर्क राम्रो भएन, घलेले भने, तालमेलमा पनि हामी चुक्यौं । आयोजकका प्रशिक्षक पेमा नोर्बु शेर्पाले फरवार्ड तथा कप्तान गिल्सनलाई मध्यान्तरपछि गुमाउनुपर्दा दबाबमा झेल्नुपरेको बताए । उनले भने, समग्रमा खेल राम्रै थियो तर मौका गुमाउँदा स्कोरमा चुक्यौं । म्यान अफ द म्याच विजेताका हेमन गुरुङ भए । उनले १० हजार रुपैयाँ पाए ।"
यू१५ वुमन्स च्याम्पियनसिप हुने,"काठमाडौं (कास) बंगलादेश फुटबल फेडेरेसन (बीएफएफ) ले दक्षिण एसियाली फुटबल फेडेरेसन (साफ) यू१५ वुमन्स च्याम्पियनसिप आयोजना गर्ने भएको छ । पुस २ बाट हुने प्रतियोगितामा आयोजक बंगलादेशसँगै नेपाल, भुटान र भारतले सहभागिता जनाउने छन् । राउन्ड रोबिनका आधारमा हुने प्रतियोगिताको शीर्ष दुई टोलीले फाइनल खेल्ने छन् । नेपालले पहिलो खेलमा आयोजक बंगालदेशको सामना गर्नेछ । प्रतियोगिताको सम्पूर्ण खेल राजधानी ढाकास्थित विश्रेष्ठ साहिद सिपाही मोहमद मोस्तफा कमल रंगशालामा हुनेछ । प्रतियोगिताको फाइनल खेल पुस ९ मा हुनेछ । नेपालले प्रतियोगिताका लागि प्रारम्भिक छनोटबाट २४ खेलाडी दोस्रो चरणमा छनोट गरिसकेको छ । बंगलादेश जाने अन्तिम टोलीमा २० खेलाडी हुनेछ ।"
राष्ट्रिय खुला टेनिस अन्तिम साता,"हेटौंडा (कास) सामरी स्ल्याम राष्ट्रिय खुला लनटेनिस प्रतियोगिता मंसिर २५ देखि हेटौंडामा हुने भएको छ । नेपाली सेना मध्यपृतना मुख्यालय र मकवानपुर जिल्ला लनटेनिस संघको संयुक्त आयोजनामा हुने प्रतियोगिता आठौं संस्करणको हो । सामरीस्थित मध्यपृतना मुख्यालयको क्ले कोर्ट मा हुने प्रतियोगिताको व्यक्तिगत पुरस्कार राशिमा वृद्धि गरिएको छ । संघका अध्यक्ष दीपेन्द्रचन्द ठकुरीले प्रतियोगितामा पुरुष र महिलासहित भेट्रानमा ३५, ४५ र ५५ वर्षमाथि तथा भेट्रान्स एकल विधामा प्रतिस्पर्धा हुने बताए ।"
ए डिभिजन लिग फुटबल अब कहिले ?,"मिश्रका अनुसार मोफसलको महत्त्व बढ्दै गएकाले एन्फाले पनि यसलाई उचित ढंगले नियमन गर्न थालिसकेको छ । उनले भने, एन्फाले स्वीकृति दिएको प्रतियोगितामा हामीले उचित ढंगले संचालन गर्न भनिरहेका छौं । मैदानको अवस्थादेखि प्राविधिक जनशक्तिसम्म सबैमा हामीले राम्रो गर्न आफैं पनि सहयोग दिएका छौं । लिग नभएको अवस्थामा यस्तो प्रतियोगितालाई नियमन गरेर अगाडि बढाउनुपर्छ । पछि लिग हुँदा पनि अफसिजनमा यस्तो प्रतियोगिता निकै सहयोगी हुन् सक्छन् ।"
एलए र सैनिक फाइनलमा,काठमाडौं (कास) आयोजक लिटिल एन्जल्स कलेज ए र वीरेन्द्र सैनिक दोस्रो एलए अन्तरकलेज खेलकुदको ब्वाइज फुटबलको फाइनल पुगेका छन् । आयोजक ए ले नेपाल प्रहरी स्कुललाई ४० ले हराउँदा सरोज राईले २ र केनिश दाहाल र मोहित तिङकरीले ११ गोल गरे । सैनिकले आयोजक बी लाई ५२ ले हरायो । सुनील श्रेष्ठले ४ र प्रकाश गिरीले १ गोल गरे । आयोजकका स्वरुप कार्की र स्वराज केसीले गोल गरे । गल्र्समा एलए र मेगा कलेज उपाधिलाई भिड्ने छन् ।
पारा पौडी जापानतिर,"काठमाडौं (कास) जापानको कोबे सहरमा डिसेम्वर १७ सम्म हुने पारा पौडी प्रशिक्षणमा भाग लिन ४ सदस्यीय नेपाली टोली बुधबार त्यसतर्फ गएको छ । सन् २०२० मा जापानमा हुने ओलम्पिक खेलकुदका लागि जापान सरकारले सञ्चालन गरेको स्पोर्टस फर टुमरो कार्यक्रमअन्तर्गत नेपाली टोली त्यसतर्फ जान लागेको हो । टोली संयोजकमा सुनील अर्याल र खेलाडीमा अक्कलबहादुर तामाङ, जेनिशा कठायत र भीमबहादुर कुमाल छन् ।"
ट्रिनिटी उपविजेता,काठमाडौं (कास) एलए अन्तरकलेज खेलकुदअन्तर्गत गल्र्स बास्केटबलमा ट्रिनिटी दोस्रो भएको छ । चार टिम सहभागी राउन्ड रोविन लिगमा ट्रिनिटीले आयोजक लिलिट एन्जल्सलाई ३०१७ स्कोरले हरायो । दुई खेल जित्दै ट्रिनिटी दोस्रो भएको हो । जेभियरले तीनै खेल आफ्नो पक्षमा पार्दै उपाधि जितिसकेको छ । ब्वाइजतर्फ एलए ए र जेभियर फाइनल पुगेका छन् ।
टिचर्स फुटसल हुने,काठमाडौं (कास) विद्या संस्कार खेलकुद विभागको आयोजनामा पाँचौं अन्तरस्कुल टिचर्स फुटसल शनिबार हुने भएको छ ।

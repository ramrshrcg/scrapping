शीर्षक,विवरण
सुस्तावासी भन्छन्नागरिक हुनुको प्रमाण देऊ,"सुस्ता (नवलपरासी) सुस्तामा बेलाबेला भारतीय अतिक्रमण र नेपालीमाथि दमन भएका खबर आइरहन्छन् । दलहरूले समेत आफ्नो भूमिमा भारतीय हस्तक्षेपको उदाहरणका रूपमा यही बस्तीलाई देखाउँछन् । एकातिर नारायणी र अर्कातर्फ नेपालभारत सीमाका कारण बस्ती टापु बनेको छ । यहाँका बासिन्दा २०२२ सालदेखि अनागरिक को पीडा भोग्न बाध्य छन् । प्रत्येक निर्वाचनमा झैं योपल्ट पनि उनीहरू उम्मेदवारसित नेपाली भूमि र माटोको नागरिक भएको प्रमाण मागिरहेका छन् ।हामीलाई नागरिक भएको प्रमाण चाहियो, सुस्ता ५ का रामप्रित चमारले भने, नागरिकता नभएकाले पतिपत्नी हौं भन्ने आधार भएन । नागरिकता अभावमा विवाह दर्ता भएन । सन्तानको जन्मदर्ता पनि सम्भव भएन । अधिकांश मताधिकार प्रयोगबाट वञ्चित छन् । यहाँका बासिन्दाले जमिनमा उब्जनी गरिरहेका छन् । तर लालपुर्जा छैन, उनले भने, नागरिक पनि हुन सकेनौं, भूमिमा अधिकार पनि छैन । पञ्चायतकालदेखि यिनीहरूले नागरिकता र जग्गाधनी पुर्जा माग गर्दै आएका छन् । नेताले भोट माग्दा माग पूरा गरिदिने आश्वासन बाँडे पनि जितेपछि वास्ता नगरेको स्थानीयको गुनासो छ । सधैं चुनावमा यही माग गर्दै आएका छौं, मधुरी राजभरले भने, कहिल्यै पूरा हुँदैन । बस्तीको उत्तरपश्चिममा नारायणी बग्छ । दक्षिण सिमानामा सानो खोला र जंगल छ । नेपाली जमिनको ठेगान छैन । सिमानामा भारतीय सुरक्षाकर्मी तैनाथ छन् । लालपुर्जाका लागि एक महिना काठमाडौं गएर धर्ना बस्यौं, उनले भने, तर कसैले सुनेन । नागरिकता नहुँदा राजभरले वृद्धभत्तासमेत पाएका छैनन् । विहारवाला (भारतीय नागरिक) सित धेरै भिड्नुपर्यो, उनले भने, विहारवालाले जमिन जोत्न दिँदैनथे । पहिले यहाँ सरकारी उपस्थिति थिएन, जसले गर्दा भारतीय पक्षको एकलौटी चल्थ्यो । अहिले सशस्त्रको बोर्डर आउट पोस्ट (बीओपी) छ । नेपाल प्रहरी पनि तैनाथ छ ।सुस्ताको सीमामा दशगजा र स्तम्भ छैनन् । त्यसैले यहाँ नेपाली भूमि कहाँसम्म हो, यकिन भएको छैन । भारतीय पक्षले आफ्नो भूमि भएको जनाउँदै बेलाबेलामा दु:ख दिने गरेको छ । स्थानीय अगुवा गोपाल गुरुङका अनुसार ०२२ सालमा तत्कालीन राजा महेन्द्रले पूर्वसैनिक, स्थानीय दलितलगायतलाई किशोर गुरुङको नेतृत्वमा यहाँ बसालेका थिए । बसोबास सुरु भएदेखि नै स्थानीयले सीमांकन, नागरिकता र लालपुर्जाको माग उठाएको उनले सुनाए । हाम्रो भूमि कति ? यकिन भएन, उनले भने, १९५० को सन्धि खारेज गरेर भए पनि सीमांकन गरिनुपर्छ भन्ने हो । उनका अनुसार सुरुमा यहाँ ११ जनाको मात्र वंशज नागरिकता थियो, धेरैको थिएन । लामो समय बसेपछि केहीले अंगीकृत नागरिकता लिएका छन् । त्यहीबेलादेखि जोतभोग गर्दै आए पनि स्थानीयसित जग्गाधनी पुर्जा छैन । वर्षांैसम्म नागरिकता र लालपुर्जा नपाएपछि ०६२ सालमा स्थानीयले संगठित भएर माग राख्न थाले । यस क्षेत्रमा वाम गठबन्धनका उम्मेदवार तथा स्थानीय नेता ह्दयेश त्रिपाठीले १९६८ सालमा नेपालभारत सीमा नापी सुरु भएको र १९७१ मा सकिएको बताए । त्यस क्रममा वाल्मीकि आश्रमको सोनभद्रा नदीदेखि सुस्तासम्म नापी गरिएन । नापी नहुनु र नारायणीले बेलाबेला धार परिवर्तन गर्दा समस्या भएको हो, उनले भने, दुवै मुलुकका प्रतिनिधि बसी पुराना दस्तावेज पल्टाएर सीमा विवाद अन्त्य गरिनुपर्छ । त्यहाँ बसोबासको वातावरण नभएपछि ०२२ सालमा बसाइएका भूतपूर्व सैनिकलाई ०३४ सालमा नजिकै त्रिवेणी सारिएको थियो । कांग्रेस उम्मेदवार देवकरण जयसवाल (सन्तु) ले सुस्तावासी भारतबाट मानसिक रूपमा त्रस्त रहेको बताए । उनले सुस्ताको सीमारक्षाका लागि ०२० सालमा रेन्जरसहित गएका ७ जना नेपालीको अवस्था अहिलेसम्म खुल्न नसकेको जनाए । जयसवालका अनुसार ०४० सालमा भारतीय पक्षले आक्रमण गर्दा ४ स्थानीयको ज्यान गएको थियो । सुस्तामा सुरक्षा व्यवस्थाको प्रयास भइरहेको छ, उनले भने, त्यहाँका बासिन्दा लालपुर्जा र नागरिकता नहुँदा पीडित छन् ।समस्या नै समस्यापहिचान खोजिरहेका २ सय ६५ घरधुरीको बस्ती सुस्ता मानवीय पीडाको पर्यायवाचीसमेत हो । यहाँ आउजाउदेखि जीवनयापनमा समेत सास्ती छ । स्थलमार्गबाट आउन भारतीय भूमि प्रयोग गर्नुपर्छ । त्रिवेणी हुँदै भारतीय महाराजगन्ज भएर त्यहाँस्थित सीमा सुरक्षा बल (एसएसबी) को खानतलासी र दुव्र्यवहार खेप्दै आउनुपर्छ । अर्को माध्यम भनेको फराकिलो नारायणीमा डुंगामा जोखिमपूर्ण यात्रा गर्नुपर्छ । डुंगा चढेर नारायणी पार गर्न ठाडीघाट हुँदै आउनुपर्छ । यहाँ एउटै डुंगामा ५० जनाभन्दा बढी यात्रु र सामान राखेर तारिन्छ । एक पटक डुंगा पार गरेको २० रुपैयाँ तिर्नुपर्छ । आफ्नै भूमि पुग्न सास्ती खेप्नुपरेपछि स्थानीय मजदुरी र उपभोग्य वस्तुका लागि भारतीय भेडिहारी बजारमा निर्भर छन् । भारतबाट उपभोग्य वस्तु ल्याउन दिए पनि खेतीका लागि आवश्यक रासायनिक मल र पेट्रोलियम पदार्थ ल्याउन नदिने स्थानीय चन्द्रिका कुर्मीले बताए । जुन कुरा बढी चाहिन्छ, त्यही ल्याउन पाइँदैन, उनले भने, यस्तो पीडा सुन्ने कोही छैन । यहाँ धान, गहुँ, मसुरो र उखु खेती गरिन्छ । अहिले अधिकांशको बारीमा उखु छ । तर ढुवानीमा समस्या भएकाले गाउँमा भेली (गुड) बनाउने गरेको स्थानीयले बताए । विद्यावती चमारका अनुसार यहाँ ६ कक्षासम्म पढाइ हुने विद्यालय छ । त्यसभन्दा माथि पढ्न कि नारायणीमा जोखिम मोलेर त्रिवेणी पुग्नुपर्छ, नत्र भारतीय विद्यालयमा निर्भर हुनुपर्छ । त्यसैले माध्यमिक शिक्षा अध्ययन गर्नेहरू थोरै रहेको उनले बताइन् । एउटा स्वास्थ्यचौकी छ तर पर्याप्त औषधि छैन । चिकित्सकको अभाव छ । गम्भीर बिरामी भए भारत पुग्नुपर्छ । डुबान राजनीतियहाँको प्रमुख समस्या डुबान र कटान हो । नारायणीले बर्सेनि सयौं बिघा जमिन कटान गर्दै आएको छ । वर्षांैदेखि यस क्षेत्रबाट बनेका सांसदले यो समस्या हल गर्ने जनाउँदै भोट माग्दै आएका छन् । नारायणीले बस्ती जोगाउन निर्माण गरिएको गण्डक बाँधका एक दर्जनभन्दा बढी ठोकर भत्काइसकेको छ । सुस्ता बचाउन निर्माण गरिएका ठोकर पनि भत्किसके । तिनको पुनर्निर्माणमा ठोस पहल हुन सकेको छैन । अहिले जिल्ला टुक्रिएपछि बनेको सुस्ता पश्चिम निर्वाचन क्षेत्र १ बाट पटकपटक निर्वाचन जितेर मन्त्री बनिसकेका त्रिपाठी वाम गठबन्धन र लगातार दोस्रो पटक पनि चुनाव जित्ने अभियानमा रहेका कांग्रेसका जयसवाल प्रतिस्पर्धामा छन् । दुवैले सुस्ता र गण्डक बाँध रहेकाले डुबानलाई पनि नेपालभारतबीचको कूटनीतिक समस्या बताए । त्रिपाठीले बाढी, कटान र डुबान समस्या भारत सरकारसित समन्वय गरेर हल गर्नुपर्ने बताए । यहाँ ५ दशकअघि निर्माण गरिएको गण्डक बाँध छ । त्यसयता बाढी प्रभावित क्षेत्रमा समेत बस्ती विकास भएको छ । पानीको बहाव बढदो छ । जो सत्तामा छ, उसैले विकास योजना लैजाने परम्पराले पनि ठोस काम हुन सकेन, उनले भने ।किसान नेताको पहिचान बनाएका जयसवालले पनि यहाँ साबिकका सुस्ता, पक्लिहवा, नर्सही, कुडिया, जमुनिया र दाउन्नेदेवी गाविसमा डुबान प्रमुख समस्या रहेको बताए । गण्डक बाँधको पीडा कम गर्न बस्ती किनारमा रहेको लिंक बाँधलाई थप २ मिटर अग्लो र ५ मिटर चौडा बनाउन तथा भत्केका ठोकर मर्मतका लागि सरकारसित १० करोड माग गरेको उनले बताए । जयसवालका अनुसार यहाँ सुस्तालाई जोड्ने झोलुंगे पुल निर्माणका लागि बजेट निकासा भएको छ तर काम अघि बढेको छैन ।"
चुनावी मैदानमा दुई दर्जन ठेकेदार,व्यवसायीकम्पनी क्षेत्र पार्टी प्रतिनिधिसभाप्रदेशविक्रम पाण्डेकालिका कन्स्ट्रक्सन चितवन ३ राप्रपा प्रतिनिधिसभाजनार्दन ढकालसूर्यचन्द्र कन्स्ट्रक्सन रसुवा एमाले प्रतिनिधिसभादिलमान पाख्रिन धादिङ २ कांग्रेस प्रतिनिधिसभामोहन आचार्यरसुवा कन्स्ट्रक्सन रसुवा कांग्रेस प्रतिनिधिसभातीर्थ लामाकुशेश्वर कन्स्ट्रक्सन काभ्रे१ कांग्रेस प्रतिनिधिसभाछत्रबहादुर बम्जन सिन्धुली२ कांग्रेस प्रदेशगणेश लामासिरुवा कन्स्ट्रक्सन काभ्रे१ ख कांग्रेस प्रदेशचन्द्र लामालामा प्रगति निर्माण सेवा काभ्रे१ ख एमाले प्रदेशहरीशप्रसाद महतोए क्लास कन्स्ट्रक्सन सर्लाही३ कांग्रेस प्रतिनिधिसभाराजु थापा स्याङ्जा१ कांग्रेस प्रदेशपूर्णबहादुर तामाङकन्चराम कन्स्ट्रक्सन रापेछाप२ कांग्रेस प्रतिनिधिसभाजिपछिरिङ लामालामा कन्स्ट्रक्सन दोलखा१ समानुपातिकभरतकुमार स्वाँरस्वाँर कन्स्ट्रक्सन अछाम१ कांग्रेस प्रतिनिधिसभादिक्पाल शाही दैलेख (प्रदेश ख) कांग्रेस प्रदेशअंगद खडका भक्तपुर कांग्रेस प्रदेशपुष्पा शाह अछाम कांग्रेस समानुपातिकवीरेन्द्र ब कनौडिया समानुपातिकहरिनारायण रौनियारपप्पु कन्स्ट्रक्सन पर्सा३ समाजवादी फोरम प्रतिनिधिसभाटेकबहादुर गुरुङ मनाङ कांग्रेस प्रतिनिधिसभाइन्द्रबहादुर बानियाँलटिनाथ निर्माण मकवानपुर२ कांग्रेस प्रदेशखड्गबहादुर खत्री प्रदीप कन्स्ट्रक्सन सुर्खेत१ एमाले प्रदेशगणेश चन्दप्रमोद कन्स्ट्रक्सन बैतडी (ख) राप्रपा प्रदेशजयप्रसाद ठाकुर सप्तरी स्वतन्त्र प्रतिनिधिसभास्रोत : नेपाल निर्माण व्यवसायी महासंघ
रंगिए सामाजिक सञ्जाल,"काठमाडौं तपाईंको एक भोट देश बदल्न काफी छ, विवेकशील साझा पार्टीका संयोजक तथा काठमाडौं १ का उम्मेदवार रवीन्द्र मिश्रले ट्विट गरे । साताअघि मन्द मुस्कानयुक्त तस्बिरसहित लेखिएको यो पंक्ति २ सय ७१ ले रिट्विट गरिसकेका छन् भने ९ सय ९७ ले मन पराएका छन् । ४४ जनाले यसमाथि आफ्नो प्रतिक्रिया दिएका छन् । संयोजक मिश्र र विवेकशील साझाका अन्य उम्मेदवारले यी र यस्तै खालका दर्जनौं नारा बनाएर ट्विटर, फेसबुक, इन्स्टाग्रामलगायत सामाजिक सञ्चालमार्फत घण्टाघण्टामा पोस्ट गरिरहेका छन् । प्रचारका नाममा भित्ते लेखन र पम्प्लेट छाप्ने काम गरेर दृश्य प्रदूषण नगर्ने औपचारिक घोषणा नै गरेको विवेकशीलले मिश्रको साझा पार्टी सँग एकीकरणपछि पनि यो अभियान जारी छ । विवेकशील साझाले मात्रै होइन, यस पटकको निर्वाचनमा मूलधारका दल र पाका नेताहरूले पनि प्रचारप्रसारको पुरानो शैली अपनाएनन् । उनीहरूले भित्ते लेखन र पर्चा पम्प्लेट टाँस्नेछर्ने काम करिबकरिब पूरै त्यागेका छन् । विकल्पमा सामाजिक सञ्जालको व्यापक उपयोग गरिएको देखिन्छ ।भक्तपुर २ बाट प्रतिनिधिसभामा उम्मेदवारी दिएर प्रचारमा खटिएका कांग्रेस नेता तथा पूर्वसभामुख दमननाथ ढुंगानाले आइतबार ट्विटर एकाउन्ट खोले । उनले पहिलो ट्विट गरे, नमस्कार, म नेपाली कांग्रेसका तर्फबाट भक्तपुर २ को उम्मेदवार, ट्विटर समाजमा यहाँहरूसँग सम्पर्कमा छु । दुई दिनमा २३ ट्विट गरेका दमननाथले ४७ ट्विटेलाई फलो गरेका छन् भने उनलाई २ सय १६ ले फलो गरिसकेका छन् । वर्षाैंदेखि ट्विटरमा सक्रिय बीबीसी नेपाली सेवाका पूर्वप्रमुख मिश्रले ९ हजार ४ सय १४ ट्विट गरिसकेका छन् र उनका फलोअर छन् ६ लाख ८ सय ६४ । एमाले नेता माधवकुमार नेपालले एक मिनेटको भिडियो नै बनाएर युट्युबमा राखेका छन्, जहाँ उनले आफू जनताको इच्छाअनुसार नै काठमाडौं २ बाट वाम गठबन्धनका तर्फबाट साझा उम्मेदवारी दिएको उल्लेख गरेका छन् । उनको यो भिडियो मंगलबार साँझसम्म २० हजारले हेरेको अभिलेख छ । यता, चुनाव प्रचारप्रसारमा निक्लिएका ढुंगानाका प्रत्याशी महेश बस्नेतले मंगलबार आफ्नो तस्बिर र नारासहितको रंगीन पोस्टर फेसबुक र ट्विटरको भित्तामा टाँसेका छन् ।मत माग्न आफ्नो निर्वाचन क्षेत्र तनहुँ १ पुगेका कांग्रेसका वरिष्ठ नेता रामचन्द्र पौडेलले आफ्नो चुनावी अभियान दमौलीको प्रसिद्ध छोले दाइको चिया पसल बाट चिया पिएर सुरु भएको ट्विट गर्दा धेरैले पसलेलाई आदरार्थी शब्द प्रयोग नगरेको भनी कमेन्ट गरेका थिए । दमौलीमा स्थानीयसँग हेलमेल भएपछि पौडेलले छोले दाइको पसल भन्ने शब्द ख्यालै नगरी प्रयोग गरेकामा सन् २०१४ देखि ट्विट चलाउँदै आएका पौडेललाई सचेत भएर सन्देश प्रवाह गर्न झकझक्याएको हुनुपर्छ । युरोपअमेरिकामा जस्तै नेपालमा पनि सामाजिक सञ्जालको प्रयोग चुनावी प्रचारमा बाक्लै रूपले भएको देखिन्छ । फेरिएको यो प्रचारशैलीले के संकेत गर्छ भने अघिल्ला चुनावमा देखिने भद्दा खालका भित्ते प्रचार र नारा अब इतिहास बन्दै छन् । प्रविधिको विकास र तुलब्यानरलगायत प्रयोग गर्न नपाइने सरकारी नियमले उम्मेदवार सामाजिक सञ्जालतिर आकर्षित भएको मानवशास्त्री सुरेश ढकाल बताउँछन् । यस खालको प्रचार सहरमा बढी छ, किनभने यसका प्रयोगकर्ता यतै बढी छन्, ढकालले भने ।"
दोषी पनि उम्मेदवार,"काठमाडौं (कास) फौजदारी अभियोगमा विशेष अदालतबाट सजाय पाएका माओवादी केन्द्रका शिवपूजन राय सर्लाही ४ बाट प्रतिनिधिसभा सदस्य उम्मेदवार छन् । उनको उम्मेदवारीविरुद्ध परेको उजुरीमा निर्वाचन आयोग मौन छ । जिल्लास्थित निर्वाचन अधिकृतको कार्यालयदेखि आयोगसम्म उजुरी परेको छ । तर, त्यसबारे आयोगले कुनै निर्णय लिएको छैन । पहिलो संविधानसभामा सदस्य रहेका राय कूटनीतिक राहदानी दुरुपयोगमा विशेष अदालतबाट सजाय पाएका व्यक्ति हुन् । उनीविरुद्ध सोही क्षेत्रका स्वतन्त्र उम्मेदवार गणेशकुमार सिंहले जिल्लामा र अर्का स्वतन्त्र उम्मेदवार अनिलकुमार सिंहले कात्तिक १९ गते आयोगको केन्द्रीय कार्यालयमा निवेदन दर्ता गराएका थिए । विशेष अदालतले २०७२ साउन २६ गते कूटनीतिक राहदानी (सरकारी कागजात) सच्याई हेरफेर गरी अनधिकृत मानिस विदेश पठाई भ्रष्टाचार गरेको अभियागमा रायलाई ४ महिना कैद र १५ हजार रुपैया जरिवानाको फैसला गरेको थियो । उक्त मुद्दा अहिले सर्वोच्चमा विचाराधीन छ । जिल्लास्थित निर्वाचन कार्यालयले रायविरुद्ध उजुरीउपर निर्णय लिने सम्बन्धमा केन्द्रमै पत्राचार गरेको छ । पहिलो संविधानसभामा साबिक निर्वाचन क्षेत्र सर्लाही ६ मा संघीय समाजवादी फोरमबाट सभासद निर्वाचित राय दोस्रो संविधानसभामा तराई मधेस सद्भावना पार्टीबाट उम्मेदवार भई पराजित भएका थिए । यतिबेला उनी माओवादी केन्द्रबाट उम्मेदवार बनेका हुन् ।स्रोतअनुसार रायको उम्मेदवारी खारेज गर्नुपर्ने पक्ष र विपक्षमा आयोगमाथि दबाब छ । निर्धारित समयभित्र उजुरी नपरेको भन्दै यस मुद्दालाई गम्भीरतापूर्वक नहेरिएको दाबी स्रोतले गरेको छ । तर, आयोगले यस सम्बन्धमा केही प्रतिक्रिया दिएको छैन ।तनहुँ १ मा कांग्रेसका रामचन्द्र पौडेलविरुद्ध बागी गोविन्दराज जोशीको उम्मेदवारी भने आयोगले खारेज गरिसकेको छ । उनले पनि विशेषबाटै भ्रष्टाचारमा सजाय पाएका थिए ।"
२६ वर्षदेखि सहयोगी भूमिका,"पहिलो र दोस्रो संविधानसभा निर्वाचनमा माओवादीबाट विजयी पुष्पकमल दाहाल, जयपुरी घर्ती, कृष्णबहादुर महरा र ओनसरी घर्तीले राज्यको महत्त्वपूर्ण जिम्मेवारी सम्हाल्ने अवसर पाइसकेका छन् । दाहाल प्रधानमन्त्री, महरा र जयपुरी मन्त्री तथा ओनसरी मन्त्री र सभामुख भइसकेकी छन् । ललितपुरबाट चुनाव जितेका वर्षमान पुन पनि मन्त्री भइसकेका छन् । पूर्वलडाकु कमान्डर नन्दबहादुर पुन उपराष्ट्रपति भइसकेका छन् ।सशस्त्र द्वन्द्वकाल र शान्ति प्रक्रियापछिको समयमा माओवादी र एमालेको त्यति राम्रो सम्बन्ध छैन । संविधानसभा र स्थानीय तहका निर्वाचनमा एमाले र माओवादी केन्द्रका कार्यकर्ताबीच विभिन्न ठाउँमा झडप भए । दुवैतर्फका धेरै कार्यकर्ता घाइते भएका छन् । यही कारणले एमालेमाओवादी दूरी झनै बढेको थियो । स्थानीय निर्वाचनमा मात्रै रुन्टीगढी र त्रिवेणीमा पाँच ठाउँमा झडप भएको थियो । दुई दर्जनभन्दा बढी कार्यकर्ता घाइते भएका थिए । अहिलेसम्म पनि त्यो तिक्तता मेटिएको छैन । एकातिर एउटा पनि उम्मेदवार नपाएको पीडा र अर्कातिर लामो समयदेखि बिग्रिएको सम्बन्ध सुधार्ने कुनै उपाय नगरिएकोमा नेताकार्यकर्ताको गुनासो छ । स्थानीय तहमा सम्बन्ध सुधार नहुँदै उच्च तहका नेता चुनावी प्रचारमा हिँडेकोमा धेरैले दु:ख पोखिरहेका छन् । स्थानीय तह निर्वाचनमा माओवादीले सात, एमालेले दुई र कांग्रेसले एक तह जितेको थियो । वाम गठबन्धन संयुक्त निर्वाचन परिचालन समितिको संयोजक एमाले पोलिटब्युरो सदस्य गोकुल घर्तीलाई बनाइएको छ । उनलाई पनि जिल्ला खाली नै होला भन्ने लागेको थिएन । २०४८ देखि नै हामी वाम एक ठाम भनेर लाग्यौं तर एमालेले केही पाएन । त्यसको असर अहिलेसम्म देखिएको छ, उनले भने, रुकुममा एउटा स्थानीय तह पनि नजितेका कारण खाली हुनु एउटा कुरा हो तर यहाँ हामीले दुई तह जितेका कारण पनि पूरै खाली गर्नु हुँदैनथ्यो भन्ने गुनासो धेरै छ ।नेताकार्यकर्ताका बीच रहेका असन्तुष्टि बिस्तारै मेटिँदै गइरहेको घर्तीले बताए । हिजो फरक पार्टी भएका कारण फरक व्यवहार हुँदै आएको थियो । अब पार्टी नै एउटै हुन थालेकाले असन्तुष्टि कम हुँदै गएका छन्, उनले भने, विगतका चुनावमा झडप गर्ने दुवैतर्फका कार्यकर्तालाई सँगै राखेर सौहार्दपूर्ण वातावरण बनाउँदै छौं । आपसी मतभेद कम गर्दै चुनावी योजना अघि बढाइरहेको उनको दाबी छ । मंसिर १ सम्म खुला सभा र त्यसपछि वडा तथा टोल तहमा पुगेर घरदैलो गर्ने कार्यक्रम तय भएको उनले जानकारी दिए ।वाम गठबन्धनका तर्फबाट प्रतिनिधिसभा सदस्यका उम्मेदवार तथा माओवादी नेता वर्षमान पुन केन्द्रीय तहका नेता मिलिसकेपछि स्थानीय तहका द्वन्द्व र मनमुटाव मिल्दै जाने बताउँछन् । माथि मिलेपछि तल पनि मिल्दै जान्छ । हिजोसम्म लडिरहेका रोल्पाली अहिले मिलिरहेको देख्दा धेरै अचम्म परेका छन्, उनले भने, हामी अरूले नपत्याएका काम गरिरहेका छौं । रोल्पाली लड्न मात्रै होइन मिल्न पनि जानेका छन् भन्ने देखाउन सक्छौं । २०४८ मा चुनावी तालमेल मात्रै भए पनि अहिले पार्टी एकताकै बाटोमा गएकाले एक पार्टीले उम्मेदवार नपाएको विषयमा त्यति धेरै गुनासो गर्न नहुने उनले बताए । हिजो युद्ध लडे पनि अहिले हामी लोकतान्त्रिक संस्कार बसाल्न चाहन्छौं, उनले भने, चुनावमा पनि आपसी राजनीतिक संस्कार कायम राखेर काम गर्नेछौं । प्रतिनिधिसभामा कांग्रेसबाट सिँचाइ राज्यमन्त्री अमरसिंह पुन वर्षमानका प्रत्याशी छन् ।वाम गठबन्धनबाट प्रदेशसभा (क) र (ख) का लागि क्रमश: माओवादी केन्द्रका पोलिटब्युरो सदस्यहरू कुलप्रसाद केसी र दीपेन्द्रकुमार पुनमगर उम्मेदवार छन् । एमालेले पोलिटब्युरो सदस्य घर्तीलाई प्रतिनिधिसभाका लागि उम्मेदवार सिफारिस गरेको थियो । प्रदेश सभा (क) मा पर्शुराम घर्तीमगर र (ख) बाट जिल्ला अध्यक्ष हरिप्रसाद घर्तीमगरलाई सिफारिस गरिएको थियो ।"
महरापुन द्वन्द्व,"रोल्पा (कास) माओवादी नेता कृष्णबहादुर महरा यस पटक रोल्पाबाट उम्मेदवार बन्न चाहन्थे । बाधक बने अर्का नेता वर्षमान पुन । बाध्य भएर दाङ क्षेत्र २ झरे, महरा । उनले चुनाव प्रचार थालिसके । तर, रोल्पालाई अझै पनि पहिलो प्राथमिकतामा राखेको संकेत दिइरहेकै छन् । उनी आफ्नो चुनावी क्षेत्र दाङ छाडेर सोमबार लिबाङ पुगे ।रोल्पा नगरपालिका १ मेबाङस्थित आफ्नो पुरानो घरवास रहेको ठाउँमा स्थापित टेक्निकल कलेज उद्घाटन कार्यक्रमको बहाना पारी उनी आफू यहीं रहेको सन्देश दिन आएका थिए । उनले भाषणमा पटकपटक आफूले रोल्पा नछाडेको अभिव्यक्ति दिइरहे । म दाङबाट चुनाव लड्न थाले पनि रोल्पा छाडेको छैन । यहीं छु । मलाई यहीं भएको ठान्नुस्, उनले भने, म यहींकै विकासमा क्रियाशील छु । चुनाव उताबाट लड्ने कुराले केही फरक पार्दैन । उनले दाङबाट चुनाव लड्नु बाध्यता भएको भाव व्यक्त गरे । लिबाङमा आयोजित पत्रकार भेटघाटमा भने पुन पनि सहभागी भए । पुनको छेउमा पनि महराले आफू रोल्पामै रहेको दोहोर्याए । कलेज उद्घाटन कार्यक्रममा स्थानीय नेताकार्यकर्ता महरालाई फूलमालासहित स्वागत गर्न लामबद्ध भए । एक किलोमिटरको दूरी पर्ने लिबाङ बजारमा रहेका पुन उक्त कार्यक्रममा गएनन् । रोल्पाबाट प्रतिनिधिसभा सदस्यको उम्मेदवार भएर चुनावी मैदानमा रहेका पुनभन्दा दाङबाट उम्मेदवार रहेका महराले बढी महत्त्व पाए । बिनाविभागीय भए पनि उपप्रधानमन्त्रीकै भूमिकामा सुरक्षाकर्मीको लावालस्करसहित गाउँ पुगेका महराप्रति सबैको ध्यान तानिएको थियो । प्रमुख जिल्ला अधिकारीलगायतका सरकारी अधिकारी पनि उनकै पछि लागे ।चुनावको समयमा महरा आफ्नो क्षेत्रमा आएकोप्रति पुन सन्तुष्ट थिएनन् । महराले अनावश्यक चुनावी चलखेल गर्न थालेको पुनको आशंका थियो । कलेज उद्घाटनका क्रममा गरेको भाषणमा महराले एक पटक पनि पुनको नाम उच्चारण गरेनन् । प्रदेशसभा सदस्यका उम्मेदवार कुलप्रसाद केसी र दीपेन्द्रकुमार पुनलाई भोट मागे, तर पुनबारे केही बोल्न चाहेनन् । रोल्पामा एउटा मात्रै निर्वाचन क्षेत्र भएकाले यहाँको अगुवा को बन्ने भन्नेमा महरा र पुनबीच लामो समयदेखि संघर्ष चलिरहेको छ । पुन भने महरा रोल्पा छोडेर दाङ गइसकेको सन्देश दिन चाहन्छन् । महरा अनेक उपायले रोल्पा नछाडेको प्रमाणित गर्न खोज्छन् । उनले पोबाङमा रहेको ३० रोपनी जग्गा दान गरी टेक्निकल कलेज स्थापना गरिदिएका छन् । आफ्नै घरबारीमा रहेको कलेजको थप विकासमा निरन्तर लागिरहने महराले बताए । यो बारीमा म २५ वर्ष बसेको छु । मकै, भटमास र केराको खेती गथ्र्यौं । मेरी श्रीमतीले भैंसी पालेकी थिइन्, उनले भने, हाम्रो जीवन सामान्य तरिकाले बितेको थियो । यो ठाउँलाई महत्त्वपूर्ण थलोका रूपमा विकास गर्न म सरकारमा हुँदा या नहुँदा पनि लागिरहन्छु । उनले रोल्पामा निरन्तर जोडिइरहने उपायका रूपमा प्राविधिक कलेजलाई लिएका छन् । पुन पनि जिल्लाको एक्लो नेता बन्ने दाउमा छन् । यसअघि सभामुख रहेकी उनकी पत्नी ओनसरी घर्ती पनि अहिले समानुपातिक उम्मेदवार छिन् । महरा लगायतका जिल्लाका अगुवा नेतालाई अन्य जिल्ला पठाएपछि पुन दम्पती एक्ला हर्ताकर्ता भएको एक कार्यकर्ताले बताए । सँगैका लडाकु कमान्डर नन्दबहादुर पुन उपराष्ट्रपति भइसके । थबाङका सन्तोष बुढा नेपाल कम्युनिस्ट पार्टीमा लागेका छन् । जयपुरी घर्ती र कुलप्रसाद केसी मोहन वैद्य समूहमा गएर फर्केकाले पछि परेका छन् । केसी अहिले प्रदेशसभा सदस्यका उम्मेदवार छन् भने घर्ती समानुपातिक सूचीमा छिन् ।"
देउवाका उम्मेदवारलाई बागीको चुनौती,"दैलेख सबैलाई मन पर्ने गुलाबको फूल लोकतान्त्रिक गठबन्धनविरुद्ध स्वतन्त्र उम्मेदवारी दिएका पूर्वमन्त्री गणेश खड्काले कांग्रेस शुभेच्छुक अघिल्तिर मुस्काउँदै भने, यही मेरो चुनाव चिह्न भयो ।कांग्रेस सभापति शेरबहादुर देउवाले उम्मेदवारी फिर्ता लिन पटकपटक आग्रह गरे पनि उनले टेरेनन् । पार्टी सभापतिलाई विश्वास गर्ने कुनै आधार भएन, खड्काले भने, त्यसैले उम्मेदवारी फिर्ता लिइनँ । सधैं एमालेकांग्रेसबीच तीव्र प्रतिस्पर्धा हुने दैलेखमा यो चुनावमा पनि दुवै गठबन्धनका उम्मेदवार आमनेसामने छन् । तर, अघिल्ला चुनावजस्तै उनीहरू यसपटक एक्लाएक्लै मैदान उत्रिएनन् । कांग्रेस र राप्रपाले दैलेखका दुई क्षेत्रमा प्रतिनिधिसभा सदस्य उम्मेदवार एकएक बाँडेका छन् । दैलेख १ मा राप्रपाका दीपककुमार शाहीलाई कांग्रेसको समर्थन छ भने २ मा कांग्रेस उम्मेदवार शिवराज जोशीलाई राप्रपाको । प्रदेशसभातर्फका चारवटै क्षेत्रमा कांग्रेसलाई राप्रपाले सघाउने सहमति छ । १ मा खड्काको उम्मेदवारीले कांग्रेसराप्रपा गठबन्धनलाई आफ्ना उम्मेदवार जिताउन चुनौती थपिदिएको छ ।गाउँ, क्षेत्रीय समिति र जिल्ला समितिबाट सिफारिस भई उम्मेदवार छनोट हुने तहमा पुगेका खड्का पार्टीले अत्यन्त कमजोर सांगठनिक आधार भएको राप्रपालाई १ नम्बर सुम्पिएपछि बिच्किए । राप्रपासँग तालमेल जोगाउन उक्त क्षेत्र दिनु कांग्रेस नेतृत्वको बाध्यता थियो । खड्का तिनै हुन् जसले ०६४ सालको संविधानसभा निर्वाचनमा कांग्रेसले सिंगो मध्यपश्चिममा हार बेहोर्दा सोही क्षेत्रबाट जित हात पारे । ०४८ सालयताका पाँचवटै चुनाव लडेका उनी तीनपटक विजयी भएका थिए । आफूलाई पन्छाएर स्थानीय तह निर्वाचनमा एउटा वडा पनि नजितेको राप्रपालाई उम्मेदवारी दिइएकाले विद्रोह गरेको उनी बताउँछन् ।कांग्रेसको समर्थनमा उम्मेदवार भएका राप्रपाका शाही भने लोकतन्त्रमा व्यक्तिभन्दा संगठन निर्णायक हुने भएकाले आफू लोकतान्त्रिक गठबन्धनप्रति ढुक्क रहेको बताउँछन् । उनले भने, खड्काजीको उम्मेदवारीले चुनौती थपेको पक्कै हो । तर, लोकतान्त्रिक गठबन्धन इमानदार हुने भएकाले चुनाव जित्छु ।लोकतान्त्रिक गठबन्धनबाट राप्रपा नेतृ कुन्ती शाही प्रत्यक्षतर्फ चुनाव लड्ने निश्चितप्राय: थियो । उनलाई उम्मेदवार स्विकार्न कांग्रेसका धेरैजसो कार्यकर्ता तयारै थिए । तर, उनी समानुपातिक बसेर स्थानीय चुनावलगत्तै एमालेबाट राप्रपा प्रवेश गरेका शाहीलाई टिकट दिइएपछि कांग्रेसभित्र असन्तुष्टि देखिएको हो ।एमाले उम्मेदवार रवीन्द्र शर्मा कांग्रेस नेता खड्काको स्वतन्त्र उम्मेदवारीले आफ्नो जित थप सहज भएको बताउँछन् । मेरो प्रतिस्पर्धा खड्काजीसँग हुने देखेको छु, उनले भने ।दैलेख १ को प्रदेश क मा पनि चुनाव उत्तिकै रोचक हुँदै छ । उक्त क्षेत्रमा कांग्रेसबाट जिल्ला सभापति कृष्णकुमार बीसी उम्मेदवार छन् भने वाम गठबन्धनबाट उनलाई चुनौती दिँदै छन् माओवादी केन्द्रका धर्मराज रेग्मीले । यो क्षेत्रको विकासमा लामो समयदेखि प्रत्यक्ष सहभागी भएर काम गरिरहेको छु, बीसीले भने, त्यसैले मलाई चुनाव जित्न सजिलो छ । उनी साबिक पिलाडी गाविसमा ०४९ र ०५४ सालमा दुवै निर्वाचनमा अध्यक्ष निर्वाचित भएका थिए । रेग्मी भने वाम गठबन्धनको भोट चुनाव जित्न पर्याप्त रहेकाले आफू ढुक्क भएको बताउँछन् । चुनाव हो, प्रतिस्पर्धा पक्कै पेचिलो हुन्छ, उनले भने, तर, एमाले र माओवादी केन्द्र एक ढिक्का भएर लागेकाले जित सुनिश्चित छ । दैलेख १ को प्रदेशसभा ख मा एमालेका अमरबहादुर थापा र कांग्रेसका जगतजंग थापा प्रतिस्पर्धामा छन् । दैलेख २ मा प्रतिनिधिसभा सदस्यतर्फ एमालेका राजबहादुर बुढा र कांग्रेसका शिवराज जोशी प्रत्याशी छन् । प्रदेशसभा क मा एमालेका सुशील थापा र कांग्रेसका मधुविक्रम खनाल तथा ख मा एमालेका राजबहादुर शाही र कांग्रेसका दिक्पाल शाही प्रतिस्पर्धामा छन् ।"
घोषणापत्रले जितिन्न,"रौतहटचितवन कांग्रेस नेता मोहम्मद आफ्ताद आलमलाई आफैंले हुर्काएको भान्जासँगै चुनाव लड्नुपर्छ भन्ने कहिल्यै लागेको थिएन । तर परिस्थिति त्यस्तै आइलाग्यो । उनका भान्जा मुस्ताक आलम मामा नै उठेको रौतहट २ बाट एमाले उम्मेदवार बनेर मैदानमा उत्रिएका छन् ।मैले नै हुर्काएको, मैले नै सिकाएको केटो हो ऊ, भान्जाबारे उनले कान्तिपुरसँग भने, राजनीति गर्न सिकाएको थिइनँ । बालबच्चा राम्ररी पाल्न सकोस् भनेर ठेकदारी सिकाएको थिएँ, राजनीतिमा लागेर मैविरुद्ध लड्न आयो । भान्जा मुस्ताकलाई भने मामासँग चुनाव लड्न रमाइलो लागिरहेको छ । मामाले राजनीति नसिकाए पनि राजनीतिमा उहाँलाई सञ्चालन गर्ने मै थिएँ । उहाँको बल नै म थिएँ, उनले भने, राजनीतिमा जात, धर्म, नातागोता केही हुँदैन । नाता घरमा हुन्छ । राजनीतिमा यस्तै हुन्छ । महाभारतमा पनि कंश र कृष्ण मामाभान्जा देखिएकै हो । रौतहट२ को कृष्णकंश भिडन्त पनि महाभारत युद्धजत्तिकै घमासान हुँदै छ । साथमा तेस्रा योद्धा छन् संघीय फोरमका किरणकुमार साह । युद्ध जित्न सिधा बाटो हिँडेर गाह्रो देखिएको छ । अघिल्लो संविधानसभा चुनावमा रौतहटबाटै पराजित मोहम्मद आफ्तादको अनुभूति छ, मैले चुनावलाई चुनाव बुझेको थिइनँ । त्यही भएर हारें । यसपालि चुनावकै रूपमा बुझेको छु । जित्ने सूत्र मलाई थाहा छ । मामाले ठेकदारी सिकाएको भनिएका मुस्ताक राजनीतिका झन् पोख्त खेलाडी भइसकेका छन् । मामाकै दल कांग्रेसबाट राजनीतिमा छिरेका उनी २०७० को संविधानसभा चुनावमा फोरम लोकतान्त्रिकबाट उठे, जिते । विजय गच्छदारले पार्टीलाई कांग्रेसमा विलय गराएपछि उनी एमालेतिर गए । र, मामाकै ठाउँमा प्रत्यक्षबाट लड्न मौका पाए । मधेसी जनतालाई अधिकार दिलाउन मधेसकै दलमा लामो समय काम गरें । तर, सकिएन, उनले भने, अब दुई तिहाइ ल्याएर मधेसीको हितमा काम गर्न सजिलो होस् भनेर एमालेमा प्रवेश गरेको हुँ । रौतहटको क्षेत्र २ भन्दा रोचक भिडन्त क्षेत्र १ मा हुँदै छ । राजपा अध्यक्ष मण्डलका अनिल झालाई टक्कर दिन बबनसिंह स्वतन्त्र उम्मेदवार भएका छन् । २०६४ को संविधानसभा चुनावमा स्वतन्त्रैबाट जितेका ववन संघीय फोरममा छिरेका थिए । उनी टिकटको आसमा थिए । राजपाफोरम तालमेलसँगै राजपा अध्यक्ष मण्डलकै झा यस क्षेत्रमा आए । बबन विद्रोही बनेर उठेका छन् । यही क्षेत्रमा माओवादीका पूर्वराज्यमन्त्री सत्यनारायण भगत र कांग्रेसका जिल्ला सभापति कृष्ण यादव प्रतिस्पर्धा गरिरहेका छन् । झालाई पनि चुनाव जित्न मतदाताको मनोविज्ञान बुझ्नुपर्ने लागिरहेको छ । चुनाव जित्ने रणनीति के बनाउनुभएको छ ? भन्ने प्रश्नमा उनले भने, मधेसको चुनाव हो, ठूलो रणनीति काम लाग्दैन । मनोविज्ञान बुझेर चल्नुपर्छ । उनले थपे, पहाडमा सैद्धान्तिक कुरा गरेर भोट पाइएला, मधेसमा व्यावहारिक हुनैपर्छ । रौतहटका कतिपय उम्मेदवारले प्रचारको शैली बदल्ने बताएका छन् । मधेसको चुनाव हो, घोषणापत्रका भरमा जितिँदैन, अरू नै सूत्र प्रयोग गर्नुपर्छ, एक उम्मेदवारले यस अभिव्यक्तिमा नाम नलेखिदिन आग्रह गर्दै भने, यहाँको चुनाव अंकगणितजस्तो जोड, घटाउ, गुणा, भागाले मात्र हुँदैन । खण्डीकरण, समीकरणदेखि ऐकिक नियमसम्म चल्ने बीजगणितमै जानुपर्ने हुन्छ ।रौतहट ३ मा भने विकासको भिडन्त हुने भएको छ । २०६४ देखि लगातार जित्दै आएका माओवादीका प्रभु साह, कांग्रेसका निवर्तमान सांसद सुनील यादव र उद्योगीव्यापारी ओमप्रकाश साह राजपाबाट यस क्षेत्रमा उठेका छन् । दुवै सांसदले सडकलगायत विकासे काम जिल्लालाई दिलाएका थिए । ओमप्रकाशले पनि विकासका आश्वासन बाँड्न थालेका छन् । प्रदेश ४ का एमाले उम्मेदवार डा वंशीधर मिश्र मंगलबार घरघरमा उपचार गर्दै हिँडिरहेका थिए । मिश्रका लागि कांग्रेसका वेदप्रसाद तिमिल्सिना र राजपाका कन्तमणि जयसवाल चुनौती बनेका छन् । कतिपय उम्मेदवार भने धाँधली र दायाँबायाँ नगर्नेहुन नसक्ने ठोकुवा गर्छन् । धाँधलीको गन्ध आउला जस्तो छ, एमालेका मिश्रले भने, तर त्यसो हुन दिनु हुँदैन । बुथकब्जा, धाँधली, बमबारुद, बन्दुकका भरमा चुनाव जित्ने प्रवृत्ति अन्त्य हुनुपर्छ । क्षेत्र ३ का कांग्रेस उम्मेदवार यादवले भने, अब जनताले त्यस्ता गतिविधि स्विकार्दैनन् । कांग्रेसबाटै क्षेत्र ४ मा प्रतिस्पर्धारत तिमिल्सिनाले भने, बुथ कब्जा, बमबारुदको त्रास र पैसाको चलखेल यसपालि हुने छैन । क्षेत्र १ का माओवादी उम्मेदवार भगत, १ कै कांग्रेसका यादव र क्षेत्र ४ का राजपाका जयसवालले विगतका गतिविधि नदोहोरिने बताए ।"
अपराध लुकाउन नाम र धर्म परिवर्तन,"काठमाडौं व्यक्ति हत्याको १० वर्ष पुरानो घटनामा संलग्न भएको सूचनाका आधारमा काठमाडौं प्रहरी परिसरले असोज ३० मा गोकर्णेश्वरबाट एक जनालाई पक्राउ गर्यो । बौद्ध क्षेत्रमा गार्मेन्टमा काम गर्ने भनिएका बाहिद खानले पक्राउपछि आफू उक्त व्यक्ति नभई विजयकुमार श्रीवास्तव भएको नागरिकता पेस गरे । उनले आफू मुस्लिम नभई हिन्दु भएको र बिनाकारण पक्राउ गरिएको दलिल पनि पेस गरे । हुन पनि उनी मुस्लिमको हुलियामा थिएनन् र हिन्दु केटीसँग नै घरजम गरेका थिए । पक्राउ परेका व्यक्तिको तर्क सुनेपछि प्रहरी छक्क पर्यो र अनुसन्धानलाई नयाँ ढंगले अगाडि बढायो । पूरक अनुसन्धानले जे जस्ता तथ्य बाहिर ल्यायो त्यसले प्रहरीलाई त अचम्म तुल्यायो नै, अपराध कर्म लुकाउन केसम्म गरिन्छ भन्ने तथ्य पनि बाहिर ल्यायो । बाराको कचर्अवा घर भई अनामनगर डेरा गरी बस्ने बलराम पटुवाको २०६४ असार २० मा गोली हानी हत्या भयो । नक्कली भारतीय नोटको कारोबारमा संलग्न पटुवाको हत्या नक्कली भारुको कारोबारी समूहबाटै भएको प्रहरी अनुसन्धानले निष्कर्ष निकाल्यो । त्यही अनुसन्धानका आधारमा प्रहरीले सर्लाही सितौतिया घर भएका थापाजी भन्ने लाल मोहम्मद र पर्साको वीरगन्ज १३ घर भएका पप्पु गुप्ता पक्राउ गर्यो । उनीहरू अदालतबाट दोषी ठहर भई जेल चलान भए । घटनाको चार वर्षपछि २०६८ मा उक्त घटनाका दोषी अन्य तीन जना पनि पक्राउ परे । बारा प्रस्टोका घर भएका मुन्ना खान, सद्रुल अन्सारी र अल्ताफ हुसेनको नामले चिनिने इन्ताफ हुसेन अन्सारी पनि पक्राउ परी जेल चलान भए । प्रहरीका अनुसार मृतक पटुवासहितको यो समूहले पाकिस्तान र बंगलादेशबाट नक्कली भारतीय रुपैयाँ ल्याई नेपाल र भारतीय बजारमा पठाउँथे । प्रहरीले नक्कली नोट कारोबारीको यो समूहमा बोस भनिने भाइसाब नामका पाकिस्तानी नागरिक पनि संलग्न भएको निष्कर्ष निकालेको थियो । नक्कली नोट कारोबारीको सूचना चुहाएको भन्दै यो समूहले पटुवाको हत्या गरेको थियो । उक्त घटनामा पक्राउ परी सजाय भुक्तान गरेर छुटेका एकले गत महिना मात्रै प्रहरी परिसरलाई एउटा गोप्य सूचना दिएका थिए । सूचना थियो, पटुवा हत्याको घटनाका योजनाकारमध्ये एक बाहिद खान पनि थिए । त्यसो त प्रहरीले दस वर्षअघि नै उक्त घटनामा वाहिद खान संलग्न भएको तर उनको तीनपुस्ते विवरण नखुलेको जनाएको थियो । खानले आफू विजयकुमार श्रीवास्तव भएको बताउँदै जिल्ला प्रशासन कार्यालय (जिप्रका) सर्लाहीबाट निकालेको नागरिकता पेस गरे । प्रहरीले सर्लाही प्रशासनबाट उक्त नागरिकताको वैधानिकता जाँच गरेपछि रहस्य खुल्यो, उक्त नामको नागरिकता जारी नै भएको छैन । खानले नक्कली नागरिकता निकालेर आफ्नो परिचय बदलेका थिए् । मुस्लिम समुदायका खानले उक्त घटनापछि हिन्दु धर्म मान्ने भन्दै नागरिकता निकालेर हिन्दु केटी नै बिहे गरेका थिए । उनले आफूलाई हिन्दु धर्मावलम्बीकै रूपमा चिनाइरहेका छन् ।"
भक्तपुरमा नमुना निर्वाचन,"भक्तपुर सूर्यविनायक नगरपालिका ५ कटुञ्जेकी गीता बिसुङ्खे मतदाता परिचयपत्र बोकेर झन्डै आधा घण्टा लाइनमा उभिइन् । निर्वाचन कार्यालय भक्तपुरबाट खटिएका कर्मचारी कोही मतदाता नामावलीको ठेली बोकेर तयार भएका थिए । कोही मतदान गर्न जाने मतदाताको औंलामा रंग लगाउने तयारीमा थिए । नेपाल प्रहरी, सशस्त्र प्रहरीको सुरक्षा व्यवस्थासहित मतपेटिका निर्माण गरी मंगलबार नै प्रतिनिधि तथा प्रदेशसभाको निर्वाचनको झल्को दिने गरी कर्मचारी र स्थानीय मतदाता तयार भएका देखिन्थे । निर्वाचनको प्रक्रियाअनुरूप बिसुङ्ले करिब ५ मिनेट खर्चेर तीनवटा नमुना मतपत्रमा आफ्नो रोजाइको चिन्हमा मतदान गरिन् । निर्वाचन कार्यालय भक्तपुरले आयोजना गरेको नमुना निर्वाचनमा मतदान गर्ने बिसुङ्खे पहिलो मतदाता हुन् ।कटुञ्जेकै भागीरथा सिटौलाले पनि नमुना मतपत्रमा मतदान गरिन् । स्थानीय तहको निर्वाचनभन्दा प्रतिनिधि तथा प्रदेशसभा निर्वाचनको मतपत्र आकाश पातालको भिन्न रैछ, उनले भनिन्, स्थानीय तह निर्वाचनमा एउटै मतपत्रमा ८ छाप लगाए पुग्थो । प्रतिनिधि तथा प्रदेशसभामा तीन मतपत्रमा चार छाप लगाउनुपर्दो रैछ । नमुना मतदानबाट सिकेको प्रक्रिया घरगाउँमा गएर प्रचार गर्ने उनले बताइन् । एक मतले ठूलो भूमिका खेल्न सक्छ, बदर हुने सम्भावनालाई न्यून गर्न मतदाता शिक्षा आवश्यक छ, उनले भनिन् । मतदाता शिक्षा प्रभावकारी बनाउन कार्यालयले नमुना निर्वाचन गराएको हो । कटुञ्जेस्थित साहित्यकार चक्रपाणि चालिसेको सालिकलाई दाहिने पारेर बनाएको मतदान केन्द्रमा स्थानीय मतदाताले वास्तविक निर्वाचनजस्तै संवेदनशील ढंगमा मतदान गरेको कार्यालय प्रमुख उमेशकुमार राई बताउँछन् । मंसिर २१ मा हुने प्रतिनिधि तथा प्रदेशसभा निर्वाचनका लागि मतदातालाई मतपत्रको बारेमा जानकारी दिने, मतदान गर्ने तरिका सिकाउने र मतपेटिकामा मत हाल्न सिकाउने उद्देश्यले नमुना मतदान गरिएको राईले बताए । नमुना निर्वाचनमा महिला, पुरुष र अपांगता भएकाहरूका लागि छुट्टाछुट्टै लाइनको व्यवस्था गरी मतदान गर्ने व्यवस्था मिलाएको छ ।निर्वाचनमा मतदातालाई मतदान केन्द्रमा प्रवेश गर्ने प्रक्रियादेखि लाइन बस्ने, मतपत्र लिने, हातको औंलामा मसी लगाउने, मतदान गर्ने, मतपत्र पट्याउने, मतपेटिकामा मतपत्र खसाल्ने तरिकाको अभ्यास गरिएको नमुना निर्वाचनका अधिकृत ध्रुवलाल हमालले बताए । दोस्रो चरणमा हुने प्रतिनिधितथा प्रदेशसभाको निर्वाचनअन्तर्गत मंसिर २१ को लागि नमुना मतदानले निर्वाचन मतदातालाई सहज हुने हमाल बताउँछन् । नमुना मतदानअन्तर्गत प्रतिनिधिसभाको प्रत्यक्षका लागि हरियो रङ्गको मतपत्र, प्रदेशसभाका लागि कालो रङ्गको मतपत्र र प्रतिनिधि तथा प्रदेशसभा समानुपातिकका लागि रातो रङ्गको एउटै मतपत्रको प्रयोग गरी नमुना मतदान गरिएको हो । मङ्गलबार डेढ सय मतदाताले मतदान गरेको निर्वाचन कार्यालय प्रमुख राईले बताए । प्रमूख जिल्ला अधिकारी द्रोणप्रसाद पोखरेलले नमुना निर्वाचनको अवलोकन गर्दै आसन्न प्रतिनिधि तथा प्रदेशसभा निर्वाचनका लागि नमुना मतदानले मतदाताको उत्साह थप्ने बताएका छन् । आसन्न प्रतिनिधितथा प्रदेशसभा निर्वाचनमा भक्तपुरका १ लाख ७८ हजार ९९ मतदाताले मतदान गर्दै छन्, जसमध्ये, ९१ हजार ६ सय १४ महिला, ८६ हजार ४ सय ८० पुरुष र ५ तेस्रोलिङ्गी मतदाता भएको कार्यालयले जनाएको छ ।"
बाघको मासु बेच्ने पक्राउ,काठमाडौं (कास) नेपाल प्रहरीको केन्द्रीय अनुसन्धान ब्युरोले करिब दुई केजी बाघको मासु र एक केजी हड्डी बेच्दै गरेका भरत महतो कुसबाहलाई पक्राउ गरेको छ । बारा कोल्हवी नगरपालिका ८ घर भएका उनलाई ब्युरोको टोलीले कोल्हवी नगरपालिका वडा नम्बर ८ बाट पक्राउ गरेको हो । ब्युरोले उक्त मासु र हड्डी कुसबाहले कोबाट किनेका थिए भनेर अनुसन्धान थालेको छ । औषधिको रूपमा मासु र हड्डी प्रयोग गर्न मिल्ने भन्दै उनीहरूले त्यसको कारोबार गरेका थिए ।
आचारसंहिताविपरीत विदेश भ्रमण,"ललितपुर निर्वाचन आचारसंहिताविपरीत ललितपुर महानगरपालिका दुई वरिष्ठ कर्मचारी विदेश भ्रमणमा गएका छन् । निर्वाचन आयोगको स्वीकृतिबिना महानगरका कार्यकारी अधिकृत हरिप्रसाद दाहाल र नक्सा महाशाखा प्रमुख रूद्रप्रसाद गौतम श्रीलंका गएका हुन् । निर्वाचन आचारसंहिता लागू भइसकेको अवस्थामा कुनै पनि सरकारी कर्मचारी विदेश भ्रमणमा जाँदा निर्वाचन आयोगबाट स्वीकृति लिनुपर्ने कानुनी प्रावधान छ । महानगरपालिकाका अनुसार श्रीलंकामा ५ दिन बिताउन उनीहरू प्रत्येकले ९८ हजार रुपैयाँ खर्च लिएका छन् । विदेश भ्रमणमा जान दुवैले बिदा र काज पनि स्वीकृत गराएका छैनन् । कार्यकारी अधिकृत दाहालले निमित्त कार्यबाहक पनि कसैलाई तोकेका छैनन् । यसले महानगरपालिकामा दैनिक आउने सेवाग्राही मर्कामा परेका छन् । मंगलबार संस्कृतिसम्बन्धी थप बजेट निकास गर्न आएका गोदावरी नगरपालिका१२ ठेचोका बाबुराजा मालाकार फिर्ता जान बाध्य भए । चेकमा प्रमुखबाहेक अरूले हस्ताक्षर गर्न मिल्दैन, उनले भने, अब फेरि आइतबार आउनुपर्ने भयो । निर्वाचन आयोगका प्रवक्ता नवराज ढकालले निर्वाचन आचारसंहिता लागू भइसकेको अवस्थामा विदेश भ्रमणमा जान नमिल्ने बताए । निर्वाचनको बेला कर्मचारी स्वदेशमै बस्नुपर्छ, उनले भने । ललितपुर महानगरपालिका प्रशासन महाशाखा प्रमुख बाबुराजा महर्जनले विदेश भ्रमणमा जान कार्यकारी अधिकृत दाहाल र इन्जिनियर गौतम दुवैले बिदा स्वीकृत नगराएको बताए । अहिले ललितपुरका मेयर चिरीबाबु महर्जन र उपमेयर गीता सत्याल पनि ५५ दिनका लागि विदेश भ्रमणमा छन् । मेयर महर्जन शनिबार श्रीलंका र उपमेयर सोमबार थाइल्यान्ड गएका छन् । महानगरपालिकाका अनुसार चुनिएको ५ महिनामा मेयर महर्जन कोरिया र भियतनाममा २२ पटक र जापान, श्रीलंका गरी ६ पटक विदेशमा गइसकेका छन् ।मेयर र उपमेयर पनि विदेशका विदेशमेयर र उपमेयरले विदेश भ्रमणका बारेमा कार्यपालिका बोर्डलाई कुनै जानकारी नगराएको भन्दै वडाध्यक्ष र कार्यपालिका सदस्यहरूले पत्रमार्फत विरोध जनाएका छन् । यसको विरोधमा १४ जना वडाअध्यक्ष र ८ जना कार्यपालिका सदस्यहरूले कार्यपालिका बोर्ड बैठक नै बहिष्कार गरेका थिए । कार्यकारी अधिकृत दाहालको रुचिमा मेयरले आवश्यकताभन्दा बढी कर्मचारी ल्याएको भन्दै कर्मचारी एसोसिएसनले पनि उनलेको विरोध गरेको छ । नेपाल नगरपालिका कर्मचारी एसोसिएसनका कार्यबाहक अध्यक्ष सुरेन्द्रराज अवालले महानगरपालिकामा राजपत्रअंकित सहायकस्तरका खरिदार, सुब्बा र जुनियर इन्जिनियर र अमिन पद मात्र कर्मचारी आवश्यकता रहेको बताए । महानगरपालिकाका आवश्यक नै नभएका उपसचिव, शाखा अधिकृत कर्मचारी आएका छन्, उनले भने, यसले महानगरपालिकाको विकास बजेट कर्मचारीको तलब भत्तामा बढी खर्च हुने देखिएको छ ।वडाध्यक्षहरूले महानगरपालिकामा बुझाएको विरोधपत्रमा मेयर र उपमेयर विधि, प्रक्रिया, ऐन र नियमअनुसार आफू पनि नचल्नु र कार्यालय पनि सञ्चालन नगरेको आरोप छ । पत्रमार्फत् असहमति जनाउने वडाध्यक्षहरूमा २ नम्बरका राजेश महर्जन, ३ का श्रीगोपाल महर्जन, ४ का नारायण केसी, ५ का विकासमान श्रेष्ठ, ११ का इन्द्रमान महर्जन, १२ का नारायणलाल अवाले, १५ का सुदर्शन मिश्र, १७ का विनोद महर्जन, १८ का पुरुषोत्तम खडका, १९ का विनोद ताम्राकार, २३ का भुयुकाजी महर्जन, २४ का दिनेश कार्की, २५ का विष्णुकुमार कार्की र २९ का गणेशकुमार महर्जन छन् । विरोधमा उत्रिएका कार्यपालिका सदस्यहरूमा आपुलु शाक्य, सुप्रभा शाक्य, रुक्मणी महर्जन, संगीता अछामी, मीना महर्जन, रामकुमारी परियार, कृष्णकुमारी नेपाली र नानाबाबु भुसाल छन् । ३ नम्बर वडाध्यक्ष श्रीगोपाल महर्जनले ललितपुर महानगरपालिकाका मेयर र उपमेयर विधि, प्रक्रियाअनुरूप नचलेका आरोप लगाए । ऐन र नियमअनुसार आफू पनि चलेनन् र कार्यालयलाई पनि सञ्चालन गरेनन्, उनले भने, बोर्डमा पक्ष र विपक्षका लागि नभई जनता र नगरपालिकाकालाई विरोध गरेका हौं ।"
सहचालकको मृत्यु,भक्तपुर (कास) काठमाडौंबाट सिन्धुपाल्चोकतर्फ जाँदै गरेको बा२ख ४०९५ नम्बरको यात्रुबाहक बसको ढोकाबाट खसेर सहचालकको मृत्यु भएको छ । प्रहरीका अनुसार बसबाट खसेर सख्त घाइते सिन्धुपाल्चोक साँगाचोकका २० वर्षीय अनिल गिरीको सोमबार उपचारको क्रममा केएमसी अस्पताल सिनामंगलमा मृत्यु भएको हो ।
बेवारिसे शव भेटियो,भक्तपुर (कास) मध्यपुर थिमि ४ हनुमन्ते खोलाको पुलमा बेवारिसे शव भेटिएको छ । अन्दाजी ५० वर्षको पुरुष व्यक्तिको बेवारिसे शव फेला परेको प्रहरीले जनाएको छ । मृतकको शव पोस्टमार्टमका लागि शिक्षण अस्पताल महाराजगन्ज पठाएको महानगरीय प्रहरी परिसर भक्तपुरका प्रवक्ता डीएसपी कृष्ण प्रसाईंले बताए ।
२०९९ सम्म नेपाल विकसित मुलुक,"एमाले र माओवादी केन्द्रको वाम गठबन्धनले प्रतिस्पर्धात्मक लोकतन्त्रलाई सुदृढ गर्दै यस शताब्दीको अन्त्य (२०९९) सम्म नेपाललाई विकसित राष्ट्रको सूचीमा पुर्याउने संकल्पसहितको चुनावी घोषणापत्र सार्वजनिक गरेको छ । चुनावी प्रचारप्रसार तीव्र भइरहेका बेला केही ढिलो गरी आएको घोषणापत्रले आवधिक विकासका योजनासहित वामपन्थी नेतृत्वको सरकारको मूल राजनीतिक कार्यदिशा समेटेको छ ।मुलुकलाई विकास र समृद्धितर्फ लैजाने क्षमता बहुमतसहितको वामपन्थी सरकारमा मात्र हुने उल्लेख गर्दै गठबन्धनले यो वास्तविकता बुझेर मत दिन मतदातामा आहवान गरेको छ । केन्द्र र प्रादेशिक संसद्मा हुने बहुमतले मात्र स्थिर सरकार दिने र वामपन्थी नेतृत्वको स्थिर सरकार हुनेबित्तिकै विकास र समृद्धिका लागि सहज हुने मूल अवधारणालाई घोषणापत्रले समेटेको छ । यो चुनावी घोषणापत्र होइन, चुनाव लड्न मात्र ल्याएको होइन, घोषणापत्र सार्वजनिक गर्दै एमाले अध्यक्ष केपी ओलीले भने, यो राष्ट्र निर्माणको सर्वोत्कृष्ट घोषणा हो । उनले घोषणापत्रमा उल्लेखित उद्देश्यहरू महान् रहेको उल्लेख गर्दै यसलाई कार्यान्वयन गर्ने प्रतिबद्धता जनाए । माओवादी केन्द्रका अध्यक्ष पुष्पकमल दाहालले मुलुकलाई समृद्धितर्फ लैजानकै लागि वामपन्थी गठबन्धन बनेको उल्लेख गर्दै आफूहरू उद्देश्यमा स्पष्ट रहेकाले कसैलाई गालीगलौज नगर्ने बताए । चुनावी घोषणापत्रमा प्रतिस्पर्धी मुख्य दल कांग्रेसले वामपन्थी गठबन्धनप्रति तिखो आलोचना गरेको थियो । वामपन्थी पार्टीहरूको लोकतान्त्रिक निष्ठामाथि प्रश्न उठाएको थियो । त्यसप्रति संकेत गर्दै दाहालले भने, गठबन्धनको उद्देश्यबारे भ्रामक प्रचारबाजी भइरहेको छ हामी त्यसको प्रतिवाद गर्छौं तर तल उत्रेर गाली गर्दैनौं । एमाले अध्यक्ष ओलीले वामपन्थी गठबन्धनप्रति कांग्रेसबाट भइरहेको प्रचारप्रति आपत्ति जनाए । उनले दुई दल मिल्दा कांग्रेसलाई आपत्ति हुनुपर्ने कुनै कारण नरहेको बताए । हामी पहिले पनि मिलेर नै सरकार चलाएका हौं, एमाले र माओवादी मिल्दा कांग्रेसलाई केको आपत्ति ? किन पैताला बजारेको ? अध्यक्ष ओलीले भने, के झगडा गर्दाचाहिँ लोकतन्त्र बलियो हुन्छ ? विचार मिल्नेहरूबीच सहकार्य र एकता हुन्छ । समारोहमा अध्यक्ष ओली र दाहालले धेरै लामो टिप्पणी गरेनन्, तर घोषणापत्रको मूल अंशमा भने गठबन्धनले कांग्रेसमाथि छोटो तर विशेष टिप्पणी गरेको छ । कांग्रेसले अग्रगमनको यात्रालाई रोक्ने गरी दक्षिणपन्थी र यथास्थितिवादी शक्तिहरूलाई आफ्नो वरिपरि गोलबन्द गर्ने प्रयास गरिरहेको आरोप वाम गठबन्धनले लगाएको छ । आफूबाहेक अरू सबैलाई अतिवादी र लोकतन्त्रविरोधी देख्छ र आफू सत्तामा रहँदा सधैं अतिवादलाई प्रश्रय दिने र अलोकतान्त्रिक कार्यमा निर्लिप्त हुने गरेको छ, कांग्रेसप्रति टिप्पणी छ । कांग्रेसले विशेष सम्बन्धको नाममा छिमेकी देशसँगको सम्बन्धलाई असन्तुलित बनाउँदै राष्ट्रियता, स्वाभिमान र राष्ट्रहित विपरीत कार्य गरिरहेको वाम गठबन्धनको घोषणापत्रमा उल्लेख छ । सत्तामा रहँदा यसले कयौं पटक विदेशी हस्तक्षेपलाई निम्त्याएको छ, विदेशीका सामु आत्मसमर्पण गरेको र कयौं पटक जनविरोधी काम गरेको छ, कांग्रेसप्रति टिप्पणी गरिएको छ, बहुमत प्राप्त गरेको समयमा स्थिर सरकार दिन नसक्ने र प्रतिगमनलाई बढावा दिने कांग्रेसले निजीकरणका नाममा राष्ट्रिय उद्योगधन्दा, सार्वजनिक संस्थानहरू समाप्त पारेको छ । कांग्रेसबाहेक अन्य पार्टीप्रति किटान गरेर कुनै टिप्पणी गरिएको छैन । तर उनीहरू मूलत: जडसूत्रीय, संकीर्ण, राष्ट्रिय आत्मसमर्पणवादी र सामाजिक, आर्थिक रूपान्तरणविरोधी रहेको उल्लेख छ । नेपालले अवलम्बन गरेको लोकतन्त्र मौलिक र नयाँ प्रयोगका रूपमा स्थापित भएको उल्लेख गर्दै नयाँ संविधानअनुसार मुलुकलाई अघि बढाउने प्रतिबद्धता वाम गठबन्धनले गरेको छ । प्रतिस्पर्धात्मक बहुदलीय राजनीतिक प्रणाली, संविधानको सर्वोच्चता, कानुनको राज, मौलिक अधिकार, पूर्ण प्रेस स्वतन्त्रता, समानुपातिक समावेशी प्रतिनिधित्व जस्ता विषयमा प्रतिबद्ध रहने उल्लेख पनि घोषणापत्रमा छ । गठबन्धनले दुई, तीन, पाँच र १० वर्षभित्र गर्ने कामहरूको सूची नै तयार गरी ती काम पूरा गर्ने प्रतिबद्धता जनाएको छ । भूकम्पबाट क्षतिग्रस्त संरचना दुई वर्षभित्र निर्माण सक्ने उल्लेख छ ।"
हिन्दु राष्ट्र र संवैधानिक राजतन्त्रमा अडिग,"काठमाडौं संवैधानिक राजसंस्था र हिन्दु राष्ट्रका पक्षमा उभिँदै कमल थापा नेतृत्वको राष्ट्रिय प्रजातन्त्र पार्टी (राप्रपा) ले चुनावी घोषणापत्र सार्वजनिक गरेको छ ।अध्यक्ष थापाले मंगलबार बिहान प्रतिनिधिसभा तथा प्रदेशसभा निर्वाचनका लागि पार्टी घोषणापत्र सार्वजनिक गर्दै नेपालको संविधान र परिवर्तनलाई आत्मसात् गर्दै हिन्दु राष्ट्र र संवैधानिक राजसंस्थाको मागमा अडिग रहेको बताए । पार्टीले हिन्दु अतिवादको भने समर्थन नगर्ने उनले प्रस्ट पारे । राज्य धर्मनिरपेक्ष वा धर्मप्रति उदासीन हुन नसक्ने थापाको भनाइ छ ।राप्रपाले घोषणापत्रमार्फत प्रत्यक्ष निर्वाचित प्रधानमन्त्री हुने शासन प्रणालीमा जोड दिएको छ । २०६२६३ को जनआन्दोलन र नेपालको संविधान २०७२ जारी भएपछि नेपाल वैधानिक रूपमा गणतन्त्रमा प्रवेश गरेको तथ्यप्रति पार्टी सचेत रहेको घोषणापत्रमा छ । संविधान जारी भएयताका तीनवटै सरकारमा सहभागी राप्रपाले ०७२ को संविधानलाई आलोचनात्मक समर्थन गरेको छ । नेपालको वर्तमान संविधानमा निश्चय नै कमीकमजोरी र त्रुटि छन् । जनताको भावनालाई पूर्ण रूपमा समेट्न सकेको छैन । यद्यपि विश्वको कुनै पनि संविधान शतप्रतिशत पूर्ण हुन सक्दैन । तथापि यो संविधानले प्रजातन्त्रका विश्वका प्रचलित मूल्य मान्यतालाई अंगीकार गरेको छ, घोषणापत्रमा उल्लेख छ । तर, समानुपातिक र समावेशी सिद्धान्तको दृष्टिकोणबाट वर्तमान संविधान प्रगतिशील र अग्रगामी रहेको राप्रपाको बुझाइ छ ।राप्रपाले संघीयताप्रति पनि सैद्धान्तिक रूपमा असहमति जनाएको छ । नेपालका लागि संघीयता आवश्यक थिएन । आवश्यकता, औचित्य एवं स्वरूपबारे पर्याप्त बहस नै नगरी यो अवधारणा स्थापित गर्ने काम गरियो, राप्रपाको घोषणापत्रमा छ, जसको परिणामस्वरूप संविधान जारी भइसके पनि संघीय संरचनासम्बन्धी अवधारणाको कार्यान्वयनमा ठूलो समस्या देखिएको छ । राप्रपाले खुला बजारमुखी अर्थतन्त्रमा जोड दिएको छ । अध्यक्ष थापाले अन्य दल साम्यवादी र पुँजीवादी अर्थतन्त्रको पक्षमा रहे पनि आफूहरू त्यसलाई समर्थन गर्ने अवस्थामा नरहेको बताए । राप्रपा मुलुकको समग्र आर्थिक विकासको सन्दर्भमा खुला बजारमुखी आर्थिक व्यवस्थाप्रति प्रतिबद्ध रहनेछ, उनले भने, शान्ति र प्रजातन्त्रप्रति केही संकोच भाव राख्ने राष्ट्रले समेत खुला बजारमुखी अर्थतन्त्रलाई भने निसंकोच अवलम्बन गरिरहेका छन् । १० वर्षभित्र आर्थिक वृद्धिदर २ अंकमा पुर्याउने राप्रपाको घोषणा छ ।२५ वर्ष माथिकालाई बेरोजगार भत्ता, वैदेशिक रोजगारीमा जानेलाई मापदण्ड बनाएर अनुदानको व्यवस्था, ६ कक्षा माथिका विद्यालय जाने बालिकालाई मासिक १५० रुपैयाँ प्रोत्साहन भत्ता, ७० वर्षमाथिका किसानलाई पेन्सन, छोराछोरी जन्मिँदा ५ हजार रुपैयाँ सुपोषण अनुदान, ६५ वर्षमाथिका अपांगता भएका व्यक्तिलाई नि:शुल्क स्वास्थ्योपचार तथा प्रत्येक निर्वाचन क्षेत्रमा वृद्धाश्रम र वृद्धवृद्धालाई यातायातमा विशेष छुट गर्नेलगायत सामाजिक सुरक्षाका कार्यक्रम घोषणापत्रमा उल्लेख छ । राप्रपाले १० वर्षमा १० हजार मेगावाट विद्युत् उत्पादन, हाइड्रोमा लगानी गर्नेलाई प्रोत्साहन दिने उल्लेख छ । राप्रपाले खस आर्य समुदायको पहिचानलाई राष्ट्रिय मान्यता दिने, गैरआवासीय नेपालीलाई अन्यत्र कमाएका सम्पत्ति नेपालमा करमुक्त गर्ने पनि जनाएको छ । संयुक्त राष्ट्रसंघको बडापत्र, असंलग्नता र पञ्चशीलको सिद्धान्तका आधारमा राष्ट्रिय स्वाभिमानको रक्षाका लागि विश्व समुदायसँग असंलग्न परराष्ट्र नीतिका पक्षमा रहेको राप्रपाले जनाएको छ ।राप्रपाले आफ्नो प्राथमिकतामा पृथ्वीनारायण शाहको जन्मदिनमा राष्ट्रिय एकता दिवस मनाउने, सरकारी कार्यालयमा पृथ्वीनारायण शाहको तस्बिर राख्ने, विद्यालयको पाठ्यक्रममा राष्ट्रियताको भावना अभिवृद्धि हुने विषय समावेश गर्ने, नागरिकता वितरणमा भएको त्रुटि छानबिन गर्ने जनाएको छ । धार्मिक भेदभाव र धर्म परिवर्तनलाई दण्डनीय गर्ने, विभिन्न धर्म समुदायको पूजा तथा आरधना स्थल मन्दिर, मठ, गुम्बा, मस्जिद र चर्च निर्माण, विस्तार र व्यवस्थापनमा सहयोग गर्ने राप्रपाले जनाएको छ ।"
कांग्रेसको निर्वाचन परिचालन समिति,"काठमाडौं (कास) कांग्रेसले केन्द्रीय सदस्य बालकृष्ण खाँडको संयोजकत्वमा ७५ सदस्यीय निर्वाचन परिचालन समिति बनाएको छ । सभापति शेरबहादुर देउवाले देशभर निर्वाचन परिचालन गर्ने जिम्मेवारी दिनकै लागि खाँडलाई प्रत्यक्षमा उम्मेदवार नबनाई समानुपातिक सूचीमा राखेका थिए । समितिमा केन्द्रीय सदस्य सुरेन्द्र पाण्डे सहसंयोजक छन् । उनी पनि यसपालि प्रत्यक्ष उम्मेदवार छैनन् । समितिमा मानबहादुर विश्वकर्मा, दिलेन्द्र बडु, कमला पन्त, धनराज गुरुङ, पुष्पा भुसाल, रत्ना शेरचन, किशोरसिंह राठोर, मीन विश्वकर्मा, बद्री पाण्डे, सुजाता परियार, पार्वती डिसी चौधरी, केशवकुमार बुढाथोकी, गुरुराज घिमिरे, कल्याणकुमार गुरुङ, डिला संग्रौला, बहादुरसिंह लामालगायत छन् ।"
राष्ट्रपति कार्यालयले नरोकोस् अध्यादेश,"डा गोविन्द केसी एक अथक साहसी, आँटिला, जोश र जाँगरले भरिएका होनहार सामाजिक नायक हुन् । विशेषगरी उनले जनताको स्वास्थ्यसँग प्रत्यक्ष सरोकार रहने चिकित्सकीय विषयका सन्दर्भ जोडेर निजी मेडिकल सञ्चालक वर्ग तथा सरकारी पक्षबाट गरिने अप्रिय सौदाबाजीका विषयमा कलम चलाए, वाणी चलाए र अन्त्यमा देहरूपी रथलाई समेत तेह्र पटकसम्म सरकार बन्धकी र बाजी थापेर सत्याग्रह चलाए र अन्तत: जिते । उनले शिक्षा विधेयक पारित गराउने नाममा दबाब सिर्जना गर्न दर्जनौँपटक अनशनरत रहँदा कतिपयले उनको खरो आलोचना पनि नगरेका होइनन् । तर काग कराउँदै गर्छ, हात्ती लम्किँदै गर्छ भनेझैं उनी आफ्नो अभियानमा महान अभियन्ता बनी डटिरहे । उनको समर्थनमा आम जनदबाब थेग्न नसकेपछि देउवा सरकारले अध्यादेशद्वारा स्वास्थ्य विधेयक पारत गरी राष्ट्रपति समक्ष प्रमाणीकरणका लागि पेस भएको १५ दिन बितिसक्दा पनि राष्ट्रपतिको निवासबाट प्रमाणीकरण भई सकुशल फिर्ता नआउने पो हो कि भन्ने चिन्तामा पुन: डा केसीको निदहराम हुनथालेको छ । उनले अब आखिरी लडार्इँ फेरि पनि लड्नुपर्ने पो हो कि भनेर चेतावनी सहितको चिन्ता जाहेर गरेका छन् । परिआए आफू राष्ट्रपतिकै विरुद्ध सत्याग्रह थाल्ने उद्घोष पनि उनबाट व्यक्त भएको छ, सार्वजनिक रूपमा । राष्ट्रपति समक्ष मन्त्रिपरिषदको सम्मतिअनुसार सिफारिस गरी प्रमाणीकरणका लागि पठाइएको अध्यादेश कानुनत: त्यसै दराजमा अलमल्याउन, थन्क्याउन वा निष्क्रिय पार्न मिल्दैन । सङ्कटकालीन राजनीतिक परिस्थिति वा अन्य कुनै भयावह सन्दर्भ जोडिएका र राष्ट्रपतिबाट त्यस विषयमा दृढतापूर्वक तर हठात् निर्णय लिई सिर्जित परिस्थितिलाई नियन्त्रण गर्न उक्त अध्यादेश रोक्नुपर्ने अवस्थाको विषय पनि परेन र किमार्थ होइन । सामान्यतया सरकारबाटै सिफारिस भई गएका अवस्थाका अध्यादेशमा स्वविवेक प्रयोग गर्ने अधिकार संविधान वा संघीय कानुन बमोजिम आलङ्कारिक राष्ट्रपतिलाई दिएको छैन । प्रमाणीकरणको अलावा यो विषयलाई गम्भीर बनाएर अनावश्यक झुलाउने आशय राष्ट्रपतिको कार्यालयको हो भने यो दुर्भाग्यपूर्ण बाहेक केही होइन । श्यामसुन्दर कुइँकेलहाँडीगाउँ, काठमाडौँसंविधानले रास्ट्रपतिलाई आलङ्कारिक राष्ट्रप्रमुख मानेको छ । राष्ट्रपतिले मन्त्रिपरिषदले गरेको निर्णयलाई प्रमाणीकरण गर्नुपर्छ । राष्ट्रपति नाम मात्रका कार्यपालिका प्रमुख हुन् । तर सरकारले ल्याएको चिकित्सा शिक्षा अध्यादेशलाई दुई साता बितिसक्दा पनि प्रमाणीकरण नगरी दलीय उल्झनमा लागेको हो कि भन्ने आभास पाइन्छ । सरकारले डा गोविन्द केसीका जायज माग पुरा गर्नेगरी ल्याएको अध्यादेश प्रमाणित गर्न कत्ति पनि ढिलाइ गर्नु हुँदैन । लाखौं विद्यार्थीको भविष्यमा असर पर्नेगरी ल्याइएको शिक्षा नवौं ऐन विचारै नगरी प्रमाणीकरण गर्ने अनि गरिब जनताका छोराछोरीको पक्ष तथा सर्वसाधारणको स्वास्थ्यसँग सम्बन्धित अध्यादेश रोक्नु राष्ट्रपतिका लागि कुनै अर्थमा पनि शोभनीय होइन । साथै यस कार्यले मेडिकल माफियाको मनोबल बढ्ने त छँदैछ, अर्कोतिर एमालेका नेताहरूको व्यापार गर्ने मनमोहन मेडिकल कलेज र माओवादी केन्द्रका नेताहरूको बी एन्ड सी मेडिकल कलेजलाई सम्बन्धन दिने कार्यलाई समर्थन गरेको आभास हुन्छ । राष्ट्रपति देशको अभिभावक र संरक्षक पनि हो । सर्वसाधारणको स्वास्थ्यको पक्षमा ल्याइएको अध्यादेश जति सक्दो छिटो प्रमाणीकरण गर्नु नै राष्ट्रपतिको बुद्धिमानी हुनेछ र कानुनको सही पालना हुनेछ । अन्यथा डा केसीकै शब्दमा भनिएझंै राष्ट्रपतिविरुद्ध उनले फेरि सत्याग्रह गर्ने उद्घोष गरेका छन् । कुसुम न्यौपानेमध्यबिन्दु११, नवलपरासी"
मानव तस्करको जालो !,"मंगलबार प्रकाशित मानव तस्करको जालो सम्पादकीय पढ्दा निकै उदेक तथा आश्चर्यसमेत लागेकोले केही नलेखी मनले मानेन । किनभने सम्पादकीय अनुसार यति धेरै नेपाली दाजुभाइ, दिदीबहिनीहरू, अझ बालबालिकाले नै अवैध तरिकाले विदेशी मुलुकका साथै अमेरिकालाई नै गन्तव्य बनाउनु कति भयावह स्थिति हो ? यहाँनिर गम्भीरतापूर्वक सोच्नु के पर्छ भने के यी अबोध कलिला बालबालिकालाई कसरी मानव तस्करहरूले आफ्नो चंगुलमा पँसाउनसकेका छन् त ? भूपरिवेष्टित मुलुक नेपालबाट विदेशिने बाटो उडेर वा गुडेरमात्र हो भने ती दुवै बाटोको नियन्त्रण गर्ने निकाय नै सरकार हो । तर दिनहुँजसो दुबै बाटो हुँदै १६ वर्ष वरिपरिका विद्यालय जानुपर्ने अबोध बालबालिका लगायतका युवायुवती अवैध किसिमले फर्जी राहदानीका आधारमा विदेशिँदा सरकारले अनुसन्धान गरी नियन्त्रण गर्नु पर्दैन ? अबोध बालबालिकाको नागरिकता कसरी बन्यो ? तिनीहरूको अमेरिका प्रवेशाज्ञा कसरी लाग्यो ? गंगाराज अर्यालग्वार्को, ललितपुर"
महत्त्वाकांक्षी घोषणापत्र,"पार्टीको घोषणापत्र भनेको १०२० वर्षको विकासका कार्य योजना हो । त्यो पनि देश र जनताको हितमा हुनुपर्छ । तर यहाँ छ, देश र जनताको आँखामा छारो हाल्ने खालको घोषणापत्र । दलहरूको घोषणापत्र हेर्दा लाग्छ, देशले चाँडै विकासको फड्को मार्नेछ । घोषणापत्रमा नै सीमित दलहरूले आजसम्म जनताको हितका बारेमा सोचेजस्तो लाग्दैन । अबको संसद र प्रदेशसभाको निर्वाचनपछि प्रतिमहिना साढे ४ अर्ब रुपैयाँ खर्च हुन्छ । यसबारे आजसम्म कुनै दलले बोलेका छैनन् । कहाँबाट ल्याउने त्यतिका रकम ? जनताले खाइनखाइ तिरेका कर संसद पाल्न नै ठीक भएपछि देश विकास केले गर्ने ? मुखले देश विकास गर्छु भनेर हुन्छ ? विश्वास गर्ने ठाउँ खोइ ? राष्ट्को आम्दानीको स्रोत यसरी बढाउँछु भनेर कुनै पार्टीको घोषणापत्रमा पढ्न पाइएन । असल राजनेता नभएका कारण भोट कसलाई हाल्ने भन्ने दिद्विधा भएको छ । भोट नहालुँ प्रजातन्त्रको विरोधी भइन्छ, हालुँ कसलाई हाल्ने भन्ने समस्या छ । पुरुषोत्तम घिमिरेजोरपाटी, काठमाडौं"
महाभारतको शिक्षा,"कात्तिक १७ गते प्रकाशित श्रीकृष्ण अनिरुद्ध गौतमको लेख पढियो र लेखकले लेखको सुरुवात महाभारतको प्रसंगबाट गरेकाले महाभारत पढ्न मन लाग्यो । अब लेखकले जुनजुन पात्रहरूको नाम उल्लेख गरे र नेपालको वर्तमान वाम गठबन्धन र प्रजातान्त्रिक धार मानिएको कांग्रेसको जसरी व्याख्या गरे, त्यो बुझ्न पुन: महाभारतमै प्रवेश गर्नुपर्ने भयो । हस्तिनापुरको प्रतिनिधित्व गर्दै सिंहासनमा बसेका धृतराष्ट्र र युवराज दुर्योधन जब विदेशीको कुरामा लागे त्यसैको परिणाम हो, महाभारतको युद्ध । यहाँ उल्लेख गर्न खोजिएका पात्र हुन्, शकुनी । दुर्योधनलाई गर्भमै तुहाउने सल्लाह दिएका रहेछन्, महात्मा विदुरले । तर त्यसमा पनि शकुनीकै आग्रहले गान्धारीले दुर्योधनलाई जन्म दिएकी रहिछन् । तिनै दुर्योधनकै कारण सम्पूर्ण कौरवको नाश भयो । शकुनी विदेशी थिए । विदेशीका कुरामा लाग्दा कतिसम्मको दुर्दशा भोग्नु पर्दोरहेछ भन्ने पाठ महाभारतले दिएको छ ।आफूले दुई तिहाइ मत पाए राजसंस्था पुन:स्थापना गर्छु भन्ने तर दुईचार सिटका लागि कांग्रेस र कम्युनिस्टको छत्रछायामा जाने पात्रहरूको कसैले भर गर्ला र ? जसरी शकुनीले त्रिपासा फालेर पाण्डवहरूलाई वनवास लगायो र त्यसलाई दम्भका रूपमा दुर्योधन नतमस्तक भयो, आखिर ऊ पनि सकियो । वर्तमान संविधान पनि संघीयता, गणतन्त्र र धर्मनिरपेक्षता जो छ, यसमा पनि यदि विदेशीको निर्देशन थियो भने त्यो निर्देशन मान्ने सबै दल समाप्त भएको हामीले देख्न अब धेरै पर्खनुपर्ला र ? डिल्लीराम खनाल दमक, झापा"
नपुगेका ठाउँ,"मंसिरमा हुने आसन्न निर्वाचनमा जनउभार ठूलै देखिएको छ । कतिपय पुरानो अनुहार देखिए पनि नयाँ अनुहारको भावी विकासका खाका वा नीति रहेको हुनाले नयाँ अनुहारले बाजी मार्ला भन्ने विश्वास गरिन्छ । अर्को पाटामा दुर्गम भेगमा अहिलेसम्म जनप्रतिनिधि भोट माग्न पुग्नसकेका छैनन्, कार्यकर्तालाई पठाउनसकेका छैनन् । सञ्चार क्षेत्रको पहुँच नहुँदा त्यहाँका जनतालाई निर्वाचनको पत्तो छैन । यस्तो स्थितिमा त्यस भेगका जनताको जीवनस्तर कसरी उकास्न सकिन्छ ? प्रतिनिधि नै पुग्न हम्मेहम्मे छ भने विकास कसरी गर्न सक्छ ? त्यसकारण जनप्रतिनिधि जसरी भए पनि त्यस ठाउँमा पुगी त्यहाँका जनताको दु:खपीडालाई नजिकबाट मनन गरी, निर्वाचनपश्चात् दुर्गम भेगमा विकास गर्नु नै प्रतिनिधिको मुख्य दायित्व हो । प्रमोद पौडेलश्रीपुर११, वीरगन्ज"
म कहाँको बासिन्दा ?,"अनियमितताको पनि हद हुन्छ । सरकारी स्तरबाट भएका यस्ता गल्तीले जनस्तरमा पर्न गएको असुविधाप्रति कसले जिम्मेवारी बहन गर्ने ? म गोकर्णेश्वर नगरपालिकाको बासिन्दा । गत स्थानीय निर्वाचनमा वडा नं ६ को बासिन्दाका रूपमा मतदान गर्ने अधिकारको सदुपयोग गरेंँ । यसबखत उक्त वडालाई वडा नं ५ भनेर प्रचार गरिंँदैछ । नेपाल राजपत्रमा साविकको वडा नं १३ लाई वडा नं ६ भनी स्पष्ट लेखिएको छ । यद्यपि संघीय मामिला सम्बन्धी मन्त्रालयको नक्सामा कामनपा वडा नं ६ बौद्धसँंग जोडिएको वडालाई वडा नं ५ भनी उल्लेख गरिएको छ । यसबखत हामी अन्योलमा छौं, साथै निर्वाचन नजिकिंँदै गर्दा उम्मेदवारहरूसमेत अन्योलमा छन् । हिजो वडा नं ६ भनी उम्मेदवार दिएको कुनै पार्टीका प्रतिनिधिले चुनाव जितेर वडा अध्यक्षका रूपमा आफ्नो अधिकार प्रयोग गरिरहेका छन्, यदि वर्तमान सीमांकनलाई नै अन्तिम मान्ने हो भने वडा नं ५ का मतदाताले मत दिएर वडा नं ६ गठन भएको प्रमाणित हुन्छ । निर्वाचन नजिकिँंदै गर्दा मलाई जानकारी हुनुपर्यो, म कहाँको बासिन्दा हो ? गोकर्णेश्वर नगरपालिका वडा नं ६ को कि वडा नं ५ को ? अत्यन्तै लापरबाहीपूर्वक भएको सिमांकनले साविकको जोरपाटी गाविसबाट हालको गोकर्णेश्वर नगरपालिका बन्ने क्रममा कुनै एउटा वडा दुई भागमा विभक्त भएको अवस्था छ । वडा नं ६ भनिएको भूभागको सिमांकन अवैज्ञानिकमात्र होइन, अव्यावहारिक पनि छ । एउटै वडालाई बीचबाट वडा नं ५ ले दुई टुक्रामा विभाजित गरेको छ । के सरकारी अधिकारीको काम झारा टार्नेमात्रै हो ? उत्तम पुडासैनी जोरपाटी, काठमाडौं"
दुर्गन्धित सेती अस्पताल,"सेती अञ्चल अस्पताल प्रदेश नं ७ को एकमात्रै रेफरल अस्पताल हो । तर विभिन्न अभाव तथा लापरबाहीले गर्दा अस्पताल भन्न नै लाज लाग्ने भएको छ । अस्पातलबाट निस्किने फोहोर व्यवस्थापन नहुँदा महामारी फैलने खतरा त्यत्तिकै बढेको छ । तर अस्पताल प्रशासन भने लाचार भएर टुलुटुलु हेरी बसेको छ । अस्पताल भित्रको सरसफाइ छैन । जताततै दुर्गन्ध छ । सेवा लिन आउने बिरामी र उनका आफन्त नाक, मुख छोपेर हिँड्नुपर्ने बाध्यता सिर्जना भएको छ । पटकपटक सरसफाइमा ध्यान दिन आग्रह गरे पनि सर्वसाधारणको सुझावलाई मनन गरिएको छैन । अस्पतालको शवगृह प्रयोगविहीन जस्तै छ । शवगृह भित्र शवलाई कुहिनबाट जोगाउने सामग्री नहुँदा झनै दुर्गन्ध फैलिएको छ । जलाउन मिल्ने सामग्रीका लागि इन्सिलेटर छ । तर इन्सिलेटर पनि प्रयोगमा छैन । फोहोर फाल्ने ठाउँ नभएको भन्दै अस्पतालले शवगृह अगाडि यत्रतत्र फोहोर फालेको छ । बैसाख यता फोहोर नउठाउँदा महामारी फैलिने खतरा बढेको भए पनि सम्बन्धित निकाय मूकदर्शक बनिरहेको छ । लोकेश धामीकैलाली"
मतदानमा सचेतना आवश्यक,"देश यतिबेला प्रथम चरणको निर्वाचनको तयारीमा जुटिरहेको छ । मतदाता आआफ्ना क्षेत्रका प्रतिनिधि छनोट गर्न उत्साहित छन् । अघिल्ला निर्वाचनबाट निर्वाचित प्रतिनिधिहरूबाट देशले शान्ति र संविधान पायो । यसपालिको निर्वाचनले देशलाई समृद्धि र स्थायित्व दिने कुरामा जनता आशावादी छन् । तर अब देशलाई कता लैजाने भन्ने कुरा निर्वाचित हुने प्रतिनिधिमा भर पर्छ । इमानदार, चरित्रवान र जनसेवालाई सर्वाेपरी मान्ने प्रतिनिधिले मात्र देशलाई सही दिशानिर्देश गर्न सक्छ । अनि त्यस्ता प्रतिनिधिलाई देश चलाउन आवश्यक पर्ने लाइसेन्स यतिबेला प्रत्येक जनताको हातमा छ । हामीले लाइसेन्स सही प्रतिनिधिको हातमा सुम्पन सकेनौँ भने देश भयानक दुर्घटनामा पर्न सक्छ । कुन नेता कस्ता छन् भन्ने कुरा हामीले यसपूर्व उनीहरूले गरेका कामलाई हेरेर थाहा पाइसकेका छौँ ।देशमा झन्डै सत्तरी वर्षको राजनीतिक इतिहास भएका दलदेखि भर्खरै खोलिएका दलका नेताहरू चुनावी मैदानमा छन् । जस्तोसुकै काम गरिरहेको होस्, सधैँ पुरानालाई मात्रै भोट हाल्नुपर्छ भन्ने परम्परागत मान्यता अब हामीले त्याग्नुपर्छ । नयाँलाई भोट हाल्दैमा सबै कुरा सुध्रन्छ भन्ने भ्रम राख्नु पनि गलत हो । पुराना होउन् वा नयाँ सबैले राम्रो काम गर्छन् भन्ने पनि हुँदैन । हामीले अब पार्टी हेरेर होइन, व्यक्ति हेरेर मतदान गर्ने बानीको विकास गर्नुपर्छ । चाह्यो भने एउटै व्यक्तिले कति जनमुखी काम गर्न सक्दोरहेछ भन्ने कुरा हामीले यसभन्दा अघिका गगन थापा, जनार्दन शर्मा, गोकर्ण विष्ट, धनराज गुरुङ, लालबाबु पण्डितजस्ता सभासद र मन्त्रीका क्रियाकलापलाई हेरे पुगिहाल्छ । जुनसुकै पार्टीका भए पनि राम्रा उम्मेदवार एकै ठाउँमा जम्मा भए भने देश अवश्य समृद्ध बन्छ । तसर्थ यसपालिको निर्वाचनमा हाम्रा होइन, राम्रा उम्मेदवार छनोट गरौँ । मतदानमा सचेतता अपनाउन सकिएन भने हामीसँग पछि पश्चात्तापबाहेक केही बाँकी रहने छैन । प्रेक्षा अधिकारीकाञ्जीरोवा नेसनल मावि, कोटेश्वर, काठमाडौँ"
विश्वले नेपालबाट सिक्ने कुरा,"नेपालको सामाजिक र आर्थिक विकासको गति न्यून रहेको यथार्थबाट हामी अनभिज्ञ छैनौं । हाम्रा निम्न निकृष्ठ राजनीतिक र शासकीय सन्दर्भ विश्वभर प्रतिविम्बित भएको अनुमान गर्न सक्छौं :हावादारी चुनावी घोषणापत्र : अहिलेको अकर्मण्य नेतृत्वले सबै क्षेत्रमा अभूतपूर्व विकास गरी १० वर्षमा विकासशील राष्ट्रहरूको हाराहारीमा पुर्याउने कुरा केको आधारमा पत्याउने ?प्रतिस्पर्धाको अन्त्य : चाहे अस्थायी शिक्षकलाई सजिलै स्थायी बनाउने कुरा होस् या प्राज्ञिक लगायत अन्य महत्त्वपूर्ण पदमा नियुक्तिको सन्दर्भ नै किन नहोस्, भागबन्डाका कारण भिल्लहरूको देशमा मणि भनेजस्तै होनहार व्यक्तित्वहरू दीनहीन भई बाँच्न बाध्य छन् । राजनीति उद्योग बन्दै : देश र जनताको सेवाभन्दा महत्त्वपूर्ण राजनीतिक पद ओगटेर अकुत सम्पत्ति कमाउन राजनीतिको र नजान्ने उद्योगी एवं गुन्डा नाइके मरेर लागिपरेका छन् ।नेताको सुकुलगुन्डे शैली : मुलुक खोक्रो भइसक्दा पनि आफ्नो कर्तुत ढाकछोप गर्दै शीर्ष नेतृत्व यस्तो गरँें, उस्तो गरेंँ, यो गर्छु, त्यो गर्छु भन्दै कुर्लेर हिंँड्नु सुकुलगुन्डे शैली होइन र ?राजनीतिक जागिर : कोटाबाट छानिने नेताबाट देशको विकास कहिल्यै हुन सक्दैन ।युवाको भागाभाग : उत्पादनशील उमेरका ६० लाख युवालाई विदेश लखेटिसकेपछि ढ्वाङ फुकेरै विकास हुन्छ ?कहालीलाग्दो केन्द्रीय र प्रादेशिक खर्च : स्थानीय निर्वाचन सकिएको ६ महिनामा जनप्रतिनिधि आलोचितमात्र भइरहेको स्थितिमा प्रादेशिक सरकार गठन भएपछि शासकीय सुविधाको निम्ति दसौं गुणा खर्च बढेर देश हरिकंगाल नबन्ला भनी कसले भन्न सक्छ ?भ्रष्टाचारी, गुन्डा नाइके, हत्याराहरूलाई लोकतन्त्रवादीहरूले लाजै नमानी किन अँगालो मारिरहन्छन् ?शिक्षा, स्वास्थ्य क्षेत्रको व्यापारीकरण, सडकको दुर्दशा आदि विषयले दुनियाँ हँसाएका छैनन् ? डा भुवनेश्वर शर्माचन्द्रागिरि२, काठमाडौं"
अक्टोबर क्रान्तिपछिको आर्थिक जीवन,"नयाँ आर्थिक योजनाका पाठआज सोभियत संघ छैन । तर इतिहास छ र इतिहासबाट पाठ सिक्न सकिन्छ । एउटा पछौटे चिन्तन र कमजोर कृषिमा आधारित मुलुक थियो, क्रान्ति अघिको सोभियत संघ । आर्थिक वृद्धि र औद्योगीकरणका लागि राष्ट्रिय रूपमा पुँजी सञ्चिती सहितको वित्तीय व्यवस्थापन गर्न आवश्यक थियो । भूमिसुधार र व्यवस्थापनमार्फत पछौटे सम्बन्ध (ब्याकवार्ड लिंकमा) रहेको कृषिसँग अँगौटे सम्बन्ध भएको (फरवार्ड लिंकमा रहेका) उद्योगलाई जोड्ने र संस्थागत सञ्चिती व्यवस्थापन गर्ने काममार्फत राष्ट्रिय बचत वृद्धि गरियो । त्यो बचतलाई औद्योगीकरणमा थप लगानी जुटाउने अभियानको रूपमा नयाँ आर्थिक नीतिको पहिलो कार्यक्रमका रूपमा परिचालन गरियो । नेपाल जस्ता अल्पविकसित तथा विकासशील मुलुकहरू अझै पनि कसरी सञ्चिती गर्ने, कसरी लगानी जुटाउने भन्ने जुन हतोत्साही मन लिएर उभिन्छन्, यसमा सोभियत अनुभवबाट पाठ सिक्न सकिन्छ, जुन धेरै मुलुकहरूले धेरैअघि सिकिसकेका छन् ।दोस्रो, अक्टोबर क्रान्ति त्यसअघि समाजवादीहरूले कल्पना गरेजस्तो पुँजीवादको चर्को अन्तरविरोधको कारण सम्पन्न भएको थिएन । यसको अर्थ तुलनात्मक रूपमा कमजोर चेत भएका श्रमिक तथा किसानहरूको बाहुल्य भएको मुलुकमा भएको थियो त्यो । अप्रिल थेसिस (अक्टोबर क्रान्तिका लागि लेनिनले तयार पारेका कार्यक्रम) मार्फत अप्रिलदेखि अक्टोबरसम्मको नौ महिनामा क्रान्तिको आवश्यकताबारे बृहत् बहस भए । क्रान्ति सम्पन्न भएको भोलिपल्टदेखि नै आम मानिसको जीवन पद्धति बदल्न कस्तो आर्थिक नीति, कृषिमा केके परिवर्तन, उद्योग र सेवामा केके परिवर्तन भन्नेबारे ब्यापक बहस र छलफल राज्यले सुव्यवस्थित रूपमा चलाइ नै रह्यो । गृहयुद्ध हँुदै छ, ठाउँठाउँमा हारजित पनि हँुदै छ, विदेशी शक्तिहरूले आर्थिक नाकाबन्दी पनि लगाइरहेका छन्, युद्धजन्य हस्तक्षेप पनि भइरहेको छ, यद्यपि कस्तो विकास ? कसको विकास ? कसरी विकास ? कस्तो वितरण ? कसले कसरी गर्ने विकास ? आदिबारे देशब्यापी रूपमा बहस भइरहे । ठूलासाना सबै नेताकार्यकर्ता, प्राध्यापक, कर्मचारी, मजदुर, किसान, सबै सचेत, अर्धसचेत जनता यी बहसमा काम गर्दै, गल्ती गर्दै र अनुभवबाट सिक्दै अगाडि बढिरहे । हाम्रा जस्ता मुलुक र पछौटे चेतनास्तर भएका मानिसहरूमा विकासको चेत कसरी भर्ने भन्ने कुरा नयाँ आर्थिक नीतिको माथिको अभ्यासबाट सिक्न सकिन्छ ।कुनै पनि मुलुकको आर्थिकसामाजिक विकासलाई भौतिक विकासका आँखाले मात्र हेर्न हुँदैन । सोभियत संघले प्रारम्भिक चरणमा स्थापित गरेको नयाँ आर्थिक नीति आम मानिसको आर्थिक, सामाजिक, भौतिक तथा सांस्कृतिक विकासमा समर्पित थियो । यसको अर्थ त्यसमा सम्पूर्ण जनताको सहभागिता थियो । समग्रमा सबैका लागि अवसर थियो । पुँजीवादमा निहित व्यक्तिवादले मात्र विकास र उन्नतिमा चारचाँँद लगाउँछ भन्ने स्थापित मान्यतालाई तोडेर समग्र मानवीय विकासमा समग्र सामुहिकताको अभियानले झन् बढी उत्पादकत्व बढाउँछ । झन् बढी सञ्चिती तथा सामुहिक लगानी व्यवस्थापन गर्न सकिन्छ । र झन् बढी मानवीय हितमा मुलुकप्रति समाहित हुन सिकाउँछ भन्ने मान्यता तथ्यसहित सोभियत संघले स्थापित गर्यो । पुँजीवादको समग्र विकास नगरी समाजवादमा पुग्न सकिन्न भन्ने हिजोआज पनि धेरै वामपन्थी नेताहरू, कथित समाजशास्त्री र अर्थशास्त्रीहरूको बुझाइ रहेको देखिन्छ । चाहेको खण्डमा उनीहरूले सोभियत संघले व्यतित गरेको एक दशक (१९१८ देखि १९२८) लामो अवधिमा विभिन्न चरणमा लागु गरिएको नयाँ आर्थिक नीतिबाट पाठ सिक्न सक्छन् ।"
मधेसभित्रको मर्म,"सप्तरीको तिलाठी बेलाबेला चर्चामा आउँछ कहिले डुबानमा परेर, कहिले सीमा मिचिएर । यो यस्तो भूमि हो, जहाँका ठूलो संख्या डाक्टरइन्जिनियर, वौद्धिक व्यक्ति छन् । तर, गाउँमा स्वास्थ्योपचारको पहुँचमा नपुगेका धेरै छन् । मधेसका अन्य गाउँका बालबालिकाले स्कुलबारे सुन्नै नपाउँदा यहाँ पाठशाला थियो । यहाँ त्यति बेला पढेर ज्योतिष विज्ञानमा पारंगत भएका धेरै छन् । अहिले पनि यहाँ मावि त छ, तर नतिजा राम्रो ल्याउँदैन । अर्थात्, शिक्षाको स्तर पूरै खस्किएको छ । खाडो नदीले हरेक वर्ष बस्ती डुबानमा पार्छ, पढालेखा गाउँ छाड्छन्, भाग्छन् । भारतीय सीमा क्षेत्रमा पर्ने भएकाले अपराधका घटना यसैले बेहोर्नुपर्छ । गरिबी व्याप्त छ ।संघीय फोरमका अध्यक्ष उपेन्द्र यादवसँग सप्तरीकै राजविराजमा भेट भयो । कुराकानीका क्रममा उनले भने, मधेस र मधेसीलाई परापूर्वकालदेखि भेदभाव गरियो, पछि पारियो । कसरी ? उत्तरमा उनैले सोधे, तपाईं जनकपुरबाट राजविराज सिधै नआएर किन ढल्केबररुपनी हुँदै पूर्वपश्चिम राजमार्गबाट आउनुभयो ? सरकारले मानवबस्ती भएका दक्षिणी भागलाई सोझै जोड्ने हुलाकी राजमार्ग अलपत्र छाडेर किन चुरेको फेदतिर छान्यो ? वास्तवमा हुलाकी राजमार्ग मधेसी जनताको भाग्य र भविष्य दुवै थियो । त्यसलाई पन्छाउँदा तिलाठीजस्ता धेरै गाउँ विकासका अवसरबाट बञ्चित भए । अर्को उदाहरण जनकपुरजलेश्वर सडकलाई लिन सकिन्छ । जनकपुरबाट उत्तरतिर ढल्केबरसम्म सडक चिल्लो छ । २० किलोमिटर १५ मिनेटमै छिचोलिन्छ । त्यही जनकपुरबाट दक्षिणतिर जलेश्वर जाने सडक भत्किएको वर्षौं भयो । उत्ति नै २० किलोमिटर धुलैधुलो र लखतरान भएर २ घण्टामा पार होइन्छ । जति दक्षिण लाग्यो, विकासमा उति खेलाँची अवश्य देखिन्छ । किन ? यसको उत्तर नै मधेसको अध्ययन हो । र, उत्तरको गहिराइ नै मधेसी जनताको पीडाबोध हो । अर्को कोणबाट हेर्दा त्यही राजविराज, जुन नेपालकै पहिलो योजनाबद्ध सहर हो क्रमश: अत्यन्त अव्यवस्थित बनाइएको छ । मुख्य समस्या सरसफाइमा छ । व्यापार गरेर अन्यत्रजस्तै आर्जन गर्ने सहरी बासिन्दामा सहरिया सभ्यता विकास भएको छैन । यसको दोष मधेस वा पहाडलाई दिनु हुँदैन, मानव विकासको हालतलाई दिनुपर्छ । राज्यका अंगहरूले यहाँ सक्रियतापूर्वक काम गर्नुपर्छ । सर्वसाधारणले पनि दायित्व बुझेर निर्वाह गर्न सक्नुपर्छ । राजविराजलाई मधेस भएकैले पछि परेको भन्न मिल्दैन । पछि परेकापारिएका ठाउँ हेर्न त अझ दक्षिणतिर जानुपर्छ । हुन पनि तपाईं जतिजति भित्री मधेसका भित्री गाउँमा छिर्दै जानुहुन्छ, हृदयविदारक दृश्यहरू देख्नुहुनेछ । गरिबीको पराकाष्ठा छ । शिक्षा र स्वास्थ्यको अवसरबाट पूरै बञ्चित हुनु परेको छ । जातीय भेदभाव र छूवाछुत उत्कर्षमा छ । दलितका लागि छुट्टै, गैरदलितका लागि छुट्टै इनार भएका ठाउँ धेरै छन् । सरसफाइको ठूलै समस्या छ । आफ्नै शौचालय नभएका परिवारको संख्या ठूलो छ । शौचालय भएर पनि पाखामा शौच गर्न जानेको संख्या उस्तै ठूलो छ । बाक्ला झुपडी, फोहोरमैला, छ्यासछ्यास्ती मच्छडलगायतका कारण महामारीजन्य रोगले यहाँ सताइरहन्छ । यो हालत विकट पहाडमा पनि नभएको होइन, तर सुगम मधेसमा किन बढ्ता छ ? यसको उत्तरभित्र हाम्रो राजनीति जोडिएको छ । सम्म धरातल, विकासमा सहजता, केन्द्रको नजरबाट नजिक भएर पनि आखिर किन मधेस पछाडि परेकोपारिएको छ ? किन मधेस बनेन ? कसले पछि पार्यो ? राज्यले ? कि अरुले पनि ? राज्यले त पछि पार्यो नै, मधेसकै अगुवा पनि एक्लै हिँडेर अरुलाई परै छाडिदिए । पछिपछि लैजानसम्म चाहेनन् । नेता र अग्रजहरूले अवसरलाई बाँड्न चाहेनन् । गरिबीलाई बेचेर पर्खाल चढे, त्यही पर्खालबाट गरिबलाई झन् तल लडाइदिए । विकास ल्याइदिन्छौं भनेर भोट मागे, जितेर गएपछि अर्को चुनाव नभएसम्म आएनन्हेरेनन् । दोष अर्कैलाई दिए । मधेस धेरै किसिमले पछि छ । मधेसी भूमि उर्वर त छ, तर अधिकांश जग्गाजमिनमा सिंचाइको सुविधा छैन । कतै डुबानमा पर्छ, कतै खडेरीले खान्छ । होचो भूभाग भएकाले वर्षेनि डुबान खेप्नुपर्ने मधेसले नै हो । मौसमको प्रतिकूलता मधेसको दुश्मन हो । तर, खाडीजस्ता धुप मुलुकका चामत्कारिक प्रगति हेर्दा गर्मी नै गरिबीको कारक मान्नु हुँदैन । बरु गरिबीमा गर्मी एउटा अप्ठ्यारो मात्रै बन्न सक्छ । त्यसबाट पार पाउन राज्यकै नीति प्रस्ट हुनुुपर्छ । अर्कातिर भूमिमधेस र मधेसी जनताको मधेसमा निकै अन्तर छ । सामाजिकआर्थिक ढंगले हेर्ने हो भने मधेसमा बस्ने सबै मधेसी होइनन्, गैरमधेसीले चर्चेको तराई भूमि हामीले चर्चा गरेको मधेस होइन । यिनै दुई विषयको पृथकताले मधेस अध्ययन गर्न सजिलो हुन्छ । र, यसको जवाफ पनि त्यसैभित्र निहीत छ ।मधेस बनाउन अब स्थानीय तहको भूमिका अहम् छ । शिक्षा, स्वास्थ्य, पूर्वाधार, सरसफाइ, जनचेतनाजस्ता विषयमा योजना ल्याउन सके मधेसी जनताको विकासको ढोका अवश्य खुल्नेछ । रौतहटमा १८ स्थानीय तहमध्ये १६ वटा नगरपालिका छन् । नगरको परिभाषाभित्र पर्ने नगर खासमा कुनै छैनन् । जनतालाई नगरको बासिन्दा बनाइएको छ, कर्णालीभन्दा कमजोर पूर्वाधारमा राखिएको छ । स्थानीय तहले यसलाई मनन गर्न सके र अब बन्ने सांसदहरूले केन्द्र र प्रदेशमा लड्न सके मधेस अघि जान गाह्रो छैन । तर, मधेसीको भोट लिने मात्र होइन, तिनको मर्म बुझ्ने इमानदारी तिनमा हुनुपर्छ । मधेसी जनताले पनि त्यस्तालाई जिताउनु राम्रो हुनेछ, जसले बोलेको कुरा पुर्याउन सक्छ ।"
आकस्मिक उपचारमा रेडियोलोजी,"सन् १८९५ मा विल्हेल्म रोन्टजनले एक्सरे आविष्कार गरेको दिनको सम्झनामा चिकित्सा विज्ञानमा नोभेम्बर ८ लाई अन्तर्राष्ट्रिय रेडियोलोजी दिवसको रूपमा मनाउने गरिन्छ । विकिरणको प्रयोगद्वारा शरीर भित्रका अङ्गहरूको जानकारी पाउन सक्ने भएकाले एक्सरेले चिकित्सा विधामा नयाँ युगको सुरुवात गरेको थियो । रोग पत्ता लगाउन मद्दत गर्ने विधाको रूपमा सुरु भएको रेडियोलोजी अहिले विभिन्न नयाँ प्रविधि र आविष्कारसँगै अत्यन्त परिष्कृत र आधुनिक चिकित्सा विधि बनेको छ र रोग पत्ता लगाउनेसँगै सामान्य घाउमात्र बनाएर रोग निदान गर्नसमेत टेवा पुर्याएको छ । छैठौं संस्करणको अन्तर्राष्ट्रिय रेडियोलोजी दिवसले आकस्मिक अवस्थामा रेडियोलोजीले पुर्याएको टेवा र गर्नसक्ने विभिन्न उपचार प्रविधिको प्रसङ्ग जोडेको छ । आकस्मिक अवस्थामा भएका बिरामीको उपचारको प्रमुख उद्देश्य जीवनरक्षा हो । बिरामीको रोग पत्ता लगाउन र उपचार गर्न जति कम समय लाग्छ, जीवनको जोखिम त्यति नै न्यूनीकरण हुन्छ । आकस्मिक उपचार विभिन्न विभाग बीचको समन्वयबाट हुने गर्छ । रेडियोलोजीले शरीर भित्रका विभिन्न अङ्गमा लागेका चोट तथा रोग पत्ता लगाउने र आवश्यकता अनुसार त्यसको निदानसमेत गर्छ ।रेडियोलोजी अन्तर्गत विकिरणयुक्त एक्सरे, फ्लुरोस्कोपी, म्यामोग्राम, सिटिस्क्यान तथा विकिरणरहित अल्ट्रासाउन्ड, एमआरआई लगायत प्रविधिहरू पर्छन् । कम समयको प्रयोग गरेर धेरैभन्दा धेरै शरीरका भित्री अङ्गहरूमा भएका समस्याको जानकारी दिनसक्नु रेडियोलोजीको प्रमुख चुनौती हो ।पक्षाघात भएर आएको बिरामीको मस्तिष्कको सिटिस्क्यान गरेर कस्तो उपचार गर्ने भन्ने निर्णय गर्नसके मस्तिष्कको क्षति न्यूनीकरण गर्न सकिन्छ । महिनावारी बन्द भएर पेट दुख्दै आएको महिलामा गर्भ पाठेघर भन्दा बाहिर बसेको हो कि भन्ने सम्भावना केलाउन अल्ट्रासाउन्ड गर्न सकिन्छ । कुनै दुर्घटनामा परेका बिरामीको हड्डी तथा शरीर भित्रका अङ्गहरूमा कुनै चोट लागेको हो कि भनी जाँच्न अवस्था हेरेर एक्सरे, अल्ट्रासाउन्ड तथा सिटिस्क्यान गर्ने गरिन्छ । विभिन्न कारणले खोक्दा खकारमा धेरै रगत आउने भएमा रेडियोलोजीको प्रयोग गरेर रक्तनलीमा पातलो पाइप हालेर रक्तस्राव गराउने फोक्सोको रक्तनलीलाई बन्द गर्न सकिन्छ । त्यस्तै खुट्टा धेरै सुन्निने भएमा त्यसमा रगत जमेर फोक्सोमा सर्ने खतरा छ कि भनी जाँच गर्न अल्ट्रासाउन्ड तथा सिटिस्क्यान गर्ने गरिन्छ । एक्कासि रुन थालेको बच्चाको दिसामा रगत देखापर्दा आन्द्रा बटारिएको हो कि भनी अल्ट्रासाउन्डबाट पत्ता लगाउन सकिन्छ । अल्ट्रासाउन्ड र फ्लुरोस्कोपीको निगरानीमा दिसा गर्ने ठाउँबाट पानी हालेर बटारिएको आन्द्रा ठीक पार्न सकिन्छ । पेटका विभिन्न भागमा असह्य पीडा हुँदा एपेन्डिसाइटिस, प्यान्क्रियाटाइटिस लागयतका रोग हुन् कि भनी जाँच गर्न अल्ट्रासाउन्ड तथा सिटिस्क्यान गर्न सकिन्छ । मृगौलामा पिप जम्मा भएर सुन्निँदै गएमा त्यसबाट ज्यानलाई नै जोखिम हुने हुँदा फ्लुरोस्कोपी तथा अल्ट्रासाउन्डको प्रयोग गरेर मृगौलामा पाइप हालेर पिप बाहिर जम्मा पार्न सकिन्छ ।आकस्मिक कक्षमा रेडियोलोजीको प्रयोग अत्यन्त बहुआयामिक छ । रेडियोलोजी समयसँगै विकसित हुँदै गइरहेको र नयाँनयाँ प्रविधि र कम्प्युटर प्रविधिले अनुसन्धान गर्न लाग्ने समय कम गरेको छ । तर नेपालको परिप्रेक्ष्यमा रेडियोलोजीको प्रयोग अत्यन्त सीमित छ । एक्सरे र अल्ट्रासाउन्डको प्रयोग रोग अनुसन्धानका लागि देशभरि फैलिन थाले पनि सिटिस्क्यान, एमआरआई तथा निदानात्मक रेडियोलोजीको प्रयोग अझै सीमित छ । रोग पत्ता लगाउन तथा उपचार गर्न रेडियोलोजीको सहकार्य अन्य चिकित्सा विधासँग हुने गर्छ ।रोग समयमै पहिचान गर्न आकस्मिक विभागमा रेडियोलोजी टोली रहनु अपरिहार्य छ । पाश्चात्य मुलुकहरूमा ठूलै फड्को मारिसकेको यो विधा नेपालमा समेत विस्तारित हुँदै गइरहेको र अझै फस्टाउन बाँकी छ । महँगा उपकरण, प्रविधि र यसमा प्रयोग हुने सामान तथा औषधीहरूले गर्दा रेडियोलोजीका जाँच महँगो हुने भएकाले सरकारले विभिन्न सरकारी निकायमा यस्ता उपकरण र सुविधाको सर्वसुलभतामा ध्यान दिनु जरुरी छ । तर औसत अस्पतालको बसाइ छोट्टिने, बेहोस पार्न नपर्ने र अन्य शल्यक्रियामा लाग्ने खर्च कम हुने हुँदा औसतमा विभिन्न इन्टरभेन्सन शल्यक्रिया समेत सस्तो हुन्छ । लोहनी र झा त्रिवि शिक्षण अस्पताल, महाराजगन्जमा कार्यरत छन् ।"
चिसो छल्दै चुनाव प्रचार,"मौसम चिसिए पनि चुनावी गतिविधि र प्रचारप्रसारले माहोल तातेको छ । गत वर्ष यतिबेला बेंसी झर्न सुरु गरेका मनाङी अहिले गाउँमै छन् । बढ्दो चिसो झेल्दै मतदानको दिन कहिले आउला भनेर प्रतीक्षामा छन् । मुस्ताङ र रसुवा जिल्लाका उम्मेदवार पनि चिसो छल्दै चुनाव प्रचारमा सक्रिय भएपछि स्थानीय बासिन्दामा बेग्लै उत्साह छ । मुस्ताङबाट विनोद त्रिपाठी, लमजुङबाट आश गुरुङ र रसुवाबाट बलराम घिमिरेको रिपोर्ट : उपल्लो मुस्ताङका आधाजति बासिन्दा बेंसी झरिसके । आधा भने चिसो सहेर गाउँमै बसेका छन् । उनीहरू भोट हालेर मात्र जाने योजनामा छन् । प्रदेश क तर्फ लोमान्थाङ गाउँपालिकाकै दुई जना उम्मेदवार चुनावी मैदानमा रहेकाले राजनीतिक माहोल तातेको छ । दुवै युवा सशक्त उम्मेदवार मानिएका छन् । यिनकै कारण हरेक वर्ष कोरला नाका खुल्छ र किनमेलका लागि मेला लाग्छ । कांग्रेसबाट ४६ वर्षीय निक्युर गुरुङ र वाम गठबन्धनका ४८ वर्षीय इन्द्रधारा विष्ट भिड्दै छन् । गुरुङ लोमान्थाङ३ र विष्ट वडा नं ५ का बासिन्दा हुन् । यो गाउँपालिकामा १ हजार ८ सय ६ मतदाता छन् । गुरुङको घर कोरला सिमाना जोडिएको छोन्हुप गाउँमा पर्छ । कोरला सिमाना वरिपरि कुनै घर छैनन् । सिमानाभन्दा १४ किमि तल नेचुङमा ३ दर्जन घर छन् । यही बस्ती अहिले चुनाव प्रचारको केन्द्र बनेको छ । अघिल्ला वर्ष यो मौसममा लगभग रित्तिइसक्ने बस्तीमा यसपालि चहलपहल छ । स्कुल बिदा भएका कारण भोट दिन नपाउनेहरू र जरुरी काम हुनेहरू झरेका हुन्, हामी चुनाव नसकेसम्म तल झर्दैनौं, गाउँका अगुवा कर्मा सन्तुक गुरुङ भन्छन्, चुनावजस्तो महत्त्वपूर्ण चाड छाडेर जाने कुरै भएन । छोन्हुप गाउँमा चुनावी प्रचार निकै बाक्लो रहेको उनले सुनाए । यहाँ घरघरमा दैनिक बैठक बस्छन् । दुवै उम्मेदवारका बैठकमा सबै गाउँले भेला हुन्छन् । उनीहरूका कुरा सुन्छन् । स्थानीयलाई कुनै पार्टीप्रति भेदभाव नभएकाले दुवै बैठकमा सबैजना भेला हुने गरेको सन्तुक गुरुङको भनाइ छ । २०६३ सालमा गणतन्त्र आएपछि हरेक वर्ष दुई पटक मेला लाग्ने कोरला नाका चीनले बन्द गरिदिएको थियो । त्यतिबेला वाम गठबन्धनका उम्मेदवार विष्टकै पहलमा नाका सुचारु भएको थियो । पर्यटन विकास र उपल्लो मुस्ताङलाई उत्तरतर्फको व्यापारिक केन्द्र बनाउने मुख्य उद्देश्य रहेको उनले बताए । मेरो यो लक्ष्य पूरा गर्न यहाँका मतदाताले भोट दिएर जिताउनेछन्, उनले भने ।कांग्रेस उम्मेदवार गुरुङले पनि सशक्त सामाजिक भूमिकामा रहेर काम गर्दै आएका छन् । कांग्रेस जिल्ला कार्यसमिति सदस्यसमेत रहेका उनले उपल्लो मुस्ताङमा विकास निर्माणका काममा सहयोगी भूमिका खेलेको कार्यकर्ताहरू बताउँछन् । कांग्रेसले कोरला सिमानासम्मै प्रचारलाई जोडतोडसाथ अघि बढाएको छ । समरभीरको गाउँदेखि कोरलासम्मका घरघरमा प्रचार अभियान चलिरहेको छ, जिल्ला उपसभापति नोर्बु गुरुङ भोटेले भने, युवा उम्मेदवार भएकाले कांग्रेसलाई मतदाताले भोट हाल्नेछन् । प्रदेश (क) मा लोमान्थाङसहित दालोमे गाउँपालिका पर्छ । उपल्लो मुस्ताङको भूभाग समेटिएको यो क्षेत्रमा ३ हजार १ सय ५६ मतदाता रहेका छन् । चिसोले गर्दा यहाँ खुला स्थानमा कार्यक्रम हुँदैन । ८१० परिवार समेटेर एउटै घरमा आगो ताप्दै कार्यक्रम र बैठक गरिन्छ । उम्मेदवारले आफ्ना योजना सुनाउँदै भोट माग्छन् । बाहिर निस्कन नसकिने हुँदा अगेनाछेउ बैठक गरेर भोट मागिएको उम्मेदवार विष्टले बताए । रसुवामा तात्यो माहोलहिमाली जिल्ला रसुवामा पनि मौसम दिनप्रतिदिन चिसिए पनि निर्वाचनले माहोल तातेको छ । वाम र लोकतान्त्रिक गठबन्धनका उम्मेदवारको घरदैलो अभियानले चुनावी सरगर्मी बढेको हो । उम्मेदवारहरू मत माग्न दलबलसहित गाउँगाउँ पसेका छन् । विकासको आश्वासनसहित दलहरू झुरुप्प बस्ती भएका स्थानमा कोणसभा गर्दै अघि बढेका छन् । उत्तरी क्षेत्रमा चिसोसँगै उम्मेदवारहरू घरदैलो अभियानमा रहेको वाम गठबन्धनका तर्फबाट एमालेका उम्मेदवार जनार्दन ढकालले बताए । लोकतान्त्रिक गठबन्धनका उम्मेदवार कांग्रेसका मोहन आचार्यले पनि बढी चिसो हुने उत्तरी भेगका गतलाङ, थुमन, टिमुरे र वृदिममा घरदैलो अभियान सकिएको बताए । पाँच गाउँपालिका रहेको रसुवामा २७ वडा छन् । ढकाल निवर्तमान सांसद र आचार्य कांग्रेसका महासमिति सदस्य हुन् । दुवै उम्मेदवारले रसुवाको विकासलाई मुख्य चुनावी एजेन्डा बनाएका छन् । विगतमा पूरा गर्न बाँकी रहेका विकासका काम पूरा गरी समुन्नत रसुवा निर्माण गर्ने आफ्नो प्रमुख मुद्दा रहेको ढकालले बताए । आचार्यले सुशासन स्थायित्व र समृद्धिलाई मुख्य मुद्दा बनाएका छन् । रसुवा जिल्लामा जलविद्युत्को अपार सम्भावना रहेकाले आफू निर्वाचित भएपछि जलविद्युत्को व्यवस्थापन गर्ने आचार्यले दाबी गरे । स्थानीय तहको निर्वाचनमा अध्यक्षले पाएको मतलाई आधार मान्ने हो भने लोकतान्त्रिक गठबन्धन अगाडि रहेकाले आफ्नो जित निश्चित रहेको आचार्यको भनाइ छ । मतदाताको माग सडक, जलविद्युत्, खानेपानी स्वास्थ्य र शिक्षा क्षेत्रको विकास रहेको छ । घरदैलो अभियानमा मतदाताबाट विकास निर्माणको अपेक्षा पाएको उम्मेदवारहरूले बताए । ३२ हजार ३ सय २२ जना मतदाता रहेको जिल्लामा ३५ मतदानस्थल र ४५ वटा मतदान केन्द्र छन् । हिमाली गाउँ उक्ले उम्मेदवार हिमाली जिल्ला मनाङको गाउँबस्ती नजिकै डाँडाकाँडामा हिउँ पर्न थालेको छ । नजिकैका कालापत्थरहरू सेताम्मे बन्न थालेका छन् । तैपनि मनाङी चिसो छल्दै चुनाव प्रचारमा जुटेका छन् । उम्मेदवार आफ्ना कार्यकर्तासहित हिमाल फेदीका गाउँमा पुगेका छन् । प्रकृति चिसिए पनि चुनावी गतिविधि र प्रचारप्रसारले माहोल तातेको छ । गत वर्ष यतिबेला बेंसी झर्न सुरु गरेका मनाङी अहिले गाउँमै छन् । बढ्दो चिसो झेल्दै मतदानको दिन कहिले आउला भनेर प्रतीक्षामा छन् ।पिसाङका याङडुङ गुरुङका अनुसार केही दिनअघि माथिल्लो क्षेत्रमा हिमपात भएको थियो । हिउँ परिरहँदासमेत उम्मेदवारहरू गाउँलेका घरदैलोमा थिए । मंसिर १० सम्म चिसोले झ्याप्पै छोप्छ, उनले भने । स्थानीयका अनुसार कांग्रेस, एमाले र स्वतन्त्र उम्मेदवार गाउँगाउँ आएर भोट मागेका छन् । उनीहरूले विकासको आश्वासन दिएका छन् ।गाउँमा बस्नेले गाउँमा र सहर झरेकाले सहरमै चुनाव प्रचारप्रसार गरिरहेका छन् । मनाङ प्रदेश (ख) का स्वतन्त्र उम्मेदवार दीपक मनाङे भनेर चिनिने राजीव गुरुङले चुनाव प्रचारलाई तीव्र पारेका छन् । चुनाव प्रचारप्रसारको क्रममा छु । चिसो बढेको छ । चुनावको प्रचारले माहोल तातेकै छ उनले टेलिफोनमा भने ।प्रतिनिधिसभाका उम्मेदवार एमाले अध्यक्ष पोल्देन छोपाङ गुरुङ पनि जोडतोडका साथ प्रचारप्रसारमा छन् । प्रदेशसभा (क) का उम्मेदवार दोर्जे डण्डुल गुरुङ नासोङ गाउँपालिका हुँदै प्रचारमा जुटेका छन् । कांग्रेस प्रतिनिधिसभाका उम्मेदवार पूर्वश्रमराज्यमन्त्री टेकबहादुर गुरुङ सहर (काठमाडौं) देखि गाउँसम्मै प्रचारको अभियानमा छन् । यस्तै, प्रदेशसभा (क) का उम्मेदवार चिन्ताबहादुर घले र (ख) का उम्मेदवार कर्मा गुरुङले पनि चुनाव प्रसारप्रसारलाई तीव्र पारेका छन् ।"
हेलिकप्टरबाट मतपत्र ढुवानी,डोल्पा (कास) निर्वाचन आयोगले प्रतिनिधि र प्रदेशसभा सदस्य निर्वाचनका लागि मतपत्र र मतपेटिकासहितका निर्वाचन सामग्री मंगलबार डोल्पा पुर्याएको छ । मंसिर १० गते हुने निर्वाचनका लागि सेनाको हेलिकप्टरबाट ती सामग्री जिल्ला पुर्याइएका हुन् ।जिल्ला निर्वाचन कार्यालयका कर्मचारी सुमन राईका अनुसार निर्वाचनका लागि आवश्यक सबै सामान आइपुगेका छन् । केही छिटफुट सामग्री मात्र आउन बाँकी रहेको उनले बताए । प्रतिनिधिसभा सदस्यका लागि १ र प्रदेशसभा सदस्यका लागि डोल्पामा २ निर्वाचन क्षेत्र छन् । जिल्लाभर ६६ वटा मतदान केन्द्र छन् । निर्वाचनमा खटाइने कर्मचारी छनोटको तयारी पनि भइरहेको मुख्य निर्वाचन अधिकृतको कार्यालयले जनाएको छ । केही दिनमा मतदान केन्द्रहरूमा जाने अधिकृतका लागि र मतदाता शिक्षा स्वयंसेवकलाई तालिम दिइनेछ ।
बहालवाला र पूर्वमन्त्रीको टक्कर,"लेखनाथ (कास्की) कानुनमन्त्री यज्ञबहादुर थापा र पूर्वस्वास्थ्यमन्त्री खगराज अधिकारी प्रतिनिधिसभा सदस्यका लागि जिल्लाको निर्वाचन क्षेत्र नम्बर १ बाट प्रतिस्पर्धा गर्दै छन् । थापा कांग्रेस र अधिकारी वाम गठबन्धनबाट चुनावी मैदानमा उत्रिएका हुन् । यी दुई नेता उक्त क्षेत्रमा दोस्रोपटक आमनेसामने भएका हुन् । २०६४ को संविधानसभा निर्वाचनमा उनीहरू माओवादीका देव गुरुङसँग पराजित भएका थिए । थापा र अधिकारी दुवैले २२ पटक पार्टीको जिल्ला नेतृत्व सम्हालेका छन् । अधिकारी ०४६ र ०५० मा लगातार दुईपटक एमाले कास्कीको अध्यक्ष चुनिए । थापा ११ औं र १२ औं जिल्ला अधिवेशनबाट कांग्रेस कास्कीको अध्यक्ष बने । अर्को समानता, दुवै नेता विद्यार्थी राजनीतिबाट उदाएका हुन् । प्रधानमन्त्री शेरबहादुर देउवा ०३२ मा नेविसंघ केन्द्रीय अध्यक्ष भएका बेला कास्कीमा संगठन विस्तार गरी थापालाई सचिवको जिम्मेवारी दिएका थिए । उनले राजनीति सुरु गरेको भने ०३१ बाट हो । २०३६ मा नेविसंघको जनकपुर अधिवेशनबाट विमलेन्द्र निधि अध्यक्ष हुँदा थापाले केन्द्रीय उपाध्यक्षको जिम्मेवारी सम्हालेका थिए ।२०३२ मा सक्रिय राजनीतिमा प्रवेश गरेका अधिकारी ०४० मा पीएन क्याम्पसको स्ववियु सभापति निर्वाचित भए । पार्टीको केन्द्रीय सदस्य हुँदै पोलिटब्युरो सदस्यसम्म बनेका उनी एमालेको गण्डकी अञ्चल सचिव र अध्यक्ष पनि भए । तेस्रो समानता, दुवै उम्मेदवारले राजनीतिक आन्दोलनका क्रममा जेलनेल भोगेका छन् । पार्टीले थालेको सत्याग्रह आन्दोलनमा गिरफ्तारीमा परेका थापा ०४२ सालमा सात महिना जेल बसेका छन् । अधिकारी पनि पञ्चायतविरोधी आन्दोलनमा ०४० देखि ०४६ सम्म जेल बसे ।क्षेत्र नम्बर १ मा बहुदलपछिका ५ चुनावमध्ये कांग्रेसले ३ तथा एमाले र माओवादीले एकएक पटक जितेका छन् । २०४८ र ०५६ मा कांग्रेसका तारानाथ रानाभाट, ०५१ मा अधिकारी, ०६४ मा गुरुङ र ०७० मा थापा विजयी भएका हुन् । ०६४ को संविधानसभा निर्वाचनमा मनाङबाट समेत निर्वाचित भएका गुरुङले कास्की १ छाडेपछि उपनिर्वाचन भएको थियो । उक्त निर्वाचनमा थापा माओवादीका कृष्णबहादुर गुरुङसँग झिनो मतान्तरले पराजित भए । ०७० मा थापाले एमालेका मानबहादुर जीसीलाई २ सय ७२ मतले हराएका थिए । अधिकारीको चुनावी यात्रा निकै रोचक छ । २०४८ मा रानाभाटसँग २९ वर्षकै उमेरमा चुनाव लडेका उनी पराजित भए । २०५१ को मध्यावधि निर्वाचनमा उनै रानाभाटलाई हराए । फेरि, ०५६ को चुनावमा रानाभाटसँगै हारे । यसपालि पाँचौं पटक मैदानमा छन् । दुवै नेतालाई अहिलेको चुनाव त्यति सहज भने छैन । २०७० को मतलाई आधार मान्ने हो भने वाम गठबन्धन अगाडि छ । त्यतिबेला कांग्रेसले १५ हजार ८ सय ३२, एमालेले १५ हजार ५ सय ६० र माओवादी केन्द्रले ६ हजार ४ सय ७५ मत पाएका थिए । यद्यपि, त्यतिखेर जिल्लामा ४ निर्वाचन क्षेत्र थिए । अहिले विजयपुरवारि पोखराको केही भागसमेत गाभिएर ठूलो क्षेत्र बनेको छ । थपिएको क्षेत्रमा कांग्रेस र गठबन्धनको उत्तिकै प्रभाव छ । क्षेत्र नम्बर १ मा ९६ हजार ९९ मतदाता छन् ।मीठो बोल्ने र सबैसँग हार्दिकता प्रस्तुत गर्ने थापा सर्वसाधारणसँग छिट्टै घुलमिल हुने खुबी राख्छन् । कुनै पनि कार्यक्रममा कास्कीको बृहत्तर विकासको कुरा गर्न छुटाउँदैनन् । अधिकारी लामो समयदेखिको इमानदार राजनीतिका कारण लोकप्रिय छन् । इमानदार छविकै कारण सांसद नहुँदा पनि ओली सरकारमा स्वास्थ्यमन्त्री हुने मौका पाएको भन्दै उनको चर्चा हुने गर्छ । जिल्लालाई हाइड्रो, कृषि, पर्यटन र खेलकुदको माध्यमबाट समृद्ध बनाउने उनले बताउने गरेका छन् ।"
महतलाई वामको चुनौती,"नुवाकोट (कास) निरन्तर केन्द्रीय राजनीतिमा क्रियाशील कांग्रेस नेता रामशरण महत निर्वाचन क्षेत्र नम्बर १ मा छैटौं पटक चुनावी मैदानमा छन् । उनलाई वाम गठबन्धनका उम्मेदवार हितबहादुर तामाङले चुनौती दिएका छन् । उनीहरूबीच पछिल्ला दुवै संविधानसभा निर्वाचनमा प्रतिस्पर्धा भएको थियो । त्यतिबेला महतले जितेका थिए । स्थानीय निर्वाचनमा ७ गाउँपालिकामध्ये ५ मा कांग्रेसका र २ मा माओवादी केन्द्रका प्रमुख छन् । यतिबेला एमालेको मतसमेत जोडिएपछि महतलाई कडा चुनौती थपिएको हो । स्थानीय निर्वाचनको मतलाई आधार मान्दा यस क्षेत्रमा वाम गठबन्धनको ३७ हजार १ सय मत छ । कांग्रेस र राप्रपाको मत २४ हजार ६ सय ९८ रहेको छ । २०६४ को संविधानसभा निर्वाचनमा महतले तामाङलाई झिनो मतले पराजित गरेका थिए । २०७० को निर्वाचनमा महतले १८ हजार ८ सय ३१ र तामाङले १५ हजार २ सय ३३ मत पाए । महत २०४८ सालदेखि लगातार चुनावी मैदानमा छन् । पहिलो निर्वाचनमा महत राष्ट्रिय प्रजातन्त्र पार्टीका प्रकाशचन्द्र लोहनीसँग पराजित भएका थिए । त्यसयताका सबै निर्वाचनमा उनी विजयी हुँदै आएका छन् । पटकपटक अर्थमन्त्री भएका महतले जिल्लाको विकासमा आफ्नो पर्याप्त योगदान रहेको बताउँछन् । मेरो मुख्य एजेन्डा आर्थिक विकास र समृद्धि नै हो, उनले भने । जिल्लाको भौतिक विकासमा आफूले निर्वाह गरेका भूमिकाप्रति मतदाता परिचित रहेको उनको भनाइ छ । वाम गठबन्धनका तामाङ जनअधिकारको संरक्षण र अधुरो विकास योजना पूरा गर्ने वाचा गर्छन् । जनतालाई विकासको अनुभूति गराउँछु, उनले भने । यो क्षेत्रमा १ लाख ५ हजार २ सय ८७ मतदाता छन् ।"
१८ वर्षपछि पुन: मैदानमा,"हेटौंडा मकवानपुर क्षेत्र नं १ ले चिरपरिचित प्रतिस्पर्धी उम्मेदवार पाएको छ । २०४८, २०५१ र २०५६ सालका प्रतिद्वन्द्वी चौथो पटक भिड्दै छन् । उनीहरूबीच तीनवटा आम निर्वाचनमा चलेको रोचक प्रतिस्पर्धा १८ वर्षपछि फेरि दोहोरिएको छ । लोकतान्त्रिक गठबन्धनबाट राप्रपा अध्यक्ष एवं उपप्रधानमन्त्री कमल थापा यस क्षेत्रमा प्रतिनिधिसभाको उम्मेदवार बनेका छन् । सोही क्षेत्रमा वामपन्थी गठबन्धनबाट कृष्ण दाहाल मैदानमा छन् ।दुवै संविधानसभा चुनावमा भने दुई नेतामध्ये एक छान्नुपर्ने अवस्था यहाँका मतदातालाई आएन । २०६४ मा कमल थापा क्षेत्र नम्बर ३ बाट उम्मेदवार भए । २०७० मा उनले श्रीमती प्रमिला थापालाई क्षेत्र नम्बर १ बाटै उम्मेदवार बनाए तर, आफूचाहिँ समानुपातिकमा बसे ।एमाले नेता कृष्ण दाहाल २०६४ र ७० दुवै चुनावमा उम्मेदवार बनेनन् । संविधान जारी पश्चात्को प्रतिनिधिसभा निर्वाचनमा कांग्रेसको समर्थनमा थापा र माओवादीको सहयोगमा दाहाल उम्मेदवार बनेर कडा प्रतिस्पर्धा गर्दै छन् । थापा र दाहाल एक अर्काको उम्मेदवारीको प्रतीक्षामा बसेका जस्ता देखिन्छन् । एकले अर्काको बदला लिने हिसाबले उम्मेदवारी दिएका होइनौं, यो संयोगमात्र हो, दुवै उम्मेदवारले भने, हाम्रो बीचमा कुनै कटुता छैन ।मुलुकको तरल राजनीतिक अवस्थाको भरपुर फाइदा उठाउन सक्ने शिल्पकारी राजनीतिक खेलाडीको पहिचान बनाएका कमल थापाले बहुदलीय व्यवस्थायता मकवानपुरबाट चार पटक चुनाव लडिसकेका छन् । जसमध्ये एक पटकमात्र उनलाई सफलता मिलेको छ ।२०४८ सालको आम निर्वाचनमा मकवानपुर १ मा एमालेका दाहालले थापालाई करिब ५ हजार मतान्तरले पराजित गरेका थिए । दाहालले १४ हजार १ सय ८४ मत पाउँदा थापा ९ हजार ८ सय २५ मतका साथ दोस्रो भए ।२०५१ को मध्यावधि निर्वाचनमा भने परिणाम उल्टियो । कमल थापाले १६ हजार ७ सय ५३ मत पाएर सांसद जित्दा दाहाल १५ हजार ८२ मतका साथ दोस्रो भए । त्यतिबेला थापा मकवानपुर २ बाट पनि चुनाव लडेका थिए । तर, एमालेका विरोध खतिवडासँग पराजित भए । २०५६ को आमनिर्वाचनमा फेरि परिणाम उल्टियो । कमल थापालाई कृष्णप्रसाद दाहालले करिब ५ हजार मतान्तरमै पराजित गरे । उक्त निर्वाचनमा थापा मकवानपुर ३ बाट पनि उम्मेदवार थिए । तर, त्यहाँ एमालेका वीरबहादुर लामासँग करिब २ हजार मतान्तरले पराजित भए । पञ्चायतकालीन राजनीतिक हस्ती थापा २०६४ सालको संविधानसभा निर्वाचनमा मकवानपुर ३ बाट उम्मेदवार बनेर तेस्रो भएका थिए ।चौथो पटकको प्रतिस्पर्धामा मकवानपुर १ का मतदाताले कसलाई रोज्ने हुन्, अहिले नै अनुमान लगाउन कठिन छ । कांग्रेससँगको सहकार्यमा आफ्नो विजय सुनिश्चित भएको दाबी थापाले गरेका छन् । जिल्लाको समग्र विकासका निम्ति सबैखाले मतदाताले आफूलाई रोज्नेमा उनी ढुक्क छन् । एमालेको मात्र संगठनको बलमा दुई पटक विजयी भएका दाहालले माओवादी केन्द्रसँगको चुनावी एकताले आफ्नो विजयलाई थप सुनिश्चित बनाएको जिकिर गरे । हालसम्मका तीनवटा भिडन्तमा दाहालले दुईपटक जितेका छन् भने कमल थापाले एक पटकमात्र । यो चुनावमा थापाले दाहाललाई जितेर बराबरी पुर्याउने हुन् वा दाहालले ह्याट्रिक गर्ने हुन् ? यो नै अहिले प्रतीक्षाको विषय बनेको छ । स्थानीय तहको निर्वाचनलाई नियाल्दा यस क्षेत्रमा वाम गठबन्धनको ४० हजार १ सय ३६ मत देखिन्छ भने लोकतान्त्रिक गठबन्धनको ३२ हजार ४ सय ९७ मत रहेको छ ।"
देउवाविरुद्ध सधैंका उम्मेदवार,"डडेलधुरा (कास) कांग्रेस सभापति तथा प्रधानमन्त्री शेरबहादुर देउवा डडेलधुराबाट २०४८ यताका हरेक संसदीय चुनावमा जित हासिल गर्दै आएका छन् । अन्य दलहरूले अहिलेसम्म उनको किल्ला तोड्न सकेका छैनन् । ०६४ को पहिलो संविधानसभा चुनावमा माओवादी उम्मेदवार खगराज भट्ट झिनो मतअन्तरले पराजित भएका थिए । त्यसअघि र पछिका चुनावमा देउवा प्रतिस्पर्धीभन्दा झन्डै दोब्बर मत ल्याएर जित्दै आएका छन् । तर, उनकै जिल्लामा एक जना यस्ता उम्मेदवार छन्, जो सधैं देउवाविरुद्ध उम्मेदवारी दिइरहन्छन् । ्ती हुन्, ८० वर्षीय कर्णसिंह रावल (मम्याल) । यसपटक पनि उनले प्रतिनिधिसभा सदस्यका लागि पहिलो नम्बरमा स्वतन्त्र उम्मेदवारी दर्ता गराए । देउवाभन्दा जेठा हुन्, रावल । उनले देउवाविरुद्ध सधैंभरि चुनाव लड्ने भीष्म प्रतिज्ञा जस्तै गरेका छन् । जस्तोसुकै प्रलोभन दिए पनि देउवाविरुद्धको उम्मेदवारी फिर्ता लिँदैनन् । फिर्ताको आग्रह गर्ने कांग्रेसजनलाई एउटै जवाफ फर्काउँदै आएका छन, देउवाले उम्मेदवारी फिर्ता लिए मात्र मेरो पनि फिर्ता हुन्छ । उनको उम्मेदवारी इगो का रूपमा प्रस्तुत हुने भएकाले देउवाले समेत मतलव राख्दैनन् । उनले प्राप्त गर्ने मतले समेत खासै प्रभाव पार्दैन । रावलले २०५६ यता देउवाविरुद्ध उम्मेदवारी दिँदै आएका हुन् ।"
राष्ट्रिय बाल नाटक महोत्सव,"सोमबार नेवार समुदायको धिमे बाजासहित विद्यार्थी, शिक्षक र अभिभावकहरू शिल्पी थिएटर पुगेका थिए । आयोजक प्रज्ञा कुञ्ज स्कुलका पाँच विद्यार्थीहरूले कुमारी नाच प्रस्तुत गरेपछि नाटक मञ्चन सुरु भएको थियो । औपचारिक उद्घाटनपछि रंगमञ्च, अभिनय र फिल्म विषयमा अभिनेता हरिहर शर्मा, देशभक्त खनाल, निर्देशक मनोज पण्डित, दीपेन्द्र के खनाल, दिपर्सनजंग राणाबीच अन्तरक्रिया गरिएको थियो । पहिलो दिन अक्षरा स्कुलका सहर्ष सिवाकोटीले न्यायको खोजी र नतासा अधिकारीले आमाको माया, एम्बिसन एकेडेमीकी प्रेरणा भट्टराईले परी, सातदोबाटोस्थित ब्राइट फयुचर उमाविका लक्ष्मण इसरले काग र कमिला र विप्लव पुडासैनीले मापसे तथा काठमाडौं युनिभर्सिटी हाई स्कुलकी प्रजु श्रेष्ठले चिट्ठा शीर्षक नाटक प्रस्तुत गरे । महोत्सवमा वरिष्ठ रंगकर्मीहरू हरिहर शर्मा र देशभक्त खनाल निर्णायकका रूपमा छन् । बालबालिकाहरूलाई पढाएर मात्रै पुग्दैन, सिकाएर मात्रै पुग्दैन, महोत्सव निर्देशक टंक चौलागाईंले भने, उनीहरूको सीप, उनीहरूको पढाइ माझिएर प्रयोगमा आउनुपर्छ । यही उद्देश्यसहित हामीले महोत्सव गर्दै आएका छौं ।महोत्सव बुधबार सकिँदै छ ।"
कामना अवार्डको मनोनयन,"काठमाडौं (कास) यस वर्षको कामना फिल्म अवार्ड आउँदो पुसमा हुने भएको छ । सीजी इन्टरटेनमेन्ट र फिल्मी मासिक पत्रिका कामना ले गर्दै आएको अवार्डको मंगलबार मनोनयन सूची सार्वजनिक गरिएको छ । ३२ विधामा प्रदान गरिने अवार्ड यस पटक दीपाश्री निरौला निर्देशित छक्का पञ्जा फिल्म सर्वाधिक १७ विधाको मनोननयनमा परेको छ । प्रदीप भट्टराई निर्देशित जात्रा र हेमराज बीसी निर्देशित गाजलु पनि १४१४ विधाको मनोयनमा परेका छन् । निश्चल बस्नेत निर्देशित लुट २ ११ विधा, आकाश अधिकारी निर्देशित के म तिम्रो होइन १० विधा, सुवर्ण थापा निर्देशित बाटोमुनिको फुल २ र नरेशकुमार केसी निर्देशित डाइङ क्यान्डल ९९ विधाको मनोयनमा परेका छन् । सन्तोष सिवाकोटी निर्देशित शब्द ८ विधा, मिलन चाम्स निर्देशित वीर विक्रम र ऋषि लामिछाने निर्देशित किस्मत २ ५ विधाको मनोनयनमा परेका छन् । निर्भय र चपली हाइट २ चारचार विधा, पलाँस र राधा ३३ विधा, होमवर्क, किङ र सफर २२ विधाको मनोनयनमा परेका छन् । बाजिगर, गाँठो, लभ सासा र हाउ फन्नी एकएक विधाको मनोनयनमा परेका छन् ।विज्ञप्ति अनुसार, फिल्म क्षेत्रमा योगदानका आधारमा कला र प्रविधि क्षेत्रबाट एकएक जनालाई जनही १ लाख रुपैयाँसहित लाइफटाइम अचिभमेन्ट अवार्ड दिइनेछ । त्यसैगरी, जुरीको निर्णयका आधारमा प्रतियोगी एक फिल्म, कलाकार वा प्राविधिकलाई जुरी अवार्ड प्रदान गरिनेछ भने संगीत, फेसन र नाटय विधामा सीजी क्रिटिक्स अवार्ड दिइनेछ ।"
पोखरामा अभिनय कार्यशाला,"लेखनाथ, कास्की (कास) अभिनयको प्रशिक्षण लिन अब बाहिर जानु नपर्ने भएको छ । पोखरा थिएटरले तीनमहिने कार्यशाला गर्ने भएको छ । गैह्रापाटनमा निर्माणाधीन थिएटरको काम पूरा भएलगत्तै अभिनय कार्यशाला थालिने भएको हो । मंसिरमा सुरु हुने कार्यशालाका लागि थिएटरले विद्यार्थी भर्ना लिन सुरु गरेको छ । राजधानीको मण्डला थिएटरका कलाकार र पोखरेली रंगकर्मीले प्रशिक्षण दिनेछन् । थिएटरका अध्यक्ष परिवर्तनले कार्यशालामा आधुनिक शैलीमा अभिनयका विभिन्न आयामबारे प्रशिक्षण दिइने बताए । डेढ रोपनी क्षेत्रमा थिएटर बनाउन ७० लाख रुपैयाँ खर्चेको उनले जनाए । भवनको सम्पूर्ण निर्माण कार्य सम्पन्न भइसकेको छ, उनले भने, भित्री भागमा प्रकाश व्यवस्थापनलगायत केही काम जारी रहेको छ । थिएटरमा उनीसँगै सञ्चारकर्मी दिलु गुरुङ र समाजसेवी शंकरनाथ कोइरालाले लगानीको चाँजोपाँजो मिलाएका हुन् ।कार्यशालाबाट प्रशिक्षित कलाकार र अन्य स्थापित कलाकारको संयुक्त संलग्नतामा थिएटरले पहिलो नाटक मञ्चन गर्ने लक्ष्य लिएको सञ्चालक गुरुङले बताए ।"
चीनको शासन व्यवस्था को दोस्रो भाग,"बेइजिङ (कास) चिनियाँ कम्युनिस्ट पार्टी (सीपीसी) को १९ औं महाधिवेशनबाट पुन: महासचिवमा निर्वाचित सी चिनफिङको सी चिन फिङ : चीनको शासन व्यवस्था दोस्रो भाग चिनियाँ र अंग्रेजीमा आएको छ ।१९ औं महाधिवेशनले सीपीसीको विधानमै सी विचारधारा समेटेपछि चिनियाँ प्रकाशन गृह तथा सञ्चारजगत्ले सीका विचारहरूलाई लिपिबद्ध गर्ने र प्रकाशन गर्ने कामलाई तीव्रता दिएका छन् । चीनलाई नयाँ युगमा प्रवेश गराउने सीको उद्घोषसँगै चिनियाँ बुद्धिजीवीहरू सीका भाषणलाई विभिन्न भाषामा अनुवाद गर्ने र गराउने काममा जुटेका छन् । चिनियाँ कम्युनिस्ट पार्टी केन्द्रीय समितिको प्रचारप्रसार विभाग, केन्द्रीय समितिको साहित्य अनुसन्धान कार्यालय र चीनको विदेशी भाषा ब्युरोको संयुक्त सम्पादनमा यो कृति प्रकाशित भएको हो ।सी चिन फिङ : चीनको शासन व्यवस्था को दोस्रो भागमा सन् २०१४ अगस्ट १८ देखि सन् २०१७ सेप्टेम्बर २९ सम्मको अवधिमा सीले गरेका सम्बोधन, मन्तव्य, निर्देशन र शुभकामना सन्देशहरू समावेश छन् । त्यसअघिका त्यस्तै भाषण अघिल्लो भागमा थिए । सीपीसीको १८ औं महाधिवेशनदेखि सत्ता र शक्तिमा आएका सीले सीपीसी र चिनियाँ जनतालाई नेतृत्व गरेर ऐतिहासिक उपलब्धि प्राप्त भएको चिनियाँ सञ्चार जगत्ले उल्लेख गरेको छ । यो पुस्तकको पहिलो भाग अहिलेसम्म दुई दर्जनभन्दा बढी भाषामा अनुवाद भएर एक करोडभन्दा बढी प्रति प्रकाशन भइसकेको छ । यो पुस्तक नेपाली भाषामा पनि अनूदित भइसकेको छ ।"
फेरिफेरि खेल्दै अर्पणऋचा,"काठमाडौं (कास) अर्पण थापा र ऋचा शर्मा पछिल्लो पटक आधा लभ मा स्क्रिन सेयर गरेको देखिएका थिए । उक्त फिल्मलाई अर्पण स्वयंले निर्देशन पनि गरेका थिए । उक्त जोडीलाई दर्शकले खासै साथ नदिए पनि अर्पण र ऋचा भने फिर्के मा पनि दोहोरिए ।यति बेला सोही जोडीलाई लिएर निर्देशक पुरन थापाले फेरिफेरि बनाउन लागेका छन् । यसअघि कमेडी जानरामा पिरिम पर्या छन् र कान्छी मटयाङ टयाङ निर्देशन गरेका थापाले फेरिफेरि पनि कमेडी शैलीमै बनाउने बताएका छन् ।टेलिसिरियलमा दोहोर्याई दोहोर्याईकन भन्ने थोगोका कारण कमेडी कलाकारमा समेत हिट पुरनको फिल्ममा अर्पण र ऋचासहित ओम प्रतीक गुरुङ, धर्मेन्द्र आचार्य र स्वयं पुरन प्रमुख भूमिकामा देखिँदै छन् ।माता वसुन्धरा मुभिजको प्रस्तुतिमा बन्ने उक्त फिल्म उच्च प्रविधिमा खिचिने बताइएको छ । रामेश्वर कार्कीले खिच्ने फिल्ममा एनबी महर्जनको द्वन्द्व निर्देशन र विकास चौधरीको संगीत रहनेछ ।"
फाटेको जुत्ता डेढमहिने विदेश यात्रामा,"काठमाडौं (कास) यति बेला पहिलो सातामा चलिरहेको फाटेको जुत्ता ले डेढमहिने विदेश यात्रा सुरु गरेको छ । नोभेम्बर ४ मा अस्ट्ेरलियाको सिडनीबाट प्रदर्शन यात्रा थालेको निकेश खडका निर्देशित उक्त फिल्मले सिडनी र जापानको टोकियोमा हाउसफुल सो सम्पन्न गरेको निर्माता अर्जुनकुमारले जनाएका छन् ।सौगात मल्ल, कामेश्वर चौरसिया, रवीन्द्र झा, प्रियंका कार्कीलगायतको अभिनय रहेको फाटेको जुत्ता ले तराईको पृष्ठभूमिमा रहेर कथा वाचन गरेको छ । फिल्मले मध्यम समीक्षा बटुले पनि स्वदेशी बक्सअफिसमा भने सन्तोषजनक व्यापार गरिरहेको छ ।१३ नोभेम्बरमा अस्ट्रेलियाकै मेलबर्नमा देखाइने फिल्म त्यसपछि जर्मनी, पोल्यान्ड र हंगकंगमा देखाइने बताइएको छ । निर्माता अर्जुनकुमारका अनुसार, नोभेम्बरमै डेनमार्क र बेल्जियममा पनि प्रदर्शनका लागि निश्चित भइसकेको छ । त्यसैगरी अमेरिकाको टेक्सासमा १० डिसेम्बरमा सो निश्चित गरिएको फाटेको जुत्ता दक्षिण कोरिया र पोर्चुगलमा त्यसको पाँच दिनपछि देखाइने छ । क्यानाडा र इजरायलमा १८ डिसेम्बरमा प्रदर्शनपछि फिल्मको हाल निश्चित भएको अन्तिम सो बेलायतमा २३ डिसेम्बरमा हुनेछ ।"
कागजपत्र बनाउँदै अपिल,"काठमाडौं (कास) राजधानीमा मंगलबार फिल्म कागज पत्र निर्माणको घोषणा गरिएको छ । झुम्की का निर्देशक अपिल विष्टको लेखन तथा निर्देशनमा बन्न लागेको उक्त फिल्ममा नाजिर हुसेन, भोलाराज सापकोटा, सरिता गिरी, शिल्पा मास्के, आर्जेश रेग्मीलगायत कलाकारको मुख्य अभिनय रहनेछ ।खिलेन्द्र तिमल्सिना, मुकेश रेग्मी, प्रजाप्रति सिवाकोटीको लगानी रहने फिल्म सामजिक प्रेमकथामा बन्न लागेको बताइयो । कात्तिक २३ देखि फ्लोरमा जाने तयारीमा रहेको कागजपत्र लाई दाङ, तुलसीपुरका साथै राजधानी आसपासको क्षेत्रमा छायांकन गरिने निर्माण पक्षले बताएको छ ।"
हिमालमुनि डमरुको डन्डीबियो,"घलेगाउँ (लमजुङ) आँखैअगाडि दन्तलहरझैं सेताम्मे हिमाल । हिमालको काखमुनि राष्ट्रिय खेल डन्डीबियो को कसरत हुँदै छ । गोठमा प्रयोग गरिने घोचा दुईतर्फी गाढेर बाँधिएको घारमा पेरुंगो बाँधेर राखिएको छ । पेरुंगोमा राखिएको ढुंगा तान्दै गर्दा अभिनेता खगेन्द्र लामिछाने र बुद्धि तामाङको निधारबाट पसिना खस्छ । दीपु पौडेल बेलाबेला उनीहरूको पसिना पुछिदिन्छन् । पछिल्लो पंक्तिमा रहेका अभिनेत्री मेनुका प्रधान, लक्ष्मी बर्देवा र अभिनेता इंगी होपो सुनुवार पनि डोरीको सहायताबाट पेरुंगोको ढुंगा तान्दै, उचाल्दै छन् । अनुप बरालले अह्राएपछि अभिनेता आशान्त शर्माले पेरुंगोमा ढुंगा थपघट गर्न थाल्छन् । उनीहरूको क्रियाकलापलाई हरि हुमागाईं क्यामेरामा कैद गर्दै छन् । यही बेला छेतेन गुरुङ एक्सन भन्दै चिच्याए । पाँचै जनाले एकै पटक डोरी ताने । कट भनिन्जेलसम्म सबैजना असिनपसिन भइसकेका हुन्छन् । कुनै सुटेटबुटेड र नयाँ कपडामा नभई सादा स्पोर्टस पोसाकमा रहेका उनीहरू यति बेला लमजुङको पर्यटकीय थलो घलेगाउँमा भेटिन्छन् । फिल्म लेखनमा सफल मानिएका छेतेन गुरुङको पहिलो निर्देशन डमरुको डन्डीबियो को यहाँ धमाधम छायांकन भइरहेको छ । कलाकार, प्राविधिकसहित ५० जना टोलीका कारण घलेगाउँमा भिन्नै चहलपहल थपिदिएको छ । पर्यटन व्यवसायी विनोद गुरुङ र सुमी श्रेष्ठ घलेको लगानीमा बनिरहेको डमरुको डन्डीबियो घलेगाउँमा मात्रै ७५ प्रतिशत छायांकन हुनेछ । २५ प्रतिशत छायांकन काठमाडौंमै सकिएको फिल्मका कास्टिङ डाइरेक्टर निरुपेश रुपाखेतीले बताए । नोभेम्बर रेन, क्लासिक, डायरी जस्ता फिल्मको कथा र संवाद लेखिसकेका छेतेन गुरुङले लेखनबाटै आत्मविश्वास पलाएपछि निर्देशनमा लागेको बताए । पहिलो फिल्मको निर्देशन राष्ट्रिय महत्त्व बोकेको खेलमा आधारित रहेर गरेको छु । लोप हुन लागेको डन्डीबियो खेललाई रोचक ढंगले प्रस्तुत गर्नेछौं, उनले भने ।टलकजंग भर्सेस टुल्के, पशुपतिप्रसाद, धनपति फिल्म लेखिसकेका खगेन्द्रकै कथामा डमरुको डण्डीबियो बन्दै गरेको हो । संवादमा निर्देशक गुरुङले पनि साथ दिएका छन् । फिल्ममा मिस्री थापा, वासुदेव खनाल, लक्ष्मी नाथ, गीता थापा, रमेश अधिकारीलगायतको पनि अभिनय छ । कला निर्देशन भने मेनुका राईले गरिरहेकी छन् । गीतसंगीत कालीप्रसाद बाँस्कोटाका रहेको छ । समृद्धि इन्टरटेन्टमेन्टको प्रस्तुति रहेको फिल्म ६० प्रतिशत छायांकन सकिएको निर्माता गुरुङले बताए । आउँदो नयाँ वर्षमा रिलिज गर्ने तयारी गरिएको फिल्मको छायांकन अब आधा महिनामा सकिने उनले जनाए ।"
उत्तर कोरियालाई अन्तिम मौका : ट्रम्प,"सोल (एजेन्सी) अमेरिकी राष्ट्रपति डोनाल्ड ट्रम्पले उत्तर कोरियालाई तुरुन्त वार्तामार्फत परमाणु कार्यक्रम त्याग्न अन्तिम चेतावनी दिएका छन् । एसियाली भ्रमणका क्रममा मंगलबार सोल पुगेका ट्रम्पले प्योङयाङविरुद्ध अमेरिकी सैनिक शक्ति प्रयोग गर्नु नपरोस् भनेर भगवान्सँग आशा राखेको बताए । दक्षिण कोरियाली समकक्षी मुन जे इनसँगको संयुक्त पत्रकार सम्मेलनमा बोल्दै उनले उत्तर कोरियाका लागि आफूले अन्तिम मौका दिएको बताए । उनले भने, अमेरिका नेतृत्वको गठबन्धन सेनाले धेरै प्रगति गरिसकेको छ । मलाई लाग्छ, उत्तर कोरियालीहरूले तुलना नै हुन नसक्ने शक्ति देखिसकेका छन् । उनले दक्षिण कोरियाली राष्ट्रपति मुन र आफू उत्तर कोरियाको परमाणु खतराबारे जुध्न नयाँ रणनीतिका साथ काम गर्ने बताए । उनीहरूले चीन र रूसले प्योङयाङमाथि थप दबाब दिनुपर्नेमा जोड दिएका छन् । उनले दक्षिण कोरियाले अमेरिकालाई अर्बौं डलरको सैनिक सामग्री खरिदका लागि सहमति गरेको जनाए । तर त्यस्ता सैनिक सामग्री वा हतियारबारे भने ट्रम्पले केही बताएनन् । ट्रम्पले केही समय पहिले ट्वीटमार्फत जापान र दक्षिण कोरियासँग हतियार खरिदसम्बन्धी सम्झौता हुन लागेको जनाएका थिए । अन्तर्राष्ट्रिय सञ्चारमाध्यमका अनुसार दुवै नेताले एकताका कुरा गरिरहे पनि उनीहरूबीचको सम्बन्धमा त्यति नै तिक्तता पनि छन् । ट्रम्पको भ्रमणको विरोध र स्वागतमा सोललगायत स्थानमा र्यालीहरू आयोजना गरिएका छन् । सोमबार दक्षिण कोरियाली नागरिककले कोरियाली प्रायद्वीपमा शान्तिका लागि प्रदर्शन गरेका थिए । टोकियोबाट ट्रम्प एयर फोर्स विमानबाट दक्षिण कोरियाको ओसान सहरमा रहेको हवाई सैन्य क्याम्पको विमानस्थलमा उत्रेका हुन् । विमानस्थलमा ट्रम्पलाई दक्षिण कोरियाली राष्ट्रपति मुनलगायत उच्च पदस्थ अधिकारीहरू उपस्थित भएका थिए । उनले दक्षिण कोरियामा रहेको अमेरिकी सेनाको बेसमा बिहानको खानासमेत खाएका थिए । भ्रमण तालिकाअनुसार दक्षिण कोरियामा उनले २४ घण्टा मात्रै बिताउनेछन् । बीबीसीका अनुसार ट्रम्पको सोल बसाइ सांकेतिक रूपमा निकै महत्त्वपूर्ण हुनेछ । राष्ट्रपतिको रूपमा पहिलो पटक उनी ५ एसियाली मुलुकको भ्रमणमा छन् । सोल पुग्नुअघि ट्रम्पले सोमबार जापानले प्योङयाङका क्षेप्यास्त्र खसाल्न सक्ने बताएका थिए । भ्रमणका क्रममा ट्रम्प र मुनबीच द्विदेशीय व्यापारसम्बन्धी मुद्दामा छलफल हुने बताइएको छ । उनी अमेरिकादक्षिण कोरिया स्वतन्त्र व्यापार सम्झौतामा नयाँ प्रावधान थप्ने पक्षमा छन् । यस विषयमा उनले दक्षिण कोरियाली राष्ट्रपति मुन र स्थानीय राजनीतिज्ञसँग छलफल गर्नेछन् ।"
टेलिभिजन स्टेसनमा आक्रमण,"काबुल (बीबीसी) अफगानिस्तानको राजधानी काबुलमा बन्दुकधारी समूहले एक स्थानीय टेलिभिजन स्टेसनमा गरेको आक्रमणमा कम्तीमा दुईको मृत्यु भएको छ । आक्रमणका कारण केही दर्जनौं घाइते भएको बताइएको छ । स्थानीय समसाद टीभीको मुख्यालयमा ग्रिनेडले आक्रमण गरेपछि उनीहरू टेलिभिजनको कार्यालयमा प्रवेश गरेका थिए । आक्रमाणकारीले त्यसलगत्तै अन्धाधुन्ध गोली प्रहार गरेका थिए । आक्रमणको समयमा टेलिभिजन कार्यालयमा १ सयभन्दा बढी कर्मचारी रहेका थिए । काबुल प्रहरी प्रवक्ताका अनुसार मारिनेमा कार्यालयका सुरक्षाकर्मी छन् । प्रहरीले जवाफी कारबाहीमा एक आक्रमणकारी मारिएको पुष्टि गरेका छन् । काबुल प्रहरीले उक्त भवनलाई नियन्त्रणमा लिएको जनाएको छ । आक्रमणपछि टेलिभिजन प्रसारण भने बन्द भएको छ । टेलिभिजन स्टेसनका समाचार निर्देशक अबिद एहसासले भने, यो स्वतन्त्र सञ्चारमाध्यमविरुद्धको आक्रमण हो । तर पनि उनीहरूले कदापि हाम्रो आवाज बन्द गर्न सक्ने छैनन् । टेलिभिजनले स्थानीय पास्टो भाषामा समाचार तथा समाचारमूलक कार्यक्रम प्रसारण गर्दै आएको थियो । अफगानिस्तान पत्रकार तथा सञ्चारकर्मीका लागि विश्वकै जोखिम देशमध्ये पर्छ । अफगान पत्रकार सुरक्षा समितिका अनुसार सन् २०१६ मा अफगानिस्तानमा १३ जना पत्रकारको हत्या भएको थियो । घटनाको इस्लामिक स्टेट (आईएस) ले जिम्मेवारी लिएको छ । हालैका महिनामा अफगानिस्तानको राजधानी काबुलमा तालिवान तथा आईएस विद्रोहीले नियमितजसो आक्रमण गर्दै आएका छन् ।"
भारतीयलाई २७ वर्ष कैद,"वासिङ्टन (बीबीसी) अमेरिकाले आतंकवादी संगठनलाई आर्थिक सहयोग गरेको र एक अमेरिकी न्यायाधीशलाई मार्ने योजना बनाएका भारतीय नागरिकलाई २७ वर्षको जेल सजाय दिइएको छ । ३९ वर्षीय याहया फारुक मोहम्मदले इस्लामिक विद्रोही संगठन अल कायदालाई आर्थिक सहयोग गरेको मुद्दामा सुनुवाइ गरेका न्यायाधीशलाई मार्न आफ्ना साथीलाई १५ हजार अमेरिकी डलर प्रस्ताव गरेका थिए । उनले संघीय न्यायाधीश ज्याक जुहारीलाई अपहरण गरी हत्या गर्ने योजना बनाएका थिए । जुहारीले ओहिवोको जिल्ला अदालतमा एक दशकभन्दा बढी न्यायाधीशका रूपमा काम गरेका थिए । अमेरिकी न्यायाधिवक्ता जस्टिन हर्डम्यानले भने, उसले न्यायाधीश, नागरिक र स्वतन्त्र न्यायपालिकामाथि धावा बोलेकाले नियन्त्रणमा लिइएको थियो । मोहम्मदका साथीले उनलाई सहयोग गर्ने भन्दै एफबीआई अधिकारीसँग भेट गराएपछि उनी पक्राउ परेका थिए । अमेरिकाको ओहिवो राज्यमा बस्ने मोहम्मदले अल कायदा नेता अनवर अल अवलाकीलाई पैसा पठाउने गरेको स्वीकार गरेका थिए । सन् २००२ मा पढ्नका लागि अमेरिका पुगेका मोहम्मदल अमेरिकी युवतीसँग विवाह गरेका थिए । अधिकारीले २०१५ मा अल कायदा नेता अल अवलाकीलाई आर्थिक सहयोग गरेका ४ जनालाई पक्राउ गरेका थिए ।"
चुनाव जिताउन दलबदल,सिन्धुपाल्चोक (कास) चुनावको मिति नजिकिएसँगै चुनावी परिणाम आफ्नो पक्षमा पार्न उम्मेदवारहरू दलबदल गराउन सक्रिय देखिएका छन् । चुनावको मुखैमा कार्यकर्ता तथा मतदाता एउटाबाट अर्को पार्टीमा प्रवेश गर्ने क्रम बढेको छ । चुनावी अभियान लिएर गाउँ पुगेका उम्मेदवारले विपक्षी दलका नेता तथा कार्यकर्ता आफ्नो पार्टीमा प्रवेश गराएर मत बढाउने प्रयासमा देखिएका छन् । गत आइतबार जुगल गाउँपालिकास्थित ढाडेमा भएको सभामा नयाँ शक्तिका केन्द्रीय सदस्य नवीन्द्रकुमार तामाङ कांग्रेसमा प्रवेश गरे । साताअघि चौतारा साँगाचोकगढी नगरपालिकाको सुकुटे बजारमा भएको गठबन्धनको चुनावी कार्यक्रममा वाईसीएलका जिल्ला उपाध्यक्ष गौरव श्रेष्ठ पनि कांग्रेसमा प्रवेश गरे । साताअघि तत्कालीन राप्रपा नेपालका जिल्ला कोषाध्यक्ष रेशम पाख्रिनले वाम गठबन्धनलाई मद्दत गर्ने भन्दै पार्टी परित्याग गरे । स्थानीय तह चुनावमा बलेफी गाउँपालिका अध्यक्ष प्रत्याशी कांग्रेसका डेम्लिङ लामा वाम गठबन्धनमा प्रवेश गरे ।हाल लोकतान्त्रिक र वाम गठबन्धनका सभामा पार्टी प्रवेशको लहर चलेको छ । चुनाव नजिकिइरहँदा दुवै गठबन्धनका उम्मेदवार मतदाता तान्न अन्य दलका कार्यकर्ता प्रवेश गराउने होडबाजीमा छन् ।
कोइरालाको विरासत धान्न रिजाल,"विराटनगर (कास) पहिलोपटक चुनावी मैदानमा उत्रिएका कांग्रेस नेता मीनेन्द्र रिजाल मोरङ क्षेत्र २ मा कोइराला परिवारको गुमेको विरासत फर्काउने प्रयासमा छन् । २०४८ को संसदीयदेखि संविधानसभाको पहिलो चुनावसम्म कांग्रेसले आफ्नो पकड बनाउँदै आएको यो क्षेत्रमा दोस्रो संविधानसभामा भने एमालेले आफ्नो पकड बनायो । यो क्षेत्रमा ०४८, ०५१ र ०५६ को संसदीय चुनावमा कांग्रेसका तत्कालीन सभापति गिरिजाप्रसाद कोइरालाले बाजी मारेका थिए । दोस्रो संविधानसभा चुनावमा एमालेका ऋषिकेश पोखरेलले कांग्रेसका आमोदप्रसाद उपाध्यायलाई ३ सय ५८ मतले हराएर कांग्रेसको किल्ला तोडेका थिए । पहिलो संविधानसभा चुनावमा भने उपाध्यायले जित हात पारेका थिए ।यसपटक कांग्रेसका रिजालका प्रतिस्पर्धी वाम गठबन्धन तर्फबाट एमालेका पोखरेल नै छन् । पोखरेलचाहिँ कोइराला परिवारको यस क्षेत्रको विरासत कांग्रेसमा फर्कन नदिने रणनीतिमा छन् । रिजालको यो पहिलो चुनावी यात्रा हो । यसअघिका दुवै संविधानसभा चुनावमा उनी समानुपातिकबाट सभासद भएका थिए । पूर्वमा रतुवा र पश्चिममा वक्रहा खोलाको चेपुवामा रहेको यस क्षेत्रमा दुवै उम्मेदवारले नदीको कटान र बाढी नियन्त्रणलाई मुख्य चुनावी मुद्दा बनाएका छन् । यी दुई नदीमा हरेक वर्ष आउने बाढीले पूरै क्षेत्र प्रभावित बन्दै आएको छ । कांग्रेसको हातबाट ५ वर्ष यो क्षेत्र गुम्दा विकासका सबै कार्यक्रम ठप्प भएको रिजालको दाबी छ । गिरिजाबाबु र आमोदप्रसादको पालामा जति विकास निर्माणका काम भए त्यसपछि थप केही पनि नभएको उनको आरोप छ । भन्छन्, ५ वर्षमा यो क्षेत्र विकास निर्माणमा संसद् विकास कोषबाहेक अन्य बजेट पुगेको पाइएन ।स्थानीय चुनावमा यो क्षेत्रमा पर्ने २ नगरपालिकाको नेतृत्व कांग्रेसको पोल्टामा परेको छ । रिजालले नदी कटान, बाढी नियन्त्रण, झापासँग जोड्ने रतुवा खोलाको अधुरो पुल निर्माण गर्ने र समग्र क्षेत्रको विकासलाई मुख्य चुनावी मुद्दा बनाएका छन् ।उनका प्रतिस्पर्धी पोखरेलले पनि तिनै मुद्दालाई चुनावी एजेन्डा बनाएका छन् । एक कार्यकाल जनताले दिएको जिम्मेवारी पूरा गरें, उनले भने, यसपालि विकास निर्माणका एजेन्डा लिएर चुनावी मैदानमा आएको छु ।"
निर्धक्क मतदान गर्न पाइन्छ,"सिन्धुपाल्चोक (कास) प्रमुख निर्वाचन आयुक्त अयोधीप्रसाद यादवले प्रतिनिधि र प्रदेशसभा चुनावमा सुरक्षा प्रबन्ध भइसकेकाले मतदाताले निर्धक्कसँग मतदान गर्न पाउने बताएका छन् ।हरेक जिल्लामा सहसचिव नेतृत्वको अनुगमन टोली खटाइसकेका छौं, चौतारा साँगाचोकगढी नगरपालिकाको चौतारा बजारमा सञ्चारकर्मीसँगको भेटमा यादवले भने, छाप्ने क्रममा सुधार गर्नुपरेकाले मतपत्र ल्याउन केही ढिलाइ भएको छ, अन्य सामग्री जिल्ला आउने क्रममै छन् । मंसिर १० र २१ मा हुन गइरहेको चुनावमा प्रतिनिधिसभा, प्रदेश र समानुपातिक गरी तीन मतपेटिका रहनेछन् । चुनावका लागि यादवले थोरै समय भएकाले तीव्र तयारी गरिरहेको उनले बताए ।संघ र प्रान्तको एकैसाथ ३२ जिल्लामा पहिलो चरणमा भइरहेकाले यो चुनाव ऐतिहासिक रहेको उनले सुनाए । उनले राजनीतिमा प्रत्यक्ष देखिएका कर्मचारीलाई चुनावमा नखटाउन प्रजिअ, निर्वाचन अधिकृतलाई निर्देशनसमेत दिए ।"
गठबन्धनबीच प्रतिस्पर्धा,"भोजपुर (कास) अघिल्ला चुनावमा एक्लाएक्लै प्रतिस्पर्धा गर्दै आएका प्रमुख दल कांग्रेस, एमाले, माओवादी केन्द्र र संघीय समाजवादी फोरम नेपाल यसपटक भने गठबन्धन गरेरै चुनावी मैदानमा देखिएका छन् । कांग्रेस नेतृत्वमा फोरम नेपाल र राप्रपाबीच तालमेल गरी लोकतान्त्रिक गठबन्धन बनेको छ । लोकतान्त्रिकको एमाले र माओवादीको बामगठबन्धन संग कडा प्रतिस्पर्धा हुने देखिएको हो । प्रतिनिधिसभामा १ क्षेत्र रहेको भोजपुरमा प्रदेशसभातर्फ २ गरी ३ सिट छन् । प्रतिनिधिसभाका लागि कांग्रेसका उमेशजंग रायमाझी, प्रदेशसभा (क) मा फोरम नेपालका अजम्बर राई काङमाङ र (ख) मा कांग्रेसकै गोविन्द कार्की उठेका छन् ।बाम गठबन्धनले प्रतिनिधिसभाका लागि माओवादी केन्द्रका सुदन राइलाई चुनावी मैदानमा उतारेको छ । प्रदेश (क) बाट एमालेका राजेन्द्र राई र (ख) बाट शेरधन राई उम्मेदवार बनेका छन् । २०१५ मा कांग्रेसले जिते पनि त्यसयताका सबै चुनावमा जित्दै आएका वामपन्थीलाई यसपटक प्रतिष्ठा जोगाउनुपर्ने चुनौती छ । ०४८, ०५१, ०५६ र ०७० को चुनावमा एमाले र ०६४ मा माओवादी विजयी भएका थिए । २०१५ को चुनाव जितेर ३० वर्षसम्म लगातार वामपन्थीलाई जिम्मा दिएको किल्ला फर्काउनुपर्ने कांग्रेस नेतृत्वको लोकतान्त्रिक गठबन्धनलाई चुनौती छ । यसैकारण पनि वामपन्थी गठबन्धनलगत्तै कांग्रेसले अन्य दलसँग सहकार्य जोडेको छ । निर्वाचन आयोगका अनुसार ०७० को संविधानसभा चुनावको मत परिणाम हेर्दा वाम गठबन्धनले ३४ हजार ३ सय ८८ प्राप्त गरेको छ । लोकतान्त्रिक गठबन्धनको २२ हजार ५ सय ५१ मत छ । वाम गठबन्धन ११ हजार ८ सय ३७ मतले अगाडि छ । भर्खरै सम्पन्न स्थानीय तह चुनावको मत परिणम हेर्दा पनि वाम गठबन्धन नै अघि छ । उसको २० हजार १० मत छ । लोकतान्त्रिकको १० हजार ९ सय ८० मत छ । दुई बीच ९ हजार ३० मतको अन्तर छ । दुवै मतपरिणाम हेर्ने हो भने कांग्रेस नेतृत्वको गठबन्धनले मतान्तर घटाउँदै लगे पनि आसन्न प्रतिनिधि तथा प्रदेशसभा चुनाव जित्न निकै कसरत गर्नुपर्ने देखिन्छ ।प्रतिनिधिसभाका लागि लोकतान्त्रिक गठबन्धनबाट कांग्रेसका उमेशजंग र वाम गठबन्धनबाट माओवादीका सुदन छन् । उमेश राजनीतिक अनुभवले खारिएका भए पनि यसअघि चुनाव लडेका छैनन् । सुदनसँग यसअघि २ पटक चुनाव लडेको अनुभव छ । प्रदेश (क) मा लोकतान्त्रिकबाट अजम्बर र वामबाट राजेन्द्र चुनावी प्रतिस्पर्धामा छन् ।"
दलको रोजाइमा पैसावाल उम्मेदवार,"पोखरा पहिलो चरणमा ६ र दोस्रो चरणमा ५ जिल्लामा निर्वाचन तोकिएका ४ नम्बर प्रदेशबाट यसपटक प्रतिनिधि र प्रदेशसभाका लागि उम्मेदवारी दिनेहरू धेरैजना राजनीतिभन्दा फरक पृष्ठभूमिबाट पार्टीको टिकट पाउनेहरू छन् । कतिपय जिल्लामा पैसावाला रोजाइमा परेपछि पार्टीका पुराना कार्यकर्ता उम्मेदवारीको टिकट पाउनबाट वञ्चित भएका छन् । कांग्रेसबाट पोखराको उपमेयर भइसकेका नरेशशंकर पालिखेले यसपटक आश गरे पनि पार्टीबाट टिकट पाएनन् । उनले कास्की क्षेत्र २ को प्रदेशसभा ख मा स्वतन्त्र उम्मेदवारी दिएका छन् । उनको नाम स्थानीय तह निर्वाचनमा पोखरा महानगरको प्रमुखको उम्मेदवारका लागि चर्चामा आए पनि टिकटबाट वञ्चित भएका थिए । यसपटक प्रदेशसभा ख मा पार्टीले विन्दुकुमार थापालाई टिकट दिएपछि आक्रोशित उनले सोही क्षेत्रमा बागी उम्मेदवारी दिएका हुन् । पोखरा उद्योग वाणिज्य संघका निवर्तमान अध्यक्ष भइसकेका थापाको घरजग्गा कारोबारसँगै पोखरा ट्ेरड मलमा लगानी छ । अन्तका बागी लाई सम्झाइबुझाइ र दबाब दिएर मनोनयन फिर्ता गर्न लगाए पनि कास्की कांग्रेसले पालिखेको नाम फिर्ता लिन लगाउन सकेन ।पहिलो चरण मंसिर १० मा मनाङ, मुस्ताङ, म्याग्दी, बागलुङ, लमजुङ र गोरखा तथा दोस्रो चरण मंसिर २१ मा कास्की, स्याङ्जा, पर्वत, तनहुँ र नवलपरासी (सुस्तापूर्व) मा निर्वाचन हुने यो प्रदेशमा १५ लाख ६८ हजार ९ सय २४ मतदाता छन् । यिनले प्रतिनिधिसभाका लागि १८ र प्रदेशसभाका लागि ३६ जनालाई चुन्नेछन् । क्षेत्र १ को प्रदेशसभाका उम्मेदवार एमालेका जिल्ला उपाध्यक्ष मनबहादुर गुरुङको जलविद्युतमा लगानी छ । कास्की १ को प्रदेशसभा क का माओवादी उम्मेदवार दीपक कोइराला पार्टीका जिल्ला सहइन्चार्ज हुन् । उनी राजनीतिसँगै जलविद्युतका लगानीकर्ता पनि हुन् । क्षेत्र ३ ख का प्रदेशसभाका कांग्रेस उम्मेदवार भोजबहादुर भनिने सिकन्दर गुरुङ फ्लोरीकल्चर व्यवसायमा आबद्ध छन् । बागलुङमा प्रतिनिधिसभा सदस्यका एमाले उम्मेदवार सूर्य पाठक एक दशक जापान बसेर फिरेका हुन् । उनी संविधानसभाको दोस्रो निर्वाचनमा पराजित भएयता पार्टीको संगठनमा सक्रिय छन् । प्रदेशसभा क एमाले उम्मेदवार इन्द्रलाल सापकोटा पार्टीका जिल्ला अध्यक्ष हुन् । उनी धौलागिरि प्राविधिक शिक्षालयका अध्यक्ष छन् । प्रदेशसभा सदस्य ख का कांग्रेस उम्मेदवार जितबहादुर शेरचन विद्यार्थी राजनीतिबाट आएका हुन् । उनको बुर्तिबाङमा सामान्य व्यवसाय छ । राजमोका उम्मेदवार टेकबहादुर घर्ती ठेक्कापट्टा व्यवसाय गर्छन् । पर्वतमा प्रतिनिधिसभा सदस्यका उम्मेदवार पदम गिरी पार्टीका जिल्ला अध्यक्ष हुन् । उनको व्यवसाय पोखराको जिरोकिलोमिटरमा न्यु एरा पार्टी प्यालेस छ । प्रदेशसभा क का कांग्रेस उम्मेदवार नवराज गुरुङले राजनीति पनि गर्दै सहीद स्मारक बोर्डिङ स्कुल चलाएका छन् । उनका प्रतिस्पर्धी माओवादीका नेत्र अधिकारी वैदेशिक रोजगारीबाट फर्किएका हुन् । प्रदेशसभा ख का कांग्रेसका उम्मेदवार राजेन्द्र तिवारीको धेरैवटा जलविद्युत् आयोजनामा लगानी छ । रामेछापको लिखुखोला र नुवाकोटको दुग्धेश्वर हाइड्रोपावरमा एकएक करोडको लगानी रहेको उनी आफैं बताउँछन् । पूर्वी नवलपरासीमा प्रतिनिधिसभाका लागि नयाँ शक्तिका उम्मेदवार कृष्ण गौतम इँटा व्यवसायी हुन् । प्रदेशसभा क का माओवादी उम्मेदवार सूर्य न्यौपाने जग्गा कारोबारमा संलग्न छन् ।तनहुँमा वाम गठबन्धनले कांग्रेसका रामचन्द्र पौडेलको प्रतिस्पर्धी उम्मेदवार बनाएका कृष्णकुमार श्रेष्ठ निर्माण सामग्री व्यापारी हुन् । उनको दमौलीमा किसन हार्डवेयर पसल छ । प्रदेशसभा क मा एमाले उम्मेदवार रामबहादुर गुरुङ गलैंचा व्यवसायी हुन् । म्याग्दीमा कांग्रेसको लोकतान्त्रिक गठबन्धनले प्रदेशसभा क मा उम्मेदवार बनाएका भीमप्रसाद गौचन र ख मा एमाले उम्मेदवार नरदेवी पुनको जग्गाको कारोबार छ । पुन भूपू सभासद र भूपू पशुपक्षी राज्यमन्त्री पनि हुन् । गोरखामा क्षेत्र नम्बर १ प्रदेश ख का कांग्रेस उम्मेदवार राजेन्द्र बजगाई राजधानीको होटल सांग्रिलामा क्यासिनो सञ्चालक हुन् । टानका पूर्वमहासचिव उनले ट्ेरकिङ कम्पनी पनि सञ्चालन गरेका छन् । पर्यटन व्यवसायसँगै उनी कार्गो सञ्चालक पनि हुन् । धनाढयका रूपमा परिचित उनी कांग्रेस महासमिति सदस्य हुन् । अघिल्लो महाधिवेशनमा उनी पार्टीको केन्द्रीय सदस्यको उम्मेदवार पनि थिए । पुराना नेता कार्यकर्तालाई पाखा लगाउँदै उनले टिकट पाएकामा केही कार्यकर्ता असन्तुष्ट छन् ।क्षेत्र नम्बर २ प्रदेश ख का कांग्रेस उम्मेदवार प्रकाशचन्द्र दुवाडी एनआरएन हुन् । जापानमा व्यापार व्यवसाय गर्दै उनी समाजसेवामा लागेका थिए । गोरखाका सामुदायिक विद्यालयमा छात्रवृत्ति वितरण गर्दै राजनीतिमा सक्रिय भएका हुन् । जापान र बैंककलगायतमा होटलमा लगानी गरेका उनले काठमाडौं र चितवनमा घरजग्गाको कारोबार पनि गर्दै आएका छन् ।लमजुङको प्रदेशसभा क कांग्रेस उम्मेदवार गर्जबहादुर गुरुङ बेलायती लाहुरे हुन् । पार्टीको महाधिवेशन प्रतिनिधि रहेको उनी अवकाशप्राप्त जीवनमा उनी घरजग्गा कारोबारमा संलग्न छन् । स्याङ्जामा क्षेत्र १ का लागि वाम बठबन्धनबाट प्रतिनिधिसभा उम्मेदवार एमालेका नारायण मरासिनी बोर्डिङ स्कुल सञ्चालक हुन् । उनी रोशनी बोर्डिङ स्कुलका निर्देशक छन् । उक्त क्षेत्रको प्रदेशसभा ख का उम्मेदवार एमाले जिल्ला अध्यक्ष मीनप्रसाद गुरुङ बैंकर्स हुन् । उनी मुक्तिनाथ विकास बैंकका सञ्चालक समिति अध्यक्ष हुन् ।मनाङबाट प्रतिनिधिसभाका लागि कांग्रेस उम्मेदवार पूर्वमन्त्री टेकबहादुर गुरुङ म्यानपावर सञ्चालक हुन् भने एमाले उम्मेदवार पोल्देन छोपाङ गुरुङ होटल व्यवसायी हुन् । राजधानीको ठमेलमा दुई दशकभन्दा बढी समय होटल सञ्चालन गरेका पोल्देनले यतिबेला करिब १७ करोडको लागतमा माथिल्लो मनाङमा स्याउ खेती र होटल सञ्चालन गरेका छन् । मुस्ताङमा प्रतिनिधिसभाका लागि एमाले उम्मेदवार प्रेमप्रसाद तुलाचन निर्माण व्यवसायी हुन् । लामो समयदेखि सडक र पुल निर्माणको ठेक्का लिँदै काम गर्दै आएका उनको कम्पनीले अहिले पनि माथिल्लो मनाङमा पुल निर्माणको काम गरिरहेको छ । प्रदेशसभा क का कांग्रेस उम्मेदवार निक्युर गुरुङको मुक्तिनाथमा होटल छ भने प्रदेशसभा ख का एमाले उम्मेदवार इन्द्रधारा विष्टको लोमान्थाङमा चिनियाँ सामान बिक्रीको व्यवसाय छ ।"
कमोडिटी एक्सचेन्ज पाँच वर्ष बेच्न नपाइने,"काठमाडौं वस्तु विनिमय (कमोडिटी) बजार सञ्चालन अनुमति पाएको पाँच वर्षसम्म कम्पनी बिक्री गर्न नपाइने भएको छ । धितोपत्र बोर्डले तयार पारेको वस्तु विनिमय बजारसम्बन्धी नियमावलीमा यस्तो उल्लेख छ । पाँच वर्षपछि पनि कम्पनी बिक्री गर्दा बिक्रेता र क्रेता दुवैले नियामक निकाय धितोपत्र बोर्डबाट पूर्वस्वीकृति लिनुपर्ने व्यवस्था छ । बोर्डले मंगलबार आयोजना गरेको कमोडिटी बजार नियमावलीसम्बन्धी अन्तरक्रिया कार्यक्रममा यस्तो जानकारी दिएको हो । प्रस्तावित नियमावलीमा कमोडिटी ब्रोकरको चुक्ता पुँजी कम्तीमा २ करोड हुनुपर्ने व्यवस्था गर्न लागिएको छ । ब्रोकर कम्पनीको चुक्ता पुँजी यति नै बनाउने अन्तिम निर्णय नभए पनि धितोपत्र ब्रोकरसरह नै बनाउने विषयमा सहमति भएको स्रोतले बताएको छ । कमोडिटी एक्सचेन्ज कम्पनीको चुक्ता पुँजी भने ऐनमै तोकिएको छ । जसमध्ये एक्सचेन्ज कम्पनीको चुक्ता पुँजी न्यूनमत ५० करोड रुपैयाँ हुनुपर्छ । नियमावली निर्माणको काम अन्तिम चरणमा रहेकाले यसै साता सञ्चालक समितिमा पेस गरिने बताइएको छ । बोर्डबाट पारित भएपछि स्वीकृतिका लागि अर्थ मन्त्रालय पठाउनुपर्छ । नियमावलीमा एक्सचेन्ज र ब्रोकर कम्पनीका प्रमुख कार्यकारीहरूको योग्यता पनि तोकिएको छ । नयाँ व्यवस्थाअनुसार ब्रोकर कम्पनीमा प्रमुख कार्यकारी अधिकृत हुन न्यूनमत स्नातक पास हुनुपर्ने छ । यस्तै एक्सचेन्ज कम्पनीमा प्रमुख कार्यकारी अधिकृत हुनका लागि स्नाकोत्तर पास हुनुपर्ने व्यवस्था नियमावलीले गरेको छ । योग्यतासम्बन्धी व्यवस्था ऐनमा पनि थियो । बोर्डले त्यसलाई थप प्रस्टयाएको हो । योग्यता पूरा नगरेको व्यक्तिले सेयर स्वामित्व लिन नसक्ने, सेयर स्वामित्व लिएको व्यक्तिले सेयर हस्तान्तरण गर्न चाहेमा बोर्डको पूर्वस्वीकृति लिनुपर्ने, सेयर खरिद गरिलिनेको योग्यता पूरा भएको विवरण पेस गर्नुपर्ने, वस्तु विनिमय बजारको सेयर जफत गरिएमा सो सेयरलाई बोलकबोलबाट बिक्री गर्नुपर्नेलगायत व्यवस्था पनि प्रस्तावित ऐनमा छ ।नियमावलीका अनुसार वस्तु विनिमय गर्ने कम्पनीले फरकफरक क्षेत्रबाट सञ्चालक नियुक्त गर्नुपर्नेछ । कारोबार तथा ग्राहकको यथार्थ र दुरुस्त अभिलेख राख्नुपर्ने, संस्थाले वार्षिक, अर्धवार्षिक तथा त्रैमासिक रूपमा विवरण पेस गर्नुपर्ने, संवेदनशील सूचना तथा बोर्डले तोकिदिएका सूचना तुरुन्त दिनुपर्ने, नियमित लेखा परीक्षण गराउनुपर्ने तथा उक्त प्रतिवेदन बोर्डमा पेस गर्नुपर्ने व्यवस्था नियमावलीमा छ । विधेयकमा कमोडिटी एक्सचेन्ज पब्लिक लिमिटेड कम्पनी हुनुपर्ने व्यवस्था छ । स्वदेशी व्यक्ति तथा संस्थाले कमोडिटी एक्सचेन्ज कम्पनीमा ५ प्रतिशतभन्दा बढी सेयर किन्न नपाउने व्यवस्था ऐनमा छ । यसले कमोडिटी एक्सचेन्ज ठूलो कम्पनीका रूपमा स्थापित हुनुपर्ने र कम्पनीमा कुनै एक व्यक्ति वा संस्थाको एकाधिकार हुनबाट रोक्ने देखिन्छ । तर, विदेशी रणनीतिक साझेदारलाई भने चुक्ता पुँजीको ५१ प्रतिशतसम्म सेयर स्वामित्व लिन सक्ने छुट छ । विदेशी पुँजी, सीप तथा प्रविधिको प्रयोग गरी वस्तु विनिमय बजार सञ्चालन गर्ने प्रयोजनका लागि रणनीतिक साझेदारका रूपमा विदेशी लगानीकर्ताले त्यस्तो कम्पनीको चुक्ता पुँजीको बढीमा ५१ प्रतिशतसम्म सेयर लिन सक्नेछ, ऐनमा उल्लेख छ ।विधेयकले यो बजार नियमनको अधिकार धितोपत्र बोर्डलाई दिएको छ । बजार नियमनका लागि नियामक निकायलाई सशक्तीकरण गर्न हदैसम्मको अधिकार बोर्डले पाएको छ । कारोबारको सम्पूर्ण जिम्मेवारी कम्पनीको हुनुपर्ने छ । बोर्डले संस्थालाई विभिन्न अवस्थामा भएको नोक्सान भराई ५० लाखसम्मको जरिवाना गर्न सक्नेछ । यसैगरी कम्पनीहरूले कानुन विपरीत काम गरेमा कसुर र सजायको हकमा पाँच वर्षसम्मको कैद, बिगो भराउने र १० लाख रुपैयाँसम्म जरिवाना हुने व्यवस्था ऐनमा छ । सञ्चालनमा आएको ११ वर्षपछि गत भदौमा कमोडिटिज (वस्तु) बजारसम्बन्धी कानुन आएको हो । गत भदौ १४ गते वस्तु बजार सम्बन्धमा व्यवस्था गर्न बनेको विधेयक २०७३ व्यवस्थापिका संसदबाट पारित भएपछि पहिलोपटक कमोडिटिज बजारसम्बन्धी कानुन बनेको थियो । सरकारले यसअघि नै कमोडिटी बजार निमयनको जिम्मा धितोपत्र बोर्डलाई दिइसकेको छ । यसैकारण विधेयक पारित भएसँगै बोर्डले नियमावली बनाउन थालेको हो । औपचारिक रूपमा करिब ११ वर्षअघि देखि नेपालमा कमोडिटी बजारको सुरुवात भएको हो । २०६३ मंसिर २८ गते (सन् २००६ डिसेम्बर १४ तारिक) कमोडिटी एन्ड मेटल एक्सचेन्ज नेपाल (कोमेन) ले पहिलोपटक कमोडिटी कारोबार सुरु गरेको थियो । त्यसपछि थप ८ वटा कम्पनी सञ्चालनमा आए । कानुनको अभावमा त्यतिबेला कमोडिटी बजारको नियमन तथा अनुगमन हुन सकेन । कम्पनीहरूले मनपरी ढंगले कारोबार सञ्चालन गर्दै आएका थिए । यसकारण सर्वसाधारणको ठूलो रकम डुब्यो ।"
साउदीबाट १२ जनाको उद्धार,"काठमाडौं (कास) साउदी अरबबाट १२ जना नेपालीको उद्धार भएको छ । पाँचजना टिकटको प्रतीक्षामा छन् ।साउदीको जेद्धास्थित नेपाली महावाणिज्य दूत, नेपाली साझा मञ्च र पीडितका परिवारका सदस्यको निरन्तर प्रयासपछि ती पीडितलाई नेपाल ल्याउन सकिएको हो । पीडितलाई म्यानपावर कम्पनीले टिकट उपलब्ध गराएको छ । वैदेशिक रोजगार विभागले कामदारको उद्धार नभएसम्म खाना र बस्ने व्यवस्था गर्न दबाब दिएपछि पछिल्लोपटक म्यानपावर कम्पनी निकै दबाबमा परेका थिए । अलपत्र १७ जना युवामध्ये ११ जना इमास्को नेपाल, ५ जना नाइल ओभरसिज र एकजना आरपी इन्टरनेसनलबाट पठाइएका थिए । पीडितका अनुसार उनीहरूलाई एजेन्ट ईश्वर राना, विकास गुरुङ, उदयराज ढकाल, भीम कोइराला, चिजकुमार श्रेष्ठ, अनील गुरुङ, चित्रबहादुर सिञ्जाली, लीलामणि श्रेष्ठ र आशा लामा हुन् । पीडितहरू यान्बुमा असुरक्षित भएपछि सुरक्षा र न्याय खोज्दै जेद्धा आइपुगेका थिए । जेद्दामा विष्णु न्यौपाने, बालकुमार राई, अञ्जन पोखरेल, राधाराम घिमिरे, ध्रुव रिजाल, चेतनाथ निरौला र मीन गुरुङले खाना र बासस्थानका लागि सहयोग गरेको नेपाली साझा मञ्चका अभियन्ता महेश श्रेष्ठले बताए । दूतावासको कार्यालयभित्र बास बस्न नमिलेपछि उनीहरूलाई एक सातासम्म बालकुमार राईले आफू काम गर्ने कम्पनीमा लगेर राखेका थिए । त्यसपछि दूतावासले कार्यालय भवनभित्रै बासको प्रबन्ध मिलाएको थियो । उनीहरूलाई उद्धार गरी पठाउन कार्यबाहक महावाणिज्यदूत रेवतीरमण पौडेल र सहचारी मनहरि दंगालले मदिनास्थित उच्च कोर्टमा बहस गरेका थिए । यान्बु लेबरकोर्टले समेत श्रमिकहरूको पक्षमा बोलेको भए पनि मदिना उच्च कोर्टले कम्पनी र कामदारका बीचमा एक महिनाभित्रमा सहमति गर्न समय दिएपछि ६ हजार रियाल लिएर मात्रै भिसा लगाउने अडान लिएको कम्पनीले कुनै पनि प्रकारको रकम नलिई एक्जिट भिसा दिन बाध्य भयो । पीडित बाबुराम रेग्मीका अनुसार म्यानपावर व्यवसायी शमशेर गुरुङले उनीहरूको लागत खर्च पनि फिर्ता गर्ने वचन दिएका छन् । साउदी अरब आएदेखि ४ महिनाको आंशिक तलब र ९ महिनाको पूरा तलब नपाएका उनीहरूले लेबरकोर्ट गुहार्दा भगौडा बनाउन र जेल हाल्न अनेकपटक कम्पनीले षड्यन्त्र गरेको अभियन्ता श्रेष्ठले बताए ।कम्पनीले १७ जनालाई एक्जिट भिसा दिए पनि तलब भने दिएन । पीडित हुने कामदारमा श्यामबहादुर गुरुङ नुवाकोट, नन्दबहादुर तिमिल्सिना मोरङ, रविन्द्रविक्रम चन्द कञ्चनपुर, जमलउद्दिन मियाँ सुनसरी, भुवन श्रेष्ठ खोटाङ, प्रेमकुमार वाइबा सिन्धुली, देवबहादुर कुशवाहा रौतहट, अमरबहादुर रौतहट, दामोदर पन्थी लमजुङ, विष्णुबहादुर मल्ल पर्वत, ऋषि गिरी लमजुङ, हर्कबहादुर तामाङ धादिङ, फुलकुमार यादव सिराहा, बाबुराम रेग्मी उदयपुर, रमेश श्रेष्ठ सुनसरी र भरत राना काभ्रे रहेका छन् । नेपालबाट एक हजार साउदी रियाल र खानबस्न दिने सम्झौतामा साउदी अरबको यान्बुस्थित सादअल अल अमिद कम्पनीले ल्याएर तीन महिनासम्म २ सय रियाल र त्यसपछि मासिक आठ सय रियाल र खान बस्न दिने सर्तमा काम लगाएको थियो ।नौ महिनासम्म पनि तलब नदिएपछि उनीहरू ७ महिनाअघि श्रम अदालत गुहार्न पुगेका थिए । यान्बु श्रम अदालत कम्पनीलाई चारपटकसम्म बोलाउँदा पनि नआएपछि कारोबार रोक्का गरेर मुद्दा माथिल्लो कोर्ट मदिनामा पठाएको थियो । सोही कम्पनीमा १७ जना पीडितहरूबाहेक १ सय ५० बढी नेपालीहरू रहेका छन् । उनीहरूलाई विभिन्न स्थानमा छुट्टाछुट्टै काममा लगाएर उनीहरूको पनि श्रमशोषण गरिएको छ । उनीहरूले आफूहरूलाई फसाइएको थाहा पाई तत्कालै दूतावासमा सम्पर्क गरेर जानकारी गराउनुका साथै नेपालमा महानगरीय प्रहरी अपराध महाशाखामा उजुरीसमेत पठाएका थिए ।"
रोकिएन नेप्सेको गिरावट,"काठमाडौं (कास) सेयर कारोबार मापक नेप्से मंगलबार ८९७ अंकले घटेको छ । तिहार बिदापछि मंगलबारसम्म १२ दिन सेयर बजारमा कारोबार भएको छ । तीमध्ये एक दिनबाहेक बाँकी ११ दिन नेप्से घटेको छ । उक्त अवधिमा नेप्से करिब साढे ८७ अंकले घटेको छ । कात्तिक ५ गते १ हजार ५ सय ७१९२ विन्दुमा रहेको नेप्से मंगलबारसम्म १ हजार ४ सय ८४४५ मा झरेको छ । बैंक तथा वित्तीय संस्थाको पहिलो त्रैमासिक वित्तीय विवरण सन्तोषजनक नभएकाले लगानीकर्ताको मनोबल घटेको विज्ञहरू बताउँछन् । करिब ५ हजार १ सय कारोबारबाट १ सय ५९ कम्पनीका ११ लाख २९ हजार २ सय ९ कित्ता सेयर किनबेच भए । ती कारोबारबाट ४२ करोड ४४ लाख रुपैयाँ बराबरको सेयर कारोबार भयो । सेयर बजारको आकार देखाउने कुल बजार पुँजीकरण पनि घटेर १७ खर्ब २३ अर्ब रुपैयाँमा सीमित भएको छ । कारोबारमा आएकामध्ये ४५ कम्पनीको सेयर मूल्य बढयो, ९४ कम्पनीको घटयो र बाँकी २० कम्पनीको सेयर मूल्य स्थिर छ ।मंगलबार व्यापारबाहेक सबै समूहको परिसूचक घटेको छ । व्यापार समूहको परिसूचक ०२६ प्रतिशतले सकारात्मक देखियो । तर, बैंकिङ, विकास बैंक, बिमा, माइक्रोफाइनान्स, होटल, जलविद्युत्, वित्त र अन्य समूहको परिसूचक ऋणात्मक रहेको नेप्सेले जनाएको छ ।"
धान पोहोरभन्दा सस्तो,"गुलरिया गेरुवा गाउँपालिका ६ का फत्ते थारू गत वर्ष मध्यम मकवाना धान प्रतिक्विन्टल २ हजार ५ सय रुपैयाँमा बिक्री गर्दा निकै खुसी भएका थिए । यस वर्ष धान बेच्न लैजाँदा २ हजार रुपैयाँमा बेच्न बाध्य भए । उनी मात्र होइन, कर्णाली नदीले घेरिएको राजापुर क्षेत्रका किसानहरू निकै कम मूल्यमा व्यवसायीलाई धान बेच्न बाध्य भएको बताउँछन् । नेपाल खाद्य संस्थानअन्तर्गत आधुनिक धान चामल कारखाना राजापुरले समयमै धानको समर्थन मूल्य कायम नगरेकाले स्थानीय किसान मर्कामा परेका हुन् । संस्थानले समर्थन मूल्य कायम नगरेकाले उनीहरू सस्तोमा व्यापारीलाई धान बेच्न बाध्य भएको गुनासो पोखेका छन् । हरेक वर्ष कात्तिकको पहिलो साता धानको मूल्य कायम गर्नुपर्नेमा केन्द्रको लापरबाही र खाद्य संस्थानको हेलचेक््रयाइँले स्थानीय किसान व्यवसायीबाट ठगिँदै गएका छन् ।राजापुर, पाताभार, मानपुर टपरालगायतका बजारमा व्यापारीले किसानबाट मोटो धान १ हजार ८ सयदेखि १ हजार ८ सय ५० सम्ममा खरिद गर्दै आएका छन् । यसैगरी मकवाना धान २ हजारमा बिक्री गरेको पाताभारका किसान वीरबल थारूले बताए । मसिनो धानको खरिद बिक्री नभएको व्यवसायी बताउँछन् । संस्थानले ढिलासुस्ती गरेका कारण पछि तोकिने धानको मूल्यले कर्मचारी मोटाउने किसानको बुझाइ छ । लक्ष्य पूरा गर्न संस्थानले व्यवसायीबाट खजडा धान सस्तोमा खरिद गर्ने गरेको आरोप किसानको छ । किसानको हित गर्नुपर्ने संस्थान अहिले व्यवसायीमुखी बन्दै गएको राजापुरका किसान निर्मल थारू बताउँछन् । केन्द्रले धानको मूल्य तोक्नुपर्ने भएकाले स्थानीयस्तरबाट गर्न नसक्ने खाद्य संस्थान राजापुरका प्रमुख भोजराज पाण्डेले बताए । धान खरिदका लागि केन्द्रको निर्देशनको पर्खाइमा छौं, उनले भने, गत वर्ष ढिलाइ भएका कारण मंसिर दोस्रो साता धानको मूल्य कायम भएको हो । स्थानीयस्तरमा धान खरिदका लागि जिल्लामा प्रमुख जिल्ला अधिकारीको संयोजकत्वमा कृषि विकास कार्यालयका प्रतिनिधि, भौरा टप्पु कृषक समन्वय समितिका प्रतिनिधि, संस्थानका प्रमुख रहेको धानको मूल्य निर्धारण समिति छ । प्रजिअ नारायण भट्टराईले केन्द्रले तोकेपछि मात्र भाउ निर्धारण गर्न मिल्ने बताए । उद्योग वाणिज्य संघका सचिव कृष्ण रेग्मीले भारतमा असारमै धानको मूल्य निर्धारण गरेका कारण किसानलाई फाइदा हुने गरेको बताए । संस्थानले विगत एक दशकयता मंसिरको अन्तिम साता धानको मूल्य कायम गर्छ, उनले भने, जसले गर्दा किसान मर्कामा पर्दै आएका छन् । संस्थानले धानको मूल्य तोक्नुको सट्टा व्यवसायीले आफूखुसी निर्धारण गर्नु विडम्बना भएको किसान राधेश्याम थारू गुनासो पोख्छन् । कात्तिक पहिलो साता धानको भाउ निर्धारण हुनुपथ्र्याे, उनले भने, किसानलाई समस्या परेको समय धान बिक्री गर्न नपाउँदा बाध्यताबस सस्तोमा व्यपारीलाई बेच्न बाध्य छन् ।खरिद प्रक्रिया ढिलो भए किसानले व्यापारीलाई धान बिक्री गरे लक्ष्य पूरा नहुने संस्थानका कर्मचारी बताउँछन् । करिब तीन लाख क्विन्टल क्षमता भएको कारखाना अहिले धान खरिदबिक्री नहुँदा सुनसान छ । जिल्लाको राजापुर नगरपालिकासहित एक गाउँपालिकामा वार्षिक १ अर्ब रुपैयाँभन्दा बढीको धान उत्पादन हुने गरेको कृषि विकास कार्यालयका वरिष्ठ कृषि विकास अधिकृत पर्शुराम राउतले बताए ।"
लबिम मलमा वाइवाई सिटी,काठमाडौं (कास) चौधरी ग्रुपले नेपालमा पहिलोपटक वाइवाई सिटी सञ्चालनमा ल्याएको छ । ग्रुपअन्तर्गतको सीजी रिटेल प्रालिले ललितपुरको लबिम मलमा क्विक सर्भिस रेस्टुरेन्ट (क्यूएसआर) का रूपमा वाइवाई सिटी को आउटलेट सञ्चालनमा ल्याएको जारी विज्ञप्तिमा उल्लेख छ । ग्रुपका प्रबन्ध निर्देशक निर्वाणकुमार चौधरीले उक्त आउटलेटको सोमबार उद्घाटन गरेको जनाइएको छ । भारत र नेपालमा गरी वाइवाई सिटी का १४ आउटलेट पुगेको विज्ञप्तिमा छ ।
सिटिजन्स हल्दीबारीमा,"काठमाडौं (कास) सिटिजन्स बैंक इन्टरनेसनलले झापाको हल्दीबारीमा शाखा खोलेको छ । योसँगै बैंकका ६५ शाखा, ६२ एटीएम काउन्टर र ९७ शाखारहित बैंकिङ सेवा पुगेको जारी विज्ञप्तिमा उल्लेख छ ।"
दैनिक सवा ६ करोडको चामल आयत,"काठमाडौं देशवासीले खानाका लागि खपत गर्ने मुख्य अन्न चामल आयातमा ठूलो रकम बाहिरिने गरेको छ । राष्ट्र बैंकको तथ्यांकअनुसार चामल खरिद गर्न मुलुकबाट दैनिक सवा ६ करोड रुपैयाँ बाहिरिने गरेको हो । आर्थिक वर्ष २०७४७५को अघिल्लो दुई महिनामा ३ अर्ब ७० करोड रुपैयाँको चामल आयात भएको छ । यो अघिल्लो वर्षको सोही अवधिको तुलनामा ३२ दशमलव २ प्रतिशतले बढी हो । आर्थिक वर्ष २०७३७४ को अघिल्लो दुई महिनामा २ अर्ब ८० करोड रुपैयाँको चामल आयात भएको थियो । कृषि मन्त्रालयका सहप्रवक्ता शंकर सापकोटाले चाडबाडको महिना भएकाले आयात वृद्धि भएको बताए । दुई महिनामा नेपालीको चाडबाड पर्छ । चाडपर्वमा सबैले मिठो भात रोज्ने हुँदा आयात स्वाभाविक हो, उनले भने । मन्त्रालयका अनुसार गत वर्ष ५२ लाख ३२ हजार टन धान उत्पादन भएको थियो । यसबाट कुटानी गरी करिब ३१ लाख टन चामल उपभोगका लागि उपलब्ध बनाइएको थियो । मुलुकमा चामलको वार्षिक माग ३५ लाख टन हो । बाँकी ४ लाख टन आयातमै निर्भर रहने सापकोटाले बताए । धान उत्पादनमा केही वृद्धि भएकाले आयात दर बिस्तारै घट्ने उनले दाबी गरे । केही वर्षयता धान उत्पादनमा धेरै सुधार भएको छ, उनले, चामलको आयात दर बिस्तारै घटाउँछौ । मन्त्रालयको दाबी विपरीत चामलको आयात बर्सेनि बढदै गएको छ । राष्ट्र बैंकको तथ्यांकअनुसार २०७२७३ को अघिल्लो दुई महिनामा २ अर्ब ३८ करोड रुपैयाँको आयात भएको थियो । यो मूल्यको चामल भारतबाट आयात भएको हो । जानकारहरूका अनुसार अवैध रूपमा पनि ठूलो परिमाणमा चामल आयात हुन्छ । मागअनुसार पर्याप्त मात्रामा उत्पादन हुन नसक्दा आयात बर्सेनि बढेको विज्ञ बताउँछन् । मुलुकभित्र धान उत्पादन गर्ने क्षमता भए पनि अधिकांश जमिन बाँझै छ । जसले गर्दा आयातमा निर्भर हुनुपरेको उनीहरूको भनाइ छ । आयात बढ्नुको मुख्य कारण नै उत्पादन हुन नसक्नु हो, पूर्व वाणिज्य सचिव पुरुषोत्तम ओझाले भने । भारतबाट सहज रूपमा आयात हुन नसक्दा जोखिम बढ्ने उनले बताए । यसका लागि सरकारले उत्पादन बढाउन खाद्य सुरक्षालाई प्राथमिकतामा राख्ने रणनीतिसहितको बृहत् कार्यक्रमहरू सर्वजनिक गर्नुपर्ने उनले बताए । घाटा कम गर्ने गरी रणनीति सर्वजनिक हुन जरुरी छ । अत्यावश्यक खाद्यवस्तुको उत्पादनमा विशेष कार्यक्रम घोषणा गर्नुपर्छ, ओझाले भने । सरकारले खाद्यवस्तुको समर्थन मूल्य तोक्नुपर्ने उनले बताए ।जानकारहरूका अनुसार खेतीयोग्य जमिनहरू घडेरीमा परिणत भएकाले पनि उत्पादन हुन नसकेको हो । कृषि मन्त्रालयको तथ्यांकअनुसार मुलुकमा २७ लाख हेक्टर जमिनमा कृषि कर्म हुन्छ । १५ लाख ५२ हजार हेक्टर जमिनमा धान खेती हुन्छ । तीमध्ये करिब ५९६० हजार हेक्टर जमिन घडेरीका कारण क्षति भएको मन्त्रालयको अनुमान छ । यसरी खेतीयोग्य जमिन नै मासिँदा आयात बढेको ओझाको दाबी छ । खेतीयोग्य जमिनहरू घडेरी बनाएर बिक्री गर्नेलाई निरुत्साहित गर्नुपर्ने उनले बताए । मन्त्रालयका सहप्रवक्ता सापकोटाले राजमार्गको आसपासमा केही जमिन प्लटिङ भए पनि उत्पादनमा खासै असर नगर्ने दाबी गरे । मुलुकमा मध्यपहाडी जिल्लाको भक्तपुर, तराईको बारा, झापा, मोरङमा बढी उत्पादन हुन्छ । कृषकले समयमै बीउ नपाउनु र मलको समस्याले उत्पादन बढ्न नसकेको जानकारहरू बताउँछन् । विज्ञहरूका अनुसार भारत र चीनमा कृषिजन्य वस्तुमा धेरै अनुदान दिइएको हुन्छ । नेपालमा त्यस्ता सुविधा न्यून छ । प्रविधिमा पनि नेपाल धेरै पछाडि छ । जसले गर्दा विदेशी उत्पादनको तुलनामा स्वदेशी महँगो पर्न जान्छ । कृषि उत्पादनमा सरकारले अनुदान बढाए विदेशी उत्पादनसँग प्रतिस्पर्धा गर्न सजिलो हुने उनीहरूको भनाइ छ । १ अर्ब ९१ करोडको तरकारीतरकारीको आयात पनि बर्सेनि बढदै गएको छ । चालु आर्थिक वर्षको पहिलो दुई महिनामा १ अर्ब ९१ करोड लाख रुपैयाँको तरकारी आयात भएको छ । यो अघिल्लो वर्षको सोही अवधिको तुलनामा १९ दशमलव २ प्रतिशतले बढी हो । २०७३७४ को अघिल्लो दुई महिनामा १ अर्ब ६० करोड रुपैयाँको आयात भएको थियो । तरकारी मुख्यत: भारतबाट आयात हुन्छ ।"
सेयर बजारमा अनलाइन प्रणाली अर्को वर्ष,"काठमाडौं नेपाल स्टक एक्सचेन्ज (नेप्से) ले ल्याउन लागेको पूर्ण स्वचालित अनलाइन कारोबार प्रणाली यो वर्ष नआउने भएको छ । नेप्से र सफ्टवेयर प्रदान गर्ने कम्पनी वाइको लिमिटेडबीच १४ महिनाभित्र परियोजना सम्पन्न गर्ने सम्झौता भए पनि यसै वर्ष आउने सम्भावना न्यून भएको हो । सम्झौताअनुसार वाइकोले ०७५ असारसम्मको समय पाएको छ । अनलाइन कारोबार प्रणाली निर्माण प्रक्रिया र नेप्सेको गतिविधिबारे जानकारी दिन मंगलबार आयोजित पत्रकार सम्मेलनमा प्रमुख कार्यकारी अधिकृत चन्द्रसिंह साउदले निर्धारित समयभित्रै अनलाइन प्रणाली आउने दाबी गरे । यसअघि नेप्सेका पूर्वकार्यकारी अधिकृत सीताराम थपलियाले कात्तिक २१ गते देखि अनलाइन कारोबारको परीक्षण कारोबार सुरु हुने र त्यसको दुई महिनापछि नियमित रूपमा अनलाइन कारोबार गर्न सकिने बताएका थिए । थपलियाले आफ्नो कार्यकाल सकिन लाग्दै गर्दा पत्रकार सम्मेलनमार्फत यस्तो जानकारी दिएका थिए । तर, नयाँ कार्यकारी प्रमुखले आफ्नो पहिलो पत्रकार सम्मेलनमै यो वर्ष अनलाइन प्रणाली ल्याउन नसकिने बताएका हुन् । यसअघिका कार्यकारी प्रमुखको भनाइ उद्धृत गर्दै कात्तिक २१ गतेदेखि अनलाइन कारोबार सुरु हुने कुरा मैले पनि पत्रपत्रिकामार्फत पढेको हुँ, उनले भने, सम्झौतामा १४ महिनाभित्र काम पूरा गर्ने भनिएको रहेछ । यसकारण तोकिएको समयभित्र अनलाइन कारोबार प्रणाली ल्याउने हाम्रो प्रयास रहनेछ । सम्झौताअनुसार ०७४ वैशाख ६ गते काम सुरु भएकाले त्यसको १४ महिनाभित्र (०७५ असार भित्र) कम्पनीले नेप्सेलाई प्रणाली उपलब्ध गराउने उनले बताए । तीव्र रूपमा काम अघि बढेकाले तोकिएको निर्धारित समयमै अनलाइन ल्याउने उनले बताए । अनलाइन प्रणालीका लागि आवश्यक हार्डवेयर नेप्सेले प्राप्त गरिसकेको छ । सम्झौताअनुरूप चरणबद्ध रूपमा गर्नुपर्ने भुक्तानी पनि नेप्सेबाट भएको छ । नेप्सेमा कार्यकारी प्रमुख नहुँदाको अवस्थामा अनलाइन प्रणाली कार्यान्वयन गर्ने सन्दर्भमा केही शिथिलता आएको भए पनि अहिले यो कार्यले गति लिएको साउदले बताए । यसैगरी सेयर दलालहरूको कार्यक्षेत्र विस्तारका लागि आवश्यक कानुन निर्माण गर्ने, गैरआवासीय तथा विदेशी लगानीकर्तालाई बजारमा भित्र्याउने, मार्जिन कारोबार सञ्चालनमा ल्याउने, संस्थागत सुशासन र सूचना प्रभावलाई प्रभावकारी बनाउने, वित्तीय साक्षरताका लागि विशेष कार्यक्रम गर्नेलगायत योजना रहेको नेप्सेले जनाएको छ ।"
शाह सेन्चुरी बैंकमा,काठमाडौं (कास) अनील शाह सेन्चुरी बैंकको प्रमुख कार्यकारी अधिकृत नियुक्त भएका छन् । बैंक सञ्चालक समितिले शाहलाई जनवरी १ देखि लागू हुने गरी नियुक्त गरेको जारी विज्ञप्तिमा उल्लेख छ । स्टान्डर्ड चार्टर्ड बैंक नेपालबाट करियर सुरु गरेको शाह नबिल र मेगामा प्रमुख कार्यकारी थिए ।
देव बैंकको सहयोग,"काठमाडौं (कास) रोटरी करुणालय वृद्धाश्रम, देवघाटलाई देव विकास बैंकले १ लाख ५० हजार रुपैयाँ सहयोग गरेको छ । संस्थागत सामाजिक उत्तरदायित्व कार्यक्रमअन्तर्गत उक्त सहयोग प्रदान गरिएको जारी विज्ञप्तिमा उल्लेख छ ।"
कोरियाबाट रेमिटयान्स सहज बनाउँछौ,सोल (कास) दक्षिण कोरियाबाट वैधानिक रूपमा नेपाल पैसा पठाउने माध्यम रेमिटयान्सको कार्यालय खोल्न चाहनेलाई नेपाल सरकारले सहयोग गर्ने राष्ट्र बैंकका गभर्नर चिरन्जीवी नेपालले बताएका छन् । सोमबार सोलमा नेपाली दूतावासले आयोजना गरेको अन्तरक्रिया कार्यक्रममा गभर्नर नेपालले कोरियाको केन्द्रीय बैंकसँग रेमिटयान्स कारोबारका लागि छलफल भएको जानकारी दिए । दक्षिण कोरियामा फस्टाउँदो हुन्डीका कारण नेपाल भित्रिने रेमिटयान्स न्यून भएपछि नेपाल सरकार गम्भीर भएको बताउँदै नेपालले थप रेमिटयान्सका कार्यालय खोल्न चाहनेलाई आहवान गरेका हुन् । उनले कोरियामा रहेका नेपालीहरूलाई वैधानिक रूपमा रकम नेपाल पठाउन आग्रह पनि गरे । कोरियाबाट वार्षिक कति रेमिटयान्स भित्रिन्छ भन्ने सही तथ्यांक छैन । ईपीएसबाट कोरिया आउने नयाँ कामदारलाई नेपालमा अनिवार्य खाता खेल्न लगाउने र पुन: आउने कामदारलाई पनि वैधानिक रूपमा नेपाल पैसा पठाएको देखिनुपर्ने कडा नियम लागू गर्न लागेको जानकारी उनले दिए । सरकारले पनि कोरियामा आएर काम गर्नेलाई छुट्टै महत्त्व दिएको छ । कोरियाबाट फर्केर कृषि वा व्यापार व्यवसाय गर्न चाहनेलाई सहुलियत दरमा ऋण उपलब्ध गराउने व्यवस्था पनि गर्न लागेको गभर्नर नेपालले थपे ।
स्काई डाइभर सम्मानित,काठमाडौं (कास) नेपालका लागि मोरक्को अधिराज्यको वाणिज्य दूतावासले त्यहाँका विश्व कीर्तिमानधारी स्काइडाइभर तथा स्काई डाइभिङ प्रशिक्षक अनस बक्कालीलाई सम्मान गरेको छ । बक्कालीले गत नोभेम्बर ०३ र ०४ तारीख गरी दुईपटक सगरमाथाको २३ हजार फिटको उचाइबाट स्काई डाइभ गरेको जारी विज्ञप्तिमा उल्लेख छ । सोही अवसरमा बक्कालीसहित उनका टिमका अन्य स्काइडाइभरहरूलाई पनि सम्मान गरिएको थियो । सम्मानीत हुनेहरूमा विश्वका विभिन्न राष्ट्रहरूबाट प्रतिनिधित्व गर्ने १३ जना स्काइडाइभर रहेको विज्ञप्तिमा उल्लेख छ ।
सम्भाव्यता अध्ययन सुरु  नेपालमा चिनियाँ रेल,"काठमाडौं चिनियाँ उच्च प्राविधिकसहितको सरकारी टोलीले नेपालमा रेलको सम्भावनाबारे फेरि अध्ययन थालेको छ । केही रेलवे कम्पनीका अधिकारी र प्राविधिकसहित आएको टोलीले दुईपक्षीय प्राविधिक वार्ता र प्रस्तुतिसँगै स्थलगत अध्ययन गरिरहेको छ । पाँच दिने भ्रमणमा आएको उक्त टोली थप अध्ययनका लागि केही प्राविधिकलाई यतै छोडेर चीन फर्कनेछ । चिनियाँ राष्ट्रिय रेलवे प्रशासनका उपप्रमुख चेङ चियन नेतृत्व टोलीले नेपालमा चीनबाट ल्याउने भनिएको रेलबारे अध्ययन थालेको हो । टोलीले केरुङसम्म चीनले ल्याउने रेललाई काठमाडौं र पोखरा पुर्याउँदै लुम्बिनी जोड्ने विषयमा अध्ययन थालेको हो । सोमबार यसबारे नेपाली पक्षसमक्ष प्रस्तुति दिएको टोली मंगलबार काठमाडौंबाट रसुवाको स्याफ्रुबेंसी पुगेको थियो । स्याफ्रुबेंसीबाट मंगलबारै साँझ काठमाडौं फर्केको टोली बुधबार पोखरा र बिहीबार लुम्बिनी जानेछ । टोलीमा रेलमार्गमा लगानी गर्ने व्यवसायी पनि छन् । पाँच भिन्न कम्पनीका प्राविधिक र व्यवसायीसहित टोलीमा १६ जना छन् । टोलीमा चीनको परराष्ट्र, यातायात मन्त्रालयका प्रतिनिधि, राष्ट्रिय विकास आयोगका अधिकारी, परामर्शदाता, निर्माण व्यवसायी, बैंकका प्रतिनिधि र दूतावासका अधिकारी रहेको रेल विभागका सिनियर डिभिजनल इन्जिनियर तथा प्रवक्ता प्रकाश उपाध्यायले कान्तिपुरलाई बताए । हामीले हाम्रो अवस्था र अहिलेसम्मको अध्ययनबारे बतायौं । उनीहरूले पनि लगानी गर्न सक्नेबारे जानकारी दिँदै आफ्नो प्रविधिको बारेमा जानकारी दिए, उनले भने । तत्कालीन प्रधानमन्त्री पुष्पकमल दाहालको चीन भ्रमणको समयमा रेल विभागले प्रस्तुत गरेको प्रतिवेदनका अधारमा नै चिनियाँ पक्षले अध्ययन थालेको रेल विभागका अधिकारीले बताए । हाम्रा इन्जिनियरलाई चीनले प्रशिक्षण दिने भएको छ । यसबाट पनि चिनियाँहरू नेपालमा रेल जोड्न चाहन्छन् भन्ने देखिन्छ, उपाध्यायले भने, रेलको दुई देशीय मात्र होइन, आन्तरिक तथा मेट्रोरेल मोडलबारे पनि छलफल भएको छ । नेपालमा केही स्थानमा रेलमार्ग बनिरहेको छ । केही दिगो परियोजनाका लागि विस्तृत अध्ययन भइरहेका छन् । तर रेल नै हेर्ने विशेष प्राविधिक छैनन् । यस्तो अवस्थामा चीनले नेपालका इन्जिनियरलाई रेल इन्जिनियर बनाउन सहयोग गर्ने बताएको छ । सरकारले यसअघि नै काठमाडौं र पोखरालाई रेलमार्गले जोड्न खोजेकाले पनि यो प्रक्रियामा चिनियाँ पक्षलाई सहज हुनेछ । नेपालले प्रस्तुत गरेको योजनामा काठमाडौंकेरुङभन्दा पनि काठमाडौंपोखरा रेलमार्गको विवरण रहेको छ । तर चीनले सबै पक्षलाई उत्तिकै ध्यान दिँदै केरुङलाई लुम्बिनीसम्म जोड्न जोड दिएको टोलीका एक सहभागीले बताए । चिनियाँ चासो काठमाडौंमा बनाउने भनिएको मोनोरेल तथा मेट्रो रेलमा पनि छ । चीनको ल्हासाबाट सिगात्से आइपुगेको रेलमार्ग सन् २०२० मा केरुङ आइपुग्ने भएपछि त्यहाँबाट नेपाल जोड्न खोजिएको हो ।"
बदमासी लुकाउँदै शिक्षामन्त्री,"काठमाडौं शिक्षामन्त्री गोपालमान श्रेष्ठले सामुदायिक विद्यालयको गुणस्तरमा वर्षौं असर पर्ने गरी शिक्षा ऐन नवौं संशोधन गराएर बदमासी गरेको तथ्य लुकाउन खोजेका छन् । खुला प्रतिस्पर्धीका लागि छुट्याएको २६ प्रतिशत कोटा कटौती गरेर अस्थायीलाई स्थायी बनाउने, शिक्षक सेवा आयोगले लिने परीक्षामा फेल भए पनि सुविधा दिने, पढाउन छाडेर घर जान चाहनेलाई पनि परीक्षामा सहभागी गराउने गरी ऐन संशोधन गरिएको छ । त्यस्तै शिक्षक सेवा आयोगले समेत अस्थायी शिक्षकलाई सहजै स्थायी हुने गरी पाठ्यक्रम बनाएको छ । यी विषय समेटेर कान्तिपुरमा समाचार र सम्पादकीय छापिएपछि मन्त्री श्रेष्ठले आफ्ना कमजोरी ढाकछोप गर्न खोज्दै प्रतिक्रिया पठाएका छन् । सामान्य प्रक्रिया अपनाई स्थायी गरियोस् भन्ने माग राखेर आमरण अनशन बसेका अस्थायी शिक्षकका माग सम्बोधन गर्न आन्तरिक पदसंख्या थप गर्ने सहमति भएको थियो, मन्त्री श्रेष्ठले जारी गरेको खण्डनमा भनिएको छ, सोहीबमोजिम अस्थायी शिक्षक व्यवस्थापनमा विगतदेखि हालसम्म गरिएका सहमति कार्यान्वयनमा लैजान विभिन्न मन्त्रालयको सहमति लिएर संसद्मा विधेयक पेस गरिएको हो । ऐन संशोधन गर्न कुनै व्यक्ति, समूहको स्वार्थ नभएको उनले दाबी गरेका छन् । मन्त्री श्रेष्ठले अस्थायी शिक्षकसँग भएका सम्झौताअनुसार ऐन संशोधन प्रस्ताव पठाएको दाबी गरेका छन् । असार ९ मा अस्थायी शिक्षक र मन्त्रालयबीच फेल भए पनि सुविधा दिने गरी ऐन संशोधन गर्ने तथा सरकारले संकलन गरेको अस्थायी शिक्षकको तथ्यांक शुद्धीकरण गर्ने सम्झौता भएको थियो । उनीहरूको मागविपरीत मन्त्री श्रेष्ठले ऐन संशोधन गरेर सुविधा दिनुपर्ने प्रस्ताव संसद्मा पेस गरेका थिए । त्यहीअनुसार संसद्ले असोज ३ मा ऐन संशोधन गरेको थियो । शिक्षा ऐन आठौं संशोधनले ०६१ देखि ०७२ सम्मको दरबन्दीमा खुला प्रतिस्पर्धीलाई ५१ प्रतिशत र आन्तरिकलाई ४९ प्रतिशत व्यवस्था गरेको थियो । श्रेष्ठले भने ऐन संशोधन गरेर खुला प्रतिस्पर्धामा छुट्याइएको २६ प्रतिशत कोटा कटौती गरेका छन् । खुला प्रतिस्पर्धाबाट बढी नम्बर ल्याउने शिक्षक छनोट गरेर कक्षामा पठाउनुपर्नेमा मन्त्री श्रेष्ठले खुलाको दरबन्दी नै कटौती गरेर अस्थायीलाई दिने गरी ऐन संशोधन गराउन प्रस्ताव पठाएका थिए । यसले मन्त्री श्रेष्ठ खुला प्रतिस्पर्धाबाट बढी नम्बर ल्याउने योग्य शिक्षकभन्दा पनि भनसुन र तोक आदेशका भरमा सामुदायिक विद्यालयमा कार्यरत अस्थायी शिक्षकलाई नै सहजै स्थायी गराएर गुणस्तर कमजोर पार्न लागिपरेको पुष्टि हुन्छ । शिक्षक सेवा आयोगले अस्थायीलाई सहजै स्थायी हुने गरी पाठ्यक्रम नबनाएको दाबी गरेको छ । शिक्षण पेसाको आवश्यकता, मर्म र मापदण्ड अनुरूप नै विज्ञहरूद्वारा पाठ्यक्रम तयार गरिएको हो, आयोगले पठाएको प्रतिक्रियामा भनिएको छ, यो पाठ्यक्रम परीक्षा हुनुभन्दा अगाडि नै निर्माण गरिएको हो । आयोगले स्वस्थ प्रतिस्पर्धा उम्मेदवार छनोटका आधार मानेको दाबी गरेको छ । तर, आयोगले अस्थायी शिक्षकहरूलाई सोध्ने प्रश्नको ग्रिड तथा पाठ्यक्रम नै सहज बनाएको छ । खुला र अस्थायी शिक्षकलाई लिइने परीक्षाको पाठ्यक्रम फरक छ । यो पाठ्यक्रम आयोगकै वेबसाइटमा राखिएको छ । अस्थायी शिक्षकलाई सहजै स्थायी गराउन ४० नम्बरको वस्तुगत प्रश्न र ६० नम्बरको विषयगत ज्ञानको प्रश्न सोध्ने पाठ्यक्रम बनाइएको छ । तर, खुला प्रतिस्पर्धीलाई २० नम्बरको मात्रै वस्तुगत प्रश्न सोधिन्छ । आठौं संशोधनअनुसार प्रतिस्पर्धा हुने हो भने झन्डै १७ हजार दरबन्दीमा खुला प्रतिस्पर्धाबाट योग्य शिक्षक छनोट हुन्छन् । मन्त्री श्रेष्ठले अस्थायी शिक्षकसँग सम्झौता गरेअनुसार ऐन संशोधनको प्रस्ताव पठाइएको भनिएको छ । सर्वोच्च अदालतले हडताल वा बन्दसमेतबाट सरकारसँग भएको सहमति, सम्झौताले कानुनी मान्यता प्राप्त गर्न नसक्ने र त्यस्ता स्रोतबाट कुनै निर्णय हुन नसक्ने भनी सिद्धान्त प्रतिपादन गरिसकेको छ । यसले पनि मन्त्री श्रेष्ठले कानुनविपरीत सम्झौता गरेको प्रस्ट हुन्छ । मन्त्री श्रेष्ठको प्रस्तावमा संशोधन भएको ऐनमा गरिएको व्यवस्था गैरसंवैधानिक तथा नागरिकको मौलिक हक र विपरीत भएको भन्दै सर्वोच्च अदालतमा रिटसमेत परेको छ । अधिवक्ता मीना खडकाले मानव अधिकार आयोगविरुद्ध दिएको उत्प्रेषणयुक्त परमादेश मुद्दामा सर्वोच्चको विशेष इजलासबाट प्रतिस्पर्धालाई सीमित तुल्याउने गरी गरिएको कानुनी व्यवस्थालाई कुनै पनि तर्कका आधारमा संविधानअनुकूल मान्न नसकिने नजिर प्रतिपादित भइसकेको छ । त्यस्तै प्रधानमन्त्री तथा मन्त्रिपरिषद् कार्यालयविरुद्ध परेश पोखरेलले दिएको मुद्दामा कुनै वर्ग वा अमुक व्यक्ति विशेषको हित संवद्र्धन हुने गरी नियमको व्यवस्था संशोधन गर्नु न्यायोचित नहुने नजिरसमेत छ । प्रधानमन्त्री तथा मन्त्रिपरिषद् कार्यालयविरुद्ध सञ्चिता न्यौपानेले दिएको मुद्दामा केही सीमित व्यक्तिको हितलाई विचार गरी निर्णय गर्न र कानुन तर्जुमा गर्न नमिल्ने गरी सिद्धान्त प्रतिपादित भएको छ । केही सीमित व्यक्तिको हितभन्दा सम्पूर्ण नेपाली जनताको हित हेर्नुपर्ने नजिरमा उल्लेख छ ।"
संकटा र एपीएफ भिड्ने,"नवलपरासी जिल्लाको कोल्हुवामा जारी राइनो संरक्षण गोल्डकप फुटबलको फाइनलमा संकटा क्लब र विभागीय टोली एपीएफले प्रतिस्पर्धा गर्ने भएका छन् । मंगलबार कास्की ११ लाई पराजित गर्दै एपीएफ उपाधि नजिक पुगेको हो । खेलको १४ औं मिनेटमा युवराज खड्का गोल गर्दै एपीएफलाई अग्रता दिलाए । लगातार कास्कीलाई दबाबमा राखेको एपीएफबाट ४४ औ मिनेटमा नवीन लामाले एक गोल गरे । दोस्रो हाफको अन्तिम मिनेटमा रन्जन विष्टले गोल गर्दै टोलीलाई ३० को विजय दिलाए । उपाधि भिडन्त बिहीबार हुनेछ । एपीएफका प्रशिक्षक रत्नकाजी मर्हजनले फाइनलका लागि नयाँ रणनीति तय गर्ने बताए । संकटा बलियो टिम हो त्यसैले उपाधि भिडन्त निकै रोचक हुनेछ, उनले भने, प्रतिस्पर्धिको कमजोरी पक्ष राम्रोसँग बुझेकाले सोहीअनुसार खेलमा प्रस्तुत हुनेछौं । यो सिजन एपीएफ र संकटा कुनै पनि प्रतियोगितामा भिडेका छैनन् । गत वर्ष ६ खेलमा संकटाले तीन जित, एपीएफले दुई जित र एउटा खेल बराबरी भएको थियो । राइनो गोल्डकप विजेताले ५ लाख २५ हजार ५ सय ५५ रुपैयाँ जित्नुका साथै एक दिनको होमस्टेमा बास, चितवन राष्ट्रिय निकुञ्जको अवलोकन भ्रमण गर्नेछ । उपविजेताले २ लाख ५० हजार ५ सय ५५ रुपैयाँ प्राप्त गर्नेछ ।"
क्रिकेटर चुनावी मैदानमा,"भैसकुण्डा (कपिलवस्तु) जिल्ला, क्षेत्र हुँदै राष्ट्रिय र अन्तर्राष्ट्रिय क्रिकेटमा स्थापित क्रिकेटर फैजलुर खाँ (फैजल खाँ) को यतिखेर बेग्लै चर्चा छ । उनले प्राय: मुलुकभित्र र बाहिर हुने प्रतियोगितामा शतक हानेर प्रशंसा बटुल्दै आएका थिए । अहिले वामगठबन्धनबाट जिल्लाको क्षेत्र नम्बर १ (ख) मा उम्मेदवार बन्दै उनले आफ्नो जीवनको दोस्रो इनिङ सुरु गरेका छन । क्रिकेटमा सफल उनी अहिले राजनीतिक दाउपेच सिक्दै मतदाता फकाउन व्यस्त छन् । कडा अभ्यासले खेलमा सफलता मिल्थ्यो, उनले भने, त्यही अनुशासन र मिहिनेत गर्ने बानीको लाभ मिलिरहेको छ । खेलमा पाएको लोकप्रियताले प्रचारमा मदत पुगेको उनी बताउँछन् । म आउने भनेपछि युवाको भीड लाग्छ, उनले भने, खेलकै कारण होला पाको पुस्ताले पनि माया गर्छन् । अविभावक र आफन्त राजनीतिमा क्रियाशील रहे पनि उनको लगाव खेलमा मात्र थियो ।राजनीतिलाई मैले अर्को अवसरका रूपमा लिएको छु, उनले भने, यसपालि प्रदेशसभा उम्मेदवार बनेपछि अब यसमै समय बिताउँछु । एक वर्षअघिसम्म क्रिकेटमा जमेका उनी एमालेमा प्रवेश गरेको ३० दिन भयो । लगत्तै उनले टिकट पाए । मायादेवी गाउँपालिका २ भैसकुण्डाका उनले सन् २०१२ मा अस्ट्रेलियामा नेपालबाट आईसीसी यू१९ विश्वकप खेलेका थिए । सानैदेखि क्रिकेटमा क्रेज थियो । अहिले राजनीतिमा उस्तै क्रेज देखिन्छ । सन् २०११ बाट अन्तर्राष्ट्रिय खेल थालेका उनले त्यसयता पछाडि फर्किनुपरेन । २०१६ सम्म नेपालको प्रतिनिधित्व गर्दै खेल खेलिरहेका थिए । २०११ मा थाइल्यान्डमा सम्पन्न एसीसी यू१९ एलिट कपले उनलाई चर्चामा ल्यायो । उनले ओमानविरुद्ध १ सय १ रनको इनिङ्स खेले । सोही वर्ष आयरल्यान्डमा यू१९ विश्वकप छनोट हुँदै २०१२ मा मलेसियामा एसीसी यू१९ एसिया कप र यू१९ विश्वकप खेले । यू१९ राष्ट्रिय छनोट प्रतियोगितामा पोखराविरुद्ध भैरहवाबाट खेलेर विष्फोटक ब्याटिङ गरेपछि उनी छनोटमा परेका थिए । उनले पोखराविरुद्ध १ सय ३१ रन बनाएका थिए । २०६९ मा पेप्सी स्ट्यान्र्डर्ड कप क्रिकेटमा एपीएफविरुद्ध फाइनलमा उनले १ सय २४ रन बनाए । सन् २०१३ मा धनगढीमा सम्पन्न एनपीएलमा १८ बलमा ६६ रन बनाएपछि उनको व्यक्तित्व माथि उठेको थियो । राष्ट्रिय स्तरमा पुलिस क्लब, भैरहवा क्षेत्र, ईपीएलको कलर्स एक्स फ्याक्टरबाट खेलेका उनी अलराउन्डर हुन् । क्रिकेट खेलेर मुलुकका लागि राम्रो गरें, उनले भने, त्यसरी नै राजनीतिमा नाम राख्छु । राजनीतिमा क्रियाशील नभए पनि स्थानीयका समस्या बुझेका कारण नयाँनयाँ योजना ल्याएर काम गर्ने दाबी गरे । मधेशको समाज विभाजित छ, उनले भने, नेतृत्व गर्ने मौका पाए मधेसपहाड जोड्ने काम गर्छु ।"
अभिलाषाको जोडी उपाधितिर,"काठमाडौं (कास) नेपालकी अभिलाषा विष्ट र भारतकी इलिना झाको जोडी केशा ग्रुप एएनएलटीए एसियन यू१४ र्याङकिङ टेनिसअन्तर्गत सर्किट २ को गल्र्स डबल्समा फाइनल पुगेको छ ।उनीहरूले सातदोबाटोस्थित टेनिस कोर्टमा नेपालका इशाश्री शाह र सर्भानी श्रेष्ठको जोडीलाई ६१, ६३ को सोझो सेटमा हराए । उनीहरूले उपाधिका लागि भारतका वैश्नवी अड्कर र हर्साली मान्दभ्करको जोडीसँग प्रतिस्पर्धा गर्ने छन् । ब्वाइज डबल्समा नेपालका निशान श्रेष्ठ र आदित्य सुवेदी तथा भारतका अनर्घा गांगुली र लेस्टन भाजको जोडी फाइनल पुगेका छन् । ब्वाइज सिंगलमा भारतका शिवसामी रामालिङ, नेपालका आदित्य सुवेदी, भारतका अनर्घा गांगुली र लेस्टन भाजले सेमिफाइनल पक्का गरे । गल्र्स सिंगल्समा नेपालकी अभिलाषा विष्ट सेमिफाइनल पुगिन् । उनकी प्रतिद्वन्द्वी सुभाङगीलक्ष्मी शाह रिटायर्ड हर्ट भएकी थिइन् ।भारतका हर्साली मान्दभ्कर, प्राची मन्त्री र वैश्नवी अड्कर पनि विजयी भई सेमिफाइनल पुगेका छन् ।"
नकआउट चरणमा आईसीएफसी,"काठमाडौं (कास) आईसीएफसी फाइनान्स सेन्चुरी बैंक कर्पोरेट सुपर सिक्स क्रिकेट प्रतियोगिताको प्रिक्वाटरफाइनल पुगेको छ । समूह सी को आईसीएफसीले आईएमई ग्रुपलाई ६१ रनले र नेपाल टेलिकमलाई २३ रनले हरायो । त्रिवि मैदान कीर्तिपुरमा अरविन्द राणाको नटआउट ३६ र रिमेश रेग्मीको नटआउट ३१ रनमा आईसीएफसीले निर्धारित ५ ओभरमा ८९ रन बनायो । आईएमईले ३ ओभरमै ४ विकेट गुमाई २८ रनमात्र बनाउन सक्यो । अर्को खेलमा आईसीएफसीका प्रमुख ब्याट्सम्यान चम्किए । अरविन्दको नटआउट ३४ र रिमेशको नटआउट ३३ रनमा टोलीले १ विकेट गुमाई ८२ रन बनायो । हरिकृष्ण शर्माले २७ र प्रवीण नेपालीले २४ रन बनाए पनि टेलिकमले २ विकेट गुमाई ५९ रनमात्र बनाउन सक्यो ।नकआउट चरण पुग्ने अर्को टोली सेन्चुरी बैंक थियो । सेन्चुरीले माछापुच्छ्रे बैंकलाई ५ विकेट र अन्नपूर्ण मिडियालाई ६५ रनले हरायो । माछापुच्छ्रेले ५११ को स्कोर बनायो । सुनित श्रेष्ठले २० रन जोडे । सेन्चुरीबाट सुरज तिमल्सिनाले २ र दिवेश डंगोलले १ विकेट लिए । सुरजले २६ र सुवास शर्माले २३ रन बनाएपछि सेन्चुरीले ३ ओभरमै ५५ रन बनाएर लक्ष्य पूरा गर्यो । मंगलबारै नबिल बैंकले ओम डेभलप्मेन्ट बैंकलाई ८० रन, कैलाश विकास बैंकले इम्प्लोइज प्रोभिडेन्ट फन्डलाई २ रन, सनबी डिजाइन स्टुडियोले जनता बैंकलाई ६ विकेटले हराए ।"
स्मार्ट ओपन क्रिकेट सुरु,लेखनाथ (कास) पोखरामा मंगलबार प्रथम स्मार्ट ओपन टी२० क्रिकेट सुरु भएको छ । पहिलो दिन चार खेल भए । पोखरा रंगशालामा शीतलज्योति क्लबले पोखरा मुस्लिम क्रिकेट क्लबलाई ९३ रनले पराजित गरेको छ । टस हारेको शीतलज्योतिले २० ओभरमा ७ विकेट गुमाई १ सय ८८ रन बनायो । विधान श्रेष्ठले ८१ र विपिन खत्रीले ४५ रन बटुले । मुस्लिमका अकरम मियाले ३ विकेट लिए । जवाफमा मुस्लिम क्लबले ९५ रनमात्रै जोड्न सक्यो । म्यान अफ द म्याच शीतलदेवीका सुमन घिमिरेले एक्लैले ६ विकेट लिए । दोस्रो खेलमा रक ११ स्याङ्जासँग बाग्लुङको धौलागिरि क्रिकेट क्लब ४ विकेटले पराजित भयो । टस जितेको बागलुङ १ सय ९ रनमा समेटियो । सुरज गुरुङले २२ बलमा २८ रन बनाए । उनी म्यान अफ द म्याच भए । नदीपुरको नगर विकास प्रशिक्षण केन्द्रको मैदानमा आयोजक राइजिङ पोखरा क्रिकेट एकेडेमी विजयी भयो । एकेडेमीले फ्युचर स्टार क्लबलाई ८ विकेट हराएको हो । फ्युचर स्टार १ सय ९ रनमा समेटियो । एकेडेमीले २ विकेट लक्ष्य पूरा गरेको हो । एकेडेमीका दिपेश खत्री र विष्णु शर्माले समान २ विकेट लिए । अर्जुन श्रेष्ठले १२ र अनिल गुरुङले २२ बलमा समान ३५ रन बनाए । युनाइटेड क्लब र नाना ११ बीचको खेल तय भए पनि नाना समयमा उपस्थित नभएपछि युनाइटेड स्वत: विजेता बन्यो । राष्ट्रिय खेलाडी करण केसी संलग्न राइजिङ पोखरा क्रिकेट एकेडेमी र योङ स्टार क्लबले संयुक्त प्रतियोगिता आयोजना गरेका हुन् । कात्तिक २५ सम्म चल्ने प्रतियोगितामा १६ टिमले भाग लिएका छन् । विजेता १ लाख २३ हजार ४ सय ५६ रुपैयाँ र उपविजेताले ५४ हजार ३ सय २१ रुपैयाँ प्राप्त गर्नेछन् ।
पिर्लोले लिए संन्यास,"त्यो भन्दो ठूलो उपलब्धि सन् २००६ मा इटालीका लागि विश्वकप जित्नु रह्यो । उनको खेलले नै भन्ने गर्छ, उनी कत्तिको राम्रा खेलाडी हुन्, त्यस विश्वकप विजेता टोलीका प्रशिक्षक मार्सेलो लिप्पीले पिर्लोबारे भनेका छन् । पिर्लो फ्रिकिक विशेषज्ञ खेलाडी पनि रहे । उनी आफ्नो अपूर्व बल नियन्त्रण गर्न सक्ने क्षमता कारण विपक्षी टिमको रक्षापंक्तिलाई दबाबमा राख्थे ।इटालीका कप्तान जियानलुइजी बुफोनले पिर्लो विशेष खेलाडी रहेको बताए र उनीसँग खेल्ने सबैले त्यो अनुभव गर्ने गरेको माने । आफ्नो लामो कपाल र दाह्रीका कारण उनी फुटबल खेलाडीभन्दा पनि बढी दार्शनिक देखिन्थे । तर मैदानमा उनी गज्जबको खेल प्रदर्शन गर्नबाट कहिल्यै पनि चुकेनन् ।सन् २००६ को विश्वकप विजेता टोलीका सदस्य तथा भर्खर मात्र संन्यास लिएका अर्का पूर्व खेलाडी फ्रान्सिस्को टोट्टीले पनि पिर्लोसँग खेल्नु आफ्ना लागि गर्वको उपलब्धि रहेको बताएका छन् । पिर्लो स्वयंले टिटरबाट आफ्नो परिवार र सहकर्मी खेलाडीलाई धन्यवाद दिएका छन् । उनले सबै खाले सहयोगका लागि आफू ऋणी रहने पनि बताए ।"
विश्व कीर्तिमानी स्काइडाइभरहरू सम्मानित,"काठमाडौं (कास) नेपालका लागि मोरक्कोको वाणिज्य दूतावासले मंगलबार मोरक्कोका विश्व कीर्तिमानधारी स्काइडाइभर अनस बक्कालीलाई सम्मान गरेको छ । एभरेस्ट स्काइडाइभको १० औं वार्षिकोत्सवका अवसरमा बक्कालीसहित अन्य स्काइडाइभरहरूलाई सम्मान गरिएको थियो । सम्मानित हुनेमा विश्वका विभिन्न राष्ट्रबाट प्रतिनिधित्व गर्ने १३ स्काइडाइभर छन् । उनीहरू एभरेस्ट स्काइडाइभिङका सिलसिलामा नेपाल आएका हुन् । बक्काली अन्तर्राष्ट्रिय ख्यातिप्राप्त साहसी एवं उत्साही व्यावसायिक स्काइडाइभर हुन् । उनले ७ हजारभन्दा बढी स्काइडाइभिङ सफलतापूर्वक सम्पन्न गरिसकेका जनाइएको छ ।बक्कालीले नोभेम्बर ०३ र ०४ तारिखमा दुईपल्ट सगरमाथाको २३ हजार फिटको उचाइबाट स्काइडाइभ गरेका थिए । नोभेम्बर ०३ को स्काइडाइभ आफ्नै देशको ग्रिन मार्च दिवसप्रति र नोभेम्बर ०४ को स्काइडाइभ क्यान्सरविरुद्ध जनचेतना अभिवृद्धि गराउने कार्यप्रति समर्पित गरेका छन् । उनले दुवै दिन ठूलो साइजको मोरक्कन झण्डासहित डाइभ गरेका थिए । सम्मानित हुनेमा अमेरिका, न्यूजिल्यान्ड, फ्रान्स, स्कटल्यान्ड, बेलायत र साउदी अरेबियनका विश्वकीर्तिमानी साहसी स्काइडाइभर थिए । नेपाली स्काइडाइभर सुनीता शाहीसहित एभरेस्ट स्काइडाइभिङका संस्थापक सदस्य टम नूनन, श्रीमती विन्डी स्मिथ, ओमार अल्हेगेलान, पाउल हेनरी डी बेरी, डा रियान ज्याक्सन, टेड अटकन्स, ग्रेग राउ, टोस म्याक्सवेल, माथ्यु योन्ट, स्काइडाइभिङका सुरुआतकर्ता विवेक पाण्डे र एभरेस्ट स्काइडाइभिङलाई सुरुदेखि नै सहयोग गर्दै आएका सहारा युकेका संस्थापक नवीन गुरुङ सम्मानित भए । उनीहरूलाई पर्यटन तथा नागरिक उड्डयनमन्त्री जितेन्द्रनारायण देव, मोरक्कोका अवैतनिक महावाणिज्य दूत बसन्त चौधरी र मोरक्कन राजदूतावासका डेपुटी चिफ अफ मिसन हसार्न अलावली मोस्तफीले संयुक्त सम्मान गरेका थिए । वाणिज्यदूत चौधरीले अन्तर्राष्ट्रिय क्षेत्रलाई नै चकित पार्ने साहसिक व्यक्तित्वलाई सम्मान गर्न पाउँदा आफू गौरवान्वित भएको बताए । एभरेस्ट स्काइडाइभिङ २०१७ का सदस्यमध्ये टम नूतन र विन्डी स्मिथले अनुभव सुनाए । सम्मानित बक्काली, नवीन गुरुङ, नवराज दाहाल र सन्तवीर लामाले नेपाली पर्यटन क्षेत्रलाई फराकिलो पार्न स्काइडाइभिङ जस्तो साहसिक खेलकुद विकासमा ध्यान दिन सुझाए ।"
मेगा र सांग्रिला क्वाटरफाइनलमा,"काठमाडौं (कास) मेगा बैंक र सांग्रिला स्पिरिट्स दोस्रो कोकाकोला कर्पोरेट इन्डोर क्रिकेट कपको क्वाटरफाइनल पुगेका छन् । मंगलबार सुरु स्पर्धामा मेगाले दुवै खेल जित्यो ।मेगाले सूर्य नेपाललाई ६ विकेट र सांग्रिलालाई १ विकेटले हरायो । पहिलो खेलमा टस जितेको सूर्य नेपालले ३ विकेट गुमाई ७३ रन बनायो । दीपेन्द्र लामिछानेले २० रन बनाए । आशिष श्रेष्ठले १८ बलमा ४ चौका र ४ छक्का प्रहार गरेपछि मेगाले ४४ ओभरमा विनाक्षति लक्ष्य पार गर्यो । अर्कोमा पनि आशिषको ब्याट चम्कियो । उनले २७ बलमा चौका र ५ छक्कासहित ५८ रन बनाएपछि मेगाले अन्तिम बलमा सांग्रिलासँगको खेल जित्यो । सांग्रिलाले ५ विकेटमा १ सय १२ रन बनाउँदा सञ्जय श्रेष्ठले २७, विनोद तामाङले २३ र सन्तोष केसीले २२ रन बनाएका थिए । मेगाका सन्तोष वाग्लेले २ विकेट लिए । सूर्य नेपालसँग सांग्रिला ८४ ओभरमा १ सय २५ रनमा अलआउट भयो । टोलीका विनोद तामाङले २९ र विजय थापाले २६ रन जोडे । सूर्यका राजेन्द्र जोशीले २ विकेट लिए । जवाफमा सूर्य नेपाल ९५ ओभरमा १ सय १७ रनमा अलआउट भयो । एलिस श्रेष्ठले २२ बलमा ४७ र चेतन सुमानीले १८ बलमा ३५ रन बनाए पनि त्यो जितलाई पर्याप्त भएन । सांग्रिलाका विनोदले २ विकेट लिए । नेपाल स्पोर्ट्स म्यानेजमेन्टले बोटलर्स नेपालको प्रमुख प्रायोजन आयोजना गरेको प्रतियोगिताको उद्घाटन अस्ट्रेलियन दूतावासका डेपुटी हेड अफ मिसन ग्राहम मर्फीले गरे ।"
पदक विजेताको सम्मान,बुटवल (कास) थाइल्यान्ड र मकाउमा आयोजित अन्तर्राष्ट्रिय तेक्वान्दोमा स्वर्ण पदक जितेका सैनामैना मेमोरियल स्कुलका दुई विद्यार्थीलाई सम्मानित गरिएको छ । मकाउमा आयोजित मकाउ खुला अन्तराष्ट्रिय च्याम्पियनसिपमा कक्षा ९ का सञ्जयले एक स्वर्ण र एक रजत तथा कक्षा ७ का सुरजले एक स्वर्ण र एक कांस्य जितेका थिए । दुवैलाई स्कुलले सोमबार नगर परिक्रमा गराएर ५०५० हजारसहित सम्मानित गरेको हो ।
मानसिंहलाई १४ स्वर्ण,"काठमाडौं (कास) भारतको पन्जाबमा भएको युनिभर्सल कप इन्डोनेपाल कराते च्याम्पियनसिपमा नेपालको मानसिंह डोजो १४ स्वर्ण, २ रजत र १ कांस्यसाथ टिम च्याम्पियन बनेको टोली छ । मानसिंह डोजोका प्रमुख प्रशिक्षक महेश महर्जनका अनुसार गोमन गिरी, सुविन सुनार, राजन ब्लोन तामाङ, आकाश मण्डल, राजु गुरुङ, मनीष पराजुली, विज्जु सलामी मगर, एलिना बिक, रुपा महर्जन, सिर्जना महर्जन, प्राश्ना थापा, शिवा भण्डारी, आरती भण्डारी र सुमित्रा अधिकारीले आफ्नो विधामा स्वर्ण जितेका थिए । प्रिन्स स्याङ्तान र असिम गुरुङले रजत जिते भने शंकर भण्डारीले कांस्य जितेका हुन् ।"
साम्बो टोली रुसतर्फ,काठमाडौं (कास) रसियाको सोचीमा हुने विश्व साम्बो च्याम्पियनसिपमा नेपालका एक खेलाडीले भाग लिने भएका छन् । नोभेम्बर ९ देखि १३ सम्म हुने च्याम्पियनसिपको पुरुष ६२ केजी तौलसमूहमा राजकुमार तामाङले भाग लिने छन् । संघका उपाध्यक्षद्वय बाबुराजा महर्जन र पुरुषोत्तम सिम्खडा प्रशिक्षक र अफिसियल भएर सोची गएका छन् ।प्रतियोगिताका क्रममा हुने साम्बोको कंग्रेसमा संघका अध्यक्ष धनञ्जय श्रेष्ठले सहभागिता जनाउने छन् । मस्कोमै रहेका उनी त्यतैबाट सोची जाने छन् ।
व्यवस्थापन कोर्समा थापा,काठमाडौं (कास) नेपाली राष्ट्रिय फुटबल टोलीका पूर्व खेलाडी एवं महिला राष्ट्रिय टोलीका प्रमुख प्रशिक्षक कुमार थापा युरोपेली फुटबल महासंघ (यूईएफए) ले सञ्चालन गर्ने फुटबल व्यवस्थापनसम्बन्धी स्नातकोत्तर (एमए) तहको कोर्सका लागि छनोट भएका छन् । एसिया महादेशकै एक्ला सहभागीका रूपमा थापाले दुई वर्षे कोर्समा सहभागिता जनाउने छन् । यसका लागि यूईएफएबाट आफूले ३५ लाखबराबरको छात्रवृत्ति पाएको थापाले जानकारी दिए । थापासँगै अन्तर्राष्ट्रिय फुटबलमा नाम कमाएका २५ खेलाडी कोर्समा सहभागी छन् । कोर्समा भाग लिन व्यक्तिगत रूपमा ठूलो आर्थिक भार पर्ने हुनाले उनले सम्बन्धित निकायसँग सहयोगका लागि अपिल गरे ।
चुल्हो र मध्यविन्दु फाइनलमा,चितवन (कास) माडीमा जारी दिवाकरतीर्थकुमारी खुला तथा भेट्रान भलिबल प्रतियोगितामा फाइनलमा मंगलबार चुल्हो रेस्टुरेन्ट नारायणगढ र मध्यविन्दु भलिबल एकेडेमी पुगेका हुन् । मंगलबार चुल्होले स्याउलीबास स्पोर्ट्स र मध्यविन्दुले कञ्चन समाजलाई हराएका थिए । विजेताले ७५ हजार र उपविजेताले ५० हजार पुरस्कार पाउने छन् । भेट्रानतर्फ बागवानी युवा समाजलाई पराजित गर्दै भूपू सैनिक र हिमाल युवा क्लबलाई हराउँदै माडी खेलकुद परिषद फाइनल पुगेका छन् । फाइनल बुधवार हुनेछ । विजेताले २० हजार र उपविजेताले १२ हजार पाउने छन् ।

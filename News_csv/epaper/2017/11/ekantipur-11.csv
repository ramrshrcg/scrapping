शीर्षक,विवरण
के चाहन्छन् मतदाता ?,"दुर्गा खनाल र लालप्रसाद शर्मापोखरा धारा, पानी, बत्ती वर्षौंदेखिका स्थायी प्रमुख चुनावी मुद्दा हुन्। उम्मेदवारले दिने आश्वासन र मतदाताका मुख्य चासो पनि यिनै थिए। तर यस पटक चुनावी एजेन्डामा नयाँ विषय थपिएको छ चिनियाँ रेल। दलका राष्ट्रिय घोषणापत्र मात्र होइन, प्रदेश ४ का उम्मेदवारको स्थानीय घोषणामै चिनियाँ रेल प्राथमिकतामा परेको छ। विशेष गरी चीनको तिब्बतबाट काठमाडौंपोखरालुम्बिनी जोड्ने रेलमार्गको सम्भाव्यता अध्ययन भइरहेका बेला त्यसको अधिकतम फाइदा पोखरा आसपासका क्षेत्रलाई हुने भन्दै उम्मेदवारहरूले चुनावी एजेन्डा बनाएका छन्। मत माग्न घरदैलोमा जुटिरहेका बेला गत बुधबार रेलमार्ग अध्ययन गर्न चिनियाँ उच्च प्राविधिकसहितको सरकारी टोली पोखरामै आएपछि मतदातालाई आश्वासन दिन उम्मेदवारलाई झन् सजिलो भएको छ। मतदाताले पनि यो विषयप्रति निकै चासो बढाएका छन्। चिनियाँ टोलीले कास्कीको विरौटा, हेम्जा र विजयपुर क्षेत्रमा सम्भावित रेलवे स्टेसनबारे स्थलगत अवलोकन गरेको थियो। प्रदेश ४ लाई पर्यटकीय केन्द्र बनाउनका लागि चिनियाँ रेल आयो भने झन् सहज हुन्छ, स्थानीय बुद्धिजीवी परशुराम शर्माले भने, रेलको सर्वेक्षणसमेत हुने तयारीले हाम्रो पनि ध्यान खिचेको छ। उनलाई पाँच वर्षमा चिनियाँ रेल आइपुग्ला भन्ने विश्वास छैन तर प्रदेश ४ लाई नै प्रमुख रुट बनाएर त्यससम्बन्धी काम अघि बढ्यो भने ठूलो उपलब्धि हुने उनी ठान्छन्। यही रुट भएर जाने सम्भावना भएकाले उम्मेदवारहरूले आफ्नो एजेन्डामा यो विषय पनि छिराएका हुन्, शर्माले भने। प्रदेश ४ लाई प्रमुख पर्यटकीय राजधानी बनाउने सबै दलका उम्मेदवारको साझा घोषणा छ। यो घोषणामा पछिल्लो समय आएको चिनियाँ रेल को सपनाले पनि स्थान पाएको हो। कांग्रेस उम्मेवारहरूले एक साताअघि सार्वजनिक गरेको स्थानीय घोषणापत्रमा नि:शुल्क स्वास्थ्य सेवादेखि केबुलकार, जलविद्युत्, चक्रपथ निर्माण र रेलवे सम्मका योजना छन्। वामपन्थी गठबन्धनले त झन् रेलको प्रसंग छुटाउने नै भएनन्। केपी ओली प्रधानमन्त्री भएका बेला चीनसँग यससम्बन्धी कुरा अघि बढेको भन्दै यसबारे अतिरिक्त व्याख्यासहित मत माग्ने गरेको छ। केरुङपोखरालुम्बिनी रेलमार्ग निर्माण गरी विकासका सम्भावनाका ढोका खोल्न का लागि आफ्नो गठबन्धलाई जिताउनुपर्ने आह्वानसहितका पर्चा मतदातालाई बाँडेका छन्।मुस्ताङको कोरला नाका स्तरोन्नतिसहित सधैं सञ्चालन, पोखरा हँदै लुम्बिनीसम्म रेल र अन्तर्राष्ट्रिय विमानस्थल सञ्चालन नै प्रदेश ४ को समृद्धिको मूल आधार हुने धारणा उम्मेदवारहरूको छ। भारतले नाकाबन्दी लगाएका बेला चीन र नेपाल सरकारबीच तिब्बतको सिमाना जोड्ने नाकाहरू सञ्चालन गर्ने समझदारी भएको थियो। समझदा??"
चिकित्सा शिक्षा अध्यादेश अनुमोदन,"अब सार्वजनिक र सरकारी मेडिकल कलेजमा ७५ प्रतिशत छात्रवृत्तिको व्यवस्था काठमाडौं (कास) राष्ट्रपति विद्यादेवी भण्डारीले शुक्रबार चिकित्सा शिक्षा अध्यादेश अनुमोदन गरेकी छन्। डागोविन्द केसीको १३ आंै अनशनमा सरकारले गरेको सहमतिअनुसार मन्त्रिपरिषद्ले पठाएको अध्यादेश अनुमोदन भएको हो। यससँगै काठमाडौं उपत्यकामा अब १० वर्षसम्म नयाँ मेडिकल कलेज खोल्न रोक लागेको छ। कुनै पनि विश्वविद्यालयले विस्तारित कार्यक्रम र प्रतिष्ठानसमेत खोल्न पाउने छैनन्। मेडिकल कलेज खोल्ने मापदण्डमा समेत कडाइ गरिएको छ। अब एउटा विश्वविद्यालयले पाँचभन्दा बढी कलेजलाई सम्बन्धन दिन सक्ने छैनन्। यो व्यवस्थाअनुसार त्रिभुवन र काठमाडौं विश्वविद्यालयले थप मेडिकल कलेजलाई सम्बन्धन दिनसमेत पाउने छैनन्। जिल्लामा एउटाभन्दा बढी मेडिकल र डेन्टल कलेज पनि खोल्न पाइने छैन। राष्ट्रपति कार्यालयका प्रवक्ता कुलप्रसाद चुडालका अनुसार राष्ट्रपति भण्डारीले कात्तिक ६ गते मन्त्रिपरिषद्ले अध्यादेशका रूपमा पारित गरी पठाएको चिकित्सा शिक्षा विधेयकलाई शुक्रबार अनुमोदन गरेकी हुन्। संविधानको धारा ११४ को उपधारा १ बमोजिम अध्यादेश जारी गरिएको राष्ट्रपति कार्यालयले जनाएको छ। अध्यादेशमा मेडिकल कलेज सञ्चालन गर्न स्वास्थ्य मन्त्रालयबाट अस्पताल खोल्ने अनुमतिपत्र लिई आफ्नै अस्पताल तीन वर्ष पूर्ण रूपमा सञ्चालन भएको हुनुपर्ने व्यवस्था पनि थप गरिएको छ। सरकारले संसदको अन्तिम बैठकसम्म विधेयक पारित गराउने प्रयास गरे पनि एमाले र माओवादी सांसदको अवरोधका कारण रोकिएको थियो। स्वास्थ्य मन्त्रालयमा दर्ता भएर अस्पताल सञ्चालन गरेको तीन वर्षपछि मात्रै मेडिकल कलेज खोल्ने विषयमा एमाले र माओवादी सांसदले विरोध जनाएका थिए। अहिले सञ्चालनमा रहेका अधिकांश मेडिकल कलेजसमेत स्वास्थ्य मन्त्रालयमा दर्ता भएका छैनन्। त्यसैले उनीहरूले यो व्यवस्थाको विरोध गरेका हुन्। अध्यादेश आएसँगै अब सरकारी र सार्वजनिक शिक्षण संस्थाले कम्तीमा ७५ प्रतिशत छात्रवृत्ति दिनुपर्ने हुन्छ। यो सुविधा नेपाली सेना, त्रिवि, धुलिखेल, विस्तारित कार्यक्रम सञ्चालन गर्ने मेडिकल कलेजले छुट्याएको कोटाको ७५ प्रतिशत छात्रवृत्तिमा पढाउनुपर्ने हुन्छ। तोकिएको भन्दा बढी शुल्क लिएमा सम्बन्धन खारेजी हुनेसम्मको व्यवस्था छ। अध्यादेश अब गठन हुने संसद्को बैठक बसेको ६० दिनभित्र पास हुनुपर्ने छ। यदि त्यस अवधिमा पास हुन सकेन भने अध्यादेश स्वत: खारेज हुने संवैधानिक व्यवस्था छ।"
थकाली टक्कर,"मुस्ताङ थाकखोला अर्थात् थकालीको पुख्र्यौली थलो । कवि भूपी शेरचनको गाउँ । मुस्ताङको यो तल्लो भूभागमा कोवाङ, लेते र घाँसा पर्छ । यसपटक मुस्ताङबाट प्रतिनिधिसभाका लागि प्रतिस्पर्धी उम्मेदवार कांग्रेसका रोमी गौचन थकाली र वाम गठबन्धनका प्रेमप्रसाद तुलाचन दुवै थाकखोलाकै हुन् । दलभन्दा नातालाई बढी मान्यता दिइने थाकखोलाका मतदाता थकाली र तुलाचनको भिडन्तले अप्ठ्यारोमा परेका छन् । दुवै उम्मेदवार एउटै गाउँ थाक्खोले परिवारका सदस्य छन् । दुवै जनाको घर थासाङ गाउँपालिका ३ लेते बजारमै पर्छ । दुवैका परिवारले सञ्चालन गरेका आआफ्ना होटल छन् । सानो बजारमा यी दुई चर्चित अनुहार दैनिक मतदातासँग भोट मागिरहेका छन् । मतदाता पनि दुवैलाई हुन्छ, दिन्छौं भन्छन् । मतदातासँग भोट माग्ने दुवैका एजेन्डा उस्तै छन् । मतदाताले उठाएका मागबाहेक दुवैले आफू सांसदमा विजयी भएपछि कोरला नाका खुलाउने विषय भन्न छुटाउँदैनन् । गौचन ०३६ सालमा इन्जिनियरिङ पढ्न काठमाडांै गएका थिए । त्यही वर्ष जनमत संग्रहको आन्दोलनमा जेल परे । आन्दोलनकै क्रममा ०३९ मा पुन: पक्राउ परे । ०४२ पछि कांग्रेसले सञ्चालन गरेको सत्याग्रह आन्दोलनमा फेरि जेल चलान भए । विद्यार्थी कालदेखि नेविसंघमा लागेका गौचनले ०४७ मा आफ्नै गाउँ लेते फर्केर स्याउ खेती सुरु गरे । मौसमले साथ नदिएर स्याउ फल्न छाड्यो । उनको अहिले पनि म्याग्दी र लेतेमा सुन्तलाको ठूलो फार्म छ । होटल र फार्मको जिम्मेवारी लिएकी छिन् श्रीमती लक्ष्मी गौचन थकालीले । ०५१ सालमा कांग्रेस विदेश विभागको सदस्यमा निर्वाचित भएपछि गौचन कांग्रेसका पूर्णकालीन कार्यकर्ता भए । ०५६ को आमनिर्वाचनमा मुस्ताङबाट विजयी भए । ०५७ मा गिरिजाप्रसाद कोइरालाको प्रधानमन्त्रीकालमा उनी परराष्ट्र सहायकमन्त्री बने । त्यसपछि उनले लामो समयसम्म पार्टीको विदेश विभागमा रहेर काम गरे । ०७० सालको संविधानसभा निर्वाचनमा समेत विजयी भएका उनी पुष्पकमल दाहाल प्रधानमन्त्री हुँदा वाणिज्यमन्त्री भएका थिए । अहिले उनी मतदातासँग दुईपटक मन्त्री हँुदाको कार्यकालमा पूरा हुन नसकेका काम गर्ने वाचा गर्दै भोट मागिरहेका छन् । ५७ वर्षीय गौचन लगातार चारपटक चुनाव लडिसकेका छन् । कोरला नाका खुलाउने र उपल्लो मुस्ताङ सडक पुर्याउने मेरै योजना हो, उनले भने, यो योजना अबको कार्यकालमा जसरी पनि पूरा गर्नेछु । सडक फराकिलो बनाएर कोरला पुर्याउने र सरकारसँग नाका खुलाउन जोडदार पहल हुने उनले सुनाए । दामोदर कुण्ड जाने सडक, प्रत्येक वडामा सडक सञ्जाल, कोरलाबाट मानसरोवर जाने तीर्थयात्रीका लागि सहज यात्राको व्यवस्था गर्ने मैले योजना बनाएको छु, उनले भने, कोरलाबाट ८ घण्टाको दूरीमा रहेको मानसरोवर जान मुस्ताङबाट पहल गर्नेबित्तिकै यो जिल्ला विश्वकै पर्यटन केन्द्र बन्नेछ । पार्टीको विदेश विभागमा बसेर र मन्त्री भएका बखत चिनियाँ अधिकारीहरूसँग आफूले राखेका योजनालाई सकारात्मक रूपमा लिएको उनले दाबी गरे । गौचनका योजनामा ग्रामीण विद्युतीकरण, गोबरग्यासबाट घरघरमा बिजुली र ठिनी, स्याङ गाउँमा स्याउ भण्डारण केन्द्र स्थापना आदि पनि छन् । शुक्रबार नै उनले मुक्तिनाथ मन्दिर वरपरका बासिन्दालाई सम्बोधन गर्दै जिल्लालाई वर्षभरि नै पर्यटक आउने विकास र भौतिक संरचना चाहिएको बताए । वाम गठबन्धनले गौचनको प्रतिस्पर्धी बनाएका एमालेका तुलाचन ०४७ सालमा कांग्रेसको साधारण सदस्य लिएर राजनीतिमा प्रवेश गरेका हुन् । १० वर्षसम्म कांग्रेसको जिल्ला कार्यसमितिमा रहेका उनी ०५४ मा जिविस सदस्यमा निर्वाचित भए । थाक खेलकुद तथा सांस्कृतिक विकास संघ खोलेर ५५ वर्षीय तुलाचन यहाँका खेलाडीलाई राष्ट्रियस्तरमा पुर्याउन सफल मानिन्छन् । ०५६ सालमा सरकारले कोरला नाकासम्म सडक लैजाने चर्चा चलाएपछि कोरलालोमान्थाङ सडक निर्माण संयोजक बनेर उनले काम गरे । ठेक्कापट्टा, ट्राभल एजेन्सी, होटल व्यवसायमा सक्रिय उनलाई ०७० सालको संविधानसभा चुनावमा पार्टीले टिकट दिएन । उनी बागी बनेर उठे । उनी तीन महिनाअघि मात्रै एमालेमा प्रवेश गरेका हुन् । गएको चुनावमा आफूलाई १२ मतको अन्तरले पराजित गरेका गौचनसँग उनी फरक पार्टीबाट प्रतिस्पर्धी उम्मेदवार भएका छन् । एमाले अध्यक्ष केपी ओली गत साउन २९ मा जोमसोम आउँदा उनी एमाले प्रवेश गरेका हुन् । दुई वाम दलको गठबन्धन भएकाले अहिले उनलाई माओवादी केन्द्रको पनि साथ छ । मुलुक र मुस्ताङवासीको विकासका लागि राजनीतिभन्दा काम ठूलो ठानेर वाम गठबन्धनबाट चुनाव लडेको हुँ, उनले भने, मैले काम गर्ने संकल्प गरेको छु, त्यसैले कांग्रेस त्यागेर एमालेमा आएको हुँ ।तुलाचनका पनि गौचनका जस्तै साझा योजना छन् । कोरलासम्म सडक पुर्याउने, नाका खुलाउन पहल गर्ने, पर्यटन आगमनमा वृद्धि गर्ने, पदमार्ग निर्माण गर्ने र मानसरोवर जान सरकारसँग अनुमतिका लागि माग राख्नेलगायत योजना सुनाएर उनले चुनाव प्रचार गरिरहेका छन् । मैले मुख्य गरी चिनियाँ व्यापारीका लागि लोमान्थाङ बजार केन्द्रविन्दु बन्ने र यहींबाट नेपालका प्रमुख सहरमा चिनियाँ सामान पठाउन सकिने योजना ल्याएको छु, उनले भने, कोरलाबाट चिनियाँ ब्यापार सुरु हुनेबित्तिकै पश्चिमाञ्चलको विकास तीव्र गतिमा हुनेछ ।"
पूर्वमन्त्री केसीलाई लडाकु नेताको चुनौती,"झडपमा ५ घाइतेपूर्वी सोताङ गाउँमा बिहीबार राति कांग्रेस र वाम गठबन्धनका कार्यकर्ताबीच भिडन्त हुँदा ५ जना घाइते भए । कांग्रेस जिल्ला कार्यसमिति कोषाध्यक्ष पेमा तामाङ, तरुण दलका कार्यकर्ता प्रकाश राई, अजित बस्नेत र आरबी राणा घाइते छन् । घाइतेमध्ये तामाङको स्थिति गम्भीर रहेको कांग्रेस नेतृ रिना उप्रेतीले बताइन् । उनलाई कांग्रेस उम्मेदवार केसीले बिहानै हेलिकप्टर चार्टर गरेर उपचारका लागि काठमाडौं पठाएका छन् । वाम गठबन्धनकी दिलबहादुर नेपाली पनि घाइते छिन् । अन्यको उपचार स्थानीय अस्पतालमै भइरहेको छ ।उप्रेतीका अनुसार बुङको कार्यक्रम सकेर सोताङमा बास बसेका कांग्रेस कार्यकर्तामाथि वाम गठबन्धनका कार्यकर्ताले ढुंगा र लाठी हानेपछि भिडन्त भएको हो । आक्रमण भएकै गाउँमा शुक्रबार वाम गठबन्धनले चुनावी कार्यक्रम गरेको थियो । माओवादीका स्थानीय नेता ध्रुव पराजुलीका अनुसार तरुण दलका कार्यकर्ताले पोस्टर च्यातेर सभा बिथोल्ने प्रयास गरेकाले भिडन्त भएको हो । उनले तरुण दलका कार्यकर्ताको खुकुरी प्रहारबाट माओवादीकी नेपाली घाइते भएको बताए । नेपालीलाई उपचारका लागि काठमाडौं लैजाने तयारी भइरहेको उनले बताए ।"
निष्काशित इरानीलाई अर्को मुद्दा,"काठमाडौं देशनिकाला गरिएको व्यक्ति फेरि देश फर्केको भन्दै इरानी नागरिक हमिद रेजामाथि काठमाडौं जिल्ला अदालतमा मुद्दा चलाइएको छ । चैत २८ गते नेपाल आएका इरानी नागरिक हमिदमाथि ओभरस्टे, नक्कली पासपोर्ट, नेपालको कानुन उल्लंघन गरेको भन्दै गृह मन्त्रालयले ५ भदौमा पाँच वर्षसम्म नेपाल प्रवेश गर्न नपाउने गरी निष्कासन गर्ने निर्णय गरेको थियो । निष्कासित नागरिक फेरि नेपाल फर्केको भन्दै मुद्दा चलाइएको सम्भवत: यो पहिलो मुद्दा हो । ४ कात्तिकमा टर्किस एयरलाइन्सको विमानमार्फत टर्की उडेका उनी टर्कीको अंकोरास्थित विमानस्थलबाट भाग्न खोजेका थिए । अध्यागमन कानुन उल्लंघन गरी भाग्न खोजेको भन्दै उनलाई टर्किस प्रहरीले पक्रेर नेपालसम्मै ल्याएर छोडिदिएको थियो । गृह मन्त्रालयको सचिवस्तरीय निर्णयबाट निष्कासित नागरिक फेरि नेपाल नै फर्केपछि के गर्ने भन्ने अन्योल उत्पन्न भएको थियो । यही अन्योलका कारण हमिदले झन्डै एक साता त्रिभुवन अन्तर्राष्ट्रिय विमानस्थलभित्रै बिताएका थिए । अध्यागमन विभागका महानिर्देशक दीपक काफ्लेका अनुसार निष्कासित नागरिक जुनसुकै कारणले भए पनि नेपाल फर्केकै कारण फेरि मुद्दा चलाइएको बताए । कान्तिपुरसँग कुरा गर्दै काफ्लेले भने, नेपालको अध्यागमन ऐन उल्लंघन गरेको आरोपमा उनीमाथि मुद्दा चलाइएको छ । इरानी नागरिक हमिदको क्रियाकलाप शंकास्पद भएको भन्दै प्रहरीले उनीमाथि विशेष निगरानी राखेको थियो । युरोपेली वा अमेरिकी मुलुक पुगेर शरणार्थीको हैसियतमा बस्ने सपना देखेर नेपाल आएका उनी नक्कली पासपोर्टको सहारा लिएर भारतको बाटो हँुदै युरोपेली मुलुक जाने दाउमा थिए । नक्कली पासपोर्टकै भरमा भारतको नयाँदिल्लीस्थित विमानस्थल पुगेका उनी भारतीय अध्यागमन अधिकारीको फन्दामा परेका थिए । दिल्ली विमानस्थलबाटै सोझै काठमाडौं फर्काइएपछि मात्रै हमिदमाथि नेपालमा मुद्दा चलाइएको थियो । आफ्नो देश फर्किन नसक्ने र जबर्जस्ती फर्काइए आफ्नो ज्यानमाथि खतरा रहेको भन्दै आफू टर्कीबाट भाग्न खोजेको हमिदले बताउँदै आएका छन् । अध्यागमन स्रोतका अनुसार हमिद कुनै पनि हालतमा इरान नफर्किने अडानमा छन् । उनी कुनै मानव तस्करको निर्देशनमा नेपाल हँुदै कुनै युरोपेली मुलुक छिर्न खोजेका हुन् कि भन्ने आशंका गरे पनि अध्यागमनले त्यसको आधार फेला पारिसकेको छैन । न अध्यागमनले उनी आफ्नो देश फर्किन नसक्नुको यकिन कारण नै पत्तो लगाएको छ ।"
थालेसिमियाको औषधि अभाव,"काठमाडौं (कास) सामान्य मानिसले उपचार खर्चै जुटाउन मुस्किल पर्ने थालेसिमियाको औषधि पैसा तिरेर पनि पाइँदेन । नेपाल थालेसिमिया सोसाइटीको एक अध्ययनअनुसार नेपालमा ९७ प्रतिशत गरिब र दलित समुदायका बालबालिकामा यो रोग लाग्ने गरेको छ । नेपालमा यो रोगको औषधि खपत नै कम भएकाले सबै फार्मेसीले औषधि बेच्न नमान्ने थालेसिमिया सोसाइटीका अध्यक्ष दुर्गा पाठकले बताए । थालेसिमिया रोगीका दम्पतीबाट जन्मने ५० प्रतिशत सन्तानमा यो रोग देखिने चिकित्सकहरू बताउँछन् । यो रोगका ५ प्रतिशत बालबालिका मात्रै औषधि किनेर खान सक्ने परिवारबाट हुने अध्यक्ष पाठकले बताए ।काठमाडौं नारायणटारका ९ वर्षीय एन्जेल ढुंगाना २ वर्षदेखि थालेसिमिया बिरामी हुन् । उनलाई रगतको क्यान्सर नै भएको छ, उनलाई तीन सातामा रगत फेर्नुपर्ने उनकी आमा कमलाले बताइन् । महिनामा ५ हजारको औषधि खानुपर्छ, एकातिर औषधि खर्चका लागि भांैतारिनुपर्छ, अर्कातिर भनेका बेलामा फार्मेसीमा औषधि पाइँदैन, उनले भनिन् । बालरोग विशेषज्ञ अजित रायमाझीका अनुसार थालेसिमिया शरीरमा राम्रोसँग रक्तकोषको विकास हुन नसक्दा देखापर्ने रोग हो ।"
त्यागी र तरुणको भिडन्त,"कालीकोट वाम गठबन्धनका तर्फबाट माओवादी केन्द्रका उम्मेदवार दुर्गाबहादुर रावत ३५ वर्षदेखि कम्युनिस्ट राजनीतिमा निरन्तर छन् । उनलाई चुनौती दिँदै छन्, कांग्रेसका ३५ वर्षीय तरुण नेता भूपेन्द्रजंग शाही । एउटै निर्वाचन क्षेत्र रहेको जिल्लामा त्यागी नेताको परिचय बनाएका रावत र सम्भावना बोकेका युवा नेता शाहीको प्रतिस्पर्धा रोचक बनेको छ । फरक विचार र अनुभव बोकेका यी प्रतिस्पर्धीबीच एउटै समानता छ, दुवै १४ वर्षको कलिलै उमेरमा विद्यार्थी राजनीतिमा तानिए । एमालेमाओवादी गठबन्धनका उम्मेदवार रावत दुवै दलका समर्थकको मन जित्न गाउँ पुगिरहेका छन् । गाउँ तथा नगरस्तरीय कार्यकर्ता भेला गरिरहेका छन् । उनी जन्मजात खुट्टाको अपाङ्ग छन् । तर, पैदल उकालोओरालो गर्दै मतदाता भेट्न व्यस्त छन् । उनी माओवादी र एमाले नेतासहित कालीकोटको प्रदेश (ख) का ४ वटा पालिकास्तरीय संयुक्त भेला सकेर मान्म फर्किएका छन् । अपांगताका कारण रावत दैनिक २३ घण्टाभन्दा धेरै पैदल हिँड्न सक्दैनन् । चुनावी दौडधुप गर्न खुट्टाले केही समस्या पारेको छ, उनले भने, साथीहरूले कतै घोडा व्यवस्था गर्छन् । बाटो पुगेका ठाउँमा गाडी खोजेर पठाउँछन् । उनी बिहीबारदेखि प्रदेश (क) का चुनावी सभामा जाँदैछन् । कांग्रेस भातृसंगठन तरुण दलका महासचिव शाही ०७० को संविधानसभा निर्वाचनका पनि प्रत्याशी हुन् । चुनावमा पराजित भए पनि बारम्बार मतदाताकहाँ पुगिरहेकाले प्रचारप्रसारका लागि घरदैलो भने नगर्ने उनले बताए । अघिल्लो चुनावमा मैले हारे पनि जित्नेभन्दा धेरै पटक गाउँ आउने प्रतिबद्धता गरेको थिएँ, शाहीले भने, बितेको चार वर्षभरि मैले घरदैलो गरिरहेको छु । त्यसैले चुनावमा कार्यकर्ता परिचालनमा जोड छ । उनले बरु सामाजिक सञ्जाल, एफएम रेडियो लगायतका नयाँ प्रविधिलाई भरपूर उपयोग गरेका छन् । नेमकिपाको राजनीतिसँगै ०४२ देखि ०५४ सम्म प्रावि तहको शिक्षक रावल स्थायी जागिर छाडेर माओवादी जनयुद्धमा सामेल भए । एरिया इन्चार्ज, जिल्ला जनसरकार उपप्रमुख हुँदै ०६४ यता माओवादी जिल्ला संयोजकको जिम्मेवारीमा छन् । नेतृत्वमा रहेर ०६४ र ०७० को निर्वाचनमा माओवादीलाई जिताएका रावतसँग आफैं प्रत्यक्ष उम्मेदवार बनेको अनुभव छैन । कांग्रेसका शाही भने अघिल्लो संविधानसभा निर्वाचनका प्रत्याशी हुन् । फरक पुष्ठभूमिका दुई उम्मेदवारका चुनावी नारा पनि फरक छन् । रावल कालीकोटका अरू धेरै सम्भावनासँगै युद्ध पर्यटनलाई महत्त्व दिन्छन् । शाही भने सुन्दर र समृद्ध कालीकोटको नारालाई अभियानमा बदल्ने बताउँछन् । ०७० को संविधानसभा चुनाव र ६ महिनाअघि सम्पन्न स्थानीय चुनावलाई आधार मान्दा लोकतान्त्रिक गठबन्धनको तुलनामा वाम गठबन्धनको मत झन्डै दोब्बर देखिन्छ । तर, यो चुनावलाई दुवै उम्मेदवारले विभिन्न कोणबाट सहज र कठिन आकलन गरेका छन् । माओवादी उम्मेदवार रावत वाम गठबन्धनको मत जोगाउन सके सहज जित हुनेमा ढुक्क छन् भने शाहीलाई विगतमा एमाले र माओवादीबीच कालीकोटमा रहेको द्वन्द्वका कारण एमालेको भोट तान्ने रणनीति बुन्दै छन् ।०४८ मा कांग्रेस, ०५१ र ५६ मा एमाले, ०६४ र ७० मा माओवादीले चुनाव जितेको कालीकोटमा यस पटक भने दलहरू दुई कित्तामा उभिएका छन् । एक प्रतिनिधिसभा र दुई प्रदेश सदस्यका लागि १३ जना उम्मेदवार चुनावी प्रतिस्पर्धामा भए पनि वाम गठबन्धनका रावत र कांग्रेस, दुई राप्रपा र नयाँशक्तिबीचको लोकतान्त्रिक गठबन्धनका शाहीबीच मुख्य भिडन्त हुने देखिएको छ ।रावत ०४७ पछि सधैंजसो सत्तामा रहेको कांग्रेसबाट परिवर्तन नहुने भएकाले वाम गठबन्धनको सरकार बनाउन आफूले जित्नुपर्ने बताउँछन् । भौगोलिक कठिनाइ भए पनि ३ हावापानी रहेकाले कृषि पर्यटन, पिली र कोटवाडालाई युद्ध पर्यटकीय क्षेत्र बनाउने उनको प्रतिबद्धता छ । निर्वाहमुखी कृषि प्रणालीलाई सुधार गर्दै व्यावसायिक खाद्यान्न उत्पादन तथा तरकारी खेती, पशुपालनलाई जोड दिनेछु, उनले भने । कांग्रेस उम्मेदवार शाही कर्णालीबाट नेविसंघ र तरुण दलको केन्द्रीय तहमा पुग्ने पहिलो नेता हुन् । तपाईं मलाई भोट दिनुहोस्, म सुन्दर र समृद्ध कालीकोट दिन्छु जस्ता आकर्षक नारासहित उनी मैदानमा छन् । कालीकोटलाई समृद्ध बनाउने आफूसँग योजना रहेकाले मतदाताले विश्वास गर्ने अपेक्षा राखेको उनले बताए । विगतमा हुने कांग्रेसको गुटबन्दीको पूर्णरूपले अन्त्य हुनु, माओवादी र एमालेका नेताकार्यकर्ताबीचको अन्तरविरोध, दुई राप्रपा र नयाँ शक्तिसमेतको साथले आफूलाई चुनाव जित्न सजिलो हुने उनको दाबी छ ।"
शर्माको गाडीमा बम प्रहार,"रुकुम (पश्चिम) (कास) उम्मेदवारको गाडीलाई लक्षित गर्दै बम प्रहार गरिएको छ । वाम गठबन्धनका तर्फबाट प्रतिनिधिसभा सदस्यका उम्मेदवार तथा बिनाविभागीय मन्त्री जनार्दन शर्मा र उनको प्रचार टोलीमाथि चौरजहारी नगरपालिका८ को गोइरीमा २ वटा बम प्रहार गरिएको हो । चौरजहारी उपत्यकाको चुनावी सभा, घरदैलो र भेटघाट सकेर शुक्रबार बिहान सानीभेरी गाउँपालिकाको सिम्ली आउँदै गरेको प्रचार टोलीमा उम्मेदवार शर्मा चढेको गाडीलाई नै लक्षित गरी सडकमाथिबाट बम प्रहार भएको थियो । शर्मा चढेको गाडीको अघिल्तिर खसेको बम पडकिएन भने अर्को पनि धूलोमा परी विस्फोट हुँदा धेरै असर गर्न सकेन ।रेडबुलको बट्टाभित्र बारुद र विद्युतीय सामग्री राखिएको बम भेटिएको प्रहरीले जनाएको छ । मेरै गाडीलाई लक्षित गरी बम प्रहार गरिएको थियो, सेक्युरिटीको पहलकदमीको कारण क्षति हुन पाएन शर्माले भने । उक्त टोलीमा वाम गठबन्धनका तर्फबाट प्रदेश सभा सदस्यतर्फ ख निर्वाचन क्षेत्रका प्रत्यक्ष उम्मेदवार गोपाल शर्मा माओवादीका तर्फबाट प्रतिनिधिसभा सदस्यका समानुपातिक उम्मेदवार चन्द्रबहादुर विक, प्रदेशसभा सदस्य विमला केसी, एमालेका तर्फबाट प्रदेश सभातर्फकी समानुपातिक उम्मेदवार देवी ओलीलगायत एमाले तथा माओवादीका नेता पनि थिए । बम प्रहारको घटनाप्रति एमालेमाओवादी पार्टी एकता संयोजन समितिले विरोध जनाएको छ ।"
विद्यालयमै सभा,"खुरहुरिया (सप्तरी) कांग्रेसले निर्वाचन आचारसंहिता विपरीत विष्णुपुर गाउँपालिकाको खुरहुरिया चौकस्थित जनता माध्यमिक विद्यालय परिसरमा सभा गरेको छ । मूल ढोकामा पार्टी झन्डा टाँगेर चौरमा सभा गरिएको हो । सभामा आएका पाहुनालाई भोज दिन कक्षाकोठालाई भान्छाका रूपमा प्रयोग गरिएको छ ।प्रधानाध्यापक सूर्यनारायण यादवको सहमतिमै कांग्रेसले बृहत् पार्टी प्रवेश कार्यक्रम गरेको स्रोतले जनायो । शुक्रबार भएका कारण चार घण्टीको पढाइपछि विद्यालयमा छुट्टी भयो । त्यसपछि स्पिकर बज्न थाल्यो । हिन्दी फिल्मी गीत घन्किए, एक सहभागीले भने ।कक्षाकोठाभित्र माछा र चिया पकाइएको थियो । कांग्रेस सप्तरीका सभापति तथा क्षेत्र ३ का प्रतिनिधिसभा सदस्य उम्मेदवार दिनेशकुमार यादव आउनेबितिकै कार्यक्रम सुरु गरिएको थियो । प्रधानाध्यापक यादव अतिथिको लहरमा थिए । उनले कांग्रेसका पक्षमा भोट माग्दै भाषण गर्न भ्याए । कार्यक्रममा उपस्थित हुन संस्कृति पर्यटन तथा नागरिक उड्डयनमन्त्री जितेन्द्रनारायण देव बा२झ १९४७ नम्बरको सरकारी गाडीमा आए । उनले प्रमुख अतिथिका रूपमा कार्यक्रममा सहभागिता जनाए । साँझ विद्यालय परिसरमै माछा र चिउराको भोज भयो । खुरहुरियास्थित जनता माविमा कार्यक्रम हुनुअघि मन्त्री देवसहितको टोलीले पत्थरगाडामा रहेको अर्को एउटा विद्यालयमै चुनावी सभा गरेका थिए । निर्वाचन आचारसंहिताविपरीत जिल्लाका दुई विद्यालयमा चुनावी सभा भएका हुन् । सप्तरीका प्रमुख जिल्ला अधिकारी भागिरथ पाण्डेले निर्वाचन आचारसंहिताविपरीत कुनै पनि दलले विद्यालयमा सभा गर्न नपाउने बताए । सबै दलले निर्वाचन आचारसंहिता पालना गर्छु भनेर प्रतिबद्धता जनाएका छन् । त्यस विपरीत जान मिल्दैन, उनले भने । आचारसंहिता विपरीत कार्यक्रम भएनभएका विषयमा जानकारी लिएपछि मात्र थप कुरा बताउन मिल्ने प्रतिक्रिया उनले दिए ।विद्यालय व्यवस्थापन समिति अध्यक्ष जयनारायण यादवले आचारसंहिता र विद्यालय शान्ति क्षेत्रको मर्मविपरीत विद्यालयमै माछाचिउराको भोज र चुनावी सभा गरिनु जायज नभएको बताए । मलाई यो कार्यक्रमबारे कुनै जानकारी छैन । अनुमति दिनेउपर कारबाही हुनुपर्छ, उनले भने । प्रधानाध्यापक यादवले आफू कार्यक्रमको अतिथि र वक्ता भएको स्विकारे । उनले आफ्नो अनुमतिबेगरै विद्यालयमा मञ्च बनाइसकेकाले रोक्न नसकिएको जिकिर गरे । विद्यालयमै थिएँ । आसन ग्रहण र बोल्नका लागि समय दिएकाले उपस्थिति जनाएँ, उनले भने ।पर्यटनमन्त्री देवले विद्यालयमा सभा भएकोबारे आफू अनभिज्ञ रहेको बताए । उनले भने, कार्यक्रम विद्यालयमा हुनु हुँदैन, विद्यालयमा भइरहेको हो भन्ने कुरा मलाई जानकारी नै भएन । भोट माग्दै रेडक्रस सभापतियी दुवै विद्यालयमा आयोजित चुनावी सभाका अर्का अतिथि थिए, नेपाल रेडक्रस सोसाइटी सप्तरीका सभापति जोगेन्द्र भगत । उनले पत्थरगाडास्थित सखुवामा आयोजित सभालाई सम्बोधन गर्दै अहिले आचारसंहिता लागू भएकाले बाढीपीडितलाई राहत वितरण गर्न समस्या भएको सुनाए । उनले आफू व्यक्तिगत रूपमा कांग्रेस उम्मेदवारका लागि मत मागिरहेको प्रतिक्रिया दिए ।"
दलबदलु जनता,"ला ल सलाम दाइ ।जय नेपाल, मेरो अभिवादन अनौठो पाराले उत्तरित भयो ।लाल सलाम, मैले जोड दिएर भनेंँ । जय नेपाल, उनले फेरि पनि उसरी नै भने ।म दंग परेंँ । एक कट्टर वाम समर्थकको मुखबाट सम्पूर्ण कांग्रेसी टाइपको जय नेपाल निर्धक्कसँग उच्चरित भइरहेको थियो । यो सरासरी अपत्यारिलो कुरो थियो, मेरो लागि । मैले अचम्म मानेरै भनँें, जय नेपाल किन दाइ ?किन, मैले जय नेपाल भन्नहुन्न भाइ ? उनी मुस्कुराए ।भन्न हुन्छ दाइ, म हडबडाएँ ।अनि के भयो त ? उसको मुस्कान गाढा भयो ।होइन, तपाईं वामपन्थी भोटर होइन र दाइ ?ठिक भन्नुभयो, उनले भने, यसमा कुनै शंका छैन ।अनि लाल सलामको साटो जय नेपाल किन त दाइ ? मैले भनेंँ ।हेर्नोस्, म पहिले एक वामपन्थी समर्थक जरुर थिएँ, उनी एक्कासि गम्भीर भए, अहिले नेपाली कांग्रेस पार्टीको भइसकेको छु भाइ ।यसको कारण के होला दाइ ? मेरो उत्सुकता बढेको थियो ।यसको जवाफमा उनी चुप लागे । केही भन्ने प्रयास गरेनन् । कुनै गहिरो सोचमा निमग्न थिए, सायद । (यस्तै लाग्यो) । अलिक बेरपछि मतिर पुलुक्क हेरे । र सुस्तरी भने, अब म के भनुँ तपाईलाई ?के भन्नै नहुने कुरो हो र दाइ ?होइन, त्यस्तो त केही होइन, उनको अनुहारमा अलमलिएको भाव थियो, मैले कांग्रेसी हुनैपर्यो भाइ ।हेर्नाेस्, आफ्नो साख्खै सालो नै नेपाली कांग्रेस पार्टीबाट उम्मेदवार भएपछि म के गरुँ त भाइ ? मलाई चुपचाप टोलाइरहेको पाएर भने उनले, मैले कांग्रेसी नभइकन सुखै पाइन ।तपाई श्रीमतीको दबाबबाट कांग्रेसी हुनुभएको हो दाइ ? मैले भनेंँ ।अब तपाईं जेसुकै भन्नोस् मलाई, उनको ओठमा फेरि मुस्कान आयो, हाल म एक कांग्रेसी नै हुँ भाइ ।मैले बल्ल बुझेंँ, यो खाँट्टी ससुरालीतिरको कुरो हो । अर्थात् श्रीमतीको मामिला भन्नोस् । अब अर्धांगिनीको साख्खै कान्छो भाइ नै नेपाली कांग्रेस पार्टीको तर्फबाट चुनावमा उठिसकेपछि अरू के पो गर्न सक्थे उनले ? वास्तवमा उनी आफ्नो बुँताले भ्याएसम्म जे गर्न सक्थे, अहिले सोही भूमिकामा चुस्तदुरुस्त देखिएका थिए । याने अहिलेको उनको सारा गराई विलकुलै बेठिक थिएन । (म सोच्न थालँें) । केही बेरपछि भनेंँ मैले, तपाई सालोले गर्दा कांग्रेसी भए पनि असलमा त एक वामपन्थी नै हुनुहुन्छ होला नि दाइ ?होइनहोइन, यसो नभन्नोस् भाइ, उनी दुवै आँखा बेस्सरी चलाएर पल्याकपुलुक यताउता हेर्न थाले, म पुरै कांग्रेसी भइसकेको छु ।साँच्चै हो त दाइ ?मैले तपाईंसँग झुठो किन बोल्ने भाइ ? उनको स्वर चर्काे भयो, अब मैले पनि प्रधानमन्त्री देउवाको सपना साकार गर्नुपर्छ ।बीपीको सपना भन्नुभएको होला । म मुस्कुराएँ, सबै कांग्रेसीहरू यसै भन्ने गर्छन् । होइनहोइन, मैले सम्माननीय प्रधानमन्त्री शेरबहादुर देउवाको सपना नै भनेको हुँ भाइ ।यो संक्षिप्त भेटघाटको केही दिनपछि फेरि उनीसँग मेरो जम्काभेट भयो । (हिंँड्दाहिंँड्दै) । उनी आफ्नो वामपन्थी अतीत त्यागेर पुरै कांग्रेसी भइसकेकाले मैले कराएर भनँें, जय नेपाल दाइ ।लाल सलाम । उनले मेरो अभिवादनको जवाफ दिए ।जय नेपाल । म त्यहीं रोकिएँ, तपाईंले अहिलेसम्म आफ्नो पुरानो लाल सलामलाई बिर्सन सक्नुभएको छैन दाइ ?होइन, होइन, उनले लाल सलाममा जोड दिएर भने, म साँच्चिकै लाल सलाम नै भनिरहेको छु भाइ ।के तपाईं अहिले नेपाली कांग्रेसको समर्थक होइन र दाइ ? मैले छक्क परेर सोधेंँ उनीसँग ।कहाँ हुनु भाइ ? उनले गम्भीर मुद्रा धारण गरे, मैले नेपाली कांग्रेसलाई छाडिसकेको छु नि यस्तो किन गर्नुभएको दाइ ? म पुरै चमत्कृत अवस्थामा थिएँ ।हेर्नोस्, लास्ट टाइममा मेरो सालोबाट खोसेर कांग्रेसले अर्कैलाई टिकट दियो । यो त ठूलै बेइमानी भयो । यस्तो गर्नुहुन्छ त भाइ ? उनी पर्याप्त क्रोधमा थिए, त्यसैले मेरो सालो बागी भएर त्यहींबाट चुनावमा उठेको छ ।स्वतन्त्र उम्मेदवार भएर दाइ ?हो, स्वतन्त्र उम्मेदवार नै हो ।त्यसो भए, लाल सलाम किन त दाइ ? मेरो स्वाभाविक प्रश्न थियो ।म एक पुरानो वामपन्थी समर्थक हुँ । सबै वामपन्थी नेताहरूलाई म राम्ररी चिन्छु । त्यसैले तिनीहरूलाई भनेर म मेरो सालोलाई सहयोग गराउन चाहन्छु । यही नेपाली कांग्रेससँग बदला लिने एकमात्र बाटो हो । यसरी नै मेरो सालो चुनावमा जित्न सक्छ, उनी सहसा गम्भीर भए, त्यसैले म अहिले नेपाली कांग्रेसबाट वामपन्थी भएको छु भाइ ।तपाईंको सालोलाई जिताउन वामपन्थीहरूले सहयोग गर्लान् त दाइ ? मैले चाख मानेर सोधेंँ, यो सम्भव छ र ?म कमरेड ओलीसँग नै सम्पर्क गर्ने कोसिस गरिरहेको छु भाइ । उनले विस्तारै भने, हेरुँ, के हुन्छ ?ल त, अग्रिम बधाई छ दाइ ।केको बधाई ?तपाईंको सालोले वामपन्थीहरूका सहयोगबाट राम्ररी चुनावमा जितोस् दाइ । म मुस्कुराएँ ।धन्यवाद । उनको मुखमण्डलमा पनि खुसी छरियो ।यो भेटघाटको झन्डै एक सप्ताहपछि उनी बजारमा देखापरे । नयाँ बुकस्टलनेर उदास मुद्रामा उभिएका थिए । उनी नजिक गएर भनेंँ मैले, लाल सलाम दाइ ।मेरो लाल सलामको कुनै उत्तर दिने तरखर गरेनन् उनले । त्यसै मौन रूपमा उभिइरहे । (घना उदासीसहित) । मैले हातसात मिलाएर भनेंँ, के भयो दाइ ?मेरो सालोलाई यी वामपन्थीहरूले पनि सहयोग नगर्ने भएका छन् । आफ्नै उम्मेदवार छ रे कोही पनि मसँग कुरा गर्नसमेत तयार भएनन् । सबै बेइमान हुन् । अब कसको विश्वास गर्ने ? उनको स्वरबाट उदासी फुतुफुतु झरिरहेको थियो, त्यसैले एकपटक फेरि नेपाली कांग्रेस पार्टीमा जाने विचार गरिरहेको छु भाइ ।राम्रै विचार गर्नुभयो दाइ । मैले उनको दाहिने हात बेस्सरी दबाएर भनँें, जय नेपाल ।जय नेपाल, उनको ओठको कापबाट बिस्तारै निस्कियो ।"
अनुसन्धान केन्द्र कसरी सुधार्ने ?,"अन्त्यमा,यहाँ उल्लिखित कुरा गर्न क्षमता र इच्छाशक्ति भएको नेतृत्व चाहिन्छ । विश्वविद्यालयको पुन:संरचना सरकार र संसद्मा जोडिन्छ । सरकार सफा भए मात्र सफा उपकुलपति आउँछन् र त्यस्तो सफा नेतृत्वले मात्र विश्वविद्यालयको फोहोर सफा गर्न सक्छ । सम्बन्धनबाट यति, भ्रमण भत्ताबाट यति, परीक्षाबाट यति र चार वर्षमा यति कमाइ हुन्छ, अहिले पार्टी (नेता) लाई यति दिए पनि यति त नाफा भइहाल्छ भनेर हिसाब गर्ने व्यापारिक मानसिकताका व्यक्तिहरूले विश्वविद्यालयका पद भरिने प्रथा नरोकिए अनुसन्धान केन्द्र घाम ताप्ने थलो र सरकारी क्याम्पस हाजिर गरेको भरमा तलब पकाउने ठाउँ भइरहनेछन् ।डा घिमिरे शिक्षा विकास तथा अनुसन्धान केन्द्र, त्रिविका अनुसन्धाता हुन् ।"
स्वास्थ्यकर्मीको सुरक्षा र कानुनी प्रबन्ध,"छानबिनबाट गल्ती ठहरिए बिरामी पक्ष वा चिकित्सकलाई कानुनबमोजिम कारबाही गर्नुपर्छ तर कतैबाट पनि आक्रमण, सेवा अवरुद्धका क्रियाकलाप गरिनु हुन्न ।स्याङजा, अर्जुनचौपारी १ की १९ वर्षीया किशोरी प्रसूति व्यथा लागेपछि कात्तिक ११ मा अस्पताल भर्ना भएकी थिइन् । शल्यक्रियाबाट छोरा जन्मेपछि बेहोश उनलाई भेन्टिलेटरमा राखिँदा पनि आफन्तले हेर्न पाएनन् र एक सातापछि एक्कासी निधनको समाचार दिइयो । सुरुमा उनको अवस्था सामान्य रहेको बताइएको थियो । निधनपछि चिकित्सकलाई कारबाही र परिवारजनलाई क्षतिपूर्ति माग गर्दै गण्डकी मेडिकल कलेजको अस्पताल तोडफोड भयो, नाराबाजी गर्दै टायर बालियो । त्यहाँ उपचाररत सयांै बिरामी अन्यत्र सार्नुपर्यो । उपचार गर्दागर्दै बिरामीको मृत्यु भएपछि २०६३ जेठ ९ मा बुटवलमा हाडजोर्नी रोग विशेषज्ञ डाक्टरमाथि कुटपिट गरिएको थियो । त्यसयता स्वास्थ्यकर्मी तथा संस्थामाथि आक्रमण बढ्दै गएको देखिन्छ । उपचारमा संलग्न चिकित्सक र संस्थासँग लाखौं क्षतिपूर्ति दाबी गर्ने प्रवृत्ति देखिएको छ । निजी अस्पतालहरूले सत्यतथ्य नबुझी नाफाघाटा मात्र सोचेर क्षतिपूर्ति दिने, तोडफोड तथा दुव्र्यवहारका घटना भइहाले प्रहरी प्रशासन ढिलो उपस्थित हुने र कानुन कार्यान्वयनभन्दा मिलाउने प्रवृत्ति छ । न्यायालयको लामो कानुनी प्रक्रिया छ । राजनीतिक दलहरूको कमजोर इच्छाशक्ति, निष्क्रियता र माफियासँंगको बसउठ छ । स्वास्थ्य तथा व्यावसायिक बिमा छँदै छैन र भएकामा पनि पहँुच छैन । स्वास्थ्यकर्मीहरू अद्यावधिक छैनन्, बिरामीसँंग काउन्सिलिङ कमजोर छ । केहीमा द्रव्यमोह छ र धेरैमा एकअर्काको खुट्टा तान्ने प्रवृत्ति ब्याप्त छ । अपर्याप्त जनशक्ति र उपकरण, कम पारिश्रमिक तथा सेवासुविधाको समस्या छ । जनतामा सामान्य स्वास्थ्य सचेतना छैन । त्यही कारण यस्ता घटनाको पुनरावृत्ति भइरहन्छ । धेरै मिहेनत, समय र सम्पत्ति खर्ची पढेको पेसामा डाक्टरहरूका लागि पनि न सम्मान छ, नत सेवासुविधा चित्तबुझ्दो छ । सरकारले पनि डेढ महिनाअघि लापरबाही भए उपचारमा संलग्न चिकित्सकबाटै क्षतिपूर्ति भराउनेगरी कानुन बनाउने निर्णय गरेपछि नेपाल चिकित्सक संघले बहिरङ सेवा बन्द गरायो । सरोकारवाला संवेदनशील नभएकै कारण ८ दिन सेवा अवरुद्ध भयो । सम्झौता भएको एक महिना पुग्दा पनि यो वा त्यो बहानामा तथा प्रक्रियामै अल्झिएका छन्, बुँदा र प्रतिवेदनहरू । अस्पतालमा उपचारपछि बिरामी स्वस्थ भएर घर फर्कन्छ, विशेषज्ञताको अभाव भए अर्को अस्पतालमा पठाइन्छ । केही बिरामीको उपचार गर्दागर्दै मृत्यु हुन्छ । योग्यता नभएका नक्कली चिकित्सकले उपचार गर्दा वा उपचारमा लापरबाही गर्दा कमीकमजोरी हुनसक्छन् । चिकित्सकले सही उपचार पद्धति अपनाएर कोसिस गर्दागर्दै पनि बिरामीको मृत्यु हुनसक्छ । तर बिरामीको मृत्यु भइहाले परिस्थिति नबुझीकन भिडले डाक्टरको लापरबाही ठहर गर्दै आक्रमणमा उत्रिहाल्ने गरेको पाइन्छ । त्यही कारण उपचारका क्रममा कुनै सिकिस्त बिरामीको मृत्यु भयो वा जटिलता आए कताबाट भाग्ने भनेर डाक्टरले सोच्नुपर्छ । बिरामीलाई अस्पताल ल्याउँदैमा तथा डाक्टरले उपचार गर्दैमा निको हुने भए सायद समस्या आउँदैनथ्यो । प्रयास हुँदाहुँदै बिरामीको मृत्यु हँुदा आफन्तले दुव्र्यवहार गरे अन्य बिरामीको विचल्ली र मृत्यु हुनपुग्छ भन्ने ख्याल गरेको पाइँदैन । यसले गर्दा अस्पतालले गम्भीर प्रकृतिका रोगीलाई नलिई अन्यत्रै रेफर गरिदिने अवस्था आउँछ । स्वास्थ्य सेवालाई नियमित, भरपर्दो, मर्यादित र प्रभावकारी बनाउन, स्वास्थ्य उपचारको क्रममा उत्पन्न हुनसक्ने आकस्मिक घटना र आर्थिक दायित्वबाट स्वास्थ्यकर्मी तथा स्वास्थ्य संस्थाको सुरक्षा गर्ने सम्बन्धमा आवश्यक कानुनी व्यवस्था गर्न नेपाल सरकारले स्वास्थ्यकर्मी तथा स्वास्थ्य संस्थाको सुरक्षा सम्बन्धी ऐन, २०६६ र नियमावली २०६९ बनाएको हो । आक्रमण गर्नेहरूलाई कानुनी दायरामा र ऐनलाई व्यावहारिक बनाउन पहिलो संशोधन २०७४ को मस्यौदा तयार भइसकेको छ । त्यसलाई अध्यादेशकै रूपमा ल्याउनेगरी तयारी गर्न प्रधानमन्त्री शेरबहादुर देउवाले मुख्य सचिव लोकदर्शन रेग्मीलाई निर्देशन दिइसकेका छन् । धेरै देशमा जेल विदाउट बेल कार्यान्वयनमा छ । भारतको उच्च अदालतले चिकित्सकलाई गाली बेइज्जती र हातपात गर्नेलाई सिधै ३ वर्षसम्म जेल चलान गर्न निर्देशन दिएको छ र डाक्टर विरुद्ध जाहेरी दर्ता नगर्न भनेको छ । तत्पश्चात डाक्टरले ज्ञान र सीप पूर्णरूपले प्रयोग गर्न पाउँदा बिरामीको जटिलता र मृत्युदर घटेको छ । तसर्थ नेपालमा पनि उपचारमा अवरोध गरे ३ महिना बिना धरौटी जेल र १ लाखसम्म जरिवाना, स्वास्थ्य संस्थामा तोडफोड, तालाबन्दी र आगजनी तथा स्वास्थ्यकर्मीलाई गम्भीर चोट पारेको कसुर ठहर भए ३ देखि ५ लाख जरिवाना र १ देखि ३ वर्ष कैद सजाय हुनसक्ने व्यवस्था गर्न लागिएको छ । स्वास्थ्य उपचारको विषयलाई लिएर चिकित्सकमाथि घेराउ, अपमानजनक व्यवहार, भ्रामक समाचार र हातपात गरे १ देखि २ लाख जरिवाना र ६ महिना कैदको व्यवस्था छ । मुद्दा सरकारवादी भई कसुर भएको ३५ दिनभित्र नालेश दिनुपर्ने व्यवस्था छ ।समन्वयात्मक रूपमा काम गर्न स्वास्थ्यकर्मी तथा स्वास्थ्य सुरक्षा समन्वय समिति प्रमुख विशेषज्ञप्रमुख, चिकित्सा सेवा महाशाखाको अध्यक्षतामा, गृह मन्त्रालय, प्रहरी प्रधान कार्यालय, आधिकारिक पेसागत संघसंस्थाको प्रतिनिधित्वमा गठन गरिएको छ । तथापि उपलब्ध गराउने सुरक्षा र क्षतिपूर्ति प्राप्त गर्न स्वास्थ्यकर्मी तथा संस्था समितिमा अनिवार्य दर्ता हुनुपर्छ । छानबिन गर्न विज्ञ समिति गठन, मुचुल्का, अटोप्सी अनिवार्य छ तथा चरम लापरबाही बाहेक अन्यमा आर्थिक प्रत्याभूति दिन एक सुरक्षा कोष गठन छ । स्वास्थ्यकर्मीलाई पनि लापरबाही गरे प्रकृति अनुसार कारबाही र सजाय छ । क्षतिपूर्ति रकम पनि बिगोको दोब्बर, भरणपोषण थपिएको छ । नागरिक तथा बिरामीको अधिकार र कर्तव्य पनि सुरक्षित गरिँदैछ । छानबिनबाट बिरामी पक्ष वा चिकित्सक जसको गल्ती ठहर्छ, त्यसलाई सरकारले कानुनी दायरामा ल्याई कडा कारबाही गर्नुपर्छ । तर कतैबाट रोष प्रकट गर्न आक्रमण, बन्द, सेवा अवरुद्ध, तोडफोड र धम्कीका क्रियाकलाप गरिनुहुन्न । वीर अस्पतालमा कार्यरत डा बुढाथोकी नेपाल चिकित्सक संघका सहकोषाध्यक्ष हुन् ।"
सत्य धर्म मुचुल्काको सान्दर्भिकता,"राष्ट्रिय विभूति फाल्गुनन्दको जन्म १९४२ साल कात्तिक २५ गते इलामको इभाङस्थित चुक्चिनाम्बामा भएको हो । जगनबाज र हंसमती लिङदेनका साहिँला छोरा नरध्वज हातमा फलामे चुरा लगाएका कारण फलामसिंह नामले चिनिए र कालान्तरमा फाल्गुनन्द नाममा प्रसिद्धि कमाए । पाँचथरलाई कर्मभूमि बनाएका उनी जीवनको अन्तिम घडीसम्म सांस्कृतिक अभियानको ज्ञानपुञ्ज छर्न उद्यत रहे । बाल्यकालको अधिक समय आफ्ना पितासँगै गाईगोठमा बिताएका उनी साकाहारी थिए । २२ वर्षको उमेरमा भारतीय सेनामा भर्ना भएर १३ वर्ष जागिर खाए । भारतीय सेनाबाट फर्केपछि उनले पाँचथर, इलाम, ताप्लेजुङ, भुटान र तेह्रथुमका विभिन्न स्थानमा माङहिम (मन्दिर) निर्माण गर्दै सांस्कृतिक अभियान चलाएका थिए । उनी बाल्यकालबाटै सत्य आहार, सत्य विहार, सत्य व्यवहार गर्नुपर्छ भन्ने मान्यता राख्थे । खानपान र संस्कारले किरात समुदाय पछाडि पर्दै गएको महसुस गर्दै उनले समाज सुधार अभियान चलाए । उनले १९८८ बैसाख २४ गते पाँचथरको सिलौटीमा तत्कालीन दस लिम्बुवानका प्रतिनिधि बाोलाएर विकृति, विसंगति हटाउँदै समाज सुधार गर्न दसबँुदे सत्य धर्म मुचुल्का गराएका थिए । जसलाई किरात समाज सुधारको पहिलो खुड्किलोका रूपमा लिइन्छ र बैसाख २४ गते समाज सुधार दिवसका रूपमा मनाउने गरिन्छ ।सत्य धर्म मुचुल्कामा थेवासाम, युमासाम, तागेरा निङवाभुमाङ अर्थात इष्टदेवको नित्य सेवा र पूजापाठ गर्ने, किरातेश्वर गुरुकुल माङहिमहरूमा मातृभाषा लिपिमा अध्ययनअध्यापन गर्नेगराउने, देव पितृकार्यमा मासुमदिराको साटो धुप, नैवेद्य, दूध प्रयोग गर्ने उल्लेख छ । छोरीचेलीको विवाह कर्ममा सुनौलीरूपौली नलिने साथै जारी उठाउने जस्ता कार्य नगर्ने, छोराछोरीलाई बराबर लेखपढ र समान अंशबन्डा दिनेलिने हक कायम गर्नेगराउने, मासुमंस, मदिरा सेवन नगर्ने पनि लेखिएको छ । यस्तै धाननाच र च्याब्रुङ नाचजस्ता सांस्कृतिक नृत्यहरू जहाँ पायो, त्यहीं ननाच्ने तथा समय अनुकूल परिमार्जन गर्दै लैजाने र घरेलु उद्योगलाई प्राथमिकता दिँदै कपास र खाडी कपडा बुनेर प्रयोग गर्ने मुचुल्कामा उल्लेख छ । फाल्गुनन्दले प्रतिपादन गरेको दर्शन बोक्ने मूल संस्था किरात धर्म तथा साहित्य उत्थान संघ हो, जुन जिल्ला प्रशासन कार्यालय पाँचथरमा २०३६ सालमा दर्ता भए पनि धर्म निरपेक्ष स्वतन्त्रताको पक्षधर संस्था भएको भन्दै २०४० सालमा तत्कालीन राजा वीरेन्द्र शाहको अध्यक्षतामा बसेको केन्द्रीय सुरक्षा बोर्ड बैठकले खारेज गरिदियो । प्रजातन्त्र पुन:स्थापना पश्चात २०५४ सालमा पुन: यो संस्था जिल्ला प्रशासन कार्यालय पाँचथरमै दर्ता भएर समाज कल्याण परिषदमा पनि आबद्व भई संस्कृति उत्थान र समाज सुधारका विभिन्न क्रियाकलापमा सक्रिय छ । हाल फाल्गुनन्द पन्थमा हजारौं नागरिक समाहित भएर समाज सुधार अभियानमा होमिएका छन् ।आत्मावाद, परमात्मावाद, अनात्मावाद, त्रिसंगमवाद फाल्गुनन्दले प्रतिपादन गरेको सिद्धान्त हो, जसलाई किरातीहरूले स्वागतमवाद र मुन्धुमवादका रूपमा मान्ने गर्छन् । उनलाई किरात धर्म दर्शनदाताले बिसौं शताब्दीका महान समाज सुधारक, महागुरु महिगुम अङसिमाङ भनेर पुकार्छन् । फाल्गुनन्दले प्रतिपादन गरेको सिद्धान्त र सांस्कृतिक अभियानलाई निरन्तरता दिन इलामको माङसेबुङ र पाँचथरको सिलौटी लगायतका स्थानलाई किरात धार्मिक तथा सांस्कृतिक पर्यटन केन्द्रमार्फत प्रचारप्रसार गरिँदैछ ।फाल्गुनन्दको निधन २००५ चैत २२ गते भयो । उनलाई नेपाल सरकारले २०६६ मंसिर १६ गते राष्ट्रिय विभूति घोषणा गर्यो । उनी नेपालका १६ औं राष्ट्रिय विभूति हुन् । उनको समाधिस्थल पाँचथरकै फाल्गुनन्द गाउँपालिका २, सिलौटीमा छ । सामाजिक अभियन्ता फाल्गुनन्दले प्रतिपादन गरेको सिद्धान्त अनुशरण गर्ने नागरिक नेपाल, भारत, हङकङ र भुटान सहितका मुलुकमा छन् । तर उनकै कर्मभूमि पाँचथर र आसपासका जिल्लामा दसबुँदे सत्य धर्म मुचुल्का नमान्ने किरात समुदाय पनि उल्लेख्य छन् । उनीहरूले मासु र मदिरा सेवनलाई निरन्तरता दिइरहेका छन् । सुनौलीरूपौली प्रथा अझैसम्म उन्मूलन भएको छैन । सिलौटीबाट जारी सत्य धर्म मुचुल्का कार्यान्वयन नभएको खबर पाएपछि चिन्तित भएर फाल्गुनन्दले जीवनको अन्तिम घडीमा भनेका छन्, लिम्बुवानका थुमथुमका घरगाउँमा बस्ने चेलाभुलालाई मेरो आशिर्वाद, तिमीहरूले ठूलो परिश्रम गरी माङहिम र पाठशाला निर्माण गरेको खबर सुनेर खुसी लागेको छ, यसरी नै धर्म कार्यमा चित्त धरे सर्वत्र सप्रन्छ । तर छोरीचेलीको रित लिने र छोरीलाई अंश नदिने चलन अझै कायम छ भन्दा मनमा अशान्ति छाइरहेछ । छोरी पनि छोराझैं मान्नुपर्नेमा त भेडाबाख्रा जस्तो बिक्री गर्ने किन यस्तो चलन नछाडेको हो ? छोरी झन् देवीमाता हुन्, यसकारण राम्रो विचार गर्नु, समाजमा सम्झाउनु, कुम्भिपाक (अघोर नर्क) मा जाने चेष्टा नगर्नु, परम पदमा जाने कोसिस गर्नुपर्छ ।फाल्गुनन्दले गराएको सत्य धर्म मुचुल्का किरात समाज सुधारका लागि नि:सन्देह कोसेढुंगा हो ।"
घोषणापत्रमा स्वप्निल संसार,"हजार सपनाहरूको माया नारायण गोपालले फरक सन्दर्भमा एउटा गीत गाएका थिए, हजार सपनाहरूको माया लागेर आउँछ । तर पछिल्ला एक दशकमा भने हाम्रा दलहरूले सपना जन्माउने र तिनलाई बेवारिसे छाडेर राजनीतिको दाउपेचमै रमाइरहने प्रवृत्ति केन्द्रमा देखिन्छ ।दशक लामो क्रान्तिपछि संसदीय राजनीतिमा आएको र आफूलाई सबैभन्दा क्रान्तिकारी र प्रगतिशील दाबी गर्ने माओवादीले दशक अघिको चुनावी घोषणापत्रमार्फत देखाएका सपनाहरूलाई चटक्कै माया मारेको देखिन्छ । माओवादीले २०६४ को घोषणापत्रमा लेखेको थियो, मेलम्ची आयोजना आगामी ५ वर्षभित्र पूरा गरेर काठमाडौंको खानेपानी समस्या दीर्घकालीन रूपले हल गरिनेछ भने वैकल्पिक स्रोतहरू र विद्यमान स्रोतहरू समेतको समुचित व्यवस्थापन तथा परिचालन गरी आगामी एक वर्षभित्र खानेपानीको आपूर्तिलाई सहज तुल्याइनेछ । माओवादीको योजना कतिसम्म स्वप्न कल्पनामा आधिरित थियो भन्ने तथ्य जान्न धेरै दु:खै गर्न पर्दैन । आफ्नो घोषणापत्रमा आगामी पांँच वर्षभित्र अर्थात २०६९ भित्र मेलम्ची आयोजना पूरा गरेर काठमाडौंको खानेपानी समस्या दीर्घकालीन रूपमा हल गर्ने वाचा गरेको थियो । यस्तो वाचाको पांँच हैन, दस वर्षपछि पनि मेलम्चीको खानेपानी काठमाडौं आएको छैन । बरु मेलम्ची खानेपानी आयोजनाले १२ सय मिटर सुरुङ खन्नै बाँकी रहेको र अहिलेकै गतिमा काम भए आगामी दुई महिनाभित्र सुरुङको काम सम्पन्न हुने जनाएको छ । त्यस्तै माओवादीले सोही घोषणापत्रमा राज्यको तर्फबाट व्यापक साक्षरता अभियान सञ्चालन गरिनेछ र पाँच वर्षभित्र निरक्षरता पूर्णरूपले उन्मूलन गरिनेछ भनेर लेखेको छ । पांँच वर्षभित्र अर्थात २०६९ भित्र निरक्षरता पूर्णरूपमा उन्मूलन गर्ने उक्त घोषणाको अवस्था के होला भनेर जाँच्न सरकारी सूचकांक नै पर्याप्त छ । माओवादीको स्वप्न योजनाको चार वर्षपछि केन्द्रीय तथ्यांक विभागले सार्वजनिक गरेको तथ्यांकमा नेपालमा साक्षरता दर ६५ दसमलव रहेको देखाएको थियो । त्यसमध्ये ७५ दसमलव १ प्रतिशत पुरुष र ५७ दसमलव ४ प्रतिशत महिला साक्षर छन् । माओवादीले घोषणापत्रमा सार्वजनिक गरेको नौ वर्षपछिको शिक्षाको अवस्थामा उल्लेख्य सुधार भइसकेको छैन । २०७३ को अन्त्यमा शिक्षा मन्त्रालयले साक्षरता सम्बन्धी नयाँं कार्ययोजना सार्वजनिक गरेको थियो । त्यसमा आगामी पांँच वर्षमा अर्थात करिब २०८० अघि नै साक्षरता दर ८७ प्रतिशत पुर्याउनेगरी नयाँं योजना लागू गरिएको उल्लेख छ । राजनीति सपनाहरूको खेतीमात्रै हो कि त्यसका निम्ति सार्थक प्रयत्नहरूको पनि खाँचो पर्ने हो ? आफूले गरेका वाचाहरूको जिम्मेवारी बोक्नुपर्ने जिम्मेवारीबाट भागेर गरिने राजनीतिबाट के अब दलहरू सुध्रेलान् ? सुध्रिएनन् भने फेरि पनि अनुसन्धानकर्मी दीपक अर्यालले भनेजस्तै भन्नुपर्ने हुन्छ, पुराना पार्टीले नयाँ घोषणापत्र लेखेर समय खेर फाल्नुभन्दा अघिल्लो घोषणापत्र अनुसार पूरा हुन नसकेका काम गर्ने भनेर एकबुँदे घोषणापत्र तयार पारे हुने ।"
आश्वासनका ठेली,"तीनै दलले हुनै नसक्ने हावादारी कुरा घोषणापत्रमा लेखेका छन् । उनीहरूले घोषणापत्र लेख्दा कुनै अर्थशास्त्री, समाजशास्त्री कसैसँग पनि सामान्य सल्लाह गरेका छैनन् ।प छिल्ला १० वर्षमा नेपालको आर्थिक स्वरूपमा धेरै बदलाव आइसकेको छ । हाम्रो अर्थतन्त्र सेवाउन्मुख अर्थतन्त्रतिर गइसकेको छ । किनकि अर्थतन्त्रमा ५५ प्रतिशतभन्दा धेरै सेवा क्षेत्रको योगदान रहेको छ । जबकि १० वर्षअघि २०६४ सालमा सेवा क्षेत्रको योगदान ५० प्रतिशतभन्दा कम नै थियो । यो अवधिमा सेवाक्षेत्र अर्थतन्त्रको राष्ट्रिय मूलप्रवाह नै भएर आयो । यो अवधिमा उत्पादनमूलक क्षेत्र घट्दै गयो र नेपाल गैरऔद्योगीकरणको दिशामा गयो । त्यसो त २०६४ अघिदेखि नै यो प्रक्रिया सुरु भएको थियो । यो बीचमा भने यो प्रक्रियाले जरा नै गाड्यो । बदलिएको अर्थतन्त्रको स्वरूपबारे र हाम्रो अर्थतन्त्रको सीमा र क्षमताबारे भने प्रमुख दलहरूले खासै वास्ता गरेको देखिँदैन । दलहरूले जारी गरेका चुनावी घोषणापत्रमा पनि त्यो प्रतिविम्बित हुन्छ । राजनीतिक मान्यता फरक भए पनि दलहरूको घोषणापत्रमा उस्तै प्रकारका समानता छन् र उस्तै प्रकारका हावादारी लक्ष्य पनि । नेपाली कांग्रेसले २०६४ सालको चुनावी घोषणापत्रमै ८ देखि १० प्रतिशत आर्थिक वृद्धिदरको लक्ष्य राखेको थियो । अहिलेको चुनावी घोषणापत्रमा भने कांग्रेसले ७ देखि १० प्रतिशतसम्म आर्थिक वृद्धिदरको लक्ष्य राखेको देखिन्छ । जबकि नेपालको बजारमुखी अर्थतन्त्रको आर्किटेक्ट रहेको नेपाली कांग्रेलसले आफ्नो अनुभवबाट चेतेको देखिँदैन । किनकि १० वर्षमा नेपालको आर्थिक वृद्धिदर औसतमा ४ प्रतिशतमात्रै रहेको देखिन्छ । वाम गठबन्धनले पनि चुनावी घोषणापत्रमार्फत आर्थिक वृद्धिलाई १० प्रतिशतभन्दा माथि पुर्याउने लक्ष्य राखेको देखिन्छ । दलहरूले गरेको अनुमानलाई नेपालको अर्थतन्त्रले कसरी लिन्छ भन्नेमा उनीहरूलाई कुनै संकोच देखिँदैन । हामीले केही कुरा भन्दा कुनै सैद्धान्तिक मान्यतामा टेकेर गर्छौं । कांग्रेस र वाम गठबन्धनले आर्थिक वृद्धिको प्रक्षेपण गर्दा कुनै आधारमा टेकेको देखिँदैन । सिमान्त पुँजी उत्पादनको अनुपातलाई यसरी बढाउँछौं र विदेशी पुँजीलाई बढाउन केके गर्छौं भनेर केही भनेका छैनन् । स्पष्ट आधार नै नखुलाई दलहरूले रोजगारी यति पुर्याउने, विद्युत उत्पादन यति गर्ने भनेर वाचा गरेका छन् । वाम गठबन्धनले घोषणापत्रमा भनेको छ, आगामी १० वर्षमा जल, जैविक, सौर्य, वायु, फोहोर प्रशोधन र अन्य वैकल्पिक माध्यमबाट १५ हजार मेगावाट विद्युत उत्पादन गरिनेछ । जबकि अहिले एक मेगावाट विद्युत उत्पादन गर्न करिब २० करोड रुपैयाँ लाग्छ । अर्थात वाम गठबन्धनले भनेजस्तै लक्ष्य पूरा गर्न करिब ३० खर्ब रुपैयाँ लगानी गर्नुपर्छ । त्यतिका धेरै पुँजी कहाँबाट ल्याउने हो ? प्रतिव्यक्ति आय पांँच वर्षमा १५ सय डलर पुर्याउने कांग्रेसको लक्ष्य छ । जबकि अहिले वार्षिक आय करिब ८ सय डलर रहेको छ । पाँच वर्षमा १५ सय डलर प्रतिव्यक्ति आय पुर्याउन त यो अवधिमा कुल गार्हस्थ उत्पादन नै १७१८ प्रतिशतले बढ्नुपर्छ । अहिलेको आर्थिक परिदृश्यमा यो सम्भव नै देखिँदैन । वाम गठबन्धनले १० वर्षमा प्रतिव्यक्ति आय कम्तीमा ५ हजार अमेरिकी डलर पुर्याउने भनेको छ । यो प्रक्षेपण त झनै निराधार लाग्छ । आर्थिक वृद्धिदरले प्रतिव्यक्ति आयमा कति योगदान गर्छ भन्नेमा पनि दलहरूले खासै विचार पुर्याएका छैनन् । उनीहरूले गरेको आर्थिक वृद्धिदरको लक्ष्य र प्रतिव्यक्ति आयबीच तालमेल मिल्दैन । कांग्रेसले एक वर्षभित्र ३२ लाख पर्यटक भित्र्याउने लक्ष्य राखेको छ भने वाम गठबन्धनले आगामी १० वर्षमा ५० लाख पर्यटक भित्र्याउने लक्ष्य राखेको छ । जबकि २०६८ सालमा हामीले पर्यटन भ्रमण वर्ष मनायौं । त्यतिबेलाको अनुभवका आधारमा भन्दा यो त कुनै पनि हालतमा सम्भव हुने योजना देखिँदैन । १० वर्षमा ५ दोब्बरले पर्यटक बढ्नलाई खै हामीसँंग आधार ? लाखौंको संख्यामा पर्यटक पैदल यात्रामा आए भने हाम्रो हिमाली पदमार्गमा कसरी प्रदूषण बढ्ला ? हामीले त्यसलाई कसरी सम्बोधन गरौंला ? हामीसँंग केही आधार छैन । अहिले नै हाम्रो निजी क्षेत्रले १० देखि ११ लाख पर्यटकलाई मात्रै सेवा दिने क्षमता राख्छ । कांग्रेसले भनेजस्तै ३२ लाख र वाम गठबन्धनले भनेजस्तै ५० लाख पर्यटकलाई सेवा दिने क्षमता विस्तार गर्न के कति काम गर्नुपर्ला ? यसबारे दलहरूले केही सोचेकै छैनन् । त्यतिका धेरै पर्यटक भित्र्याउन खै हामीसँंग रणनीति ? हाम्रो नदीमा कतिलाई एकैचोटी र्याफटिङ गराउन सकिन्छ भन्ने हाम्रो तथ्यांक खै ? यस्ता कैयन विषयमा दलहरूले सामान्य समझ पनि राखेका छैनन् । औद्योगिक क्षेत्रहरूमा १० वर्षभित्र १० लाखलाई रोजगारी दिने लक्ष्य वाम गठबन्धनले राखेको छ । यो एकदमै महत्त्वाकांक्षी लक्ष्य हो । २०३८ सालमा सरकारले पहिलोचोटी औद्योगिक नीति बनायो । वैदेशिक लगानी तथा प्रविधि हस्तान्तरण ऐन २०४९ ल्याएपछि हामीले वैदेशिक लगानीलाई अलिकति खुकुलो बनाउन थालेका हौं । त्यति गर्दा पनि नेपालमा माल्दिभ्स र भुटानको भन्दा कम वैदेशिक लगानी छ । हामीले भन्ने बित्तिकै वैदेशिक लगानी नआउँदो रहेछ । नविन्द्रराज जोशी उद्योगमन्त्री भएका बेला उनी खुबै खटिएका थिए । उनले लगानी सम्मेलन पनि गरे । त्यसमा करिब १४ अर्ब डलर लगानी गर्ने प्रतिबद्धता पनि आएको थियो । तर उनी मन्त्रीबाट हटेपछि त्यसलाई पछ्याउने कोही भएन । करको छुट दिएर मात्रै लगानीकर्ता आउँदैन । हामीकहाँ यति धेरै प्रदूषण छ, दक्ष जनशक्ति छैन । सुरक्षाको प्रत्याभूति छैन । लगानीकर्तालाई धान्ने होटल व्यवसाय पनि भइसकेको छैन । रोजगारी दिन केके गर्नुपर्छ ? कस्तो अर्थतन्त्र चाहिन्छ भनी दलहरूले घोषणापत्रमा केही उल्लेख गरेका छैनन् । किनकि उनीहरूले यसबारे केही सोचेकै छैनन् ।वाम गठबन्धनले भनेको छ, औद्योगिक क्षेत्रहरूमा १० वर्षभित्र १० लाख व्यक्तिले रोजगारी प्राप्त गर्ने उद्योगहरू स्थापना गरिनेछ । त्यस्तै कांग्रेसले भनेको छ, कम्तीमा पनि एक दशकसम्म वार्षिक ७ देखि १० प्रतिशतसम्मको आर्थिक वृद्धिदर निरन्तर हासिल गर्दै हरेक वर्ष ३ देखि ५ लाख रोजगारीका अवसर सिर्जना गर्न कांग्रेस प्रतिबद्ध छ । भएका औद्योगिक क्षेत्रको अवस्था दयनीय छ । बालाजु र पाटन औद्योगिक क्षेत्र विजोग अवस्थाबाट गुज्रिएका छन् । अन्य औद्योगिक क्षेत्रको अवस्थामा पनि पछिल्ला दशकमा केही सुधार भएको देखिँदैन । उद्योगधन्दा विकासका निम्ति यिनै दलहरूले विगतमा सारै टिठलाग्दो गरी काम गरेका छन् । २०५८ सालमा विशेष आर्थिक क्षेत्र (सेज) सम्बन्धी विधेयक संसद्मा टेबल भएको थियो । त्यतिबेला विधेयक पास नभएपछि २०६५ मा यही विधेयक संसद्मा फेरि पास गरियो । बल्लतल्ल २०७३ मा सेज ऐन पारित भयो । तीनतीनवटा मन्त्रीले सेजको शिलान्यास गरिसके, तर पनि भैरहवामा रहेको सेज क्षेत्रमा बिजुली पुगेको छैन । ८ सय विगाहमा फैलिएको बारामा रहेको सेजको अवस्था उस्तै छ । दलहरूले घोषणापत्रमा यति लेन र उति लेनको बाटो यति वर्षभित्र बनाइसक्छौं भनेका छन् । जबकि ६० वर्षअघि निर्माण यातायात तथा व्यवस्था मन्त्री भएका बेला गणेशमान सिंहले ललितपुरको टिकाभैरव हुँदै हेटौंडा जाने सडकको शिलान्यास गरेका थिए । अहिलेसम्म पनि त्यो सडकले पूर्णता पाएको छैन । मध्य पहाडी लोकमार्गको अवस्था उस्तै छ । आगामी ५ वर्षमा हुलाकी राजमार्गलाई ४ लेनमा स्तरोन्नति गरिने वाचा वाम गठबन्धनले घोषणापत्रमा लेखेको छ भने नेपाली कांग्रेसले यही बाटो पाँच वर्षभित्र सम्पन्न गर्ने लक्ष्य राखेको छ । जबकि हुलाकी राजमार्गको कैयन खण्डको विस्तृत परियोजना प्रतिवेदन नै तयार पारिएको छैन । कैयन खण्डको निर्माण गर्ने जिम्मेवारी पाएको ठेकेदार वर्षौंदेखि भागिरहेको छ । त्यसैले पाँच वर्षमा यो सम्भव नै हुँदैन । यसैबाट थाहा हुन्छ, दलहरूले विज्ञ र प्राविधिकसँग सल्लाह र परामर्श नै नगरी आफ्नै परिकल्पनामा आधारित रहेर घोषणापत्र लेखेका छन् । घोषणापत्र कतिसम्म स्वप्न कल्पनामा आधारित छन् भन्ने जान्न कांग्रेसले लिएको एउटा लक्ष्य हेरौं । घोषणापत्रमा लेखिएको छ, कुल जनसंख्यामा निरपेक्ष गरिबीको रेखामुनि रहेका जनताको अंश ३ प्रतिशतभन्दा मुनि ल्याउन कांग्रेस दृढ संकल्प गर्छ । जबकि विश्वलाई चकित पार्नेगरी सन् १९८० पछि लगातार तीव्र आर्थिक वृद्धिदर हासिल गरिरहेको चीनले त गरिबी हटाउनसकेको छैन । आर्थिक सम्पन्न मानिएको अमेरिकामा त करिब १० प्रतिशत जनसंख्या गरिब छन् । यसैबाट बुझ्न सकिन्छ, कसैले तिलश्मी जादु गर्यो भनेमात्रै कांग्रेसको दृढ संकल्प पूरा हुन्छ । नत्र यस्तो सपना मृगमरिचिका मात्रै हो । २०६४ र ०७४ मा दलहरूले जारी गरेका घोषणापत्रलाई हेर्दा दलहरूको स्वभावमा कुनै बदलाव आएको छैन । १० वर्षमा पनि दलहरू सुध्रिएका छैनन् । तीनै दलले हुनै नसक्ने हावादारी कुरा घोषणापत्रमा लेखेका छन् । उनीहरूले घोषणापत्र लेख्दा कुनै अर्थशास्त्री, समाजशास्त्री कसैसँग पनि सामान्य सल्लाह गरेका छैनन् । हो, राजनीतिक दलहरूले जनताको आत्मविश्वास उकास्न सपना देखाउनुपर्छ । तर घोषणापत्र पढ्दा थाहा हुन्छ, दलका नेताहरूलाई लाग्छ, हामीले भनेपछि कसले नपत्याउला र ? नपत्याएर सुख छ र ?"
चुनावी अभियानमा कलाकार,"चलचित्र संघका अध्यक्ष एवं निर्माता प्रदीपकुमार उदय राप्रपा प्रजातान्त्रिकका प्रवक्ता पनि हुन् । उनलाई प्रदेश नम्बर ५ बाट समानुपातिक उम्मेदवार बनाइएको छ । समानुपातिकको सूचीमा नाम आउनुअघि नै उनी रुपन्देही पुगिसकेका थिए । संयुक्त लोकतान्त्रिक गठबन्धनको समर्थनमा उनी विभिन्न गाविस डुलिरहेका छन् । विसं २०४२ देखि राजनीतिमा लागेको हुँ, उदयले भने, यसपालि चुनावी अभियानले खासै स्पिड समातेको चाहिँ देख्दिनँ ।दशगजा, भीमदत्त जस्ता राजनीतिक विषयमा फिल्म बनाएका निर्माता एवं कलाकार नवल खड्कालाई नेकपा (माओवादी केन्द्र) ले प्रदेश नम्बर १ बाट प्रदेशसभातर्फ समानुपातिकको बन्दसूचीमा समावेश गरेको छ । वाम गठबन्धनलाई विजयी गराउन सामाजिक सञ्जालमार्फत मतदातालाई अनुरोध गरिरेहका खडका अहिले चुनावी सभाहरूमा भाग लिन व्यस्त छन् । शुक्रबार उनले फूलमाला लगाएको तस्बिर फेसबुकमा राख्दै क्याप्सनमा शुभसंकेत लेखेका थिए ।अभिनेता राज घिमिरेलाई माओवादी केन्द्रले प्रदेश नम्बर ३ मा पर्ने ललितपुर जिल्लाको क्षेत्र नम्बर १ बाट समानुपातिकमा सिफारिस गरेको छ । फिल्म चपली हाइट मा नायकको भूमिका निर्वाह गरेका राज लामो समयदेखि माओवादी केन्द्रका क्रियाकलापमा सक्रिय थिए । निर्माता मधुकुमार श्रेष्ठचाहिँ नेपाली कांग्रेसमार्फत धादिङ क्षेत्र नम्बर १ को प्रदेशसभा क प्रदेश सभासद उम्मेदवार बनेका छन् । स्पष्ट विचार, साझा सरोकार र जनहितमा कार्य सम्पादन गरिनुपर्छ भन्ने मान्यताका साथ नेपाली कांग्रेसले बहुमत प्राप्त गर्नुपर्छ, श्रेष्ठले फेसबुकमा लेखेका छन्, शिक्षा, स्वास्थ्य, सडक, खानेपानी, विद्युत्लगायत आधारभूत कुराबाट कोही पनि नेपाली वञ्चित हुन नपरोस् ।निर्वाचनको मुखमै राप्रपाबाट एमाले प्रवेश गरेकी गायिका कोमल वलीले प्रत्यक्ष निर्वाचनतर्फ टिकट पाउने आशा राखेकी थिइन् । तर, पार्टीले टिकट नदिएपछि उनले दाङ ३ बाट स्वतन्त्र उम्मेदवारी दिइन् । पछि पार्टीको आग्रहमा उनले उम्मेदवारी फिर्ता लिइन् ।अभिनेता रवीन्द्र खड्का पनि राप्रपाका कार्यकर्ता थिए । तर, उनलाई काभ्रेबाट टिकट दिइएन । त्यसपछि उनले पार्टी परित्याग गर्दै एमाले उम्मेदवारहरूलाई सघाउने घोषणा गरे । उनी एमालेका कार्यक्रमहरूमा सक्रियताका साथ लागिरहेका छन् ।"
फ्यानको धम्की,"कलाकारहरू आफ्नो सम्पत्ति भनेकै फ्यान हुन् भन्ने गर्छन् । बलिउड अभिनेता वरुण धवनचाहिँ आजकल यसो भन्न सक्दैनन् । उनी फ्यानविरुद्ध नै मुद्दा हाल्न बाध्य भएका छन् । यसै साता उनले एक युवतीविरुद्ध प्रहरीमा उजुरी दिएका छन् । युवतीले ह्वाट्स एपमा बग्रेल्ती म्यासेज पठाएर हैरान लगाएको र जथाभावी लेख्न थालेपछि आफूले उनलाई ब्लक गरेको वरुणको भनाइ छ । पछिल्लो पटक त नचिनेको नम्बरबाट फोन आउने र धम्कीसमेत दिने गरेपछि वरुण प्रहरीसम्म पुगेको मिडडे पत्रिकामा उल्लेख छ । म्यासेज रिप्लाई नगरे ती युवतीले आत्महत्या गर्नेछिन् भन्ने खालका धम्कीले वरुणलाई तनाव दिने गरेका रहेछन् । मैं तेरा हिरो एक्टरले यसबारे आफ्नो कानुनी सल्लाहकारसँग परामर्श लिएपछि प्रहरीसमक्ष पुगेका थिए । हामी छानबिनको क्रममा छौं, प्रहरीले भनेको छ, उनलाई फोन आएको नम्बर अहिले स्विच अफ गरिएको छ । हामी पत्ता लगाउँछौं । यसबारे वरुण स्वयंले भने सञ्चारमाध्यमलाई कुनै जानकारी वा प्रतिक्रिया दिएका छैनन् ।"
पोखरा आइपुग्यो मैंरिमो,"पोखरा मुलुकमा नेपाली भाषापछि धेरै बनेका भाषाभाषीका फिल्ममा गुरुङ फिल्मको संख्या धेरै छ । गुरुङ भाषाका कुनै पनि फिल्म पोखरा आइपुगेनन् भने तिनको निर्माणले सार्थकता नपाउने सिनेकर्मीहरूको भनाइ छ । पछिल्लोपटक बनेको भाषा र संस्कृतिमा आधारित गुरुङ फिल्म मैंरिमो (सम्झिरहेछुमिस यु) को प्रदर्शन शुक्रबारदेखि पोखरामा सुरु भएको छ । उक्त फिल्म अन्य नेपाली भाषाका फिल्मजस्तै नियमित प्रदर्शन थालिएको हो । नेपाली बक्स अफिसमा शुक्रबारदेखि रोमियो प्रदर्शन सुरु भएको छ । फाटेको जुत्ता, मेला र झ्यानाकुटी पनि चलिरहेका छन् । यो भीडमा मैंरिमो ले आफ्नो राम्रो प्रदर्शन सुरुवात गरेको निर्देशक भोजबहादुर गुरुङले दाबी गरे । पोखराको बाराही हलमा शुक्रबार तीन सो चलेर राम्रो सुरुवात भएको उल्लेख गर्दै उनले भने, नेपाली राम्रा फिल्ममाझ हामीले भाषाभाषीका फिल्मलाई नियमित प्रदर्शन थालेका छौं । नेपाली फिल्मसमेत एक साता नटिकिरहेको अवस्थामा हामीले भाषाभाषीलाई नियमितको सुरुवात गरेका छौं, यो चुनौतीपूर्ण छ ।यसअघि पनि केही गुरुङ फिल्मको नियमित प्रदर्शन गरिए पनि एकदुई दिनमै हलबाट उत्रनुपर्ने बाध्यता थियो । त्यसपछि निर्माताले हल रिलिज गर्न छोडेका थिए । भीआईपी र च्यारिटी सोमा सीमित गुरुङ फिल्मलाई हलसम्म पुर्याउन ठूलै चुनौती भए पनि चुनौती मोलेरै नियमित प्रदर्शन थालिएको निर्देशक गुरुङले बताए । अब हामी च्यारिटी सोभीआइपी सोमा मात्रै कति रहने भन्ने हो, उनले भने, दुई दशकदेखि गरिँदै आएको भीआईपी र च्यारिटी सो विस्तारै छोड्दै दर्शकलाई हलसम्मै डोर्याउनुपर्छ ।उनले यसअघि सैं न्होँर्बे मु्रस्यो (हृदयकी रानी), ङै ङ्हो (मेरो भाग्य), आक्रोदो (नरुनु) निर्देशन गरिसकेका छन् । गुरुङ फिल्मको निर्देशनबाट खारिएका भोजबहादुरले पछिल्लो समय निर्देशन गरेको फिल्म मैंरिमो लाई दर्शकले औधि रुचाएको दाबी गरे । उक्त फिल्ममा ए ङोल्स्योए ङोल्स्यो बोलका गीत गुरुङ फिल्म क्षेत्रमा निकै चर्चित बनेको छ । उक्त गीतले पनि मैंरिमो ले सफलता हासिल गर्ने उनले दाबी गरे । कार्यकारी निर्माता बालकाशी गुरुङका अनुसार गाउँका सामुदायिक विद्यालयमा विद्यार्थी संख्या बढाउन गरिएको प्रयासलाई फिल्मले मुख्य विषय बनाएको छ । युवा वैदेशिक रोजगारीमा जाँदा र गाउँका महिला, बालबालिकाको शिक्षादीक्षाको लागि सहर पस्दा ग्रामीण बस्ती पतालिँदै गएका छन् । जसले गर्दा गाउँको समुदायिक विद्यालयमा विद्यार्थी घटेका छन् उनले भने, यथार्थ घटनालाई हामीले फिल्मी क्षेत्रबाट उठाएका छौं ।मुनाल फिल्मसको ब्यानरमा निर्मित मैंरिमो ७० प्रतिशत गुरुङ भाषामा छ । छायांकन लमजुङको क्व्होलासोंथर गाउँपालिका २, मालिङको सैलुङ गाउँमा भएको हो । गमन घले, प्रेम गुरुङ, सपना गुरुङ, सेसुवा गुरुङ (सोनु), गजेन्द्र गुरुङ, कुलबहादुर गुरुङ, इन्द्रसुबा गुरुङ, अमीर गुरुङ, कमल गुरुङ, बालकाशी गुरुङ, रोशन गुरुङलगायतको फिल्ममा अभिनय छ । गुरुङ कवि केयरसिंह गुरुङको कथा, रोशन गुरुङको पटकथा र संवाद रहेको फिल्मको छायांकन तथा सम्पादन खिमबहादुर गुरुङले गरेका हुन् । तेजेन्द्र गुरुङको संगीतमा गोविन गुरुङ, मनोज गुरुङ, तारा श्रीषमगर, पवित्र गुरुङ र सरुन गुरुङले स्वर दिएका छन् । आश गुरुङ, अमिर गुरुङ र प्रेम गुरुङले गीत लेखेका छन् । फिल्मका निर्माता प्रेम गुरुङ र सपना गुरुङ हुन् ।"
हात धुनु र पुछपाछ गर्नु,"मधेसमा कार्यरत रहँदा उनको पारिवारिक अवस्था तै सामान्य थियो, तर राजधानी सरुवा भएपछि त्यो चैन हराएको छ । एउटा घरमा दुई महिनाभन्दा बढी टिक्न सकेका छैनन् । अत्यन्त सभ्य, शिक्षित, सरल यी सरकारी कर्मचारीलाई घरबेटीले सरेको दुई सातामै नयाँ डेरा खोज्न भन्न थालिहाल्छन् । उनको समस्या भनेकै पत्नीले गर्ने अत्यधिक सरसफाइ हो । उनी धारामा पानी नसकिउन्जेल नुहाइराख्छिन्, सफा लुगा र भाँडाकुँडा पनि धोइराख्छिन् । भुइँ, झयालढोका आदि सफा भए पनि पुछिराख्नु उनको बानी हो । ती महिला एक दिनमै थुप्रै पटक साबुनपानीले हात धुने गर्छिन्, जसका कारण औँलाका कापमा घाउसमेत भएको छ । यही घाउ देखाउन उनलाई छाला रोग विशेषज्ञकहाँ लगियो । केही दिनको उपचार गर्दा पनि निको नभएपछि त्यहींबाट उनलाई मनोचिकित्सककहाँ रेफर गरियो । ती महिलालाई गाउँघरमा पानी बहुला समेत भन्ने गरिन्छ । यो मानसिक रोग अब्सेसिभ कम्पल्सिभ डिजअर्डर (ओसीडी) अन्तर्गत पर्छ । यो चिन्ता सम्बन्धी एउटा विकार (एन्जाइटी डिजअर्डर) हो । अमेरिकन एकेडमी अफ फयामिली फिजिसियन (एएएफपी) का अनुसार, १८५४ वर्ष उमेर समूहका ३० लाख अमेरिकीलाई कुनै समयमा ओसीडी भएको केही नयाँ अध्ययनले देखाएका छन् । यो उक्त उमेर समूहको जनसंख्याको २३ प्रतिशत हो ।यो समस्याले पुरुष र महिलालाई उत्तिकै प्रभावित गर्छ । ओसीडीअन्तर्गत बिरामीहरू सरसफाइलाई लिएर चिन्तित भइरहन्छन् । उनीहरूलाई हातमा कीटाणुफोहोर लागेको भन्ने सुर्ता भइरहन्छ, एक छिनअघि मात्रै हात धोएको भए पनि । ओसीडीबाट पीडितहरू थुप्रै प्रकारका चिन्ता र कष्टको अनुभव गर्छन् । यो चिन्ताबाट मुक्ति पाउनका लागि उनीहरू केही गतिविधि बारम्बार गर्छन् । यसलाई बाध्यता अर्थात् कम्पल्सन भनिन्छ । उनीहरू यस्तो गर्न बाध्य हुन्छन् र यो बाध्यताले अस्थायी रूपमा मानसिक शान्ति दिन्छ । ओसीडी एउटा छुट्टै रोग हो, जसमा हाम्रो दिमागमा कुनै एउटा सोचाइ आउँछ र त्यो सोचाइको तात्पर्य समाप्त भए पनि त्यो सोचाइ मस्तिष्कमा टाँसिएर बस्छ, वरिष्ठ मानसिक रोग विशेषज्ञ प्रा विद्यादेव शर्मा भन्छन् । यसैअन्तर्गत बिरामीलाई आफ्नो हात फोहोर भएको सोचाइ आउँछ । यसपछि उनीहरू एकचोटि राम्ररी हात धुन्छन् । यसो गर्दा पनि अझै फोहोरै छ भन्ने सोचाइ आउँछ र बारम्बार हात धोइरहन्छन् । बिरामीलाई थाहा छ, आफ्नो हात सफा छ भनेर । तर मनमस्तिष्कमा चाहिँ हात फोहोरै छ भन्ने सोचाइ टाँसिएर बसेकोले बारम्बार हात धुन बाध्य हुन्छन्, डा शर्मा भन्छन्, हात धुने, सरसफाइसँग सम्बन्धित विचारले गर्दा उनीहरू बारम्बार फोहोर हटाउने उपाय गरिरहन्छन् ।यस्ता केही बिरामी त आफू मात्र नभएर आफ्नो परिवारका अन्य सदस्यलाई समेत बाहिरबाट घर फर्कंदा सबै लुगा फुकालेर धोएपछि नयाँ लुगा नलगाई घरमा प्रवेश गर्न पनि दिँदैनन् । यही समस्याबाट पीडित एक व्यक्ति त पत्नीसँग शारीरिक सम्बन्ध राख्नुअघि र पछि नुहाउनेसम्म गर्छन् । जाडो होस् कि गर्मी, उनलाई मतलब हुन्न । हेर्नोस्, मेरी श्रमिती एक पटक मिचीमिची साबुनपानीले हात धुन्छिन्, यसपछि पानी बन्द गर्न धारा समाउँदा हात फेरि फोहोर भयो भन्ने ठान्छिन् र फेरि धुन थाल्छिन्, यो क्रम जारी नै रहन्छ, उपचार प्रक्रियामा रहेकी एक महिलाका श्रीमान्ले भने ।डा शर्माका अनुसार यस्तो समस्या भएकाहरूबारे हाम्रो मुलुकमा खासै कुनै अनुसन्धान नभएकाले यकिन तथ्यांक उपलब्ध छैन । तर विदेशका अध्ययन र उपचारका लागि आउने बिरामीका आधारमा यो समस्या हाम्रो मुलुकमा पुरुष र महिलालाई बराबर नै छ । यो रोग दुर्लभ स्थितिमा २० वर्षमुनिकामा देखिए पनि सामान्यत: यो दुई दशक नाघेकाहरूलाई नै बढी हुने गर्छ । यस्ता समस्या भएकाहरूले आफूले हात धोइरहनु हुन्न, बिनाकारण अत्यधिक सरसफाइ गर्नु हुन्न भन्ने थाहा भए पनि यो बानी त्याग्न सक्दैनन् । अरूले हात धुन नदिए एकदम आत्तिन्छन्, छटपटाउँछन् । यतिसम्म कि, कहिलेकाहीँ बेहोसीको अवस्थासम्म पुग्छन् ।यस्ता रोगीलाई सरसफाइबारे अरूले रोक्न खोज्दा मुटु हान्ने, हातखुट्टा काम्ने, डराउने, आत्तिने, चिटचिट पसिना आउने हुँदै गएर कहिलेकाहीँ बेहोस हुनसमेत बेर लाग्दैन, डा शर्मा भन्छन् । कारण यो रोग हुनुको खास कारण हालसम्म स्पष्ट छैन । र, यो वंशानुगत हैन भनेर पनि भन्न सकिने स्थिति छैन । परिवारमा यो समस्या कसैलाई भए अरूलाई पनि हुने सम्भावना बढी हुन्छ । केही अनुसन्धानमा मस्तिष्कमा सिरोटोनिन नामक रसायनको असन्तुलनले समेत यो समस्यालगायत ओसीडी हुने सम्भावना औंल्याइएको छ । कहिलेकाहीँ बालबालिकालाई चाहिनेभन्दा अघि नै बलजफती दिसापिसाब गर्न सिकाउँदा पनि भविष्यमा यो समस्या देखिन सक्ने सम्भावना हुन्छ । डा शर्माका अनुसार बालबालिकाहरूलाई चाहिने उमेरभन्दा अगाडि नै टाइलेट प्राक्टिस गराउनु हुन्न । उपचार यो समस्याका लागि औषधि र मनोवैज्ञानिक उपचार प्रविधिसमेत छ । दुवै उपचार प्रविधि मुलुकमा उपलब्ध छ । प्राय: औषधिसँगै मनोवैज्ञानिक प्रक्रिया गरी बिरामीको उपचार गरिन्छ । समस्या निको हुन महिनौं लाग्न सक्छ । यो उपचारअन्तर्गत अलिअलि नियन्त्रण गर्न नै दुईतीन महिना लाग्ने भएकाले यसमा बिरामीका आफन्तको धैर्य आवश्यक हुने डा शर्मा औंल्याउँछन् । बिरामीलाई साधारण काउन्सेलिङ अर्थात् तिम्रो हात सफा नै छ भनेर सम्झाईबुझाई गर्दैमा यो रोग रोक्न सकिँदैन । मेरो हात सफा छ भनेर बिरामीलाई पनि थाहा हुन्छ नै, डा शर्मा भन्छन्, तर तिनको दिमागमा फोहोरको कुरा टाँसिएर बसेकोले नै तिनले आफूलाई रोक्न नसकेका हुन् ।यस्ता रोगीको उपचार नगरे यो समस्याले शारीरिकभन्दा पनि सामाजिक जटिलता ल्याउँछ । बिरामीलाई सेकेन्डरी इन्फेक्सनले गर्दा अन्य रोग लाग्ने सम्भावनासमेत हुन्छ ।"
आर्थिक पत्रकार बने ब्राजिलकै धनी,"यसै साता धनी र शक्तिशालीहरूले कर छलेको तथा धन लुकाएको खुलासा गरेको प्याराडाइज पेपर्सको सूचीमा रहेका सम्भवत: सबैभन्दा धनी जोर्जे पाउलो लिम्यान हुन् । फोब्र्सको सूचीमा उनी संसारकै २६ औं नम्बर र ब्राजिलको सबभन्दा धनी व्यक्ति हुन् ।यहाँ प्याराडाइज पेपर्सको सूचीमा लिम्यान कसरी परे भन्ने होइन उनले विश्व अर्थतन्त्रकै उदीयमान शक्ति ब्राजिलको सबैभन्दा धनी बन्ने बाटो कसरी तय गरे भन्ने चर्चा गर्न खोजिएको छ । ब्राजिलमै पनि तुलनात्मक रूपमा कम चिनिने र मिडियाबाट टाढै रहन रुचाउने लिम्यानको व्यावसायिक फड्को भने आकर्षक छ । झन्डै ३५ अर्ब अमेरिकी डलर बराबरको सम्पत्तिका मालिक लिम्यानले वित्तीय क्षेत्रबाट आफ्नो व्यावसायिक साम्राज्य निर्माण गर्न सुरु गरेका हुन् । बडवाइजर, बर्गर किङ, हेन्जजस्ता विश्वप्रसिद्ध ब्रान्डसँग पनि लिम्यानको लगानी जोडिन आइपुग्छ । कतिपय कम्पनीमा लगानीका कारण उनको सम्बन्ध वारेन बफेटसँग पनि जोडिएको छ । उनले हावर्ड युनिभर्सिटीबाट १९५८ मा अर्थशास्त्रको डिग्री हासिल गरेका थिए । त्यसताका औंलामा गन्न सकिने ब्राजिली मात्र डिग्रीका लागि अमेरिका धाउँथे । उनले पटकपटक हावर्डकै पढाइले आफूलाई व्यवसायमा जोखिम मोल्न सक्ने बनाएको बताउँदै आएका छन् ।पढाइ र व्यवसायका साथसाथै खेलकुदमा पनि लिम्यान अब्बल रहेको कमैलाई थाहा छ । टेबिल टेनिसमा उनले डेभिस कप तथा विम्बलडनमा समेत भाग लिएका थिए । टेनिस खेल्दा उनले ब्राजिल र स्विटजरल्यान्डको प्रतिनिधित्व गरेका थिए । स्विस पिताका सन्तान भएकाले उनले दोहोरो नागरिकता पाएका छन् । सर्फिङ उनको दोस्रो रुचिको खेल हो । धेरै प्रसंगमा उनले सर्फिङ र व्यावसायिक वातावरणको उतारचढावलाई तुलना गर्दै यसमा खरो उत्रने रणनीति निर्माणमा सघाउने बताएका छन् । टेनिसमा शिखर चुमेको केही समयपछि नै उनले ब्राजिलको सबैभन्दा पुरानो अखबार जोर्नाल डो ब्रासिलमा आर्थिक पत्रकार रिपोर्टर का रूपमा काम गरेका थिए । आर्थिक पत्रकारिताकै क्रममा उनले क्रेडिट स्विसमा बैंकिङ तालिम पनि लिए । यसैबाट उनको दीर्घकालीन महत्त्वको व्यावसायिक रेखा कोरिएको थियो ।सन् १९७१ मा लिम्यानले बान्को गारान्टिया स्थापना गरे । यो बैंक आम ब्राजिलीमाझ लोकप्रिय बन्यो र प्रतिस्पर्धी अमेरिकी बैंकहरूलाई घर फर्किन बाध्य बनायो । अमेरिकी बैंकहरूकै शैलीमा सञ्चालन गरेर गारान्टियाले उनीहरूलाई व्यावसायिक प्रतिस्पर्धामा पराजित गरेका थिए । गारान्टियामा हात परेको व्यावसायिक सफलता, पुँजी र रणनीतिलाई लिम्यान र उनका साझेदारहरूले अरू व्यवसायमा पनि लगाए । यसले ब्राजिलको व्यावसायिक नक्सा नै बदलिदियो । जसरी औद्योगिक क्रान्तिले युरोपको आर्थिक परिदृश्य परिवर्तन भयो त्यसरी नै लिम्यान र उनका साझेदारहरूले ब्राजिलमा उद्यमशील क्रान्ति गरे, आईई कर्पोेरेट लर्निङका प्रमुख भेन्डिक सिल्भेरिया भन्छन्, ब्राजिलको व्यावसायिक समयरेखालाई लिम्यान अघि र पछि भनेर छुटयाउन सकिन्छ । यद्यपि हाल गारान्टिया टाट पल्टिइसकेको भए पनि लिम्यान व्यवसायको शिखरमै छन् । गारान्टियाको टाट पल्टाई पनि लिम्यानलाई ठूलो व्यावसायिक पाठ बन्यो । लिम्यानको सफलताको सूत्र सुशासनमा आधारित व्यावसायिक संस्कृति हो । उनले व्यवसाय सुरु गर्दा ब्राजिलको व्यावसायिक जगतमा गुण शासनको सर्वथा अभाव थियो । नातावाद, कृपावाद, सरकारी अनुदान, राज्य संरक्षणमै व्यापार व्यवसाय अडिएको थियो । कर्मचारीले प्राप्त गर्ने बोनसमार्फत कम्पनीकै सेयरमा हिस्सेदार बन्न सकिने उनको नितान्त मौलिक शैलीले उत्पादन, उत्पादकत्व, कारोबार, नाफामा अनपेक्षित उपलब्धि हासिल भएको हो । लिम्यानले वास्तवमै शक्तिशाली व्यवस्थापकीय शैली ब्राजिलमा भित्र्याएका हुन्, सिल्भेरिया भन्छन्, कर्मचारीको प्रतिभा र क्षमतालाई कदर गर्नुपर्छ भनेर ब्राजिललाई सिकाउने उनै हुन् । उनको रोजाइमा गरिब तर क्षमतावान् र प्रतिभावान् हुन्थे । कार्लोस अल्बर्टो सिसुपिरा उनले रोजेको यस्ता गरिब तर प्रतिभावान् व्यक्ति हुन्, जो अहिले ब्राजिलमा लिम्यानपछि दोस्रो धनी व्यक्ति हुन् । उनको सम्पत्ति १३ अर्ब अमेरिकी डलर बराबर छ । आफ्नै मौलिक व्यावसायिक शैलीसँगै उनले विश्वभर सफल व्यवसायको नक्कल पनि गरेका थिए । अमेरिकामा चलेको वालमार्टकै सिको गरेर उनले ब्राजिलभर लाजोस अमेरिकानास नामको रिटेल चेन स्थापना गरे । गोल्डमान सास, क्रेडिट स्विसलगायतका ठूला कम्पनीमा कर्मचारीलाई उनले तालिम लिन पठाउने व्यवस्था मिलाएका थिए । हाल जिलेट कम्पनीको सञ्चालक समितिमा वारेन बफेट र लिम्यान सदस्य छन् । दुवै एकअर्काका ठूला प्रशंसक हुन् । स्विटजरल्यान्ड, जर्मनी, भारत, चीन र अमेरिकीलाई उनले व्यावसायिक साझेदार बनाएका छन् । उनको निजी होल्डिङ कम्पनीमा रोजर फेडेररजस्ता धनी टेनिस खेलाडी साझेदार बन्न आइपुगेका छन् । व्यापारी, नेता, कलाकार, खेलाडी उनको संगत गर्न रुचाउँछन् । व्यावसायिक जगतमा उनको तरंग जारी छ । (एजेन्सीको सहयोगमा)"
चाकेखोलाको उत्पादन राष्ट्रिय प्रसारणमा,रामेछाप चाकेखोला जलविद्युत् आयोजनाबाट उत्पादित विद्युत् शुक्रबारबाट राष्ट्रिय प्रसारण लाइनमा जोडिएको छ । रामेछापको चुचुरे लहरेदेखि दोलखाको जिरीसम्म निर्मित ३३ केभी प्रसारण लाइनमार्फत उक्त आयोजनाको विद्युत् जिरी सबस्टेसनमा जोडिएको हो । आयोजनाका इन्जिनियर विशाल कार्कीका अनुसार आयोजनाबाट उत्पादित २८३ मेगावाट विद्युत् सफलतापूर्वक राष्ट्रिय प्रसारण लाइनमा जोडिएको छ । गर्जाङ उपत्यका हाइड्रोपावर कम्पनीमार्फत ०७० वैशाखदेखि उक्त आयोजनाको निर्माण सुरु भएको थियो । चुचुरेको चाकेखोलाको पानीलाई २ हजार ७ सय मिटर नहर र करिब १ हजार ६ सय मिटर पेनस्टक पाइपमार्फत लहरेटारमा निर्माण भएको उत्पादनगृहमा खसाली उक्त विद्युत् उत्पादन गरिएको हो । उक्त आयोजनाबाट हिउँदयाममा करिब डेढ मेगावाट विद्युत् उत्पादन हुने लक्ष्य राखिएको छ । आयोजनाका प्रबन्ध निर्देशक अरुणकुमार सुवेदीका अनुसार उक्त आयोजनाको लागत करिब ६० करोड रुपैयाँ रहेको छ । आयोजनाको सिभिलतर्फको कार्य करिब २ महिनाअघि नै सकिएको थियो । सामान्य प्राविधिक समस्याका कारण उत्पादित विद्युत् राष्ट्रिय प्रसारणमा जोड्न समय लागेको हो । आयोजनाबाट उत्पादित विद्युत् नेपाल विद्युत् प्राधिकरणले खरिद गर्नेछ ।
नवीकरणबिना अस्पताल सञ्चालन,"खाद्यकिराना पसलसरह अस्पताल तथा औषधि पसलफार्मेसीहरू पनि नवीकरणबिना सञ्चालन भइरहेका फेला परेको छ । आपूर्ति व्यवस्थापन तथा उपभोक्ता हित संरक्षण विभागले गरेको अनुगमनमा यस्तो भेटिएको हो । अनुगमनका क्रममा सञ्चालन स्वीकृतिभन्दा बढी शय्या राखेको, अस्पताल चार्ज भनेर बढी शुल्क लिएको फेला परेको विभागले जनाएको छ । उपभोक्ता ठगी गर्ने अस्पताललाई कडा कारबाही गरिने विभागका महानिर्देशक कुमार दाहालले बताए । अस्पताल सञ्चालनको नाममा सर्वसाधारणबाट करोडौं रुपैयाँ असुल गरेका छन्, उनले भने, सर्वसाधारण ठग्नेलाई उन्मुक्ति हँुदैन । कडा कारबाही हुन्छ । विभागले जारी गरेको विज्ञप्तिअनुसार थापाथलीमा रहेको नर्भिक इन्टरनेसनल हस्पिटल एन्ड मेडिकल कलेजले स्वीकृति लिएको भन्दा बढी शय्या सञ्चालन गरी अस्पताल नवीकरण पनि गरेको छैन । जसलाई विभागका महानिर्देशक दाहालले पनि पुष्टि गरेका छन् । अस्पताललाई १ सय शय्याको स्वीकृति दिइएको छ । तर, त्यो संख्याभन्दा बढी शय्या भेटियो, उनले भने, अस्पताल चार्जका नाममा सर्वसाधारणबाट थप १३ प्रतिशत असुल्ने गरेको पाइयो । यो सरासर भ्रष्टाचार हो । विभागका अनुसार अस्पतालले स्वास्थ सेवा शुल्क भनेर ५ प्रतिशत लिन पाइन्छ तर १३ प्रतिशत लिनु कानुनविपरीत हो । अस्पताल सञ्चालकलाई ३ दिनभित्र सम्पूर्ण कागजातसहित उपस्थित हुन निर्देशन दिइएको विभागले जनाएको छ । चाबहिलको ओम हस्पिटल तथा रिसर्च सेन्टरले पनि नवीकरणबिना सञ्चालन गरेको विज्ञप्तिमा उल्लेख छ । यस्तै अस्पताल परिसरमा रहेको क्यान्टिनमा फोहोर तथा म्याद नाघेका सामानहरू फेला परेको जनाइएको छ । उक्त अस्पताललाई पनि ३ दिनभित्र स्पष्टीकरण पेस गर्न निर्देशन दिएको विभागले जनाएको छ । यस्तै विभागको टोलीले सुन्धारामा रहेको काठमाडौं भ्याली अस्पतालमा अनुगमन गर्दा उक्त अस्पतालमा पनि सोही प्रकृतिका कैफियत फेला परेको जनाइएको छ । दाहालका अनुसार उक्त अस्पतालले ०६६ सालदेखि बिनानवीकरण सञ्चालन गरेको फेला परेको हो । ती अस्पताल सञ्चालकलाई २४ घण्टाभित्र विभागमा उपस्थित हुन निर्देशन दिइएको उनले बताए । थापाथलीको डेन्डल डायग्नोसिस्ट प्रालिले पनि सामाजिक सुरक्षा कर, स्वास्थ सेवा करको भौचर र कर्मचारीको सम्झौतापत्र देखाउन नसकेको विज्ञप्तिमा जनाइएको छ । उक्त प्रालिले यसअघि दिइएको निर्देशन पनि पालना नगरेको विभागले जनाएको छ । चाबहिलमा रहेको वेस्ट वाई फार्मेसीमा औषधि व्यवस्था विभागको फम्र्याट अनुसारको बिल नभएको विभागको दाबी छ । त्यसैगरी लुनिभा हेल्थ केयरफार्मेसी युनिटमा अनुगमन गर्दा लागू तथा मनोद्विपक औषधिको रेकर्ड दुरुस्त नभएको जनाइएको छ । लेबल नभएका औषधि बिक्री भएको पनि फेला परेको थियो । बिक्री बिल औषधि व्यवस्था विभागको अनुसार छपाई ३ दिनभित्र पेस गर्न निर्देशन दिएको विभागले जनाएको छ । कुपन्डोलमा रहेको सर्वांगीण स्वास्थ्य सदनमा पनि सञ्चालन स्वीकृत र नवीकरण नभएको फेला परेको जनाइएको छ । मध्यमाञ्चल क्षेत्रीय स्वास्थ्य निर्देशनालयको निर्णयअनुसार ०७२ जेठ २५ देखि एक वर्षका लागि हुने गरी निर्णय भएको थियो, उनले भने, तर, त्यसपश्चात् नवीकरण भएको छैन । सम्पूर्ण कागजातसहित विभागमा उपस्थित हुन निर्देशन दिए पनि व्यवसायीले निर्देशन अवज्ञा गर्दै आएको दाहालले बताए । निर्देशन अवज्ञा गर्ने व्यवसायीलाई कालोबजारी ऐनअनुसार कारबाही गरिने दाहालले बताए ।"
तोकिएको समयअघि नै निर्माण गर,"शान्तिबजार (नुवाकोट) त्रिशूली ३ ए जलविद्युत् आयोजना तोकिएको समयअघि नै सम्पन्न गर्न उच्चस्तरीय टोलीले निर्देशन दिएको छ । नुवाकोटमा निर्माणाधीन ६० मेगाबाटको उक्त आयोजनालाई समय छोटयाउन ऊर्जा मन्त्रालय र नेपाल प्राधिकरणले निर्देशन दिएका हुन् । ऊर्जा सचिव एवं प्राधिकरण सञ्चालक समितिका अध्यक्ष अनुपकुमार उपाध्याय, कार्यकारी निर्देशक कुलमान घिसिङ, ऊर्जा मन्त्रालयका योजना तथा कार्यक्रम महाशाखा प्रमुख प्रवीण अर्याल र उत्पादन निर्देशनालयका निमित्त उपकार्यकारी निर्देशक हरराज न्यौपानेसहितको टोलीले हालै स्थगलत निरीक्षण गरी अर्को वर्षको हिउँदमा विद्युत् उत्पादन गर्ने गरी काम गर्न ठेकदारलाई निर्देशन दिएका छन् । उनीहरूले आयोजना निरीक्षणस्थलमा भूकम्प र पहिरोले क्षति पुर्याएको बाँधस्थलको दायाँबायाँ, प्रवेश मार्गमा गएको पहिरोको रोकथाम र सडक मर्मतको जिम्मा पाएको नेपाली सेना र परामर्शदाता कम्पनीबीच छलफल गरेका छन् । ती ठाउँमा उनीहरूले काम गरिरहेका छन् । तोकिएको समयभन्दा अगाडि नै निर्माण सम्पन्न गर्न ठेकेदार कम्पनी सहमत भएको छ । यो आयोजनालाई सरकारले उच्च प्राथमिकतामा राखेको छ । तोकिएको समयभन्दा अघि नै आयोजना निर्माण सक्नुपर्छ, सचिव उपाध्यायले भने, आयोजना निर्माणमा आउने अवरोध र समस्या समाधानका लागि मन्त्रालय र प्राधिकरण सञ्चालक समिति सधैं तत्पर छ । भूकम्प र पहिरोको कारणले प्राधिकरणले ०७६ साल वैशाख १७ सम्म आयोजनाको म्याद थप गरेको हो ।प्रसारण लाइनसमेत गरी प्रगति ६५ प्रतिशत रहेको आयोजनाले जनाएको छ । चाइना गेजुवा ग्रुप अफ कम्पनी (सीजीजीसी) ठेकेदारलाई समयमा निर्माण स्थल दिन नसक्दा, विद्युत्गृह भूमिगत बनाउने या सतही बनाउने विवाद, क्षमता बढाउने निर्णयलगायतका कारणले आयोजना निर्माणमा ढिलाइ भएको थियो । भूकम्पले आयोजनाको निर्माण तालिका प्रभावित बनाए पनि ठेकेदार कम्पनी ३ सय कामदार परिचालन गरी काम गरिरहेको जनाएको छ । कार्यकारी निर्देशक घिसिङले आयोजनाको कामलाई तीव्रता दिन कुनै समस्या नरहेको बताए । चिनियाँ एक्जिम बैंकले ऋणको अवधि थप गरिसकेको छ । सेनाले पनि काम सुरु गरिसकेको छ, उनले भने, अर्को वर्षको फेब्रुवरीभित्र विद्युत् उत्पादन गर्ने गरी काम भइरहेको छ ।समयमा निर्माण सकिएमा हिउँदमा विद्युत् व्यवस्थापन गर्न भारतबाट बिजुली ल्याउन नपर्ने उनले बताए । उनले लोडसेडिङ गर्नुनपर्ने बताए । आयोजनाले निर्माण गरिहेको त्रिशूली ३ ए मातातीर्थ २२० केभी प्रसारण लाइनको १ सय ४२ टावरमध्ये हालसम्म ९१ वटाको जग हालिएको छ ।"
बजारमा म्याद गुज्रेका खाद्य,"गाईघाट (उदयपुर)सदरमुकामलगायत जिल्लाका ग्रामीण बजारमा म्याद गुज्रेका खाद्यवस्तु छयापछयाप्ती भेटिन थालेका छन् । बजार अनुगमन प्रभावकारी हुन नसक्दा उपभोक्ताले अस्वस्थकर र गुणस्तरहीन सामान प्रयोग गर्न बाध्य भएका छन् । सदरमुकाम गाईघाटलगायत जिल्लाका ग्रामीण बजारमा ६ महिनायता अनुगमन गरिएको छैन । स्थानीय प्रशासनको ध्यान निर्वाचनमा केन्द्रित भएपछि बजार अनुगमन नहुँदा ग्रामीण बजारमा म्याद गुज्रिएका वस्तुले प्रवेश पाएका हुन् । यसले मूल्य वृद्धि भइरहेको छ । त्यसैगरी ग्रामीण क्षेत्रका बजारमा अखाद्य तेल, दाल र अन्य दैनिक उपभोग्य वस्तुको बिक्री हुँदै आएको छ । सरकारी बेवास्ताका कारण म्याद सकिएका पेय पदार्थ बियर, जुस र अन्य वस्तु खुलेयाम बिक्री भइरहेको उपभोक्ताले बताए । चालु आर्थिक वर्षको सुरुदेखि नै बजार अनुगमन हुन नसक्दा यसैको मौका छोपी मूल्य वृद्धिको बहानामा म्याद गुज्रिएका सामानको बिक्री भइरहेको त्रियुगा साउनेका नरमान मगरले बताए । व्यापारीमा बजारमा जस्तोसुकै वस्तु बिक्री गरे पनि हुन्छ भन्ने मान्यताको विकास भइसकेको छ, उनले भने, उपभोक्ता जागरुक नहुँदा र सरकारी संयन्त्रले प्रभावकारी काम नगर्दा यस्तो मान्यताले प्राथमिकता पाएको हो । असार र साउन महिना स्थानीय तह र त्यसपछि दसंै, तिहार हाल आएर प्रतिनिधि र प्रदेशसभा निर्वाचनले अनुगमन गर्ने निकायको ध्यान नपुग्दा समस्या भएको उनले बताए । बजारमा बेचिने दैनिक उपभोग्य वस्तु गुणस्तरीय नै छैन, मगरले भने । व्यापारीमा धेरै नाफा मात्रै कमाउनुपर्छ भन्ने भावनाको विकासले पनि बजारमा मनोपोली बढेको उनले सुनाए । बर्सेनि बढ्दै गएको मूल्य वृद्धि हाल आएर पनि रोकिएको छैन । वस्तुको सधैं अभाव सिर्जना गरेर व्यापारीले मूल्य वृद्धि गर्ने गरेको चौडण्डीगढी बेल्टार बजारकी सिर्जना परियाले बताइन् । बजारमा मूल्यसूची छैन, कपडा, खाद्यान्य र अन्य दैनिक उपभोग्यवस्तुको मूल्य वृद्धि दैनिक बढ्दै जान्छ, उनले भनिन्, तर, बजार अनुगमन गर्ने निकाय मौन छ । बजारमा अखाद्य वस्तुको बिक्री बढिरहँदा स्थानीय प्रसाशनले वास्ता नगरेको उनले दु:खेसो पोखिन् । जिल्लाको मुख्य व्यापारिक केन्द्र बेल्टार कटारी बजारमा पनि यस्तो भइरहँदा पनि अनुगमन गर्ने निकाय भने बेखबर बनेको छ । हाल जिल्लाका कटारी, मुर्कुची, बेल्टारलगायतका बजारमा अखाद्य वस्तु मिसिएको तेल, पिठो, दाल र म्याद गुज्रिएका बिस्कुट, चाउचाउलगायतका सामग्रीको खुलेयाम बिक्री हुँदै आएको स्थानीय रमेश कुमालले बताए । म्याद गुज्रिएका औषधि, खाद्यान्यलगायत दैनिक उपभोग्य वस्तुको खुलेयाम बिक्री भइरहेको छ, कटारी नगरपालिकाकी सनुमाया दनुवारले भनिन्, व्यापारीले उपभोक्ताको हितभन्दा नाफालाई पहिलो प्राथमिकता दिन्छन् । सम्बन्धित निकायले अनुगमन नगर्दा व्यापारीमा एकाधिकार गर्ने मनोबल बढेको उनले बताइन् । बजार अनुगमन भएको छैन, प्रमुख जिल्ला अधिकारी चन्द्रमान श्रेष्ठले भने, सहायक प्रमुख जिल्ला अधिकारीको सरुवाका कारणले पनि बजारलाई ध्यान दिन नसकिएको हो । उनले अनुगमन छिट्टै थालिने बताए ।"
अछामको रैथाने प्रविधि लोप हुँदै,"अछाम आधुनिक प्रविधितर्फको बढ्दो आकर्षण र सुविधाभोगी प्रवृत्तिले अछामको ग्रामीण क्षेत्रको परम्परागत रैथाने प्रविधि लोप हुँदै गएको छ ।उखु पेलेर खुदो निकाल्ने, अमिलो पेलेर चुक बनाउने र तोरीबाट तेल निकाल्न प्रयोग गरिने परम्परागत घरेलु मेसिन कोल गाउँमा लोप हुँदै गएका छन् । अघिल्लो पुस्तासम्ममा उखु, अमिलो र तोरी पेल्नका लागि गाउँमा निर्विकल्प घरेलु मेसिनका रूपमा रहेको कोल हालका वर्षमा अछामका ग्रामीण क्षेत्रबाट विस्थापित हुँदै गएको छ ।त्यसैगरी धान कुट्नका लागि प्रयोग हुने ढिकी र ओखल पनि बिरलै देख्न पाइन्छन् । वर्षामा ओढ्ने सेउको ठाउँ अहिले प्लास्टिकले ओगटेको छ । गाउँमा जाँतो प्रयोगकर्ता कोही छैनन् । आधुनिक प्रविधिको विकास हुनुअघि यस क्षेत्रमा दैनिक जीवनयापनका लागि अति आवश्यक परम्परागत साधन तेल पेल्ने कोल, उखु पेल्ने कोल, ढिकी, जाँतो, ओखल र पानीघट्ट लोप हुँदै गइरहेका छन् ।करिब तीन दशकअगाडिसम्म निकै चल्तीमा रहेका यी घरेलु मेसिनको प्रयोग बिस्तारै घट्दै गएपछि लोप हुन थालेका हुन् । विभिन्न आधुनिक घरेलु मेसिनको प्रयोगपछि अछाममा यी घरेलु मेसिन विस्थापनमा परेको सामाजिक अभियन्ता चन्द्रमणि भाटले बताए ।घरेलु प्रविधिसँगै यहाँको मौलिक संस्कृति पनि धराशायी बन्दै जान थालेको छ । देउडा संस्कृतिमा ख्याति कमाएको अछामका देउडा भाका, पुतला, भैलो नाच पनि लोपोन्मुख अवस्थामा पुगेको गायिका डिक्रा गाइने बताउँछिन् ।अछामका घरेलु मेसिनहरू हराइसके, भाटले भने, हामी को हांै ? हाम्रो सभ्यता के हो ? भन्ने कुराको बोध गराउने यी चिजहरू नै हराएपछि हाम्रो मौलिक संस्कृति र सभ्यता पनि संकटमा परेको छ । स्थानीय स्रोत, साधन एवं स्थानीय सीपबाटै निर्माण गरिने घरेलु प्रविधिबाट यस क्षेत्रको परम्परागत जनजीवन, कला र सामाजिक अवस्थाका विषयमा समेत अध्ययन गर्न सकिने उनले बताए ।"
अन्यायपूर्ण व्यापार सम्झौता सहन्नौं,"बीबीसी, भियतनाम अमेरिकी राष्ट्रपति डोनाल्ड ट्रम्पले आफ्नो देशविरुद्ध हुने व्यापारिक अन्याय कुनै पनि हालतमा सहन नसकिने बताएका छन् । भियतनाममा भइरहेको एसिया प्रशान्त आर्थिक सहयोग (एपेक) को शिखर सम्मेलनमा शुक्रबार बोल्दै ट्रम्पले अमेरिका दीर्घकालीन फाइदाका लागि सदैव द्विपक्षीय व्यापार नीतिको पक्षमा रहेको जनाए । ट्रम्पले पारस्परिक लाभमा आधारित व्यापारमा प्रतिबद्धता जनाउने एपेकका सदस्य राष्ट्रसँग मिलेर काम गर्न अमेरिका तयार रहेको बताए । उनले अमेरिकाले आगमी दिनमा आफूलाई घाटा पर्ने गरी कुनै पनि व्यापार सम्झौता नगर्ने प्रस्ट पारे । एसिया भ्रमणका क्रममा ट्रम्पले चीन र जापानसँग देखिएको ठूलो परिमाणको व्यापार असन्तुलन अन्त्य गर्ने जनाएका छन् । ट्रम्पको एसिया भ्रमणका प्रमुख मुद्दा उत्तर कोरियाली परमाणु समस्या र अमेरिकी व्यापार असन्तुलन हुन् । विश्वको कुल गार्हस्थ उत्पादनको करिब ६० प्रतिशत समेट्ने प्रशान्त क्षेत्रका २१ अर्थतन्त्र एपेकको छातामुनि समावेश छन् । राष्ट्रपतिमा चुनिएपछि ट्रम्पले अमेरिकाको आर्थिक स्वार्थमा हानि पुर्याइरहेको भन्दै ट्रान्स प्यासिफिक पार्टनरसिप सम्बन्धी सम्झौता रद्द गरेका थिए । ट्रान्स प्यासिफिक पार्टनरसिप एपेकका विभिन्न १२ देशसँग गरिएको प्रमुख व्यापार सम्झौता हो । भियतनामको डा नाङ बन्दरगाह सहरमा भइरहेको शिखर सम्मेलनालाई सम्बोधन गर्दै चिनियाँ राष्ट्रपति सी चिनफिङले भने ट्रम्पको ठीक विपरीत आफ्नो धारणा राखे । विश्वव्यापीकरण असान्दर्भिक भएको बताउँदै बहुपक्षीय व्यापारको अवधारणाको वकालत गरे । उनले भने, हामीले बहुदेशीय व्यापारिक नीतिको समर्थन गर्नैपर्छ र अन्तर्राष्ट्रिय व्यापार र लगानीमार्फत विकासोन्मुख सदस्यहरूले लिन सक्ने फाइदाका लागि खुला क्षेत्रीय व्यापारलाई बढावा दिनुपर्छ । सीले चीन विश्व व्यापारको विजेताका रूपमा उभिने संकेत गर्दै गरिब देशले बहुराष्ट्रिय व्यापारबाट फाइदा लिने दाबी गरे । एसियाप्रशान्त क्षेत्रका मुलुकसँगको भूमिकाबारे बोल्दै ट्रम्पले अमेरिकाले आफ्नो बोलवाला सिर्जना गर्ने कल्पना नगरेको दाबी गरे । उनले भने, हामीले यस क्षेत्रका राष्ट्रसँग मित्रता मात्र चाहेका हौं । अमेरिकी राष्ट्रपतिले विश्व बैंक र एसियाली विकास बैंकले उच्च गुणस्तरको आधारभूत संरचनाको निर्माणमा लगानी गर्दै यस क्षेत्रको आर्थिक विकासलाई प्रोत्साहन गर्नुपर्ने धारणा राखे । ट्रम्पले भने, विश्वले सामना गरिरहेको सुरक्षा, सार्वभौमसत्ता र स्थिरता यस क्षेत्रका लागि पनि ठूलो चुनौती हो । यसको सुरक्षाका लागि सबैको प्रयास जरुरी छ । अन्तर्राष्ट्रिय सञ्चारमाध्यमका अनुसार पछिल्लो ३ दशकयता एपेकमा अमेरिकाले विश्वका सर्वाधिक चलायमान अर्थतन्त्रलाई खुल्ला व्यापार र सुदृढ व्यापार सम्बन्धमा सहभागी गराउने मुख्य भूमिका निर्वाह गर्दै आएको थियो । तर अमेरिकाले बढी नाफा पाउनुपर्ने राष्ट्रपति ट्रम्पको निरन्तरको जोडले उक्त अवस्थामा परिवर्तन ल्याइदिएको थियो । ट्रम्पले एसिया प्रशान्त क्षेत्रको दशकौंयताको आर्थिक वृद्धिले अमेरिकी कम्पनीलाई नोक्सान पुर्याइरहेको दाबी गरे । उनले एसिया प्रशान्त क्षेत्रको आर्थिक वृद्धिले चीन, भियतनामजस्ता देश उत्पादनको केन्द्र बनेको दाबी गरे । डा नाङमा व्यापारिक नेतासामु ट्रम्पले गरेको सम्बोधन विगतका अमेरिकी नीतिभन्दा फरक भएको बताइएको छ । ट्रम्पको सम्बोधन पछि एसिया प्रशान्त क्षेत्रका लागि अमेरिकाले बनाउने नीतिको व्याख्याका रूपमा हेरिएको छ ।"
हटेन दिल्लीको तुवाँलो,नयाँदिल्ली (सिन्हवा) भारतको राजधानी नयाँदिल्लीको आकाशमा फैलिएको बाक्लो तुवाँलोका कारण जनजीवन प्रभावित भएपछि सरकारले तुवाँलो हटाउने पहल सुरु गरेको जनाएको छ । प्रदूषणको अवस्था सुधारका लागि सरकारले सोमबारदेखि ५ दिन जोर बिजोर नम्बरका मात्र सवारी चलाउने निर्णय गरिएको छ । यसले वायु प्रदूषणको मात्रामा केही कमी ल्याउने बताइएको छ । बुधबारदेखि बन्द गरिएका प्राथमिक विद्यालयहरू प्रदूषणको अवस्था सुधार नहुँदासम्म सञ्चालन नगर्न सरकारले अनुरोध गरेको छ । त्यस्तै दिल्ली र दिल्लीसँग जोडिएका राज्यका मुख्यमन्त्रीहरूको बैठक बोलाई समस्या समाधानका लागि पहल थाल्न सरकारले आग्रह पनि गरेको छ । उपमुख्यमन्त्री मनीष सिशोडियाले दिल्लीमा प्रत्येक घण्टा प्रदूषणको स्थितिबारे मापन र निरीक्षण गर्ने व्यवस्था मिलाइएको जनाए । भारतीय मेडिकल संघ (आईएमए) ले प्रदूषणका कारण जनस्वास्थ्यमा प्रतिकूल असर परेको जनाएको छ । संघले प्रदूषणले उत्पन्न गरेको वर्तमान जोखिम कम गर्न आवश्यक प्रयासका लागि आह्वान गरेको छ । दिल्ली सरकारले बुधबार नयाँदिल्लीमा जनस्वास्थ्य संकटकालको घोषणा पनि गरेको छ ।
९३ विद्रोही पक्राउ,"इस्ताबुल (सिन्हवा) टर्कीको राजधानी इस्तानबुल र दक्षिणी प्रान्त आदानामा प्रहरीले ९३ इस्लामिक स्टेटस (आईएस) विद्रोहीलाई पक्राउ गरेको छ । इस्ताबुलका १४ स्थानमा गरिएको कारबाहीका क्रममा उनीहरू पक्राउ परेको ८२ व्यक्ति समातिएका सरकारद्वारा सञ्चालित सञ्चारमाध्यम आनादोलुले जनाएको छ । त्यसैगरी, आदाना प्रान्तमा भएको प्रहरी कारबाहीमा ११ सिरियाली पक्राउ परेका हुन् ।"
कार्यालय प्रमुखसहित २ पक्राउ,"कञ्चनपुर (कास) जिल्ला प्राविधिक कार्यालय कञ्चनपुरका प्रमुख इन्जिनियरसहित दुई जनालाई घूस लिएको अभियोगमा अख्तियारको टोलीले पक्राउ गरेको छ । उनीहरूलाई सेवाग्राहीबाट लिएको रकमसहित शुक्रबार पक्राउ गरिएको हो । जिल्ला प्राविधिक कार्यालयका प्रमुख इन्जिनियर केदार शर्मा र सबओभरसियर डण्डीराज पाण्डेयलाई ६ लाख घूस लिएको रकमसहित पक्राउ गरेको अख्तियारको महेन्द्रनगरस्थित कार्यालयका सूचना अधिकारी खिमानन्द पाठकले बताए । उनका अनुसार प्रमुख इन्जिनियर शर्माको सरकारी निवासबाट उक्त रकम बरामद गरिएको हो ।सेवाग्राहीले थप १४ लाख ३० हजारको चेकसमेत दिएको पाइएको छ, पाठकले भने, तर उक्त चेक हामीले पाइसकेका छैनौं, त्यस विषयमा अनुसन्धान चलिरहेको छ । नगद रकम भने शर्माको ओछ्यानमा पाइएको हो । उनले जिल्लाका प्राविधिक कार्यालयको ठेक्कापट्टाबापत उक्त घूस लिएको प्रारम्भिक अनुसन्धानमा खुलेको बताए । अख्तियारका अनुसार प्रमुख इन्जिनियर शर्माले सबओभरसियर पाण्डेयलाई सेवाग्राहीबाट रकम र चेक बुझेर आफ्नो निवासमा राख्न लगाएका थिए । उनी आफैंले रकम र चेक नबुझी चलाखीपूर्ण ढंगले सबओभरसियरलाई खटाए पनि अख्तियारले विगत ३४ दिनदेखि यही विषयको निगरानी गरिरहेको थियो ।"
४० विद्यार्थी घाइते,नवलपरासी (कास) भूमही भैरहवा सडक खण्डको रामग्राम १५ सुक्रौलीमा स्कुल बस दुर्घटना हुँदा ४० जना विद्यार्थी घाइते भएका छन् । चितवनको भरतपुर१६ स्थित देवज्योति आधारभूत विद्यालयका विद्यार्थी बोकेर लुम्बिनीको शैक्षिक भ्रमणमा हिँडेको ग१ख ३१८९ नम्बरको बस शुक्रबार दुर्घटनामा परेको हो । पट्टा भाँचिएर बस दुर्घटना भएको प्रहरीले जनाएको छ ।
दुर्घटनामा एकको मृत्यु,भैरहवा (कास) लुम्बिनीभैरहवा सडक खण्डअन्तर्गत वनगाई चोकमा शुक्रबार भएको दुर्घटनामा १ युवकको मृत्यु भएको छ । ना४ख ४६१ को मालवाहक ट्रकले लु३प ७५२४ को स्कुटरलाई पछाडिबाट ठक्कर दिँदा भएको उक्त दुर्घटनामा स्कुटर चालक मायादेवी६ का २३ वर्षीय सरिन भण्डारीको मृत्यु भएको प्रहरीले जनाएको छ ।
राम्रो सुरुआतको आस,"ब्याटिङमा क्रमिक सुधारनेपाल यू१९ राष्ट्रिय क्रिकेट टोलीलाई ब्याटिङ कन्सल्टेन्टका रूपमा गत अगस्ट महिनाबाट भारतका मोन्टी देशाईको साथ छ । भारतका विभिन्न क्लब एवं क्षेत्रको क्रिकेटमा धेरै भूमिकामा देखिएका देशाईलाई एसीसीले कन्सल्टेन्टमा खटाएको हो । उनको आगमनसँगै नेपालले एसीसीको इस्टर्न रिजनको उपाधि जित्यो । त्यसै प्रतियोगिताको नतिजाले नेपाल हाल मलेसियामा जारी एसिया कप क्रिकेटलाई छनोट भएको हो ।विश्वकप छनोटमा निकै खराब ब्याटिङ प्रदर्शन गरेसँगै देशाईले नेपाल आए यता खेलाडीको खेल्ने शैली नभएर खेलप्रतिको दृष्टिकोण परिवर्तन गर्न सफल रहेको बताए । पहिले पनि नेपालको ब्याटिङ गर्ने शैलीमा समस्या थिएन । अगाडिको चुनौती कसरी हेरिन्छ त्यो भने अलि फरक थियो । आफूले चाहेजस्तो नतिजा नआएपछि ब्याटिङ गर्ने दृष्टिकोण परिवर्तन गर्नुपर्छ, जुन पहिला थिएन । अहिले खेलाडीहरू त्यसमा सक्षम छन् र नतिजा विस्तारै आउँदैछ, उनले सुधारबारे सुनाए ।पछिल्लो प्रतियोगिताको तुलनामा नेपालले एसिया कपमा बलिया प्रतिद्वन्द्वी सामना गर्दै छ । देशाई यसपालि टोलीले पछिल्लोपल्ट भन्दा राम्रो प्रदर्शन गर्ने अपेक्षा गर्छन् । पछिल्ला प्रतियोगितामा हाम्रो ब्याटिङमा केही कमजोरी थिए । त्यो समर्थक, मिडिया र प्रशिक्षकलाई थाहा छ, खेलाडीलाई झनै बढी । अबको दिनमा भने खेलाडीलाई उक्त गल्तीलाई दोहोर्याउने छैनन् जसले गर्दा ब्याटिङ झन् सुदृढ हुँदै जान्छ, उनले थपे, बंगलादेशविरुद्ध दोस्रो र तेस्रो अभ्यास खेलको भिन्नताले नतिजा प्रस्ट पार्छ । ती दुई खेलमा खेलाडीले आफ्नो प्रदर्शनमा के कस्ता कमजोरी भेटे, त्यसलाई तेस्रो खेलमा सुधारे ।टोलीको बेन्च स्ट्रेन्थ पनि बढ्दै गएकाले टोलीलाई फाइदा पुग्ने उनको बुझाइ छ । हामीले बेन्चमा रहेका खेलाडीको पनि स्तर उकास्ने प्रयास गरेका छौं । जसका कारण सुरुआती रोजाइमा खेल्ने खेलाडीले प्रदर्शन गर्नैपर्ने अवस्था हुन्छ । यसले टोलीको मनोबल उच्च राख्छ नै । नतिजा राम्रो आउने प्रबल सम्भावना हुन्छ । हामीसँग अहिले बेन्चमा राम्रा ब्याट्सम्यान छन् जसले गर्दा टोलीको छनोटमा चुनौती छ, जुन राम्रो हो, उनले थपे । देशाईले यस प्रतियोगितामा स्तरअनुसारको प्रदर्शन गरे सफल हुने आशा राखेका छन् ।प्रशिक्षक दास पनि देशाईको आगमनसँगै टोलीको ब्याटिङमा परिवर्तन आएको स्वीकार्छन् । उनले सिकाउने पद्दति र शैली निकै पृथक छ । खेलाडीले ब्याटिङ गर्ने शैलीसँगै खेलप्रतिको दृष्टिकोणमा पनि परिवर्तन छ । ब्याट्सम्यानहरू निर्धक्क खेल्न सकिरहेका छन्, उनले थपे, खेलमा रन बन्ने नबन्ने लामो प्रक्रियाको कुरा हो । आजकै भोलि ब्याटिङमा सुधार ल्याउन सकिन्न । अहिले हामी राम्रो पथमा अगाडि बढेका छौं र सुधार पनि देखिएको छ । यसैलाई निरन्तरता दिएर नतिजा आत्मसात गर्ने लक्ष्य छ ।"
ब्याटिङमा क्रमिपुलिस टिम च्याम्पियनक सुधार,"रवीन्द्र र कुसुम उत्कृष्टकाठमाडौं (कास) ८ स्वर्ण, ३ रजत र २ कांस्य पदक जित्दै नेपाल पुलिस क्लब ५० औं राष्ट्रिय कराते प्रतियोगितामा टिम च्याम्पियन भएको छ । शुक्रबार पुलिसले ४ स्वर्ण, २ रजत र १ कांस्य पदक थपेको थियो । त्रिभुवन आर्मी क्बल ६ स्वर्ण, २ रजत र ५ कांस्यसहित दोस्रो तथा ४ स्वर्ण, ५ रजत र ६ कांस्य जितेको एपीएफ क्लब तेस्रो भए । शुक्रबार १ स्वर्ण जितेको मध्यमाञ्चल २ रजत र ६ कांस्यसहित चौथो भयो । अन्य क्षेत्रले स्वर्ण जित्न सकेनन् । पुरुषतर्फ पुलिसका ६० केजीमा स्वर्ण जितेका रवीन्द्र कार्की ३२ अंक बटुलेर उत्कृष्ट खेलाडी भए । महिलातर्फ ४५ केजीमा स्वर्ण जितेकी आर्मीकी कुसुम खड्का ३० अंक बटुल्दै उत्कृष्ट भइन् । दुवैले १०१० हजार, जेबी टेलर्सबाट सुट, फाइभ ब्रदर्सबाट टयाकसुट पाए । शुक्रबार महिला कुमुतेको ६१ केजीमा पुलिसकी सुनीता महर्जनले आर्मीकी सनी लामालाई हराएर स्वर्ण जितिन्् । मध्यमाञ्चलकी निरुपा लामा र एपीएफकी सपना लामाले कांस्य पाए । ६८ केजीको स्वर्ण एपीएफकी रोजी ओझाले जितिन् । उनले आर्मीकी विभुषा थापालाई हराइन् । पश्चिमाञ्चलकी पूजा पुलामी र पूर्वाञ्चलकी कृति दुलालले कांस्य जिते । ४० केजीमा मध्यमाञ्चलकी जिया खड्गीले स्वर्ण जितिन् । उनले पुलिसकी एन्जिला धिमाललाई पन्छाइन् । आर्मीकी मिस्ली श्रेष्ठ र पूर्वाञ्चलकी ओसिस श्रेष्ठले कांस्य जिते । ६८ केजीको स्वर्ण आर्मीकी रीता कार्कीले जितिन् । उनले एपीएफकी कल्पना बस्नेतलाई हराइन् । सुदूरपश्चिमकी सावित्री महरा र पूर्वाञ्चलकी मिस डोना राईले कांस्य जिते । ४५ केजीमा कुसुमले स्वर्ण जित्दा एपीएफकी वर्षा बुढामगरलाई हराइन् । पुलिसका कविता पौडेल र सुदूरपश्चिमकी वर्षा साउदले कांस्य पाए । पुरुष ७५ केजीमा पुलिसका गंगाराम कुसुवारले स्वर्ण जिते । उनले मध्यमाञ्चलका किशोर लामालाई हराए । ८४ केजीमा एपीएफका भीम तामाङले पुलिसका विप्लव श्रेष्ठलाई पराजित गर्दै स्वर्ण जिते । पुलिसका सोनाम लामाले ५५ केजीमा स्वर्ण जिते । उनले पूर्वाञ्चलका नवीन राईलाई हराए । ६७ केजीमा एपीएफका विजय लामाले मध्यपश्चिमका प्रकाश घर्तीमगरलाई हराई स्वर्ण जिते । पुलिसका दिवस श्रेष्ठले ८४ केजी माथिको स्वर्ण जिते । उनले एपीएफका दिगम्बर पन्तलाई हराए ।"
ब्वाइज युनियन विजेता,उदयपुर ब्वाइज युनियन क्लब काठमाडौंले छैटौं नारदमुनि गोल्डकप फुटबलको शुक्रबार फाइनलमा रूपन्देही ११ लाई २० ले पराजित गर्दै उपाधि जितेको छ ।विजेताले २ लाख र उपविजेताले १ लाख नगद पुरस्कार पाए । उदयपुरको चौदण्डीगढी नगरपालिका ४ बसाहास्थित नारदमुनि रंगशालामा खेलको २४ औं मिनेटमा ब्वाइज युनियनका विदेशी खेलाडी अबाले गोल गरे । ३६ औं मिनेटमा आशिक थापाले ब्वाइज युनियनको अग्रतालाई दोब्बर बनाए । उनले पेनाल्टीमा गोल गरेका थिए । निर्धारित ८० मिनेटको खेलमा रूपन्देहीबाट कुनै गोल हुन सकेन । म्यान अफ द म्याच ब्वाइज युनियनका सौजन राई भए । उनले ६ हजार पुरस्कार पाए । उत्कृष्ट खेलाडी रूपन्देहीका दीपक राई घोषित भए । उनले ५ हजार पाए । सर्वाधिक गोलकर्ता ब्वाइज युनियनका विदेशी खेलाडी मेडो भए । ३ गोल गरेका उनी ५ हजारबाट पुरस्कृत भए । बसाहा क्लबले चौदण्डीगढी नगरपालिकाको संयोजन र गज्जब चाउचाउको प्रायोजनमा गत आयोजना गरेको गोल्डकपमा ८ टोलीले भाग लिएको क्लब अध्यक्ष शेखर राईले बताए । प्रजातान्त्रिक योद्धा नारदमुनि थुलुङको स्मृतिमा २०६९ सालदेखि गोल्डकप फुटबल गरिएको मूल आयोजक समितिका संयोजक भीम बान्तावाले बताए ।
अनिलको विश्राम,"एन्फा नेतृत्वसँग पनि कुरा भइसक्यो । त्यसैले फिलिपिन्सविरुद्ध अन्त्यतिर मैदानमा प्रवेश गरेर भए पनि ५० क्याप पूरा गर्न पाउने सोचेको छु । म योभन्दा बढी खेल्ने खेलाडी हो तर समयले गर्दा यति नै हुने भयो, यमनसँगको खेलअघि जापानमा ट्रेनिङ गरेर फर्कंदा नै संन्यास लिने तयारी गरेको उल्लेख गर्दै उनले भने, पहिलो प्रयासमा यू१६ को क्याम्पसम्म पुगेको थिएँ । त्यसपछि यू१९ र यू२३ टिमबाट खेल्दै राष्ट्रिय टिममा पुगेको थिएँ । यसरी हेर्दा १२१३ वर्ष अन्तर्राष्ट्रिय फुटबल खेलेछु । जब जापानमा ट्रेनिङका लागि गयौं तब नै संन्यास लिनुपर्ने समय आयो भन्ने लागेको थियो ।चोटका कारण ताजिकिस्तानसँगको दुवै खेलमा टिम बाहिर रहेकाले उनले ५० क्यापसँगै संन्यासका लागि थप ६ महिना प्रतीक्षा गरेको हुनसक्छ । यो निर्णय लिन एकदमै गाह्रो भयो । धेरै सोचें । संन्यास लिनेनलिने मनमा धेरै कुरा खेलें । केही समयअघि नै लिने पनि सोचेको थिएँ तर फेरि खेल्नसक्छु, अझै टिममा पर्न सक्छु भन्ने लागेको थियो, पोखराका ३१ वर्षीय उनले भने, यो उमेर अझै पनि खेल्ने समय हो । अझै १२ वर्ष खेल्न सक्छु । सबै कुरा मिहिनेत नै हो । तर पछिल्लो समय फुटबलको गतिविधि देखेर यस्तो निर्णय लिइएको हो ।राजधानीमा चार वर्षअघि भएको साफ च्याम्पियनसिपमा नेपालको सेमिफाइनल यात्रामा उनले बंगलादेश र भारतविरुद्ध गोल गरेका थिए । त्यसयता उनले गोल गरेका छैनन् र क्रमश: टिममा पनि उनको स्थान अनिश्चित भइरहेको छ । उनी भन्छन्, नेपाली खेलाडी सधंै फर्ममा नहुने रहेछ किनभने यहाँ निरन्तर लिग नै भइरहेको छैन । विभागीय टिमको जस्तो अरु क्लबमा ट्रेनिङ हुन्न । मैले पनि आफै ट्रेनिङ गरेर नियमित खेल्न सकेको हो । तैपनि राष्ट्रिय टिममा मौका पाउन गाह्रो भयो । सिनियर खेलाडीको लागि सधैं यस्तो राम्रो हुन्नजस्तो लाग्छ, त्यसैले पनि संन्यासको योजना बनाएको हुँ ।पाँच वर्षयता उनी नियमित मनाङ मस्र्याङ्दी क्लबबाट खेलिरहेका छन् । तर लिग नहुँदा तीन वर्षयता तलबविहीन भएको उनले सुनाए । मेरो खेल खस्किनुको मुख्य कारण लिग नहुनु होजस्तो लाग्छ । मेरो मात्र होइन, अरु धेरै खेलाडीको प्रदर्शन खस्किएको छ । क्लबबाट र लिग नखेली राष्ट्रिय टिमबाट खेल्नुपर्दा यस्तो भएजस्तो लाग्छ । क्लबले दिने तलब नै खेलाडीको मुख्य आम्दानी हो । त्यसैले लिग राम्रो भयो भने नै खेलाडीको आर्थिक अवस्था पनि राम्रो हुनसक्छ र यसैले नेपाली फुबटल बलियो बनाउँछ । लिग नभएकाले नै खेलाडीको स्तर खस्किने र विदेसिने समस्या आएको हो ।राष्ट्रिय टिमबाट संन्यास लिए पनि अझै २३ वर्ष क्लब फुटबल खेल्ने उनको योजना छ । तर त्यसका लागि पनि लिग हुनुपर्छ । लिग भएन भने सोच्नुपर्ने अवस्था आउँछ, उनले भने, मेरो आफ्नै बिजनेस पनि छ । यतिका वर्ष फुटबलमै लागें । जानेको पनि फुटबलमै हो । त्यसैले फुटबलबाट भने टाढिने छैन । कुनै न कुनै रूपमा फुटबलमा रहिरहने छु ।महँगा खेलाडीआठौं साफ खेलकुदमा वसन्त गौचन उत्कृष्ट खेल र चकलेटी अनुहारले निकै लोकप्रिय बनेका थिए । उत्कृष्ट फुटबल खेल्नुपर्ने उमेरमा उनी जापानतिर लागे । त्यसको केही वर्षपछि नै उनकै सहर पोखराबाट अर्को स्टारका रूपमा अनिल उदाए ।सहारा क्लबमा फुटबल कौशल सिक्दै सहिद स्मारक ए डिभिजन लिग खेल्न काठमाडौं उपत्यका प्रवेश गर्दा उनी १६ वर्षको मात्रै थिए । मानभवनको ब्रिगेड ब्वाइज क्लब (बीबीसी) मा छँदा बेलायती प्रशिक्षकले लिगमा उनलाई ब्रेक दिए । सुरुमा उनी राइट विंगर थिए, स्पिड राम्रो भएकाले उनलाई फरवार्ड बनाइएको थियो ।म व्यावसायिक खेलाडी थिइनँ । अनुभव थिएन । फुटबल कसरी खेल्ने भन्ने पनि थाह थिएन, २०६१ सालमा बीबीसीबाट ए डिभिजन लिग खेल्दाका दिन सम्झिए, इंग्ल्यान्डका कोचले ट्रेनिङ गराउँथे । त्यसैले राम्रो भएँ । पैसा कमाउन थालें । थ्रीस्टारले अलि राम्रो तलब दिने प्रस्ताव गर्यो । अनि मिहिनेत गरेर राम्रो खेलेमा पैसा पनि आउँदो रहेछ भन्ने भयो ।बेन्चबाट लिग सुरु गरेका उनी पछि पहिलो रोजाइबाटै खेल्न थाले । उनलाई बीबीसीले प्रतिखेल ५ सय रुपैयाँ दिएको थियो । अर्को वर्ष थ्रीस्टार पुगे । सुरेन्द्र तामाङ र सन्तोष साहुखलको सब्स्टिच्युटका रूपमामात्र खेल्ने अवसर पाए पनि उनले त्यहाँ मासिक ६ हजार पाएका थिए । २०६३ सालमा मासिक १२ हजार लिएर मनाङबाट खेल्दा उनले ए डिभिजन लिगमा सर्वाधिक ३२ गोल गरेका थिए । त्यसैले उनको मूल्य आकासियो र नेपालकै सबभन्दा महँगा फुटबलरका रूपमा उनलाई मासिक २६ हजारमा न्युरोड टिम (एनआरटी) ले अनुबन्ध गर्यो । तर एन्फा विवादको कारण लिग नै बन्द भयो ।नेपाली फुटबलमा मनाङ र थ्रीस्टारबीच शीर्षताको होड भइरहेको बेला एनआरटीले ड्रिम टिम बनाएको थियो । लिग नभए पनि एनआरटीले बुढासुब्बा गोल्डकपलगायत केही प्रतियोगिता जितेको थियो । सिक्किममा भएको गभर्नर्स गोल्डकपको फाइनलमा थ्रीस्टारलाई हराएर एनआरटीले ट्रफी चुमेको थियो । त्यसमा अनिलले उत्कृष्ट प्रदर्शन गरेका थिए । उनीमाथि भारतीय क्लब पनि आकर्षित भए । अनुबन्धको प्रस्ताव आयो । यसैबेला उनी सहारा युकेको सहयोगमा इंग्ल्यान्डको छैटौं डिभिजन क्लब वोकिङ मा ट्रायल दिन बेलायत पुगे । अनुबन्धको प्रस्ताव पनि आयो तर वर्क परमिट नपाउँदा उनी स्वदेश फर्किए ।बेलायतबाट फर्केलगत्तै भारतको आई लिगको क्लब सिलोङ लाजोङले अनिललाई मेघालय बोलायो । उनलाई २०६६ कात्तिकमा ६३ लाख रुपैयाँ पारिश्रमिक तोक्दै सिलोङ लाजोङले तीन वर्षको लागि अनुबन्ध गर्यो । त्यस रकम पनि नेपाली फुटबलको अर्को कीर्तिमान थियो । उनले आई लिगलगायत केही प्रतियोगिता खेले । गोल पनि गरे । तर उनको सिलोङसँगको सम्बन्ध दुई वर्षमै टुट्यो । अनिल सिलोङ लाजोङबाट फर्केर पुन: मनाङमा आबद्ध भएका थिए । मनाङको कप्तानी पनि गरेका उनले क्लब फुटबलमा दुई दर्जन बढी नकआउट प्रतियोगिताको उपाधि जितेका छन् । २०७० सालको ए डिभिजन लिग जित्नु नै उनको करिअरको मुख्य उपाधि हो ।ती हेडलाइनमैले करिअरमा जति गोल गर्थें, अखबारहरूमा हेडलाइनमा मेरै नाम छापिन्थ्यो । एकदमै खुसी लाग्थ्यो । हाईस्कोरर । बेस्ट प्लेयर । नेपालको सबभन्दा महँगा खेलाडी । यस्तैयस्तै शीर्षक । अहिले आएर ती कुरा एकदमै मिस हुन्छ, हेडरमा अब्बल मानिएका उनले भने, यहाँसम्म आइपुग्ने कहिल्यै सोचेको थिइनँ । अहिले रिटायर्ड हुन लागेको पनि होइनजस्तो लाग्छ । सबै खेलाडीले एक दिन संन्यास लिनैपर्छ । तर मलाई यो दिन पनि आयो भन्ने विश्वासै लागिरहेको छैन ।उनले नेपालका लागि ९ गोल गरेका छन्, जुन हरि खड्का र निराजन रायमाझीको कीर्तिमान (१३) भन्दा ४ गोल कम हो । नेपाली फुटबलको इतिहासमा आफूलाई कहाँ राख्ने ? उनी भन्छन्, दक्षिण एसियामा अनिल गुरुङ भनेर चिन्छन्, एकदमै खुसी लाग्छ । मनाङ, थ्रीस्टारबाट गरेको गोल र राष्ट्रिय टिमको करिअरको आफैले मूल्यांकन गर्दा म उच्च तहकै खेलाडी होजस्तो लाग्छ ।अनिल नेपाली फुटबलमा मैदानभित्र मिहिनेत र अनुशासनका पर्याय पनि मानिन्छन् । उनी आफूलाई पनि एकदमै मिहिनेत ठान्छन् । भाग्यमानी पनि छुजस्तो लाग्छ, उनले भने, सहारा क्लब, सहारा हङकङ, सहारा युके र दिदी (सुमित्रा) ले ठूलो सहयोग गरेका छन् । डम्बरसिंह गुरुङदेखि स्वदेशीविदेशी धेरै प्रशिक्षकले मेरो करिअरमा साथ दिएका छन् । इंग्ल्यान्ड यात्राबारे उनी भन्छन्, वोकिङको ट्रेनिङ मेरो करिअरको टर्निङ प्वाइन्ट हो । त्यहींबाट खेल सुधार गर्न मिहिनेत गर्नुपर्ने सोच आयो । ट्रेनिङ र व्यावसायिक फुटबल कस्तो हुँदोरहेछ भन्ने मैले बुझें ।दर्शकले भरिएको दशरथ रंगशालामा ८ वर्षअघि प्रधानमन्त्री कपको उपाधि जित्दाको क्षणलाई उनी अविस्मरणीय मान्छन् । औपचारिक प्रतियोगिता थिएन तर सहभागी टिम बलिया थिए । हामीले उपाधि जितेर धेरै खुसी भएका थियौं, उनले भने, गत वर्ष मेरै नेतृत्वमा सोलिडारिटी कप जित्दा पनि खुसी लागेको थियो । गत वर्ष नेपाली टिमले तीन उपाधि जिते पनि लिग नहँुदा स्तर भने खस्किरहेको उनको अनुभव छ ।नेपाली फुटबलमा दुई दशक बढी राज गरेका गणेश थापालाई भ्रष्टाचार अभियोगमा फिफाले प्रतिबन्ध लगायो । अनिलका समकालीन पाँच खेलाडी पनि म्याच फिक्सिङ काण्डमा एएफसीले आजीवन प्रतिबन्ध सुनायो । यो (फिक्सिङ) संसारभरकै समस्या हो । नेपाली टिममा पनि एक समय भएको थियो होला तर त्यसै कारण नेपाली फुटबल खस्किएको भन्ने चाहिँ होइन । व्यवस्थित लिग नहुनु नै मुख्य समस्या हो ।"
एक महिलाको साविती,"र अन्त्यमा, देशमा, समाजमा समानताको लागि संर्घषको कुरा गर्दैगर्दा आफ्नै घरभित्रको संघर्ष जित्न सके पनि ठूलो कुरा हुने रहेछ । घरको संघर्षमा विजय पाएपछि मात्र संघर्षको मोर्चा समाजमा, कार्यथलोमा र समग्र देशमा विस्तार हुने रहेछ । नत्र घरमा नजिती बाहिर मात्र सफल देखिएको संघर्षको सफलता पानीको फोकाजस्तै क्षणिक हुने रहेछ । परिवारभित्रको संघर्षमा हार खाएर कतिको भविष्य भताभुंग भएको छ कतिको सपना । यो मेरो मात्र अनुभव होइन, मजस्तै धेरैको साझा अनुभूति हो ।"
शिरको सिन्दूर झरेपछि,"समाज, संस्कार र पराइले मात्रै होइन आफन्तले पनि बेलाबेलामा मेरो खाटो बसेको घाउ कोट्याएर रक्ताम्य बनाइरहे ।एक महिनाअघि पनि दिदी पर्ने आफन्तले अन्दाजी ५५ वर्षका एक होनहार युवक सँग सम्बन्ध गाँस्न भनेर खबर पठाइन् । सरकारी अस्पतालका जागिरे, काठमाडौंमा आफ्नै घर भएका र एउटा निजी क्लिनिकका सञ्चालक उनकी श्रीमती बितेको एक वर्ष पूरा भएको रहेछ । क्याम्पस पढ्ने २ छोराका पिता उनलाई जीवनको उत्तराद्र्धमा सेवा गर्ने श्रीमती चाहिएको रहेछ । एक्लै संघर्ष गरेर थोरै भए पनि आफ्नै परिचयमा बाँच्न संघर्षरत म ती दिदीको प्रस्तावले अवाक बनें । उनले मैसँग प्रश्न गरिन्, अब त उमेर पनि जान लाग्यो, जीवनसाथी चाहिन्छ, के छ विचार ? काठमाडौंमा घर छ, सरकारी जागिरे, आफ्नै क्लिनिक छ, केही कुराको दु:ख हुँदैन, उनले बिहे गर्न जोड दिइन् । तर, मैले उनलाई जीवनका सुखदु:ख धनसँगभन्दा बेसी मनसँग गाँसिएर आउँछ भनेर बुझाउन सकिनँ । अब घरका लागि हैन, गरे आफ्नै र जीवनका लागि विवाह गर्छु नत्र गर्दिनँ भन्न मन थियो । तर सकिनँ । केवल चुपचाप उठेर हिँडिदिएँ ।उदेक लाग्छ भर्खर रंगीन सपना देख्ने समयमा श्यामश्वेत बनेको जीवन र त्यही कारण आफूमाथि अनेकथरीका प्रश्न बर्सिरहँदा पनि जिन्दगीसँग हार नखाएर बाँच्ने हिम्मत गर्ने एउटी छोरीका कुमारी सपनाप्रति यो समाजले आफ्नो उत्तरदायित्व छ भनेर आजसम्म बुझ्नै सकेन । एकपटक भरिएर उजाडिएको सिउँदो बोकेर हिँडेको ६ वर्ष गुज्रन लाग्यो । यी वर्षहरूमा मैले थाहाँ पाएँ, आफन्त, समाज र संस्कारका नाममा पाएका यातना सानो छातीले कुल्चेर हिँड्न सम्भव रहेनछ । भरिएर एउटी छोरीको सिन्दूर पुछिनु भनेको हाम्रो समाजमा ऊ जिन्दगीभरिका लागि बोक्सी हुनु हो, खोटी हुनु हो । त्यो खोट बोकेर यो समाज र यहाँको संस्कारको सामना गर्नु कति कहालीलाग्दो छ ? यौवनमै नाडीका चुरा फुटालेर हिँड्न विवश कैयौं छोरीहरूका छातीमा कस्तो खिल बनेर बसेको होला ? कल्पना गर्दा पनि धर्ती च्यातिएर आफैं भासिन्छु कि जस्तो लाग्छ । हुन त, सन्तानका लागि बाबुआमा हरेक क्षण चिन्तित हुन्छन् । तर, जवानीमै सिन्दूर पुछेर बसेकी छोरी आमाबाबुका लागि पीडा मात्र होइन, बोझ पनि हुँदा रहेछन् । म पनि त्यस्तै भएँ । पीडाका हिसाबले यो ६ वर्षमा मैले ६० वर्षको जीवन गुजारेँ होला । ६० थरीका मान्छेका प्रस्ताव अनि विवाह गर्न छोरी राजी भैदिए हुन्थ्यो भन्ने नजानिँदो ढंगको बाबाआमाका आशयका बीचबाट आफूलाई बचाउने हिम्मत जुटाउनु चानचुने कुरा थिएन । यसो भनिरहँदा, मेरो उजाडिएको सिउँदोले मेरी आमाको आँखामा छल्किने आँसु र रुन नसकेर आफैंभित्र मडारिने बाबाको मनको आँधीलाई कम भन्न खोजेकी पक्कै होइन । मलाई थाहा छ, मेरा बाबाआमा यही समाजका सदस्य हुन् । यहीँका संस्कारमा हुर्किएका हुन् । समाज र संस्कारको दबाबमा छन् उनीहरू ।यस बीचको यात्रामा ठोक्किन कुमार केटा नआएका पनि होइनन् । प्राय: मुस्कुराइरहने मेरो आदतसँग गाँसिएर केही साथी र अलि परका युवाहरू पनि बारम्बार नजिकिन खोजे । तर, ओठको हाँसोसँग लठ्ठिएर आउनेहरू आँखाबाट बग्ने आँसुसँगै टाढिएर गए । उनीहरूसँग मेरो कहिल्यै केही गुनासो रहेन । म आफैंलाई पनि कुनै कुमार केटाको तस्बिरले कैयौं रंगीन सपना नदेखाएको होइन । झरे पनि शिरको सिन्दूर, नझर्ने रहेछ जीवनका रहर, मनको रंग र उमेरका संवेगहरू । त्यसैले बारम्बार यी आँखाले रंगीन सपना देख्न छाडेनन् । तर, पर्खाल लगाएपछि जीवनमा धेरै कुरा त्यही पर्खालबाहिर पर्दा रहेछन् । संस्कारको ठूलो पर्खाल लागेको मेरो जीवनमा मेरा सुकिला सपनाहरू पर्खालबाहिरै परिरहे । भावनात्मक माया र सद्भावको परिधिभन्दा माथि उठेर रंगीन सपना देख्ने अधिकार पनि सिन्दूरसँगै खोसियो मेरो जीवनबाट । विवाह एक संस्कार र संस्था हो । तर, विवाहपश्चात् पुरुष वा महिलाको मृत्यु भएमा अथवा पारपाचुके भएमा पुरुषको जस्तै सजिलैसँग महिलाको पुन: विवाह किन हुँदैन ? अथवा, एक्लै बाँच्छु भन्दा पनि किन जटिल बनिदिन्छ यो समाज ? यो प्रश्नले बारम्बार चिमोटिरहन्छ । केही छोरीहरूले पतिको मृत्यु वा पारपाचुकेपश्चात् पुनर्विवाह गरेका थुप्रै उदाहरण त छन् । तथापि २५२६ वर्षकै उमेरमा, मातृत्व नपोखिएको काख लिएर त मैले समाजका यावत् जटिलतासँग गाँसिनुपरेको छ भने म कल्पना गर्न सक्छु अलि उमेर ढल्किएपछि र आमा बनेपछि एकल महिला बनेकाहरूले कति अड्चनहरूसँग जुध्नुपर्छ होला !"
गवली को भय,"अथाह रकम खर्च गरेर होइन कि मतदातासँगै चन्दा लिएर चुनाव जित्न सकिन्छ, हामीसँग उदाहरण नभएका होइनन् । तर त्यस निम्ति फरक हुन सक्नुपर्छ ।पञ्चायतकालमै त्यस्ता एक पात्र थिए, रूपचन्द्र विष्ट । उनी मतदातासँग आफ्नै पम्पलेट बेच्थे । अनि आफूलाई चिनाउने थाहा घरको भित्तामा टाँस्न लगाउँथे र पच्चीस पैसादेखि १ रुपैयाँसम्म लिन्थे । मतदाताहरू उनीसँग पम्पलेट किन्न उत्सुक हुन्थे, तिनैलाई चुनाव जिताउँथे । उनी मकवानपुरबाट २०३८ र २०४३ मा राष्ट्रिय पञ्चायत सदस्य बनेका थिए । उनको पर्चा भूमिगत गिरोह र मण्डलेको कुकृत्यमा केन्द्रित हुन्थ्यो । उनीसँग भिडन्तमा हुन्थे, कमल थापा । जसलाई दरबार निगाह र भूमिगत गिरोहका शक्तिशाली पात्रहरू आशीर्वाद हुन्थ्यो ।चुनावमा अथाह खर्च गर्नेले ब्याजको स्याजसहित राज्यबाट असुलेरै छाड्छ, कुनै न कुनै किसिमले । त्यसकारण समाजमा अरुण गवली, पप्पु यादव हुँदै उत्तरप्रदेश विधानसभाको जस्तो दृश्य मडारिन दिने कि नदिने त्यो मतदाताकै हातमा छ । सरकार निर्माणदेखि नीति र कानुन बनाउने थलोमा स्वार्थी समूह र अपराधप्रेमीहरूको जमघट भयो भने उनीहरूले आफ्नै हित हेर्छन्, आमनागरिकको होइन । त्यस निम्ति गएको संसद्बाट निर्मित बैंकिङ कसुरदेखि सहकारी कानुनमा खेल हेरे पुग्छ । स्वास्थ्यजस्तो गम्भीर मामला जोडिएको चिकित्सा शिक्षा विधेयकमा माफियाकरण गर्ने होड चल्यो र संसद्बाट कानुन नै बनाउन नसक्ने स्थिति पैदा भयो । यी त सतहमा देखिएका उदाहरण हुन् । सरकारदेखि राज्य संयन्त्रसँग तिनले गरेका अनेकन किसिमका भूमिगत बार्गेनिङ का विषय सतहमै आएनन् । त्यसकारण मौका पाउँदा मतको सही प्रयोग गर्न नसके, त्यसको सजाय अन्तत: मतदाता स्वयंले बेहोर्नुपर्छ ।"
कोदो,"केही डोटेली शब्दको अर्थ१पाखो जमिन २मालिक३कैलालीको उत्तरी भागमा पर्ने पहाड, ४बझाङको एउटा विकट गाउा, ५मलामीले फाल्ने अन्न ६शरीर"
सोह्रौं शताब्दीदेखिको पर्व,"यस ठाउँमा आएर बसेका पुर्खाले भौगोलिक अन्वेषण गर्दै कुनै पनि राज्य तथा व्यक्तिको अधीनमा अर्गलको भूमि नरहेको यकिन गरेपछि कात्तिक अन्तिममा आफ्नो जग्गा ठहर्याउँदै बसेको जनश्रुति रहेको स्थानीय सूर्यबहादुर घर्ती बताउँछन् । कोही पनि जग्गाको दाबी गर्न नआएपछि खोरिया फाँडेर घामको झुल्कोसँगै जलाइएको रहेछ, शिक्षकसमेत रहेका उनी भन्छन् । अर्गलीबाट विस्थापित हुने क्रममा र बाटोमा समेत कसैको ज्यान गएको हुन सक्ने बिर्बलाल अनुमान गर्छन् । पुर्खाहरू त्यत्तिकै अर्थात् खुीिसाथ आएका होइनन् । खोरिया फाँडेर जलाइएपछिको खरानी सेलाएसँगै मृत्युको अन्तिम संस्कार पनि सम्पन्न गरेका हुन सक्छन, यहाँ आएर घना जंगल फाँडेर बस्ती बसाउने र बारी बनाएको दिनको स्मरणस्परूप यसरी पर्वको रूपमा मनाउँदै आएको हुन सक्ने उनको भनाइ छ । कात्तिक २६ गते बिहान अन्तिम संस्कार हुनु भनेको भूमि हाम्रो अधीनमा रह्यो भनी घोषणा गरेको र हिउँदे खेतीपाती सुरु भएको दिन स्मरणमा संस्कृतिको विकास भएको हो, उनी भन्छन्, कात्तिक अन्तिम साता अन्तिम मृत्यु संस्कार एउटा संयोग मात्रै हुन सक्छ । उतिबेला अनिकालको समयमा धनपैसा नभएका कारण रहे किरिया गर्ने संस्कार पनि रहेको र वर्षायामको असार, साउनमा मृत्यु भएमा कामको चाप र अन्नपातसमेत नहुने भएकाले कात्तिक अन्तिममा अन्तिम संस्कार गर्ने चलन पनि रहेको हुन सक्ने उनी बताउँछन् । २६ गते पितृमुक्त भएर खुसियालीसँगै भोलिपल्टबाट वर्षदिनभरमा जेठो छोरा जन्मेको घरमा सोही नाच टोली पुगेर हर्षबढाइँ गर्छ । कात्तिक २७ गतेदेखि अर्को कात्तिक २२ गतेभित्र मृत्यु भएका परिवारलाई कात्तिकै २६ गते अम्काउने (दु:ख फाल्ने) गरिन्छ । प्रत्येक कात्तिक २४ गतेको अपराह्न ४ बजे होलदास (मृतकको घरमा किरिया रुँग्न) राख्ने चलन छ । मृतक अविवाहित तर उमेरले पाको भएमा मृतकको मावलीमा र विवाहित भएमा मावली तथा श्रीमतीको माइतीबाट होलदास राख्ने चलन छ । होलदासमा १८ माना चामल, १८ दाना सुकेको छाला तथा सुकुटी (कोर्तो) हाचक (मर्चा) र भुस्केट (जडीबुटी) लगिन्छ । होलदास भनेको किरिया रुँग्न (कुर्न) जाँदा हुलाबाट होल भएको हुन सक्ने अनुमान स्थानीय गर्छन् । दास भनेको काममा राख्नु भन्ने बुझिन्छ । पाको मान्छेको मृत्यु प्रमाणित गर्न होलदास लैजाने चलन रहेको हो । २४ गतेको बिहान घामको झुल्कोसँगै बीउ छरेर उब्जनी गर्न खनेको बारीमा कोदो, मकै, भट्टलगायतका बालीको जरा, डाँठ बस्तु जलाउनुपर्छ । अपराह्न ४ बजे होलदासको कार्यक्रम हुन्छ । २५ गते मृतक परिवारका आफन्तजन, भाइखलक जम्मा हुन्छन् । बेलुकी ज्वाइँचेला आएर होलदासमा ल्याइएको चामल, सुकुटीलगायत वस्तु पितृलाई चढाइदिन्छन् । सबै काममा युवापुस्ताको उत्तिकै सहभागिता रहन्छ । यो संस्कृति (पर्व) मा युवापुस्ताको पनि उल्लेख्य सहभागिता रहन्छ, स्थानीय महेन्द्र घर्तीले भने, यसले संस्कृतिको जगेर्नामा युवापुस्ता आकर्षित गरेको छ । कात्तिक २४ गतेलाई भुस पोल्ने र २६ गतेलाई छापे खन्ने भनिन्छ । यस विषयमा गहिरो अध्ययन अनुसन्धान भने भएको छैन । छापे खनिसकेपछि सबै जना शंखु घरमा जम्मा भएर खाजा खाने, गाउने र नाच्ने गर्छन् । पछिल्लो समय विभिन्न कलाकार बोलाएर सांस्कृतिक कार्यक्रम, खेलकुद पनि हुन थालेका छन् । यसले गाउँका प्रतिभाको पहिचान हुने र व्यापार व्यवसायमा पनि सहयोग पुर्याउने गरेको छ । छापे खन्ने करिब एक रोपनी जग्गा गाउँलेको सामूहिक स्वामित्वमा छ । जग्गामा उब्जिएको बालीबाटै पर्व मनाउने खर्च जुटाइन्छ । यो हाम्रो स्थिर चाड भएकाले अन्य चाडबाड तथा मेलापर्व परे पनि हामीलाई असर पर्दैन, अर्गल माविका प्रधानाध्यापक गणेश घर्तीमगर भन्छन्, अहिलेसम्म जीवन्त छ । भविष्यमा पनि जीवन्त राख्न प्रतिबद्ध छौं ।विसं १९९७ सालमा श्रेष्ठ थरका एक योगी यो ठाउँमा आएर तपस्या गरेका थिए । गाउँकै बयोवृद्ध नासु नन्दवीर थापाको भनाइमा ती योगीले गाउँको सबै गतिविधि पनि नियालेका थिए । अन्तिममा उनले अफाप हुन सक्छ हतियार एउटा कोत बनाएर राख्नू भन्दै त्रिशूलसमेत दिएर गएका थिए । त्यसपछि स्थानीले आफूले ल्याएका उतिबेलाका हतियार कोत बनाएर सुरक्षित राखेका छन् ।"
सडक सुरक्षा खोइ ?,"नेपालका सडक र यातायातमा संलग्न भएको नाताले हामी दुईले गत महिना मात्र अन्तर्राष्ट्रिय सडक महासंघ (ग्लोबल) द्वारा अमेरिकाको राजधानी वासिङ्टन डीसीमा सञ्चालन रोड सेफ्टी अडिटसम्बन्धी तालिममा सहभागी हुने मौका पाएका थियौं । विश्वका १२ देश तथा विश्व बैंक र अन्य अन्तर्राष्ट्रिय संगठनका प्रतिनिधिसमेत गरी २४ जना सहभागी तालिमको सन्दर्भमा यो लेख तयार पारेका छौं । अहिले काठमाडौंमा १० लाख हाराहारी सवारी साधनहहरू गुरिडरहेका छन् भने नेपालमा २० लाखको हाराहारीमा । यो संख्या दिनानुदिन बढ्दो छ । सवारी साधनको संख्या नबढ्ने हो भने अहिलेको विद्यमान सडकले दीर्घकालीन रूपमा ट्राफिक व्यवस्थापन गर्छ । तर यो सम्भव छैन, गाडीको आयातमा रोक लगाउने अवस्था छैन । दिनप्रतिदिन सवारी साधन वृद्धि हुने भएकाले ट्राफिक समस्या फेरि आउनेछ । नेपालमा सडक सञ्जाल ८० हजार किमि छ जुन हाम्रा लागि अझ अपर्याप्त देखिन्छ । मोटरसाइकलको संख्या ७० प्रतिशतभन्दा ज्यादा छ, जुन हाम्रा लागि ठूलो चिन्ताको विषय हो ।सडक सुरक्षामा सुधार गर्न मुख्य रूपमा चार प्रमुख विषयमा ध्यान पुर्याउन जरुरी छ । सडक पूर्वाधारमा सुधार, सवारी साधनको उच्च प्राविधिक अवस्था, कानुनको परिपालन (सडक प्रयोगकर्ताको अनुशासन) र आपतकालीन उपचार । सडक सुरक्षाको मापदण्डअनुसारले बनाउनुपर्छ । यान्त्रिक गडबडी रोक्न सवारी समयसमयमा जाँच गराउनुपर्छ । शतप्रतिशत कन्डिसनको गाडी मात्र चलाउनुपर्छ । बिग्रिएको गाडी चलाउनु भनेको बिरामी मानिसलाई काम लगाउनुजस्तै हो । सवारी साधन कन्डिसनमा छ कि छैन भनेर सरकारी निकायले समयसमयमा जाँच गर्नुपर्छ ।सडक प्रयोगकर्ता सबैलाई ट्राफिक ज्ञान आवश्यक छ । पैदलयात्रीले आकाशेपुललाई त्यति प्रयोग गर्दैनन् । यसको उपयोगिताबारे चेतना फैलाउन आवश्यक देखिन्छ । जेब्राक्रसिङबारे पनि कमैले ध्यान दिन्छन् । त्यसैले आज ट्राफिक शिक्षा अझै महत्त्वपूर्ण छ । दुर्घटनापछि उद्दार र आपतकालीन उपचार व्यवस्थाको विकास गर्नुपर्छ । उद्दार कार्य र आपतकालीन उपचार जति चुस्त हुन्छ यसले मानवीय क्षति कम गर्न सघाउँछ । विकसित मुलुकमा आपतकालीन हेलिकप्टर र सवारी साधन तम्तयार राखिन्छ ।अर्को महत्त्वपूर्ण विषय ट्राफिक नियमको कार्यान्वयन । मुख्य सडकका प्रयोगकर्ताहरू चालक, साइकलयात्री र पैदलयात्री हुन् । सडक सबैको साझा सम्पत्ति भएकाले सबैको उत्तिकै अधिकार हुन्छ । एकअर्काको अधिकार हनन नहुने गरी कानुनको पालना गर्नुपर्छ । फुटपाथमा गरिने पार्किङ, राखिने पसलले पैदलयात्री सडकबाट हिँड्न बाध्य हुन्छन् । यसले पनि दुर्घटना गराइरहेका छन् । यसैले सडकमा गरिने पार्किङ र राखिने पसल हटाइनुपर्छ । इभान्स (सन् १९८२) का अनुसार वैज्ञानिक ट्राफिक व्यवस्थापन गरी कानुन कडाइका साथ लागू गर्ने हो भने ४० प्रतिशत दुर्घटनामा कमी आउँछ । उनका अनुसार ट्राफिक कानुन लागू गर्ने तीन कदमहरू छन् । पहिलो, ट्राफिकसम्बन्धी कानुन विकास गरेर पास गराउनुपर्छ । दोस्रो, यस्ता ट्राफिक नियमको कार्यान्वयन गरिनुपर्छ, जसले हरेक सडक प्रयोगकर्तालाई कानुन पालना गर्न बाध्य बनाउँछ । तेस्रो, यस्तो नियम पालना नगर्नेलाई कारबाही गर्नुपर्छ । तथ्यांकहरूले देखाएअनुसार दुर्घटनास्थलको कारबाही नै प्रभावशाली हुन्छ । कानुन मिच्नेलाई कडाभन्दा कडा कारबाही गर्नुपर्छ ताकि उसले यस्तो हर्कत नदोहोर्याओस् । विश्वका अधिकांश मुलुकले वैज्ञानिक ट्राफिक व्यवस्थापन अपनाउन थालिसकेका छन् । नेपालले पनि बेलैमा यस्तो व्यवस्थापन अपनाएर सडक दुर्घटना घटाउन अहम् भूमिका खेल्न ढिला गर्न हुन्न ।रोड सफ्टी र उत्पादकत्व र यसबारेमा त आजसम्म हाम्रोबीचमा छलफलै भएको छैनभन्दा हुन्छ । आजसम्म पनि हामी दुर्घटनामा यति जना मरे र घाइते भए भन्ने मात्र सुन्छौं र सुनाउँछौं । हामी निमयित उद्दार, उपचार र कानुनी व्यवस्थामा मात्र संलग्न भएकाले कुनै पनि दुर्घटनाबाट हुने आर्थिक, सामाजिक, मनोवैज्ञानिक तथ्यांक त के अनुमानसम्म गर्न सकेका छैनौं । ज्यान गुमाउनेको पारिवारिक व्यवस्थापन, काजकिरिया र परम्परागत कार्य, घाइतेको उद्दार र उपचार खर्च क्षतिपूर्ति, कुनै दुर्घटनापछि हुने चक्काजाम, तोडफोड र झैझगडा अनि त्यसले पुर्याउने क्षति, घाइतेको निगरानी र उपचार खर्च, अनि तिनको नियमित रेखदेख र स्याहारसुसारजस्ता विषयमा त हामी कहिले संवेदनशील बन्ने होला ? हामी किन नेपाल विकास नभएको भन्दा, नेता खराब भएर भन्ने एकलकाटे र अवैज्ञाानिक जवाफ दिन्छौं । एउटा अनुमान गरौं त नेपालमा भएका ठूला सय दुर्घटना (वार्षिक) पछिको लफडामा ३ सय जना व्यक्ति २ दिन मात्र संलग्न रहे भने हाम्रो कति जनशक्ति खर्च हुन्छ होला ? तिनले गर्ने खर्चले कुनै सानो उद्योग खोल्न पो पुग्थ्यो कि ?आज नेपालमा भएका पचासौं हजार घाइते र तिनको रेखदेखमा संलग्नले कति काम गर्थे होला ? अनि अर्थोपेडिक अस्पतालमा भएको लगानी, उपचार खर्च अनि कुरुवाको पीडा र खर्चको हिसाब खोइ ? त्यसबाट हाम्रो उत्पादकत्वमा कति असर परेको होला ? हामी त अनुमान गर्नसमेत नसक्ने अवस्थामा छौं ।रोड सेफ्टी अडिट बेलायतबाट सन् १९८८ मा सुरु भएको हो । यसमा सडकमा सम्भावित दुर्घटना गराउने तत्त्वको निक्र्योल गरिन्छ र त्यसलाई कसरी सुधार गर्ने भन्ने सिफारिस गरिन्छ । यो अडिट गर्दा सडकमै गएर अवलोकन गरी दुर्घटना गराउने तत्त्व पत्ता लगाइन्छ । नयाँ सडक विकास गर्दा यसलाई योजना, निर्माण र निर्माण सकिएपछि अडिटिङ गरिन्छ भने चालु सडकमा पनि गरिन्छ । संसारका विकसित देशहरूमा रोड सेफ्टी अडिटले निकै महत्त्व पाएको छ किनकि संसारमा सडक दुर्घटनाबाट बर्सेनि १३ लाख मानिसको मृत्यु हुने गरेको छ । रोड सेफ्टी अडिट गर्दा मुख्यतया ८ वटा चरण हुन्छन् । पहिलो परियोजना निक्र्योल गर्ने, दोस्रो अडिट टोली बनाउने र टोली नेता चयन गर्ने, तेस्रो अडिट गर्ने सडक खण्डमा निरीक्षण गर्ने, चौथो निरीक्षणको आधारमा प्रतिवेदन तयार गर्ने, पाँचौं प्रतिवेदनको प्रस्तुतीकरण सम्बन्धित निकायलाई गर्ने, छैटांै निकायहरूको राय सुझावअनुसार प्रतिवेदन परिमार्जन गर्ने, सातौं प्रतिवेदनको सुझावअनुसार कार्यान्वयन गर्ने र अन्त्यमा मूल्यांकन गर्ने । रोड सेफ्टी अडिटका लागि विभिन्न पृष्ठभूमि भएका मानिसहरूको टोली बनाउनुपर्ने हुन्छ । यसमा यातायात तथा ट्राफिक इन्जिनियर हुनैपर्छ भने अरू सदस्यहरू कानुन, व्यवस्थापन, मनोवैज्ञानिक, प्रहरी, त्यस सडक खण्डका स्थानीयवासीका साथै अन्य सम्बन्धित विज्ञहरूसमेत समावेश गरिनुपर्छ । यसो गर्दा सबैको दृष्टिकोण आउँछ । सडक सुरक्षा भनेको प्राविधिक विषय मात्र नभएर सामाजिक, वातावरणीय, कानुन तथा व्यवस्थापन र अर्थसम्बन्धी विषय पनि हो । यस टोलीमा खालि इन्जिनियरहरू मात्र समावेश गरियो भने प्राविधिक पक्षहरू मात्र समेटिन्छ । अन्य क्षेत्रको पनि समेट्दा राम्रो र प्रभावकारी प्रतिवेदन बन्छ ।नेपालमा रोड सेफ्टी अडिट हालसम्म सुरु गरिएको छैन । तर नेपालमा यसको धेरै आवश्यकता देखिन्छ । नेपालका सडक सञ्जालहरू सबै कम गुणस्तरका छन् । रोड सेफ्टी अडिट गरी हरेक सडकखण्डको दुर्घटना गराउने कारणहरू पत्ता लगाई त्यसको तुरुन्त सुधार गर्न जरुरी छ ।"
मलेसियाका सुल्तान टीका,"मलेसियामा सस्तो श्रम गर्न बाध्य झन्डै साढे सात लाख नेपाली कामदारमध्ये श्रीसको परिचय भिन्न छ । किनकि उनी कामदार हुँदै मालिक भएका हुन् । पछिल्ला सात वर्षयता उनले चिनियाँ र जंगलमै बस्न रुचाउने स्थानीय आदिवासी ओरङअस्लीको स्वामित्वमा रहेको जग्गा भाडामा लिएर व्यावसायिक तरकारी खेती गरिरहेका छन् । ३५ हेक्टर जमिनका निम्ति वर्षका १० हजार रिंगिट अर्थात् करिब दुई लाख ५० हजार नेपाली रुपैयाँ भाडा मात्रै तिर्छन् । क्वालालम्पुरको चमकधमक छाडेर एकान्त पहाडी कुनामा श्रीसले कतिसम्म पसिना बगाएका छन भन्ने जान्न धेरै उदाहरण दिइराख्नु पर्दैन । उनले तरकारी खेती सुरु गर्नुअघिसम्म ती पहाडी भूभाग झाडी र बुट्याउनले भरिएका थिए । श्रीसले सुनाए, झाडी फाँडेर आगो लगाए, डोजर लगाएर उबडखाबड जमिन सम्याए । उनले व्यावसायिक तरकारी खेतीमा सिँचाइ पुर्याउन ६ किलोमिटर परको खोलाबाट पाइपमा पानी ल्याएका छन् । बिजुली नभएको ठाउँमा सोलार राखेर बत्ती बालेका छन् । कतिसम्म भने फार्म ठूलो भएकै कारण उनले कामदारका नाइकेहरू तोकेका छन् र तिनीहरूसँग कामको खैखबर बुझ्न वाकिटकीमा कुरा गर्छन् । जन्डा वाइकमा श्रीसले तरकारी फार्म सुरु गर्नुअघिसम्म गाडी जाने बाटोसम्म थिएन । उनले आफ्नै खर्चमा डोजर लगाए, बाटो कोतरे र ट्रयाक्टर हिँड्न मिलाए । अहिले उनी त्यही ट्रयाक्टरमा तरकारी भरेर अलिक वरसम्म ल्याउँछन् र क्वालालम्पुरबाट तरकारी किन्न आउनेहरूको हातमा थमाउँछन् । सात रोपनीबाट तरकारी खेती सुरु गरेका श्रीसले अहिले आफ्नो खेतीको क्षेत्रफल मात्रै बढाएका छैनन्, सिजनअनुसारका तरकारीका अनेक जात पनि उमारिरहेका छन् । उनले मदानी सिमी, प्यासन फ्रुट अर्थात् लहरे आँपदेखि अदुवा र खुर्सानी मात्रै फलाएका छैनन् सुगर लेस भनेर चिनिने चिनियाँ साग सायु मनिसदेखि औषधिको रूपमा समेत प्रयोग हुने चिनियाँ साग चिनचाक पनि उनले आफ्नै बारीमा उमारेका छन् । अनेकन दलालको चुंगुलमा परेर मलेसिया पुग्ने र भनेजस्तो काम नपाएर कम्पनी छोड्दै गैरकानुनी हैसियतमा लुकिछिपी काम गर्नुपर्ने साझा कथा रहेको मलेसियामा श्रीस अपवादका पात्र हुन् । मासिक बीसपच्चीस हजारका निम्ति ज्यानकै बाजी लगाइरहेको कामदारका अनन्त दु:खका कथा सुनेर उक्ताएकाहरू श्रीसको मिहिनेत र त्यसको कमाइ सुनेर जिब्रो काड्छन् । दुवै फार्ममा गरेर डेढ लाख रिंगिटभन्दा धेरै अर्थात् ३७ लाख नेपाली रुपैयाँभन्दा धेरै लगानी गरिसकेका श्रीसले सबै खर्च कटाएर वार्षिक रुपमा २० देखि २५ लाख रुपैयाँ कमाउँछन् । श्रीसलाई कहिलेकाहीं लाग्छ, आफ्नो देशमा त्यतिका धेरै डाँडाकाँडा झाडी, बुट्यानले भरिएका छन् । आफू भने अर्काको देशमा आएर झाडी फाँडेर खेतीयोग्य जमिन बनाइरहेछु । यहाँका जस्तै नेपालका पहाड सम्भिँदा कस्तो लाग्छ ? बिहान सात बजेदेखि झमक्क रात नपर्ने बेलासम्म डाँडाकाँडा कुँदी हिँड्ने श्रीसले सुनाए, नेपालमा पनि यसै गरेर खेती गर्न नसकिने हैन । तर फलाएर मात्रै के गर्नु ? बजार खै ? बजारसम्म पुर्याउने सडक खै ? यस्त अनेकन प्रश्नको उत्तर जति घोत्लिए पनि नभेटे पनि श्रीस मनमनै देश सम्झेर थकथकाउँछन् । श्रीस आफ्नो काम र कमाइ दुवैबाट खुसी छन् । तर पनि परिवार र आफन्तसँग टाढा हुनुको नियास्रो कसै गरे पनि उनको मनबाट मेटिएको छैन् । आफ्नै अदुवाबारीमा हिँड्दै गर्दा श्रीसले सुनाए, आजको दिनसम्म मैले धेरै दु:खको अँध्यारो बाटो हिँडेको छु । दुई छोरी र एक छोराका बाबु श्रीसको विगत ग्यान्टिङ हाइल्यान्डका घुमाउरा बाटाहरूजस्तै छ । जीवनमा उनले के मात्रै गरेनन् । सन् १९९१ देखि २००९ को अवधिमा उनी कतिपटक मलेसिया आए र कतिपटक स्वदेश फर्के भनेर गन्नका लागि हातका औंलाहरू नै भाँच्नुपर्छ । यो बीचको अवधिमा केही वर्ष उनी नेपालमै अडिन पनि खोजेका थिए । त्यो बीचमा उनले के मात्रै गरेनन् । केही समय म्यानपावर व्यवसाय खोले । चिनियाँ अल्टरनेटिभ मेडिसिनको कारोबार गरे । गाउँमा मौरीपालन गरे । तर ती सबै कामबाट सोचेजस्तो र भनेजस्तो नभएपछि उनले आफ्ना पाइला विदेशतिर मोडेको मोड्यै गरे । श्रीसले पुरान दिनहरू सम्झिँदै भने, मैले जति दु:ख त सायद कसले गरेको होला र ? सन् २००९ मा पछिल्लोपटक मलेसिया आएपछि भने श्रीस ढुक्कैले मलेसिया अडिए । कामदारको हैसियतबाट श्रीसले आफूलाई खेती मालिकको हैसियतमा उकाले । पछिल्लोपटक मलेसिया छिरेका केही वर्ष उनले जन्डा बाइक बोस भन्ने ठाउँको घना जंगलको बीचमा रहेको तरकारी फार्ममा काम समय काम गरे । त्यसपछि भने उनी आफैंले हिम्मत गरेर तरकारी खेती गर्ने काममा लागिपरे । बिजुली बत्ती पनि नभएको पहाडी थुम्कोमा श्रीसले आफ्नै बुतामा स्थानीय काठ र जस्तापाताको प्रयोग गरेर टहरा बनाएका छन् । त्यही उनी आफ्ना कामदारसँगै बस्छन् । आफू र कामदारले खान भनेर ४० वटा जति लोकल कुखुरा पालेका छन् । बेलाबेलामा आदिवासी ओरङ असलीले मारेको बँदेलको मासु पनि किनेर स्वाद मानीमानी खान्छन् । घर छेउमा कलकल गर्दै बग्ने कुलेसोको पानी स्वाद मानीमानी खान्छन् । अनि चाडबाडका बेला वरिपरिका डाँडाकाँडामा छरिएर काम गरिरहेका नेपालीहरू बोलाएर चाड मनाउँछन् । श्रीसको अनुभवमा नेपालीलाई भन्दा इन्डोनेसियालीलाई काम लगाउन धेरै सजिलो छ । उनले आफ्नो अनुभव सुनाउँदै भने, इन्डोनेसियाली कामदार त मलाई देख्नेबित्तिकै मालिक आयो भनेर सतर्क हुन्छन् । तर नेपाली भने दाजुभाइ नै ठान्छन् । श्रीस बस्ने ग्यान्टिङको डाँडामा झन्डै चार सय नेपालीहरू विभिन्न फार्ममा मजदुरको हैसियतमा काम गर्छन् । ती भने झन्डै आधा दर्जन भने इन्डोनेसियाली केटीसँग दिल साटेर बसेका छन् । तर उनको मन र तन भने तरकारीबारीमै साटिएको साटियै छ । तरकारी बारीमा फुलिरहेको सिमीको सेतो छिर्केमिर्के फूलजस्तै उनको दिन पनि हिजोआज रंगीन छ । घरपरिवारको नियास्रो भए पनि उनी रातदिन नेपाली दाजुभाइसँगै छन् । उनको टहरोजस्तो भान्छामा नेपालकै जस्तो खान्की पाक्छ । बास्मती चामलको भात, आफ्नै बारीको साग, दाल सधैं पाक्छ । श्रीसले सुनाए, कहिलेकाहीं मकैको आटा पनि मुख फेर्ने खाइन्छ । सधैं मकैको च्याख्ला खान मन लाग्छ मलाई त । तर के गर्नु बास्मती चामलभन्दा मकै महँगो पर्छ । यति भनेर श्रीस मज्जाले हाँसे । उनको हाँसोबाटै अनुमान लगाउन सकिन्थ्यो, नेपालमा मकैको आटो त गरिबको खान्की भनेर हेला गरिन्छ र चामलभन्दा सस्तोमा किन्न पाइन्छ । समयको एउटा विन्दुमा नेपालमै गएर केही गर्नुपर्छ भन्ने सोच श्रीसको मनमा गढेर बसेको छ । सधैं केही न केही नयाँ गर्न खोज्ने उनले केही वर्षअघि गुल्मीको भार्सेमा तीन सय श्रीखण्डका बोट रोपे । उनले अनेक सम्पर्क सूत्र पहिल्याएर कम्बोडियाबाट त्यतिका धेरै बिरुवा किनेर नेपाल पुर्याएका थिए । जसमा उनले २ लाख ९० हजार रुपैयाँ खर्चिएका थिए । तर उनले सोचेजस्तो भएन । रोपेमध्ये जम्मा एउटा श्रीखण्डको बोट मात्रै बाँच्यो । उनले चुकचुकाएको स्वरमा भने, धेरै कुरो नजान्दा लगानी खेर गयो । तर उनले हिम्मत हारेका भने छैनन् । दुई वर्षअघि उनले फेरि मलेसियाबाट श्रीखण्डका करिब एक सय बिरुवा नेपाल पठाए । यति बेला उनी रूपन्देहीमा रोपेका श्रीखण्ड कतिसम्म हुर्केलान् भनेर दिन गनेर बसेका छन् । करिब एक दशकयता मलेसियाको माटो खोस्रिरहेका श्रीसले आफ्नो तरकारी फार्म कति क्षेत्रफलसम्म फैलाउलान् ? आफ्नो फार्ममा कामदारको संख्या कतिसम्म पुर्याउलान् ? अनि वार्षिक कमाई कतिसम्म गर्लान् ? सामाजिक सञ्जाल फेसबुकमा आफ्नो नाम सुल्तान टीका राखेका उनले गम्भीर भएर भने, यो अर्काको देश हो । गतिलो नाफा भयो भन्दैमा सधैं बस्न सकिन्न । पराई देशमा लामो बाटो हिँड्न हुन्न ।"
दूतावासका कर्मचारीको धम्की,"बिहान ७ बजेको थियो । म पुल्चोकस्थित क्वार्टरमै थिएँ । एकदुई जना पार्टी कार्यकर्ता भेटघाटका लागि कुरेर बसेका थिए । भारतीय दूतावाससँग सम्बन्धित एक जना आइपुगे ।भरत सुवेदीले जे जे भन्छ त्यो काम गरिदिनुस् । उसले भनेको काम नगरे राम्रो हुन्न, चेतावनीकै शैलीमा उनले भने । मैले कुरा सुनेँ । उनीसँग सवालजवाफ गर्नुपर्ने कुनै कारण थिएन । उनी गए ।दिउँसो १२ बजे । म मन्त्रालयमै थिएँ । मेरो मोबाइलमा एसएमएसको घन्टी बज्यो । एसएमएस मलाई बिहान भेट्न आउने व्यक्तिले पठाएका रहेछन् । भरत सुवेदीलाई दुई घण्टाभित्र अर्थ मन्त्रालयमा सरुवा दिनुस् । त्यति समयभित्र सरुवा नदिए तपाईंले जे पनि भोग्नुपर्छ, एसएमएसमा भनिएको थियो । कर्मचारीले आफ्नो कामका लागि आफैं र राजनीतिक नेतामार्फत् दबाब दिनु त स्वाभाविक हो । तर आफ्नो सानो स्वार्थपूर्तिका लागि विदेशी मानिससमेत प्रयोग गर्नुजस्तो गैरजिम्मेवार र नीच हर्कत हुन्छ भन्ने सोचेको पनि थिइनँ । कर्मचारीको यस्तो प्रवृत्ति देखेर दु:ख लाग्यो ।सुवेदी अर्थ मन्त्रालयअन्तर्गतका बढी आम्दानी हुने भन्सार र राजस्वमा लामो समय बसेका थिए । म मन्त्री भएपछि उनले त्यस्तै ठाउँ खोजेका थिए । अर्थ मन्त्रालयको राजस्वमा जान उनले प्रयास गरे । मैले रोकेको थिएँ । सुवेदीको विगत राम्रो नभएको सूचना मसँग थियो । एमालेका नेता, प्रधानमन्त्री सुशील कोइराला र अन्य मन्त्रीमार्फत् उनले दबाब सिर्जना गराएका थिए । मैले कसैको कुरा नसुनेपछि दूतावास गुहारेछन् । म दूतावासका कर्मचारीको धम्कीसँग किन डराउने ! मन्त्री हुन्जेलसम्मै सुवेदीले भनेको काम गरिनँ । म मन्त्री हुँदै उनले अवकाश पाए ।िििम मन्त्री भएको केही समयपछि सुवेदी बढुवा भएर सामान्य प्रशासन मन्त्रालय आएका थिए । बढुवा भएकाहरूलाई जिम्मेवारी दिएर खटाउने काम सामान्य प्रशासन मन्त्रालयको हो । मलाई एमालेका केही नेताले भरत सुवेदीले तपाईंसँग भेट्न खोजेका छन्, उनको कुरा सुनिदिनुस् भनेका थिए । म एमालेको कोटाबाट मन्त्री भएकाले पार्टीकै नेताहरूमार्फत् गयो भने आफ्नो काम गराउन सकिन्छ भन्ने उनलाई लागेको रहेछ । मन्त्रालयको आफ्नै कार्यकक्षमा थिएँ । त्यही बेला सुवेदी छिरे । उनका आफ्नै गुनासा थिए । एक महिनापछि मलाई भेट्न मन्त्री निवासमा आए । म तपाईंलाई सहयोग गर्छु, मेरो सरुवा मिलाइदिनुस्, उनले भने ।मलाई उनीबारे त्यति धेरै थाहा थिएन । उनकै बारे कुरा चल्दै गर्दा अर्थ मन्त्रालयबाट सरुवा गरिदिने व्यहोराको चिठी आयो । त्यसपछि सोच्न थालेँ । चिठीबारे पनि बुझेँ । उनलाई किन अरू नभएर अर्थ मन्त्रालय नै चाहिने ?मसँग सङ्गत भएकाहरूले सुवेदीको कुरा गर्न थाले । मलाई शङ्का लाग्न थाल्यो । मकहाँ आउने धेरै मान्छेले उनकै कुरा गर्थे । उनी सबै कहाँ पुग्दा रहेछन् । किन भरत सुवेदीको नाम सबैले लिन्छन् ? बुझ्दै जाँदा थाहा भयो, अख्तियार दुरुपयोग अनुसन्धान आयोगले पक्रन खोजेका २२ जनाको सूचीमा उनको नाम पनि रहेछ । अर्थ मन्त्रालय, राजस्व विभाग, तातोपानी भन्सार कार्यालयलगायत जहाँजहाँ गए, त्यहाँ उनको आचरण राम्रो रहेनछ । उनले पठाएका मानिसहरू पनि उस्तै । यसले त मलाई झन् गम्भीर बनायो । सुवेदी भने घमण्डी थिए । कसैलाई नटेर्ने । सबैलाई आर्थिक प्रलोभनमा पारेर आफ्नो हातमा लिने बानी रहेछ । त्यो प्रयास मलाई पनि गरे । अर्थमन्त्री डा रामशरण महतले उनलाई अर्थमा लैजान बढी जोड गर्नुभएको थियो । मैले अर्थमा पठाउन पत्र लेखेँ । तपाईंले त्यति काम पनि नगरिदिने ? सुवेदीलाई मकहाँ पठाइदिनुस्, मन्त्रिपरिषद् बैठकमा अर्थमन्त्री डा महतले धेरैपटक यस्तै भाषामा मलाई भन्नुभयो । मैले टेरिनँ । आफूले भनेको नभए आफू खुसी काम गर्ने प्रवृत्ति मन्त्री डा महतको थियो ।सामान्य प्रशासन मन्त्रालयमा भएर पनि सुवेदी हाजिर गर्दैनथे । उनलाई श्रमको तालिम केन्द्रमा पठाइदिएँ । श्रममा गएर पनिहाजिर गरेनन् । उनले ८९ औं दिनमा हाजिर गरे । ९० दिनसम्म हाजिर नगरे राष्ट्रसेवक स्वत: बर्खास्तगीमा पर्ने भएर उनले अन्तिम दिन हाजिर गरेका हुन् । उनी आफ्नो अहमता देखाउँदै हिँडेका थिए । उनलाई मन्त्री डा महतले बढी संरक्षण गरेको पाएँ ।म सामान्यको चिठी र सरुवा मान्दिनँ, उनी खुलमखुला बोल्दै हिँडे ।९० दिन पुगेपछि म बर्खास्त गरिदिन्छु, मैले भनेँ । अर्थमन्त्रीले अर्थमा पठाउन भन्न छाड्नुभएको थिएन । यो मेरो प्रतिष्ठाको विषय हो, उहाँले भन्नुभयो । पहिला हाजिर त होऊन्, त्यसपछि तपाईंले नै भनेको ठाउँमा पठाइदिन्छु, मैले भनेँ ।म अर्थमन्त्रीसँग प्रक्रियाको कुरा गर्दै थिएँ । तर सुवेदी सरुवा नै नभई अर्थ मन्त्रालय गएछन् । थाहा पाएपछि मलाई जङ्ग चल्यो । मन्त्रिपरिषद् बैठकमा कुरा निकालेँ । अर्थ मन्त्रालयले सरुवा गर्ने कुन कानुन कुन देशको सिस्टममा छ ? सामान्यले बाहेक अरूले सरुवा गर्न मिल्दैन भन्ने थाहा हुँदाहुँदै अर्थले सरुवा गर्ने ? मैले भनेँ । अरू मन्त्री बोल्नुभएन । डा महतले भने प्रतिवाद गर्नुभयो, तपाईंलाई पटकपटक भनेँ । काम नभएपछि मैले हाजिर गराएको हुँ । कर्मचारीको सरुवा गर्ने अधिकार अर्थलाई छ ? मैले भनेँ । चर्काचर्की भयो । त्यसपछि कुन अधिकार प्रयोग गरेर भरत सुवेदीलाई अर्थमा पठाइएको हो ? भनेर श्रमलाई चिठी लेखेँ । अर्थले माग गरेको हुनाले पठाइएको भन्ने जवाफ आयो । माग गरेकाले पठाउने अधिकार कुन दफामा छ भनेर सोधेँ । सुवेदी राजस्व विभागमा हाजिर भएका थिए । त्यही विभागका महानिर्देशकलाई बोलाएँ ।तपाईंले कुन कानुनले हाजिर गराउनुभयो ? मैले भनेँ, म तपाईंलाई पाँच दिनको समय दिन्छु । पाँच दिनभित्र सुवेदी फिर्ता नभए तपाईं डीजी रहनुहुन्न । म तपाईंलाई पनि बर्खास्त गरिदिन्छु । र, छैटौं दिन अर्थ मन्त्रालयको सचिव पनि रहँदैनन् । यो कुरा सचिवलाई सुनाइदिनू । उनी अक्क न बक्क भए ।पाँचौं दिनमा सुवेदीलाई श्रमको तालिम केन्द्रमा फिर्ता पठाइदिए । यही बीचमा मन्त्रिपरिषद् बैठक बस्यो । बैठकबाट सुवेदीको श्रम मन्त्रालयमा सरुवा भयो । उनी श्रम मन्त्रालय पनि जान मानेका थिएनन् । श्रममा नजाने हो भने के गर्नुपर्ने हो, त्यो गर्छु भनेर धम्क्याएपछि मात्र उनले हाजिर गरे । श्रमले वैदेशिक विभागको महानिर्देशक बनाएर पठाएछ । त्यो त श्रमको अधिकार क्षेत्रभित्रको कुरा हो । एक जना सामान्य कर्मचारीको विषयलाई लिएर भएको नियति हो यो । यसबाट हामी कसरी चलेका छौं र हाम्रो प्रशासन संयन्त्र कसरी चलेको छ भन्ने बुझ्न धेरै सजिलो हुन्छ । मेरो सूचनामा उनीसँग अस्ट्रेलियाको पीआर थियो । नक्कली नामले भारतको रासनकार्ड लिएका थिए । त्यही रासनकार्डबाट अस्ट्रेलियाको पीआर लिएका हुन् । नेपालबाट नलिएको हुनाले मसँग पीआर छैन भन्न उनलाई सजिलो भयो ।सामान्य प्रशासन मन्त्रालयले सुवेदीको नागरिकताको विषयमा छानबिन गर्न तीन सदस्यीय टोली बनायो । उनको जन्ममिति किटान गर्नु थियो । उनको रेकर्डमा र नागरिकतामा बेग्लाबेग्लै जन्ममिति थियो । त्यो टिमले छानबिन गरेपछि उनको जन्ममिति १४ असोज २०१४ कायम भयो । १४ असोज २०७२ बाट उनी निवृत्त भए । नेपालबाट पीआर लिएको देखिएन । उनले लिएको स्वीकार गरेको भए पनि कानुनी प्रावधानअनुसार अघि बढ्दा सेवाबाट निवृत्त भइसक्ने हुनाले त्यता प्रवेश गरेनौं । मलाई प्रभावित गर्न उनले हरसम्भव प्रयास गरेका हुन् । एमालेका नेता भेटे । मेरा इष्टमित्र, आफन्त सबैकहाँ पुगे । उनको विषयमा एमालेका सानाठूला गरी करिब २५ जनाभन्दा बढी नेताले सिफारिस गरे । पार्टी अध्यक्षबाहेक अधिकांश नेतासँग आफ्नो कुरा पुर्याएर भन्न लगाए । केही त मेरो टोलछिमेक मोरङका मानिस पनि थिए । सांसदहरू पनि सुवेदीकै सिफारिस बोकेर आउनुभयो । सुवेदीकै विषयले मैले थ्रेट महसुस पनि गरेँ । पार्टीका नेताहरूले पनि मलाई सुनाउनुभयो । म कुनै पनि दबाबसँग झुक्दिनँ, सार्वजनिक रूपमा बोल्न थालेँ । झलनाथ खनाल, माधव नेपालसम्मले सुवेदीलाई अन्याय भयो, न्याय दिलाइदिनुस् भन्नुभयो । अन्याय हुन दिएकै छैन, म भन्थेँ । मेरो ज्यानको सुरक्षा खतरा छ भन्ने कुरा पार्टी नेतृत्वसम्म जानकारी भएछ । नेताहरूले सतर्क गराउनुभयो । सरकारी सेक्युरिटीमा ख्याल गर्न थालेँ । सरकारले आफ्नै तरिकाले सुरक्षाको बन्दोबस्ती गर्यो । जे भन्यो त्यही मैले गरेको भए मेरो पहिचान स्थापित हुने थिएन । एउटै मानिसका लागि धेरै दबाब आएपछि मैले सार्वजनिक रूपमै खराब मान्छेका पनि धेरै मानिस हुँदा रहेछन् भनेर बोलेँ ।"
धानको इन्साइक्लोपेडिया,"बाली विकास निर्देशनालयका तत्कालीन प्रमुख डिलाराम भण्डारी (हाल कृषि विकास मन्त्रालयका सहसचिव) र वरिष्ठ कृषि वैज्ञानिक डा मीननाथ पौडेलको परिकल्पनामा तयार यो किताबमा धानका प्रकार र इतिहास मात्रै केलाइएको छैन, धानको विकास र यसको अर्थतन्त्रमा योगदानसँगै यससम्बन्धी रोचक तथ्य र तथ्यांक समेटिइएका छन् । जस्तै : हालसम्म संसारमा दुईवटा खेती गरिएका धान र २० वटा जंगली धान पहिचान भएकोमा २०४६ सालसम्म नेपालमा मात्र ९ वटा जंगली धान पाइएको थियो । तर, हाल चारवटा मात्र जंगली धान रेकर्डमा छन् । हालसम्म ७५ प्रजातिका धान खेतीका लागि सिफारिस गरिएको तथ्य पनि पुस्तकमा समेटिएको छ । नेपालमा कुल धान खेती हुने क्षेत्रफलको करिब ९ प्रतिशतमा घैया धान खेती हुने गरेको छ । ८५ प्रतिशतभन्दा बढी बीउको आपूर्ति अनौपचारिक प्रणालीबाट हुने गरेको छ । नेपालमा धान बालीमा १५८ किसिमका कीराहरूको प्रकोप छ । त्यसका लागि खाद्यान्न बालीमा प्रयोग हुने विषादीमध्ये धान बालीमा मात्र ७५ प्रतिशत प्रयोग हुने गरेको छ । वैज्ञानिक भण्डारण व्यवस्था नहुँदा ठूलो परिमाणमा धानको नोक्सानी हुने गरेको छ । काठमाडौं उपत्यकामा मात्र १ लाख ५० हजार कृषकको घरमा ८ लाख ४३ हजार मुसाले एक वर्षमा १ हजार १ सय २२ टन धान नोक्सान गर्ने गरेको पुस्तकमा समेटिइएको अनुसन्धानबाट खुल्छ । सिँचाइ प्रणाली भरपर्दो नहुँदा धानलगायतका प्रमुख बालीको उत्पादन मौसम निर्भर छ । पछिल्लो पचास वर्षमा सुक्खा खडेरीका कारणमा मात्र बर्सेनि ५० हजारदेखि ९ लाख टनसम्म धान बालीको नोक्सानी भएको पुस्तकबाट थाहा हुन्छ ।धानको उपभोक्ता बजार मूल्य र किसानले पाउने मूल्यको बर्सेनि चर्चा हुने गरेको छ । २०२२ सालमा मोटा धानको मूल्य प्रतिकेजी ९० पैसा रहेकोमा २०७३ मा आइपुग्दा २१ रुपैयाँ पुगेको छ । पचास वर्षको मूल्यसूची, बढ्दो धान आयातको तथ्यांकहरूले नेपालका नीतिनिर्माताहरूलाई कृषिउपजको उत्पादन र बजार मूल्यबीच कसरी तादात्म्य ल्याउने भन्ने प्रश्नको उत्तर खोज्न सघाउँछ । धानको उत्पत्ति मुलुकमध्ये नेपाल पनि एक हो भन्दा झट्ट पत्याउन गाह्रो पर्छ । नेपालमै पनि ९ जातका रैथाने जंगली धानहरू रहेको यो पुस्तकले थाहा दिन्छ । ७५ जिल्लामा रहेका स्थानीय र विकास गरिएका धानका जातहरूको सूची पनि समेटिएको छ । पुस्तकमा समेटिएका यी तथ्यले अन्तर्राष्ट्रिय क्षेत्रमा धान उत्पादनका हिसाबले नेपालको विशिष्ट पहिचान बनाउन सघाउ पुर्याउने पुस्तकका परिकल्पनाकारमध्येका एक डा पौडेलको दाबी छ । धान र नेपाली समाजसँगको सम्बन्ध उजागर गर्नेदेखि धान के हो त ? धानलाई कसरी चिन्ने ? भन्नेजस्ता प्रश्नको उत्तर खोज्ने गरिएको हो, उनले भने, खाद्यान्नमा मुलुकलाई कसरी आत्मनिर्भर बनाउने भन्ने जिज्ञासा मेटाउने प्रयास पनि हो । नेपालमा समाजमा धानको सामाजिक, आर्थिक, धार्मिक र सांस्कृतिक महत्त्व त छँदै छ पुस्तकमा धानलाई राजनीतिक आँखीझ्यालबाट चियाउने प्रयाससमेत गरिएको छ । कर्णालीलगायतका क्षेत्रमा बर्सेनि देखिने खाद्यान्न संकट र चामल आपूर्तिको मुद्दालाई हेर्दा पनि धान राजनीतिक बाली भन्ने निष्कर्ष पुस्तकले घुमाउरो तरिकाले पस्केको छ । सांस्कृतिक र सामाजिक दृष्टिकोणले त धानको झनै बढी महत्त्व छ । वैशाखदेखि चैतसम्म र जन्मदेखि मृत्युसम्म धानको महत्त्व छ । वेदमा उल्लेख भएका प्रसंगहरूले पनि धार्मिक रूपमा पनि धानको महत्त्व दर्साउँछ । यी दृष्टिकोणबाट हेर्दा र विश्लेषण गर्दा नेपालमा धानको महत्त्व र विशिष्टता प्रस्ट हुन्छ । सँगै पछिल्लो पचास वर्षमा धानमा कति विकास भयो ? नयाँ जातहरूको विकास गर्ने क्रममा के कस्ता प्रविधि भित्रिए ? र नेपालमा विकास भए भन्नेसमेतका विवरणलाई एकीकृत ढंगले समेटिएको छ । कृषि विभागको स्थापना २००६ सालमा भएको हो । त्यसयता अहिलेसम्म खाद्य सुरक्षाको दृष्टिकोणबाट धानमा के कति प्रगति हासिल भयो भन्ने अध्ययन गरिएको छ । के कति धानका जाति विकास भए र खेतसम्म कतिवटा जाति पुगे भन्ने प्रश्नको उत्तर पुस्तकले दिन्छ । त्यसैगरी पचास वर्षअघि धानको उत्पादकत्व कति थियो र आज कति छ ? प्रतिएकाइ क्षेत्रफल उत्पाकदत्वमा कतिको बद्लाव आयो ? र, त्यसैअनुसार उत्पादन कतिले वृद्धि भयो ? उत्पाकत्वको ट्ेरन्ड, उत्पादनको ट्रेन्ड कसरी बढ्दै गयो ? बजार भाउ कसरी अगाडि बढ्यो ? पचास वर्षअघि धानको मूल्य कति थियो र अहिले कति छ ? यी जानकारीहरू पछिल्लो पुस्ताका लागि रोचक सामग्री हुन् । त्यसैगरी चामलको मूल्य पनि के कसरी वृद्धि भयो ? चामल र धानको मूल्यको ट्ेरन्ड कसरी बन्यो ? पुस्तकमा समेटिएका यी प्रश्नका जवाफले धानको माग र आपूर्तिबीच बर्सेनि देखिने असन्तुलनदेखि हरेक वर्ष किसानहरूले बेहोर्नुपरेको बजार भाउ समस्याहरूलाई बुझ्न सघाउँछ । हलोबाट सुरु भएको कृषि क्षेत्रको यान्त्रीकरण विभिन्न अवस्था पार गर्दै आएको छ । अहिले कुन अवस्थामा छ त यान्त्रीकरण ? के कस्ता यन्त्रहरूको पयोग गर्न थालिएको छ ? यान्त्रीकरणको उक्त विकासलाई प्रत्येक दशकमा भाग लगाएर अध्ययन गरिएको छ । हाल नेपालको औसत धान उत्पादन प्रतिहेक्टर ३ देखि ३५ टन छ । जबकि छिमेकी चीनको ६४ टन छ । धानको उत्पादकत्व वृद्धि गर्न मुलुकलाई खाद्यान्नमा आत्मनिर्भर बनाउन के कस्तो रणनीति अंगीकार गर्नुपर्छ सुझाव पनि पुस्तकले दिएको छ । यसबाहेक उत्पादकत्व र उत्पादनसँग परोक्ष र प्रत्यक्ष सरोकार राख्ने सिँचाइ र यान्त्रीकरणजस्ता क्षेत्रको विगत र पछिल्लो अवस्थामाथि पनि अध्ययन गरिएको छ । कुनकुन क्षेत्रमा हस्तक्षेप गर्दा धानको उत्पादकत्व बढाउन सकिन्छ भन्ने पनि औंल्याइएको छ । त्यसैगरी धान खेतीमा बेहोर्नुपरेका समस्याहरूलाई पनि मिहिन ढंगले केलाइएको छ । अहिलेको बदलिँदो परिस्थितिमा चुनौती र अवसरलाई पनि औंल्याइएको छ, सहसचिव भण्डारीले भने, धानसम्बन्धी योजना तर्जुमा गर्ने योजनाविदहरूका लागि त यो पुस्तक आधारभूत सामग्री नै हो । धानसँग जोडिएका गीतसंगीतको पाटो झनै रोचक छ । धान रोप्दा होस् वा भित्र्याउँदा गीत गाउने प्रचलन छ । धानगीतहरू त अब लोपोन्मुख छन् । बढ्दो यान्त्रीकरणसँगै धानगीत नै संकटमा पर्न थालेका छन् । यी सबै चासोलाई मिहिन ढंगले लिपिबद्ध गरिएको छ । आर्थिक, सामाजिक, धार्मिक, सांस्कृतिक र प्राविधिक दृष्टिकोणबाट समेट्ने प्रयास गरिएको छ । त्यसैगरी, नेपालमा धानबालीमा मलखादको प्रयोग कहिलेदेखि सुरु भयो । अहिले कति प्रयोग हुन्छ ? कीटनाशकको प्रयोगको पछिल्लो अवस्था के छ ? कहिलेदेखि सुरु भयो ? विगतमा धानमा कसरी प्रयोग गरिन्थ्यो र आज कसरी गरिन्छजस्ता प्रश्नहरूको जवाफ पनि पुस्तकले समेटेको छ । धान भकारी र धर्म भकारी शब्दावलीसँग अहिलेको पुस्ता खासै परिचित छैन । खाद्य सुरक्षाका हिसाबले धान भकारी र धर्म भकारीको विगतमा के कस्तो महत्त्व थियो भन्नेजस्ता रोचक प्रसंग पनि यसमा छन् । कृषि क्षेत्र, विशेषगरी धानसँग सम्बन्धित योजना तथा कार्यक्रमहरू के कसरी तर्जुमा गर्ने र कार्यान्वयनमा लैजाने भन्नका लागि यो पुस्तक आधार ग्रन्थ हो पुस्तकका अर्का परिकल्पनाकार एक सहसचिव डिलाराम भण्डारीले भने, धान नेपालको प्रमुख खाद्य बाली भएकाले खाद्य सुरक्षाका हिसाबले यसको उत्पादकत्व र उत्पादन अझै वृद्धि गर्नुपर्ने खाँचो छ । पचास वर्षमा अहिलेको अवस्थामा आइपुगियो भने भोलिको पुस्ताका लागि खाद्य सुरक्षाका दृष्टिकोणले कसरी अघि बढ्नुपर्छ भन्ने सन्देश पनि यो पुस्तकले दिन्छ । धानको आयात र निर्यातको अवस्थादेखि धानमा लाग्ने झारका बारेमा समेत लेखिएको छ । धानमा कहिलेदेखि रोग लाग्न थाल्यो ? त्यसलाई नियन्त्रण गर्न के कस्तो प्रयास गरियो भन्ने विवरण पनि समेटिएको छ । यसबाहेक नेपालमा सिँचाइको इतिहास समेट्ने क्रममा कुलोदेखि पैनी हुँदै नहरसम्म विकास पनि धानकै लागि भएको पुस्तकले उजागर गर्छ । गार्हस्थ्य उत्पादनमा ७ प्रतिशतको योगदान रहेको धान अनुसन्धानमा भने कृषि अनुसन्धानको कुल बजेटको २ देखि ४ प्रतिशत मात्र लगानी हुने गरेको छ । नेपालको धान उत्पादनमा आवश्यक श्रमको ५० प्रतिशतभन्दा बढी योगदान महिलाको छ । बीउ छनोटदेखि रोपाइँ, गोडाइ र उत्पादपछिका काममा संलग्न रहने गरेको पुस्तकले प्रस्ट्याउँछ । पुस्तकमा १६५ वटा अनुसन्धानमूलक र जानकारमूलक लेख समेटिएका छन् । बाली विकास निर्देशनालय र एग्रोनोमी सोसाइटी अफ नेपालले संयुक्त रूपमा पुस्तक प्रकाशन गरेका हुन् । पुस्तकले धान सम्बन्धित रणनीति र योजनाका तर्जुमाका लागि मार्गनिर्देश गर्ने अपेक्षा पौडेल र भण्डारीले राखेका छन् । पौडेलले भने, नेतृत्व तहमा बसेका योजनाविदहरूको आँखा खोल्ने विश्वास छ ।"
रुप साथै मेरो मनमा,"कृष्ण (बिहल) महर्जनको यस पुस्तकमा दुई उपन्यास समावेश छन् । एउटा रूप र अर्को, मेरो मनमा । रूप १६२ पृष्ठ लामो छ भने मेरो मनमा निकै छोटो छ २४ पृष्ठको । प्रेमकथामा आधारित उपन्यास हो यो ।"
विगतजस्तो केही : प्रेमको अभिव्यञ्जना,"म कथा लेख्न चाहन्थेँ, तिम्रो र आफ्नो,समय हेर, मै कथा बनेँ, तिमी कथाकार बन्यौ । (१२४)माथि प्रस्तुत गरिएको सूक्तिहरू केही नमुना मात्र हुन् । यस कृतिभरि तिमी अर्थात् प्रेमिकाको व्याप्ति छ । छेउमा बस्ने प्रेमिका बिजुलीजस्तो र आफू अन्धकारजस्तो भएको, प्रेमिकालाई कथाहरू मन पर्ने भएकाले आफू कथा मात्र बनेको, प्रेमिका काव्यजस्तो कोमल र आफू कथाजस्तै ठोस भएको र आफैँलाई कथा बनाएर प्रेमिका कथाकार बनेको सन्दर्भहरू प्रस्तुत गरेर यस कृतिको नायकले आफ्नो प्रेमी रूपको वर्णन गरेको देखिन्छ । प्रेमिकासँग तुलना गरेर आफूलाई प्रस्तुत गरिएका प्रेमीको यस्ता अभिव्यक्तिहरूमा साहित्यिक चेतना अर्थात् अधि साहित्यको पनि प्रयोग भएको देखिन्छ । यस्ता धेरै पङ्क्तिहरूमा अभिव्यक्त भावले प्रेमीको यथार्थ रूपलाई देखाएको छ । यसरी देखाउँदा प्रेमिकाको रूप, बानी, स्वभाव आदिसँग आफूलाई तुलना गरेर देखाएका छन् । कृतिको शक्तिशाली पक्ष व्यङ्ग्यात्मक चेतना र त्यसको प्रस्तुति हो । प्रस्तुत कृतिमा व्यङ्ग्यात्मकता स्वतस्फूर्त रूपमा आएका छन् । यो उपन्यासकारको निजी र मौलिक शैली हो । व्यङ्ग्यात्मकता आख्यानकार गौतमको लेखनमा पाइने मौलिक पहिचान र निजी प्रवृत्ति हो । उनका सिर्जनात्मक कृतिमा यसप्रकारका व्यङ्ग्यात्मकता सहज र स्वतस्फूर्त रूपमा अभिव्यक्त भएका हुन्छन् । माथिका व्यङ्ग्यात्मक सूक्तिहरूमा मानवीय जीवनका विरोधाभासहरूलाई निकै मार्मिक रूपमा अभिव्यक्त गरिएको छ । प्रेमलाई आत्मिक कुरा मानिरहँदा पनि त्यसलाई अरू थुप्रै भौतिक कुराले प्रभाव पार्ने सङ्केत यस कृतिका सूक्तिहरूमा पाउन सकिन्छ । यसैमध्येको पहिलो सूक्तिमा प्रेमलाई स्वादको बनाउन नियुक्तिपत्रको आवश्यकता भएको कुरा उल्लेख गरिएको छ । ध्वन्यार्थक रूपमा आएको नियुक्तिपत्रले एकातिर रोजगारीको नियुक्ति पत्रको सन्दर्भलाई देखाएको छ भने अर्काे तिर अभिभावकले दिने नियुक्तिपत्रतर्फ पनि सङ्केत गरेको छ । यसैगरी आउँदो वैशाखको कुरा गरेर यसपालीको पुस काटौँ भन्ने अभिव्यक्तिले सारा अभावहरूलाई भुलेर भ्रमकै रूपमा भए पनि प्रेम गरौँ भन्ने अभिप्राय प्रकट भएको छ भने माथिका अन्य पङ्क्तिहरूमा पनि प्रेमिकाको अभिव्यक्तिलाई व्यङ्ग्यात्मक रूपमा प्रश्न गरी भावलाई सङ्केतार्थक बनाइएको छ ।कृतिको केन्द्रीय पक्ष प्रेम रहेको भए पनि यसमा समसामयिकता, दर्शन, समाजमनोविज्ञान, यौन, राजनीति आदि पक्षको प्रभावपूर्ण उपस्थिति पनि देख्न सकिन्छ । तर जे होस् आफूले प्रथमपटक अनुभव गरेको प्रेम र प्रेमिकाको स्मृतिलाई पृथक् र कलात्मक रूपमा प्रस्तुत गर्नु नै यस कृतिको मुख्य अभीष्ट हो र यो आख्यानकार गौतमका अघिका सारा कृतिभन्दा भिन्न र नवीन कृति हो ।"
बेलायतमा नेपाली,"अन्तमा, खासमा बेलायतमा पाइला टेक्ने पहिलो जंगबहादुर राणापछि अन्तिम यात्रीझैं लागिरहेको थियो । त्रिभुवन अन्तर्राष्ट्रिय विमानस्थल पुगेपछि बिदेसिँदै गरेका नेपालीहरूको लस्कर देखेपछि ढुक्क लाग्यो कि म मात्र होइन रहेछ । बोर्डिङ पास लिएर माथिल्लो तलामा चढियो । नाम, थर, ठेगाना, पासपोर्ट नम्बर, जान लागेको मुलुक इत्यादि उल्लेख गर्नुपर्ने रहेछ । सहयात्री साहित्यकार शशी लुमुम्बु र मसँगै थियौं । विवरण भर्यौं । हाम्रो छेउमा एक तराईवासी ठिटो विवरण भर्न अनुरोध गर्न आए । उनको साथमा कलम थिएनछ भनेर कमल दिएँ । तर उनले लेखिदिनोस भने । अंग्रेजी होइन, नेपालीमै भर भनेर पाना पल्टाएर देखाएँ । उनले फेरि आउँदैन भने । उनको पासपोर्ट हेरेर विवरण भरिदिएँ । अनिष मण्डल, घर रौतहट रहेछ । वैदेशिक रोजगारीका निम्ति जाँदै रहेछन् । अन्तिममा हस्ताक्षर गर्नुपर्ने ठाउँमा सही गर्न लगाएँ । उनले फेरि भने, जान्दिनँ । पासपोर्टमा हस्ताक्षर हेरेको कालो मसीले इन्टु (अंग्रेजी एक्स) कोरिएको रहेछ । उहिले प्रथम र द्वितीय विश्वयुद्धमा यस्तै निरक्षर लोर्केहरूलाई गोर्खा भर्तीमा लगिन्थ्यो भन्ने सुनिन्थ्यो । आज नेपालमा साक्षरता दर ६९ प्रतिशत रहेको बेला निरक्षर नागरिक अरबतिर ठेकिएका छन् । तैपनि बेलायतभन्दा अरबकै रेमिटेन्सले देश धानिरहेको छ भन्न पाउँदा आफूलाई धन्य सम्झिरहेको छु । मेरो लेखकीय सपनाको एउटा त्यान्द्रो बीस किराती लेखक कृति बेलायतमै विमोचन गराएर फर्किएको छु ।"
गुआर्डिओलाको नयाँ अध्याय,"सिजनको सुरुआतदेखि अहिलेसम्म कुनै पनि प्रतियोगितामा खेल नहार्ने सिटी प्रिमियर लिगको एक्लो क्लब हो । पछिल्लो सिजनदेखि जारी रहेको अपराजित यात्रा त छँदै छ, सिटीले यस सिजन खेलिरहेको फुटबल छुट्टै दर्जामा राख्न सुहाउँदो छ । गुआर्डिओलाले गत सिजन टोलीमा निकै समस्या देखिएको गोलरक्षण र साइड डिफेन्समा केही विश्वस्तरीय खेलाडी भित्र्याएसँगै टोलीको प्रदर्शनमा निकै सुधार आएको छ ।डिफेन्डिङ च्याम्पियन चेल्सीका प्रशिक्षक एन्टोनियो कोन्टेका अनुसार प्रिमियर लिगको शीर्ष टोलीका लागि म्यानचेस्टर सिटी ठूलो समस्याको रूपमा उदाएको छ । उपाधिको आकांक्षा राखेका क्लबलाई फराकिलो हारको बाटो देखाएको सिटीलाई अन्य क्लबले तर्साउने आँट पनि गर्न सकेका छैनन् । प्रिमियर लिगको ११ खेलमा सिटीले ३८ गोल गरेको छ, जुन प्रतिखेल साढे तीन गोल बराबर हुन आउँछ ।सिटीले लिगको पहिलो चरणमा शीर्ष क्लबमध्य छिमेकी प्रतिद्वन्द्वी म्यानचेस्टर युनाइटेड र टोटेनहमको मात्र सामना गर्न बाँकी छ । सिजनअगाडि बढ्दै जाँदा टोली झनै बलियो हुँदै गइरहेको छ । चोटका कारण विश्राममा रहेका खेलाडी पनि मैदानमा फर्किरहेको अवस्था छ । सिजनको सुरुआतमा नयाँ खेलाडीहरू टोलीमा समन्वय गर्न कठिन भए पनि अहिले त्यो निर्मूल भइसकेको छ । यस्तोमा सिटीलाई रोक्न कठिन देखिन्छ ।यी सबैका बाबजुद प्रशिक्षक गुआर्डिओला अहिले नै सिटीलाई आफ्ना पछिल्ला दुई टोलीसँग दाँज्न उचित नरहेको मान्छन् । आर्सनलविरुद्ध गत शनिबार जित दर्ता गरेलगत्तै उनले यस्तो अभिव्यक्ति दिएका हुन् । पछिल्लो दुई महिना सिटीको लागि निकै राम्रो रह्यो । हामीले प्रिमियर लिग, च्याम्पियन्स लिग र लिग कपका सबै खेलमा जित हात पार्यौं, जुन हासिल निकै कठिन थियो, उनले भने, म निकै खुसी पनि छु । तर बायर्न र बार्सिलोनामा यस्तो प्रदर्शनसँगै उपाधि पनि थिए । जुन सिटीमा अहिलेसम्म हासिल गर्न नसकेको अवस्था छ । उनले थपे, जबसम्म हामीले केही उपाधि जित्दैनौं, हामीले अन्य टोलीसँग दाँज्न उचित हुन्न । यसको मतलब हामीले पछिल्लो दुई महिना खेलेको फुटबल राम्रो थिएन भन्ने आशय पक्कै होइन ।गुआर्डिओला टिकीटाका फुटबलका लागि प्रसिद्ध छन् । पोसेसन फुटबल खेलेर विपक्षीलाई आजित बनाउने उनको शैली प्रिमियर लिगमा भने अझै परिस्कृत भएर आएको छ । स्पेनको बार्सिलोनामा मेसी, इनिएस्टा र जाभीसँग सफलता हासिल गरेका गुआर्डिओलाले बायर्नमा त्यसलाई थोरै परिवर्तन गरे । आफ्नो योजनाअनुसार खेलाउन उनले फिलिप लाह्मलाई सेन्टर मिडफिल्डमा ल्याए । जर्मनीमा बढी शारीरिक संघर्ष गर्नुपर्ने हुँदा उनले लेवान्डोस्की र भिडालजस्तो खेलाडीलाई पनि उत्कृष्ट ढंगले व्यवस्थापन गरे, जुन बार्सिलोनामा रहँदा सायदै देखिन्थ्यो । उनले बार्सिलोनामा ज्लाटन इब्राहिमोभिच, डीमिट्रो चिग्रिन्स्की, एल्क्जेन्डर ह्लेबजस्ता खेलाडीलाई खासै अवसर दिएनन् ।प्रिमियर लिगमा पनि पहिलो सिजन उनले लिगको मागअनुसारको खेल प्रदर्शन गर्न सकेनन् । अघिल्ला दुई लिगको तुलनामा निकै छिटोछरितो प्रिमियर लिगमा उनले आफूले चाहेअनुसारको खेल अन्त्यतिर मात्र पाए । यस सिजनको सुरुआतमा त्यसैअनुसार खेलाडी उपयोग गरेर उनले अपराजित यात्राको सुरुआत गरेका छन् । अहिलेको प्रदर्शन हेर्दा, यो यात्रा रोक्न विपक्षी टोलीले ठूलै कसरत गर्नुपर्ने देखिन्छ । ब्रिटिस पत्रिका द इन्डिपेन्डेन्टका पत्रकार जोनाथन लिउका अनुसार सिटीको विपक्षी टोलीले पर्फेक्ट फुटबल खेलेको खण्डमा मात्र सिटीसँग कुनै टोलीले प्रतिस्पर्धा गर्न सक्नेछ । अन्यथा विपक्षी टोलीले नतिजाको आशा गर्नु बेकार हुनेछ । उनको भनाइमा असहमति जनाउने सायदै कोही भेटिएला ।अहिलेको म्यानचेस्टर सिटीको टोली प्रतिभाशाली युवा खेलाडी र विश्वस्तरीय प्रशिक्षकको तालमेल मिल्नुको उपज हो । सिटीले सामान्यतया ४३३ को रणनीतिमा अपनाएर खेलिरहेको छ । केभिन डे ब्रुएन र लेरोय साने खेल अवधिभर सायदै अडिएर बसेका हुन्छन् । एक समय विपक्षीको बल खोस्न कुदेका उनीहरू आफ्नो टोलीको खुट्टामा बल पुग्दा विपक्षीको भागमा पुगिसकेका हुन्छन् । फर्नान्डिन्होको रूपमा सिटीले पेपलाई सुहाउँदो अलराउन्ड मिडफिल्डर पाएको छ । सर्जियो अगुइरो र ग्याब्रिएल जेससमध्य धेरैजसो एक फरवार्डले सुरुआत गर्ने भए पनि बेन्चमा बसेकाले पनि वैकल्पिकको रूपमा आएर खेलमा आफ्नो उपस्थिति देखाएका हुन्छन् । डिफेन्समा पछिल्लो सिजनभन्दा सुदृढ देखिएको सिटीले एडरसनको रूपमा राम्रो गोलरक्षक पाएको छ । आक्रामक रूपमा अब्बल ठहरिंदा पनि पेपले गोलरक्षककै प्रशंसा गरेका हुन्छन् ।११ खेलमा ३१ अंक जोडेको अपराजित सिटीले लिगको दोस्रो खेलमा एभरटनसँग बराबरी खेलेको थियो । त्यसयता सबै खेलमा जित हासिल गरेको सिटीलाई अन्य टालीले रोक्न नसके प्रिमियर लिगको उपाधि त जित्छ नै, सँगसँगै अनेकौं कीर्तिमान पनि तोडिने सम्भावना छ । च्याम्पियन्स लिगमा इटालियन लिगको शीर्षस्थानमा रहेको नेपोलीलाई दुवै लेगमा पाखा लगाएर शीर्षस्थानमा रहँदै दोस्रो चरणको टिकट पक्का गरिसकेको छ । लिग कपको क्वार्टर फाइनल पुगेको सिटीको सुरुआती योजना पेपको प्रशिक्षकत्वमा रहेर उपाधि जित्ने हुनेछ । यसका लागि उसले लगातार हालको प्रदर्शनलाई निरन्तरता दिनुपर्ने हुन्छ । नयाँ अध्याय सुरु गरेका गुआर्डिओलाले सिजनको अन्त्यसम्म नयाँ कीर्तिमानको ठेली नबनाउलान् भन्न सकिन्न ।"

शीर्षक,विवरण
बझाङको चुनावी मुद्दा  ताक्लाकोट नाका,"बझाङ उत्तरी हिमाली जिल्ला बझाङमा आगामी मंसिर १० मा हुने प्रतिनिधिसभा तथा प्रदेशसभा चुनावमा जिल्लाबाट रसुवागढीकेरुङ नाकाजस्तै चीनसित अन्तर्राष्ट्रिय व्यापारिक नाका तत्काल खोल्ने प्रमुख चुनावी मुद्दा बनेको छ । बझाङको उरै भन्ज्याङसँग जोडिएको तिब्बतको ताक्लाकोट पुरानो व्यापारिक नाका हो । सडक सञ्जाल नभएका कारण यो नाका खुल्न सकेको छैन । दुवै प्रमुख पार्टी कांग्रेस र एमालेमाओवादी केन्द्र गठबन्धनका उम्मेदवारले सदरमुकाम चैनपुरबाट नेपाली सीमा उरै भन्ज्याङसम्म सक्दो छिटो सडक सञ्जाल पुर्याएर ताक्लाकोट नाका खोल्ने मुद्दालाई पहिलो प्राथमिकतामा राखेका छन् । चैनपुरताक्लाकोट सडक खुले तिब्बतसित व्यापारिक नाका खुल्ने र चीनको चर्चित धार्मिक स्थल मानसरोवरसम्म आउजाउ गर्ने मुलुककै प्रमुख पर्यटकीय मार्ग बन्ने नाराले मतदाता आकर्षित गरिरहेको छ । प्रस्तावित नाका आइपुग्न चीनतर्फ जम्मा २० किमि सडक बन्न बाँकी छ । तिब्बत सरकारले बाँकी सडक बनाउनसमेत टेन्डर गरिसकेको छ । ताक्लाकोट चैनपुरबाट १ सय ३ किलोमिटर दूरीमा पर्छ । चैनपुरबाट ताक्लाकोट जाने २५ किमि सडक बनिसकेको छ भने थप १० किमि ट्रयाकसमेत खुलिसकेको छ । यो सडक बनाउन सरकारले १ अर्ब रुपैयाँ विनियोजन गरेको छ । नेपालको हिल्सा र तातोपानी नाकाबाट भारतीय हजारौं तीर्थयात्रु मानसरोवर जाने गर्छन् । भारतको नयाँदिल्लीबाट यो नाका हुँदै मानसरोवर पुग्न जम्मा ७ सय किमि पर्छ । ७ नम्बर प्रदेशका लागि आवश्यक सामान चीनबाट ल्याउन र निर्यात गर्न पनि यही नाका सहज हुनेछ ।कांग्रेस र वामपन्थी गठबन्धन दुवैले आफ्नो पार्टीले जितेर सरकार बनाउनासाथ चिनियाँ सरकारसित कूटनीतिक पहल गरी नाका खोल्न सहमति गर्ने वाचा मतदातासमक्ष गरिरहेका छन् । औपचारिक रूपमा नाका नखुलेको र दुवैतर्फ भन्सार नभएकाले यो नाकाबाट हाल जडीबुटी, रक्तचन्दन र वन्यजन्तुको छाला तस्करी मात्र हुने गरेको छ । नाका खुल्नासाथ जिल्ला व्यापारिक केन्द्र बन्ने र धार्मिक पर्यटनबाट जिल्लाको अर्थतन्त्रमा कायापलट हुने विश्वास कांग्रेस र वाम गठबन्धनको छ । जिल्लाको समृद्धिका लागि ताक्लाकोट नाका खोल्ने हाम्रो पहिलो मुद्दा हो, प्रतिनिधिसभातर्फ कांग्रेसका उम्मेदवार पुथ्वीबहादुर सिंहले भने । एमालेका उम्मेदवार भैरवबहादुर सिंहले पनि ताक्लाकोट नाका खोल्ने वाम गठबन्धनको पहिलो प्राथमिकता भएको बताए । नाका खुलेपछि जिल्लाको कायापलट हुने विश्वास छ, उनले भने ।दुवै दलले नाकापछि जिल्लाभर सडक सञ्जाल विस्तार गर्ने र सबै स्थानीय तहमा विद्युतको केन्द्रीय प्रसारण लाइन पुर्याउने कुरालाई दोस्रो ठूलो मुद्दा बनारहेका छन् । जिल्लाका सबै स्थानीय तहमा विद्युतको राष्ट्रिय प्रसारण लाइन पुर्याएर बझाङलाई उज्यालो बनाउने र जिल्लाभर सडक सञ्जाल पुर्याउने र भएकालाई स्तरोन्नति गर्ने हाम्रो दोस्रो प्राथमिकता हो, एमाले उम्मेदवार सिंहले भने । कांग्रेस उम्मेदवार सिंहले आफ्नो पार्टीले निर्माणाधीन खोड्पेचैनपुर १३३ केभी प्रसारण लाइन छिटो निर्माण सक्ने र सबै स्थानीय तहमा प्रसारण लाइन ५ वर्षमा पुर्याउने मुद्दालाई दोस्रो प्राथमिकतामा राखेको बताए । जिल्लामा २५० मेगवाटको माथिल्लो सेती जलविद्युत् आयोजना बनाउनेसमेत दुवै दलको एजेन्डा छ । व्यावसायिक र रोजगारमूलक शिक्षा, गुणस्तरीय स्वास्थ्य सुविधा, एक घर एक खानेपानी धारा लाई समेत दुवै दलले प्राथमिकतामा राखेका छन् । जिल्लामा आर्थिक उपार्जन हुने गरी विकास निर्माणलाई अघि बढाउने वाचा दुवै दलले गरेका छन् । कांग्रेस उम्मेदवार सिंहले हालका स्वास्थ्य चौकी काम नलाग्ने उल्लेख गर्दै सबै स्थानीय तहमा गुणस्तरीय स्वास्थ्य सेवा दिने अत्याधुनिक अस्पताल खोल्ने आफ्नो पार्टीको एजेन्डा रहेको जनाए ।जडीबुटी प्रशोधन केन्द्र अर्को मुद्दादुवै दलले यार्सागुम्बुसहित सयौं प्रकारका जडीबुटी पाइने यस जिल्लामा दलहरूले बझाङमै जडीबुटी प्रशोधन केन्द्र खोल्ने वाचा गरेका छन् । बझाङ मुलुकमै सबभन्दा बढी जडीबुटी पाइने जिल्लामध्ये पर्छ । प्रशोधन केन्द्र नहुँदा जडीबुटी टिप्ने सर्वसाधारणले राम्रो ज्याला र बेच्ने व्यापारीले उचित मूल्य तथा राज्यले राजस्व पाउन नसकेको उल्लेख गर्दै एमाले उम्मेदवार सिंहले जिल्लामा प्रशोधन केन्द्र खोले सर्वसाधारण, व्यापारी तथा राज्यले उचित मुनाफा पाउने र जिल्लामा रोजगारी बढ्ने विश्वास व्यक्त गरे ।कांग्रेस र वाम गठबन्धन दुवैले जिल्लाको प्रतिनिधिसभाको १ र प्रदेशसभाका दुवै सिट जित्ने दाबी गरेका छन् । प्रतिनिधिसभामा कांग्रेसबाट पृथ्वीबहादुर सिंह र वाम गठबन्धनबाट एमालेका भैरवबहादुर सिंह उम्मेदवार छन् । प्रदेशसभा क र ख मा कांग्रेसबाट चन्द्रादेवी जोशी र नरेशबहादुर सिंह तथा वाम गठबन्धनबाट एमालेका अर्जनबहादुर थापा र माओवादी केन्द्रकी देवकी मल्ल उम्मेदवार छन् । तीन सिटका लागि अरू एक दर्जन बढीले उम्मेदवारी दिए पनि यहाँ कांग्रेस र वाम उम्मेदवारको मात्र चर्चा छ ।एमाले उम्मेदवार सिंहले दोस्रो संविधानसभा र स्थानीय तह चुनावमा कांग्रेसको भन्दा १४ हजार बढी मत ल्याएकाले आफ्नो गठबन्धनका तीनै जना उम्मेदवारले जित्ने दाबी गरे । वाम गठबन्धन बनेपछि जनता उत्साहित भएको दाबीसमेत उनको छ ।कांग्रेसका सिंहले आफूसहित पार्टीका तीनै जना उम्मेदवार जनताबीच बढी भिजेको हुनाले जित्ने दाबी गर्दै भने, वाम गठबन्धनका उम्मेदवार दसैंमा मात्र टीका लाउन आउने टुरिस्ट हुन् । हाम्रो पार्टीका उम्मेदवार सधैं जनतामाझ बसेका छन् । त्यही कारण कांग्रेसले जित्छ ।"
उपल्लो सिन्धुपाल्चोकपुग्दैनन् नेता,"तेम्बाथाङ गाउँमा स्वास्थ्य चौकी छैन । कहींकतै फोन टिप्दैन । प्रहरी चौकी अथवा कुनै प्रकारका सूचना केन्द्र छैनन् । सिन्धुपाल्चोकको सबैभन्दा उत्तरी भेगमा पर्ने जुगल हिमाल फेदीको गाउँमा पुग्न मात्रै जिल्लाको गाडी पुग्ने बिन्दु गुम्बाबाट ५ घण्टा अक्कर उकालो छिचोल्नुपर्छ ।प्रदेश ३ अन्तर्गतको सिन्धुपाल्चोकको तेम्बाथाङवासी तीन सातापछि आउन लागेको संसदीय र प्रदेश चुनावबारे बेखबर छन् । हामीकहाँ रेडियो बज्दैन, एफएम आउँदैन, जुगल गाउँपालिका ३ का कामी शेर्पा भन्छन्, उही तल बजारबाट यता कोही आए भने अथवा कोही लोकल नेता भेटिए भने देशको नयाँ खबर थाहा हुने हो, अरू कुनै उपाय छैन । ५३ वर्षीय कामी २० वर्षअघिको स्थानीय चुनावमा गुम्बागाउँका अध्यक्ष रहेछन् । तर, गाउँले विकास र योजनाका कुरामा स्थिति २० वर्षअघिकै जस्तो मात्र रहेछ । नुनतेल र चामल दिनभरको पैदल छिचोलेर ल्याउनुपर्ने बाध्यता यथावत् रहेछ । गाउँलेहरू आलु, कोदो, जौको परम्परागत खेती र चौरीपालनकै भरमा जेनतेन गुजारा गरिरहेका छन् । सडक बाटो जोडिदेऊ भनेको पनि वर्षौं भइसक्यो, कसैले सुनेको छैन, जुगल गाउँपालिका ३ का सदस्य नुर्बु शेर्पा भन्छन्, यही पहिरो गइरहने बाटो सम्याउन यस पटक ५ लाख रुपैयाँ पाएकोमा गुम्बादेखि तेम्बाथाङसम्मको पैदल बाटो मिलाउने काम भइरहेको छ । अघिल्लो साता मात्रै काठमाडौंबाट जलवीरे हुँदै गुम्बासम्म गाडी चल्न थालेको छ । हरेक वर्ष गुम्बातेम्बाथाङको झन्डै २० किलोमिटर पैदल बाटोको पहिरो सम्याउने काम मात्रै हुने गरेको छ । स्थानीय तह नहुँदा पनि वडा संयोजक रहेका नोर्बु शेर्पाका अनुसार तेम्बाथाङ र तेगा गाउँमा मात्रै झन्डै ५ सय ८० मतदाता छन्, गाउँको जनसंख्या भने एक हजार हाराहारी छ । गुम्बा र तेम्बाथाङ गाउँलाई न्हेसम खोलाले छुट्याएको छ, अहिले न्हेसममा माथिल्लो र तल्लो गरेर दुई जलविद्युत् आयोजना बन्ने भएपछि यहाँको चहलपहल बढेको छ, नोर्बु भन्छन्, तर आजसम्मै न्हेसम खोला तरेर कोही ठूला नेता माथि यो गाउँसम्म आएको सम्झना छैन । हामी त जो नेतालाई जहाँ भेटे पनि न्हेसम तरेर माथिसम्म आइदिनुस् है मात्रै भन्न सक्छौं, तर कोही आउँदैनन् । यस पटकको चुनावमा सिन्धुपाल्चोकको यो क्षेत्रमा कांग्रेसका मोहनबहादुर बस्नेत र एमालेमाओवादी गठबन्धनका अग्नि सापकोटा उठ्न लागेको भनेर बाहिर हल्ला सुने पनि यथार्थ थाहा नभएको तेगा गाउँका मिङ्मार शेर्पाले बताए । गाउँलेले सिन्धुपाल्चोकका ठूला नेता पशुपति राजा (पशुपतिशमशेर) का बारेमा धेरै कुरा सुनेका रहेछन्, तर आजसम्म उनलाई देख्न पाएका रहेनछन् । हामी यो भीरपाखामा कसरी बाँचेका छौं भनेर हेरिदिने पनि कोही भएन, शेर्पाले सुनाए । गाउँमा कोही गम्भीर दुर्घटनामा पर्यो अथवा बाहिरबाट अन्तिम संस्कारमा शव ल्याउनुपर्यो भने पनि डेढ लाख रुपैयाँसम्म खर्चेर हेलिकप्टर सेवा उपयोग गर्नुपर्ने बाध्यता रहेको स्थानीयले सुनाए । गाउँको बीचमा तेम्बाथाङ प्रावि छ, टिनको टहरोमा । यहाँ रजिस्ट्ररमा ३६ विद्यार्थी भेटिन्छन् । तर, सप्तरी घर भएका विद्यालयका प्रधानाध्यापक सर्वलाल चौधरी र अर्का एक स्थानीय शिक्षक दसैंयता प्राय: अनुपस्थित छन् । आइतबार विद्यालय पुग्दा स्कुले नानीहरू सरकारी अनुदानमा आउने आलुतरकारी खाजा खाइरहेका थिए । विद्यार्थीहरू स्कुलमा खाजा खान पाइने लोभमा मात्रै आइरहेका छन्, एक अभिभावकले भने, यहाँ पढ्नेपढाउने चासो कसैलाई छैन । दुई वर्षअघिको भूकम्पमा सबै १ सय ८ घरधुरी भत्किएको गाउँका बासिन्दा अझै पनि अधिकांश टहरो वा चौंरीगोठमै बसिरहेका छन् । पुनर्निर्माण प्राधिकरणका सरकारी अधिकारी भूकम्पपछिको लगत लिन दुई वर्षअघि गएका थिए, त्यसपछि गाउँमा कोही सरकारी अधिकारी पुगेकै छैनन् । गाउँका अधिकांश युवा खाडी मुलुकदेखि इराक र मलेसिया पुगेका रहेछन् । चुनाव आउनै लागिसक्यो, नमुना मतपत्र र मतदानबारे गाउँलेलाई के जानकारी दिनुभएको छ ?, वडा सदस्य नुर्बुलाई प्रश्न गर्नासाथै उनले जवाफ दिए, मतपत्र मैले देखेको भए पो गाउँलेलाई केही सिकाउनु, मलाई नै केही थाहा छैन ।"
कर छलीमा तानिइन् बेलायती महारानी,"लन्डन (एजेन्सीहरू) बेलायतकी महारानी एलिजावेथलगायत संसारका धनी र शक्तिशाली व्यक्तिहरूले भ्रष्टाचार गरेको धन लुकाउने र कर छल्ने उद्देश्यले बाह्य मुलुकमा लगानी गरेको खुलासा भएको छ । प्याराडाइज पेपर्स नाम दिइएको अनुसन्धानमा १ करोड ३४ लाख कागजपत्रको अध्ययनपछि आर्थिक अपराधको रहस्योद्घाटन गरिएको हो । विवरण तयार पार्न ३८० पत्रकारले झन्डै १ वर्ष खर्चेका थिए । संलग्न पत्रकारहरूले झन्डै ७० वर्षअघिदेखिका फाइल अध्ययन गरेका छन् । आइतबार राति सार्वजनिक गरिएको इन्टरनेसनल कन्सोर्टियम अफ इन्भेस्टिगेटिभ जर्नालिस्टस् (आईसीआईजे) को संक्षिप्त विवरणमा बेलायती महारानी, अमेरिकी वाणिज्यमन्त्रीसहित विभिन्न मुलुकका १ सय २० राजनीतिकर्मी छन् । विवरणमा महारानी एलिजावेथले केमन आइल्यान्डस्थित प्राइभेट कम्पनीमार्फत १ करोड पाउन्ड लगानी गरेको खुलासा छ । धेरै देशका सरकार तथा राष्ट्रप्रमुख, मन्त्री, पूर्वमन्त्री, राजनीतिकर्मीका छोराछोरी तथा आफन्त, कलाकार, खेलाडी तथा व्यवसायीहरूको नाम छ । अमेरिकी राष्ट्रपति डोनाल्ड ट्रम्पको मन्त्रिपरिषद्का सदस्य, सल्लाहकार, सहयोगीहरूको नाम पनि अफसोर कम्पनीमार्फत लगानी गर्नेको सूचीमा छ । भ्लादिमिर पुटिनका ज्वाइँ र अमेरिकी वाणिज्यमन्त्री विल्बर रोसको संयुक्त लगानी रहेको सिपिङ समूहको नाम पनि सूचीमा छ । अमेरिकी वाणिज्यमन्त्री विल्बर रोसले समेत कर छलेर प्रतिबन्ध लगाइएको रुसी कम्पनीमा लगानी गरेको खुलासा भएको छ । फेसबुक र ट्विटरमा रुसी सरकारले युरी मिल्नर नामक अर्बपतिमार्फत लगानी गरेको पनि खुलासा प्याराडाइज पेपरमा उल्लेख छ ।ट्विटर र फेसबुकजस्ता सामाजिक सञ्जालले करोडौं डलर रुसका सरकारी स्वामित्वका वित्तीय संस्थाबाट प्राप्त गरेको प्याराडाइज पेपर्सको दाबी छ । क्यानडेली प्रधानमन्त्री जस्टिन ट्र्ुडेउले समेत केमान आइल्यान्डको कम्पनीमार्फत लगानी व्यवस्थापन गरेको पेपर्समा छ । विवरणअनुसार बहुराष्ट्रिय कम्पनी नाइकी, एप्पल, बेलायती फुटबल क्लबले पनि कर छली गर्न ट्याक्स हेभन प्रयोग गर्ने गरेका छन् । सार्वजनिक विवरणहरूबाट बेलायती प्रधानमन्त्री टेरेसा मे र अमेरिकी राष्ट्रपति ट्रम्प ठूलो दबाबमा पर्ने अनुमान छ । दुवै नेताले कर छलीलाई रोक्न तीव्र अभियान चलाउने बताउँदै आएका थिए । प्रारम्भिक अध्ययनअनुसार बहुराष्ट्रिय कम्पनीहरूले अघिल्लो वर्ष मात्रै ६ सय अर्ब पाउन्डभन्दा बढी नाफा ट्याक्स हेभनहरूमा सारेका थिए । ट्याक्स हेभनहरू विश्वव्यापी असमानतालाई बढावा दिने प्रमुख इन्जिन बनेका छन्, अध्ययनमा संलग्न अर्थशास्त्री गाब्रियल जुकमानले भने, कर छली अभिजात वर्गको नयाँ खेलका रूपमा आएको छ । खोज पत्रकारले विवरणको प्रमुख स्रोत कागजात बर्मुडा, केमान आइल्यान्ड, ब्रिटिस भर्जिन आइल्यान्ड, आइसल अफ म्यान, जर्सी एन्ड गर्नसीजस्ता ट्याक्स हेभनमार्फत लगानी गर्न सहयोग पुर्याउने कानुनी परामर्शदाता कम्पनी एप्पलबीबाट प्राप्त गरेका हुन् । एप्पलबीले भने आईसीआईजेको दाबीलाई खण्डन गर्दै आफूहरू गलत काममा संलग्न नरहेको बताएको छ । हाम्रो ल फर्मले कुनै पनि गैरकानुनी कामलाई सहयोग पुग्ने गतिविधि गरेको छैन, उसले भनेको छ ।विवरण सार्वजनिक गर्ने क्रममा ७० लाख ऋण सम्झौतासम्बन्धी कागजात, वित्तीय विवरण, ईमेल, तमसुक, अभिलेख, वारेसनामाहरूको अध्ययन भएको थियो । यो अध्ययनमा ६ महादेशका ३० भाषामा काम गर्ने पत्रकार संलग्न थिए । कर छली गर्न अख्तियार गरिएका जटिल कानुनी बाटो, धन लुकाउन गरिएको प्रयाससम्बन्धी विवरण आगामी दिनमा विस्तृत रूपमा प्रस्तुत गर्दै जाने आईसीआईजेले जनाएको छ । जर्मनीको पत्रिका सडच्चे जइटुङ ले १९ वटा शून्य कर वा अत्यन्तै न्यून कर सुविधा प्रदान गर्ने ट्याक्स हेभन बाट फेला पारेको कागजातबाट उक्त विवरण तयार गरिएको हो । यसमा बेलायती समाचार संस्था बीबीसी, गार्जियन, अमेरिकी अखबार न्युयोर्क टाइम्सलगायत विश्वभरका ९५ सञ्चारगृहले साझेदारी गरेका थिए । आईसीआईजेअन्तर्गत विभिन्न देशका सञ्चार माध्यममा काम गर्ने पत्रकारले संसारको आर्थिक अपराध र घोटालाको खुलासा गर्न लागिपरेका हुन् । यही क्रममा १८ महिनाअघि पनामा पेपर्स नाममा यस्तै खुलासा भएको थियो । पनामा पेपर्सले गैरकानुनी रूपमा सम्पत्ति लगानी गरेको खुलासा गरेपछि पाकिस्तानका प्रधानमन्त्री नवाज सरिफलाई त्यहाँको अदालतले अयोग्य ठहर गरेको थियो । अदालतको घोषणापछि उनले पदत्याग गर्नुपरेको थियो ।"
डा केसीको चेतावनी  राष्ट्रपतिविरुद्घ सत्याग्रह थाल्छु,"काठमाडौं (कास) एक साताभित्र चिकित्सा शिक्षा अध्यादेश प्रमाणीकरण नगरे राष्ट्रपति विद्यादेवी भण्डारीविरुद्ध सत्याग्रह थाल्ने डा गोविन्द केसीले चेतावनी दिएका छन् । लामो समयसम्म अध्यादेश रोकेर राष्ट्रपतिले मुलुकको सर्वाेच्च पदकै अवमूल्यन गरेको केसीको आरोप छ । मन्त्रिपरिषद्ले डा केसीको मागबमोजिम गत कात्तिक ६ मा प्रमाणीकरणका निम्ति राष्ट्रपतिसमक्ष अध्यादेश पेस गरेको थियो । राष्ट्रपतिले संविधानविरुद्घ काम गरे आफू आम नेपालीको स्वस्थ रहन पाउने संविधानप्रदत्त अधिकारको रक्षा गर्न पुन: सत्याग्रह बस्न बाध्य हुने उल्लेख गर्दै केसीले भने, राष्ट्रपतिले अध्यादेश रोक्न मिल्दैन । राष्ट्रपतिले गैरसंवैधानिक काम गरिराख्नुभएको छ । यसो हुनुमा एमाले र माओवादी केन्द्रका केही शीर्ष नेता र माफियाको दबाब हुन सक्ने आशंका गर्दै उनले कान्तिपुरसँग भने, राष्ट्रपति कुनै गुट या पार्टीको राष्ट्रपति होइन, नेपालको राष्ट्रपति हो ।राष्ट्रपतिका विभिन्न सल्लाहकारसमेत एउटा पार्टीको कार्यकर्ता रहेकाले जनतालाई सहज, गुणस्तरीय स्वास्थ्य सेवा र शिक्षा उपलब्ध गराउन सघाउने अध्यादेशलाई संविधानको मर्मविपरीत अल्झाउन लगाएको हुन सक्ने आशंका उनले व्यक्त गरे ।"
६१ करोड अनियमितताका आरोपी पक्राउ,"काठमाडौं (कास) ६१ करोड रुपैयाँ अनियमितता गरेको आरोपमा भ्रष्टाचार मुद्दा दायर भएपछि गत वैशाखदेखि फरार रहेका यातायात कार्यालय कोसीका लेखापाल सुरेश अधिकारी पक्राउ परेका छन् । उनलाई आइतबार काठमाडौंको रानीबारीबाट पक्राउ गरिएको हो । उनीविरुद्ध गत असार ४ मा भ्रष्टाचार मुद्दा दायर भएको थियो । यातायात कार्यालयमा अनियमितता गरेको अर्को छुट्टै आरोपमा उनी पक्राउ परेका हुन् । २०६७ फागुनदेखि उक्त कार्यालयमा काम गर्दै आएका उनले विभिन्न शीर्षकमा जम्मा हुनुपर्ने राजस्व रकम कम्प्युटरमा गलत डाटा इन्ट्री गरेर हिनामिना गरेको अख्तियारको दाबी छ । २०७०७२ को अवधिमा राजस्व दाखिला नगरेको आरोपमा अधिकारीमाथि ६१ करोड रुपैयाँको भ्रष्टाचार मुद्दा दायर भएको थियो । त्यतिबेला अख्तियारले तीन उपसचिव, दुई अधिकृत र तीन लेखापाल गरी ८ जनाविरुद्ध मुद्दा दायर गरेको थियो । छानबिनका क्रममा अधिकारीसहित केही कर्मचारी निलम्बनमा परेका थिए । विभाग स्रोतका अनुसार, राजस्व दुरुपयोग प्रकरणका मुख्य योजनाकार अधिकारी थिए । उनी नै अनियमितताबाट एकमुष्ट रूपमा संकलन हुने रकम भागबन्डा गर्थे र आफ्नो भागको रकम दिल फुकाएर मोजमस्ती गर्थे ।"
दुई पूर्वविजेता भिड्दै,"ललितपुर (कास) उपत्यकाको सबभन्दा पुरानो सहर मानिने ललितपुरमा चुनावी चलहपहल सुरु भएको छ । दोस्रो चरणमा मंसिर २१ मा निर्वाचन हुने ललितपुरमा २ लाख १३ हजार ७३ मतदाता छन् । ललितपुर महानगरपालिकासमेत पर्ने निर्वाचन क्षेत्र नं २ का मतदाताबीच कसलाई भोट दिने भन्ने बारेमा छलफल हुन थालेको छ । यो क्षेत्रबाट २०७० र ६४ को संविधानसभा चुनावमा क्रमश: कांग्रेसका चन्द्र महर्जन र माओवादी केन्द्रका राजकाजी महर्जन निर्वाचित भएका थिए । २०५४ मा एमालेका कृष्णलाल महर्जनले जिते ।यसपालि प्रतिनिधिसभाका लागि यो क्षेत्रमा पहिलेका दुई विजयी कांग्रेसका चन्द्र महर्जन र एमालेका कृष्णलाल महर्जनबीच प्रतिस्पर्धा हुँदै छ । खोकनाका सिद्धिबहादुर डंगोल भन्छन्, कला संस्कृतिको संरक्षण प्रवद्र्धन गर्ने गुरुयोजना भएका उम्मेदवारलाई प्राथमिकता दिनेछु । स्थानीय तहको निर्वाचनमा पनि संस्कृति संरक्षण गर्नेलाई चुनेको बताउँदै अहिले सचेत हुने डंगोलको भनाइ छ । नेवारी बस्तीको सान भनेकै नेवारी वास्तुकला शैलीमा घर हुन्, उनले चिन्ता व्यक्त गरे, नेताहरूले खोकना एकीकृत बस्ती पुनर्निर्माण योजना अगाडि बढाउन चासो दिएनन् ।बुङमती बस्ती ऐतिहासिक हस्तकला ग्राम हो । जसको अस्तित्व बिस्तारै लोप हुँदै गएको छ । यस बस्तीलाई कलाग्रामको रूपमा विकास गर्नेलाई चुन्ने बताउँदै बुङमतीका सम्पूर्ण तुलाधार भन्छन्, यही पुख्यौली पेसा जगेर्ना गर्न सकेमा यहाँका युवाहरू विदेश जानु पर्दैन, त्यही पेसाबाट मनग्गे आम्दानी गर्न सकिन्छ । पाटन पनि ऐतिहासिक कलाको सहर हो । पाटनवासी कला र संस्कृतिको सहरको रूपमा विकास गर्ने गुरुयोजना भएका उम्मेदवारीलाई प्राथमिकता दिने बताउँछन् । यहाँ हस्तकला, प्रस्तरकला, ताम्रकला, मूर्तिकला, काष्ठकला लागि प्रख्यात मानिन्छ । महानगरमा २८ लाख ४ हजार ९ सय २२ मध्ये अधिकांश कलामा निर्भर छन् । उनीहरूको मुख्य आम्दानीको स्रोत कला नै हो । तर अहिले कलाको सहर बिस्तारै हराउँदै गएको छ । गावहालका पूर्वसंस्कृति मन्त्री बुद्धिराज बज्राचार्य भन्छन्, जसले कला र संस्कृतिको विकासमा जोड दिन्छ, उसैलाई मत दिनुपर्छ ।"
गाउँ पसेनन् उम्मेदवार,"मूलखर्क सुन्दरीजल मूलखर्ककी विना तामाङ सोमबार दिउँसो बारीमा गहुँ छर्नमा व्यस्त थिइन् । छेउकै पसलमा जम्मा भएका व्यक्ति निर्वाचनबारे गफिए पनि विनालाई कुनै मतलब थिएन । यसपटक उम्मेदवारलाई नै निर्वाचन लागेको जस्तो छैन निर्वाचन बारेको जिज्ञासामा हालसम्म कोही भोट माग्न नआएको बताउँदै उनले भनिन्, उम्मेदवार भोट माग्न आए पो चुनाव लाग्थ्यो ? उम्मेदवारले आफ्नो मनोनयन दर्ता गरे पनि भोट माग्न भने कोही गाउँ नपसेको उनको भनाइले प्रस्ट भएको छ । यसपटक चुनाव लागे जस्तै भएको छैन, सुन्दर तामाङले भने, पार्टीका कार्यकर्ता पनि भोट माग्न आउँथे, तर यसपटक कोही पनि आएका छैनन् । यसअघिका निर्वाचनमा सहर भन्दा उपत्यका, काँठ चोकचोक र चियापसलमा चुनाव जितहारको जोड घटाउ हुने भए पनि यसपटक उम्मेदवार गाउँ नपुग्दा माहोल तातेको छैन । किन हो, यसपटक कुनै उम्मेदवार पनि यता आएको देखिँदैन, आलापोटका प्रदीप फुँयालले भने, चुनावी रणनीति बनाउनमा व्यस्त होलान् । पार्टीले प्रत्येक वडामा निर्वाचन प्रचारप्रसार समिति बनाउन सुरु भएकाले ढिलाइ भएको उनको अनुमान छ । काठमाडौं क्षेत्र नम्बर ३ को निर्वाचन क्षेत्र अन्तर्गतको दुर्गम ठाउँ हो मूलखर्क । मूलखर्कमा हालसम्म कांगेस, वाम गठबन्धन वा अन्य कुनै दलका कुनै पनि उम्मेदवार पुगेका छैनन् । पार्टीका झन्डा र पर्चा पम्पलेटले रंगीचंगी देखिने गाउँहरू सुनसान जस्तै देखिन्छन् । सहरतिर गाडीमा पार्टीका झन्डा देखिए पनि गाउँमा भने कतै देखिँदैनन् । विगतमा चुनावमा माइकिङ गरेको पनि खुब सुनिन्थ्यो, तर यसपटक त सुनसान छ, निर्वाचन आउन १ महिना बाँकी छ भन्छन्, तर भोट माग्न कोही पनि आएका छैनन् । खेतमा गहुँ छर्दै गरेकी भद्रवासकी सुनी पुडासैनीले भनिन्, गाउँ कोही पसेका छैनन्, उम्मेदवारले भोट माग्न बिर्सेका हुन् कि ? काठमाडौं क्षेत्र नम्बर ३ मा वाम गठबन्धनबाट प्रतिनिनिधिसभामा एमाले काठमाडौं जिल्ला अध्यक्ष कृष्ण राई र कांग्रेसबाट सहरी विकास तथा गरिबी निवारणमन्त्री अम्बिका बस्नेत चुनावी प्रतिस्पर्धामा छिन् । त्यसैगरी प्रदेश (क) मा वाम गठन्धबाट माओवादी केन्द्रका रुद्र बराइली र कांग्रेसबाट छिरिङ दोर्जे लामाले उम्मेदवारी दिएका छन् । प्रदेश (ख) मा वाम गठन्धनबाट एमालेका रामेश्वर फँुयाल र कांग्रेसबाट विमल ठकुरीले उम्मेदवारी दर्ता गराएका छन् । निर्वाचन परिचालन समिति गठन गर्दै छौं, दुईचार दिनभित्रै गाउँगाउँ पस्छौं, क्षेत्र ३ का कांग्रेस सचिव सुशील सिंखडाले भने, तयारीका साथ मतदातासमक्ष जाँदा राम्रो हुन्छ, सहर र गाउँमा सँगै प्रचारप्रसार अघि बढाउँछौं । एमालेका उम्मेदवार कृष्ण राईले पार्टीका साथीमार्फत प्रचारप्रसार अघि बढाएको दाबी गरे । केही दिनभित्रै हामी घरदैलो अभियान नै सुरु गर्छौं, उनले भने, सशक्त ढंगले प्रचार कसरी गर्न सकिन्छ भन्नेमा छलफल गर्दै छौं । ५० हजारभन्दा बढी मतदाता भएको ३ नम्बरमा दुई पक्षीय प्रतिपस्र्धा देखिन्छ । यस अघिको पहिलो संविधानसभा निर्वाचनमा कांग्रेसका चक्र ठकुरीले जितेका थिए । दोस्रो संविधानसभा निर्वाचनमा भने ठकुरीलाई एमालेका रामेश्वर फुँयालले पराजित गरेका थिए । हाल प्रदेशसभा निर्वाचनमा भने रामेश्वर फुँयालसँग बदला लिन चक्रका छोरा विमल ठकुरी भिड्दै छन् ।"
ढुंगानाले तताए भक्तपुर२,"एकै कार्यक्रममा दुई प्रत्याशीलीला श्रेष्ठ काठमाडौं तेईस वर्षसम्म राजनीतिबाट निष्क्रियजस्तै रहेका पूर्वसभामुख दमननाथ ढुंगानाको एकाएक राजनीतिक पुनरागमनलाई लिएर भक्तपुरमा निकै चर्चा चल्ने गरेको छ । किन उनी राजनीतिमा फर्किए ? त्यसमा पनि काठमाडौं नै छाडेर भक्तपुर२ नै किन रोज्न पुगे त ? चियापसलदेखि कोठे छलफलमा समेत हुने गरेका अनेक अनुमानका बीच सोमबार कांग्रेसका उम्मेदवार ढुंगाना र उनका छोरा उमेरका एमालेका उम्मेदवार महेश बस्नेत एउटै कार्यक्रममा देखिए । रफत सञ्चार क्लबले आयोजना गरेको साक्षात्कार कार्यक्रममा ढुंगानाले यिनै जिज्ञसा र आफ्नो उम्मेदवारीका बारेमा प्रस्ट पार्ने कोसिस गरे । टुरिस्ट उम्मेदवार भनी प्रतिपक्षबाट आएका आरोपलाई खण्डन गर्दै उनले भने, मेरो भक्तपुरमा निकै ठूलो लगानी छ । म टुरिस्ट होइन । लामो समयपछि किन राजनीतिमा आए त ? आम मतदाताको साझा जिज्ञासामा ढुंगानाको भनाइ थियो, विशिष्ट परिस्थितिलाई ध्यानमा राखेर नै पार्टीले मलाई उम्मेदवार बनायो । कांग्रेस संसदीय समितिमा ढुंगानाले उम्मेदवार हुने चाहना राखेपछि उनलाई काठमाडौं२ मा उम्मेदवार बनाउने तय भएको थियो । कांग्रेस संसदीय समितिका सदस्य मानबहादुर विश्वकर्माले काठमाडौं २ मा उठाउने विचार पार्टीको भए पनि ढुंगानाले भक्तपुर रोजेकाले त्यहीं उम्मेदवार बनाइएको बताए । जसलाई ढुंगानाले पनि स्विकारे । २३ वर्षपछि राजनीतिमा आउनुको मुख्य कारण देशमा अहिले देखिएको राजनीतिक फोहोर सफा गर्नु नै हो, उनले भने, संसद्मा मेरो भूमिका कुचीकारको हुनेछ, यहाँबाट निर्वाचन जितेर राष्ट्रिय राजनीतिलाई नै सफा पार्नेछु । एमालेका उम्मेदवार बस्नेतले राजधानी नजिकैको जिल्ला भएर पनि भक्तपुर विकास निर्माणमा बत्तीमुनिको अँध्यारो भएकाले विकास अभियान लिएर आफू आउने बताए । भक्तपुरको विकासका लागि एमाले नै सक्रिय भइरहेकाले आफ्नो विजय सुनिश्चित छ, उनले भने । नेमकिपाको समर्थनसमेत कांग्रेसका उम्मेदवार ढुंगानालाई रहेको चर्चा भक्तपुरमा गरिएको छ । तर, ढुंगानाले त्यसलाई अस्वीकार गरे । आफ्नै उम्मदेवार उठाएको नेमकिपाले कांग्रेसलाई किन मतदान गर्छ ? उनले भने, राजनीतिक हिसाबमा हामी फरक छौं ।"
छैटौं लडाइँ मा माओवादी भर,"स्थानीय तह निर्वाचनमा कसले कति मत पाए ?कांग्रेस २४,३१३वाम गठबन्धन ३६,७६७कुल मतदाता १,०१,६१०"
पहिलो चरणको मतपत्र तयार,"काठमाडौं (कास) पहिलो चरणमा निर्वाचन हुने ३२ जिल्लाको मतपत्र छपाइ सकिएको छ । छापिएका मतपत्रलाई निर्वाचन आयोगले धमाधम सम्बन्धित जिल्लामा पठाउन थालेको छ । निर्वाचन आयुक्त नरेन्द्र दाहालले मतपत्रसहितका निर्वाचन सामग्री कात्तिक २५ भित्र सम्बन्धित जिल्लामा पठाइसकिने बताए । सर्वोच्च अदालतको आदेशपछि आयोगले प्रत्यक्षतर्फ प्रतिनिधिसभा र प्रदेशसभाको अलगअलग मतपत्र छाप्ने निर्णय गरेको थियो । एउटै पानामा तल र माथि दुवै मतपत्र छाप्ने तयारी भएका बेला उक्त निर्णयलाई परिवर्तन गरी आदेशअनुसार आयोगले अलगअलग मतपत्र छापेको हो । कात्तिक १० बाट एउटै पानामा मतपत्र छाप्ने कार्यतालिका थियो तर सर्वोच्चको आदेशका कारण १२ गतेबाट अलगअलग मतपत्र छाप्न थालिएको थियो । अलगअलग छाप्नुपर्ने भएपछि थप समय लाग्ने अनुमानविपरीत एक दिनअगावै सबै मतपत्र छापिएको छ । पहिलो चरणको मतपत्र २० गतेसम्म छापिसक्ने र दोस्रो चरणको २१ गतेदेखि छाप्ने कार्यतालिका थियो तर एक दिनअगावै पहिलो चरणको छाप्ने काम सकिएपछि दोस्रो चरणको छाप्न थालिएको छ । आयोगले कात्तिक २० गते जनक शिक्षा सामग्री केन्द्रलाई दोस्रो चरणको सुर्खेत, दैलेख, सल्यान, अछाम, डोटी, डडेलधुरा र कञ्चनपुर ७ जिल्लाका प्रतिनिधिसभातर्फका १२ र प्रदेशसभातर्फका २४ वटा निर्वाचन क्षेत्रको मतपत्र छाप्न निर्देशन दिइसकेको छ । पहिलो चरणमा प्रतिनिधिसभा र प्रदेशसभाको गरी ७५ लाख मतपत्र छापिएको आयोगका प्रवक्ता नवराज ढकालले जानकारी दिए । पहिलो चरणको निर्वाचनमा ३२ लाख २८ हजार ८ सय ७९ जना मतदाता छन् । १२ प्रतिशत बढी संख्यामा मतपत्र छापिएको उनले बताए । पहिलो चरणका लागि छापिएका मतपत्र २२ जिल्लामा पठाइसकिएको छ । उम्मेदवार कम भएकाले सानो आकारका मतपत्र हुँदा छपाइ छिटो भएको हो, आयुक्त दाहालले भने, दोस्रो चरणका पनि काठमाडौं र तराईका केही जिल्लाबाहेक पहिलो चरणकै आकारमा हुनेछन् ।"
मानव तस्करको जालो,"बालबालिकालाई सुनौलो सपना बाँड्दै चारदेखि २३ महिनासम्म लगाएर अमेरिका पुर्याउने जालो यतिबेला मौलाएको छ । यस्ता मानव तस्करको नजर विद्यालय शिक्षा पूरा गर्दै गरेका किशोरकिशोरीमाथि परेको छ । उज्ज्वल भविष्यको सपना देख्ने किशोरकिशोरीलाई फकाइफुल्याई लैजान खोज्नेहरू सक्रिय छन् । कलिलो मस्तिष्कमा अमेरिका पुगेपछि सबै थोक हुन्छ भन्ने भ्रम छर्दै पढाइ छुटाएर पठाउने तस्करको खेलप्रति राज्य संयन्त्रको ध्यान पुगेको देखिँदैन । ज्यान जोखिममा राखेर हवाईपछि जल र स्थलमार्गको उपयोग गरी किशोरकिशोरीलाई लैजाने गरिएको छ । यसअघि युवाहरूलाई लैजाने समूह किशोरकिशोरी तस्करीमा लागेको आशंका छ । मानव तस्करले फैलाएको यति ठूलो विषयमा राज्य संयन्त्र संवदेनशील नहुनु दुर्भाग्य हो । अर्थात्, नेपाल सरकार बेखबरजस्तै छ । मानव तस्करी रोक्ने सम्बन्धमा कुनै ठोस कदम चालेको पाइँदैन ।नेपाली अभिभावकहरू तस्करको आश्वासनमा भर पर्दै लाखौं खर्चेर आफ्ना बालबालिका अमेरिका पठाउँदै छन् । देखासिकी गर्ने र अवसरको चाहनाले मानव तस्कर गर्नेहरूलाई मौलाउन मलजल पुगिरहेको छ । अमेरिकास्थित नेपाली दूतावासमा कार्यरत अधिकारीहरू अवैध रूपमा स्थलमार्गबाट दैनिक १५ भन्दा बढी नेपाली छिर्ने गरेको र तिनमा बालबालिका बढी भएको अनुमान गर्छन् । अफ्रिकी महादेशबाट दक्षिण अमेरिकाका विभिन्न मुलुक हुँदै रातबिहान, लरी, डुंगा, जंगलको हिंडाइ गर्दै मेक्सिको पुग्ने र त्यहाँबाट अमेरिका छिर्ने गरेका छन् । पानामा, निकारागुवा, होन्डुरस, कोलम्बियालगायत मुलुकका जेलमा नेपाली खाली हुँदैनन् । नेपालीसँग अनुहार मिल्दोजुल्दो हुने विदेशीले पनि नेपाली भन्ने गरेका छन् । भुटानी, फिजी, मरिसस, भारत, मलेसिया, पाकिस्तान र बंगालीलगायतले नेपाली परिचय दिने गरेका छन् भने कतिले नेपाली राहदानी बोकेको पाइएको छ । अमेरिकाले क्युविनहरूलाई छाडेको छिद्र बाटोलाई मानव तस्करले उपयोग गरेको पाइन्छ । यसले नेपाल मात्र होइन, दक्षिण एसियाली मुलुकका बासिन्दालाई गाँजेको देखिन्छ । यो धन्दामा अफ्रिकी र दक्षिण अमेरिकी नागरिक बढी सक्रिय छन् ।बालबालिकाका सवालमा निकै गम्भीर रहने अमेरिकी सरकारले आफ्ना माइनर केन्द्र (बालबालिकालाई राख्ने ठाउँमा) मा नेपालबाट हवाई, जल तथा स्थलमार्गबाट किशोरकिशोरी आएको सुनेपछि जानकारी गराएको हो । दूतावासले पनि यसमा थप अध्ययन भन्दै कन्सुलर विभागलाई जानकारी पठाएको छ । विभागले त्यसमा अध्ययन गर्न अनुसन्धान ब्युरो र अध्यागमनसँग मिलेर काम गर्नुपर्ने देखिन्छ । आठनौ कक्षा अध्ययनरत विद्यार्थीहरूसमेत अमेरिका पुग्न थालेपछि अमेरिकी सरकारले चासो देखाउनुले पनि मुलुकको अवस्था झन् छचल्किएको छ । नेपाली बालबालिका राखिने केन्द्रमा संयुक्त राज्य अमेरिका मात्र नभई दक्षिण अमेरिकी मुलुकसमेत पर्ने गरेका छन् । कोस्टारिका र पानामाका माइनर केन्द्रले जानकारी दिएका कारण यो अवस्थामा निकै जटिलता देखिने गरेको छ । फर्जी पासपोर्टमा यसरी अमेरिका प्रवेश गरेका बालबालिकासँग कुनै वैधानिक कागजात हुँदैन । अमेरिकाका त्यस्ता केन्द्रमा १६ किशोरकिशोरी रहेको जानकारी औपचारिक रूपमा दिइएको छ ।अमेरिकी अधिकारीले यसलाई रोक्नुपर्नेमा जोड दिँदै यसमा गम्भीर बनेको दूतावासले जनाएको छ । अमेरिकी सरकारले जानकारी दिएको संख्याबाहेक अन्यत्र पनि यस्ता नेपाली हुन सक्ने आशंका छ । यस्ता कार्यमा संलग्न जोकोही भए पनि अनुसन्धान गरी कारबाही गर्न आवश्यक छ । त्यसमा दूतावास बढी सक्रिय हुन जरुरी छ । दूतावासको समन्वय र कर्मचारीको सक्रियता बढी आवश्यक छ । कर्मचारीको मिलेमतोबिना तस्करहरूले यो जालो फैलाउन नसक्ने हुँदा यसले रक्षकै भक्षक भएको सन्देश दिनेछ । कतिपय मुलुकका मानिसले नेपाली राहदानी बोकेको पाइएकाले यसमा गम्भीर हुँदै छानबिन गर्नुपर्छ र संलग्नहरूलाई कारबाही गर्नुपर्छ । राहदानीको आधार नागरिकता हो । हाम्रामा कर्मचारीहरूसँगको मिलेमतोमा नागरिकता र राहदानी सजिलै पाउन सक्ने हुनाले यस्तो समस्या सिर्जना भएको हो । यस्ता विषय छानबिन गर्न कोही पनि चुक्नु हुँदैन । मानव तस्करीको गम्भीर अपराधको जालो तोड्न सक्रियता जरुरी छ ।"
समाजवादी सपनाको सोभियत असफलता,"एकल राष्ट्रियताको प्रभुत्वजसरी अक्टोबर क्रान्ति रूसको विशिष्ट परिस्थितिमा प्रथम विश्वयुद्धको आक्रान्त अवस्थामा भएको खास खालको क्रान्ति थियो, त्यस्तै सोभियत संघको कम्युनिस्ट पार्टी पनि त्यहाँको खास अवस्थाका लागि बनाइएको विशिष्ट राजनीतिक संरचना थियो । त्यसैलाई सार्वभौम क्रान्ति र संरचनाका रूपमा वा सबै देशमा दोहोर्याउन मिल्ने सिद्धान्त वा ढाँचाका रूपमा लिइँदा ठूलठूला राजनीतिक दुर्घटना भएको उदाहरण छ । त्यस्तै बहुराष्ट्रिय क्षेत्रीय सीमाभित्र बनाइएका पार्टी, त्यहाँका राज्य, सरकार, प्रशासन, अदालतजस्ता सबै संरचनामा जारशाहीमा जस्तै रूसी राष्ट्रियताका मानिसहरूको मात्रै एकाधिकारले समस्या जन्माएको तथ्य ब्रिटिस इतिहासकार एरिक हब्सबामले उल्लेख गरेका छन् । विभिन्न राष्ट्रियता भएका जनताका लागि आत्मनिर्णयको अधिकारसमेत दिनुपर्ने मत राख्ने लेनिनको पार्टीले लागू गरेको समाजवादले समेत औपनिवेशिक चरित्र धारण गरेको र सबै राष्ट्रियताबीच न्याय, समता र स्वतन्त्रता स्थापना गर्न नसकेको यथार्थ इजिप्टका राजनीतिक चिन्तक अनवार अब्दुलमालेकले उजागर गरेका छन् । राज्य, सरकार, पार्टीमा एकल राष्ट्रियताको प्रभुत्व र तिनका नीतिनिर्णयमा एकल राष्ट्रियताको बर्चस्वमै कुनै एक स्वरूपको राष्ट्रवादले खुंखार रूप लिने वा बहुराष्ट्रिय क्षेत्रीय सीमासमेत विखण्डनमा जाने भयावहतालाई बेवास्ता गर्न सकिँदैन । एक्काइसौं शताब्दीमा अक्टोबर क्रान्तिको शतवार्षिकी मनाउने क्रमसँगै सोभियत समाजवादी अभ्यासका यस्ता सकारात्मक र नकारात्मक पाठ सिक्ने साहस पनि गर्ने कि ? ट्विटर :"
त्रिविमाथि हस्तक्षेप किन ?,"गत असोज २६ गते तत्कालीन संसद्बाट पारित एवं राष्ट्रपतिबाट प्रमाणीकरण हुन बाँकी राजर्षिजनक विश्वविद्यालय सम्बन्धी ऐनबाट नेपालको संविधान २०७२ बमोजिम संघीय संरचनामा समेत राज्यको केन्द्रीय विश्वविद्यालय रहने भनी उल्लेख भएको देशकै जेठो स्वायत्त निकाय त्रिभुवन विश्वविद्यालयमाथि हस्तक्षेप भएको छ । त्रिवि आफैंमा ऐन बमोजिम स्वायत्त निकाय हो । तर त्रिवि अन्तर्गतका तीनवटा क्याम्पसलाई एकीकृत गरेर छुट्टै विश्वविद्यालय स्थापना गर्न सरकारले ऐन बनाउँदा त्रिविको सर्वोच्च निकाय त्रिविसभा र कार्यकारी परिषदबाट सहमतिस्वीकृति प्राप्त गरेको छ त ? त्रिवि ऐनमा नै विश्वविद्यालयले व्यक्तिसरह चलअचल सम्पत्ति प्राप्त गर्न, उपभोग गर्न, बेचबिखन गर्नसक्ने व्यवस्था रहेकोमा राज्यले हस्तक्षेप गरेर अर्को विश्वविद्यालयमा गाभ्न मिल्छ ? ऐनको दफा (३) मा विश्वविद्यालयको स्थापनामा केन्द्रीय कार्यालय धनुषामा रहने र त्रिभुवन विश्वविद्यालय अन्तर्गत जनकपुर नगरपालिकामा सञ्चालित रामस्वरूपरामसागर बहुमुखी क्याम्पस जनकपुरधामलाई विश्वविद्यालयको आधार क्याम्पसको रूपमा सञ्चालन गर्ने भन्ने उल्लेख छ । यसैगरी ऐनको दफा २० (१) मा अन्य विश्वविद्यालय अन्तर्गतका क्याम्पस सञ्चालन सम्बन्धी विशेष व्यवस्थामा पनि त्रिभुवन विश्वविद्यालयको आङ्गिक क्याम्पसको रूपमा सञ्चालित सूर्यनारायणसत्यनारायण मो यादव बहुमुखी क्याम्पस, सिरहा र महेन्द्र विन्देश्वरी बहुमुखी क्याम्पस, राजविराज विश्वविद्यालयको सभाले निर्धारण गरेको मितिदेखि त्रिभुवन विश्वविद्यालयबाट अलग गराई नयाँ विश्वविद्यालयको आङ्गिक क्याम्पस कायम गर्ने उल्लेख छ । फेरि दफा २० (२) मा विश्वविद्यालयले चाहेमा उपदफा (१) मा लेखिएदेखि बाहेक कुनै विश्वविद्यालयका आङ्गिक क्याम्पसलाई त्यस्तो विश्वविद्यालयको स्वीकृति लिई आङ्गिक क्याम्पसको रूपमा सञ्चालन गर्नसक्ने भनिएको छ । अरू क्याम्पस ल्याउनचाहिँ स्वीकृति चाहिने, तीनवटा क्याम्पसचाहिँ कसरी स्वत: विश्वविद्यालयमा गाभिने ? यो कस्तो व्यवस्था हो ऐनमा ? यी दुई दफाले त्रिभुवन विश्वविद्यालयको सहमतिस्वीकृतिबिना नै तीनवटा आङ्गिक क्याम्पस स्वत: नयाँ विश्वविद्यालयमा छुट्याउने प्रावधान राखेर हस्तक्षेप गरेको छ । फेरि ऐनका प्रावधान निकै आश्चर्यजनक देखिन्छ । नयाँ विश्वविद्यालय निर्माण गर्दा त नयाँ संरचना र पूर्वाधार तयार पारेर गर्नुपर्ने होइन र ? देशकै जेठो विश्वविद्यालयको खण्डीकरण गरेर नयाँ विश्वविद्यालयको संरचना निर्माण गर्नेगरी ऐन ल्याउनुको औचित्य के ? ऐनको प्रस्तावनामा शैक्षिक गुणस्तरको प्रतिस्पर्धाको लागि कला, विज्ञान, चिकित्साशास्त्र, कृषि, वन, पर्यटन, आयुर्वेद, कानुन, व्यवस्थापन, शिक्षा, पाच्य दर्शन, प्राविधिक व्यावसायिक तथा अन्य विषयमा अध्ययनअध्यापन र अनुसन्धान गर्ने कामको लागि नयाँ विश्वविद्यालयको आवश्यकता देखाइएको हो ? के त्रिभुवन विश्वविद्यालयबाट यी विषयमा गुणस्तरीय शिक्षा प्रदान गर्न असक्षम छ भन्ने प्रमाणित गर्न यो गरिएको हो ? कसको स्वार्थका लागि यो कस्तो दूरदृष्टिपरिकल्पना हो सरकार ? के नयाँ गठन भएको यो विश्वविद्यालयले त्रिभुवन विश्वविद्यालयले भन्दा गुणस्तरीय शिक्षा प्रदान गर्ने सुनिश्चित छ ? भएको सरकारी विश्वविद्यालयलाई धराशायी बनाएर नयाँ विश्वविद्यालय गठन गर्ने र सरकारी विश्वविद्यालयलाई टुक्र्याउने कार्यले गुणस्तरीय शिक्षा सुनिश्चित गर्ने हो र ? यो सरकारी विश्वविद्यालयहरूलाई थप धराशायी बनाउने गलत मनसाय र कुनियतबाट आएको ऐन त होइन ? यस अघि पनि मकवानपुर हेटौंडाको वनविज्ञान अध्ययन संस्थान र चितवनको कृषि क्याम्पसलाई गाभेर कृषि तथा वनविज्ञान विश्वविद्यालय स्थापना गर्दा लामो समयदेखि त्यहाँ अध्ययनरत विद्यार्थीहरूको भविष्य र त्रिवि अन्तर्गत त्यहाँ कार्यरत कर्मचारीहरूको सेवासुविधासमेत प्रभावित भइरहेको छ । त्यसैको निरन्तरताझैं यो ऐनले पनि त्रिविलाई धराशायीतर्फ धकेल्ने निश्चित छ । यसरी एकपछि अर्को ऐनको व्यवस्थाले त्रिभुवन विश्वविद्यालयलाई दिनप्रतिदिन खण्डीकृत गर्दै लगेको छ । सरकारको यस्तै निर्णयले त्रिभुवन विश्वविद्यालयको विश्वव्यापी छविसमेत धुमिल हुने पक्का छ । नोदनाथ त्रिताल, विष्णुकुमार मिजार र कुवेर राई भोजपुर बहुुमुखी क्याम्पस, भोजपुर"
घोषणापत्रको नाटक,"प्रतिनिधिसभा र प्रदेशसभा निर्वाचनका लागि देशमा चुनावको माहोल तातेको अवस्था छ । ठूलासाना सबै राजनीतिक दलले आआफ्नै किसिमले जनतालाई प्रभावमा पार्ने घोषणापत्र तयार गरी मत माग्न घरदैलो कार्यक्रममा व्यस्त हुनथालेका छन् । योभन्दा पहिलेको चुनावमा पनि दलहरूले राम्रा र चिप्ला कुरा घुसाएर तयार गरेका घोषणापत्रको माखो कार्यान्वयन गरेका होइनन् । यो कुरा सोझा जनतालाई छर्लङ्गै छ, कसैले फुइँ नलडाए हुन्छ । यिनै दलले तयार गरेको २०४६ सालको घोषणापत्रमा मेलम्चीको पानी ल्याई काठमाडांैको सडकको धुलो पखाल्ने उखानले आजसम्म सार्थक रूप लिन अझै सकेको छैन । यसपालीको दसंैमा मेलम्चीको पानी आउने कुरा थियो, त्यो पनि खुइलियो । पानी ल्याउँछौं भनेको २८ वर्ष बितिसकेछ । राजनीतिक दलले कागजमा लेख्ने कुरा एउटा हुन्छ भने गर्ने काम अर्कै हुन्छ । फेरि यी राजनीतिक दलले बनाएका घोषणापत्र पढ्ने नेपालमा कति प्रतिशत जनता होलान् ? यो त हात्तीको देखाउने दाँतमात्रै हो । नेताहरूले आफ्नो नियत सफा राखेर देश विकासमा लाग्ने हो भने विकास नहुने होइन । नियतै खराब भएपछि जति राम्रो घोषणापत्र तयार गरे पनि यो एउटा कागजको खोस्टो सावित हुन्छ । देश विकास गर्न अहिले पहिलो प्राथमिकता कृषिलाई दिनुपर्छ । तर किसानले मल, बिउ, सिंचाइ र प्राविधिक ज्ञान केही पनि बेलामा पाउँदैन । उद्धव सापकोटापनौती नपा१, रयाले, काभ्रे"
मेलम्चीको पर्खाइ,"कात्तिक १८ गते प्रकाशित मेलम्चीको पर्खाइ लेख पढ्दा आश्चर्यसमेत लागेकाले केही नलेखी मनले मानेन । किनभने उक्त खोजमूलक र खानेपानीको इतिहास समेतले ओतप्रोत भएको लेखमा धेरै घरमा दैनिक केही घन्टामात्र पानी आउने, कुनैमा हप्ताको दुईतीनपटक एकदुई घन्टामात्र पानी आउने पाइएको इत्यादि कुरा उल्लेख भएको छ । तर हामी काठमाडौं उपत्यकावासीको पानीको समस्या अझ जटिल छ । यो खोज कसरी आयो ? किनभने मेरो निवास रहेको ललितपुर महानगरपालिका वडा नं १७, भेल्पा, बाफलमा २०७१ साल अर्थात ३ वर्षदेखि खानेपानी पाउन सकिएको छैन । हुन त यो टोलका १७ जनाको उपभोक्ताका लागि वितरण भएको खानेपानीका धाराहरूमा टोलका केही व्यक्तिको मिलेमतोमा गैरकानुनी ढंगले आर्थिक चलखेलमा ३५ घरलाई बिक्री गरिएको हुनाले पनि हामी सोझा टोलबासीलाई पानीको खाँचो परी अत्यन्त मर्कामा परी काठमाडौं उपत्यका खानेपानी लिमिटेडबाट ट्यांकरमा खानेपानी खरिद गरी ल्याउनुपरेको छ । उता खानेपानीको महसुल भने हरेक महिना समयमै तिर्दै आइएको छ । यति त भयो नै, अहिले पनि चक्रपथको बाहिर घर परेको कारणले मेलम्चीको खानेपानीबाट समेत बञ्चित हुनुपरेको हल्ला सुनिन्छ । त्यसकारण माथि वर्णन गरिएजस्तै दिनको एकपटक, हप्ताको एकदुई पटकमात्र खानेपानी प्राप्त हुने तथ्यांक गलत भएको जानकारी गराउन चाहन्छु । गंगाराज अर्यालग्वार्को, ललितपुर"
जित्ने उम्मेदवारको टिकट काटियो,"मधेस आन्दोलनको उद्गमबिन्दु वीरगन्जमा गत संविधानसभाको चुनावमा नेपाली कांग्रेसका राजेन्द्रबहादुर अमात्यले जितेका थिए । यसपाली पनि उनैले जित्ने अड्कल काटिएको थियो । तर पौडेल समूहको भएका कारण यसपाली उनलाई टिकट नदिएर अनिल रुंगटालाई कांग्रेसले टिकट दिएको छ । उता सर्लाहीजस्तो मधेसको घानीमा गत चुनावमा सर्लाही क्षेत्र नं ३ बाट एमालेका हरि उप्रेतीले चुनाव जितेका थिए । यसपाली पनि जित्ने प्रबल सम्भावना थियो । तर उनलाई टिकट नदिई लोकतान्त्रिक फोरमबाट माओवादी छिरेका रामेश्वर रायलाई टिकट दिइएको छ । यसैगरी ८ हजारभन्दा बढी मत ल्याई सुनसरीबाट गत चुनावमा सभासद जितेका एमालेका रेवतीरमण भण्डारीलाई पनि जित्ने प्रचुर सम्भावना भएर पनि यसपाली टिकट काटिएको छ । खोजी पस्ने हो भने यस्ता पात्र थुपै्र भेटिन्छन्, जो नेताहरूको कोपभाजनमा परेर आफ्नो भविष्य बर्बाद भएको हेर्न बाध्य छन् । ओलीलाई प्रधानमन्त्री बन्ने जंग चल्दा र शेरबहादुरलाई पुन: प्रधानमन्त्री बन्ने रहर जाग्दा थुप्रै सम्भावना भएका युवा नेताहरूको टिकट काटिएको छ । कतिको तालमेल मिलाउनाका लागि त कतिको गुटबन्दीका कारण टिकट कटेको छ । तर पनि पार्टी नीतिको कारण खुलेर बोल्न सक्ने यहाँ कोही छैन । जित्ने उम्मेदवारलाई टिकट नदिई हार्नेलाई दिँदा त्यसको जिम्मेवारी कसले बोक्ने ? गोपाल देवकोटागोकर्णेश्वर८, जोरपाटी, काठमाडौं"
माटो र निर्वाचनको सम्बन्ध,"माटो जसले हर व्यक्तिको स्वाभिमान र आत्मसम्मानको प्रतिनिधित्व गरिरहेको हुन्छ । जब मान्छेलाई संकट पर्छ, उसले आफ्नो माटोलाई सम्झिरहेको हुन्छ । एउटा नेपाली जहाँ र जुन अवस्थामा रहेको होस्, उसले आफ्नै माटोको बखान गरिरहेको हुन्छ । नेपालभित्रै पनि आफ्नो जिल्ला, गाउँ र बस्तीको माटो सबैभन्दा प्यारो केही हुन्छ, जो जहाँ किन नहोस् । हर व्यक्तिका लागि आफू जन्मेको, हुर्केको र खेलेको माटोप्रति विशेष रुचि र चाह हुन्छ । निर्वाचनको बेलामा समेत माटोका कुरा बारम्बार उठ्ने गर्छन् । राजनीतिक प्रभावभन्दा पनि माटोको प्रभावले निर्वाचन परिणामलाई उल्टाएका अनेकौं उदाहरण हामीमाझ होलान् । नेपालको सन्दर्भमा हरेक निर्वाचनलाई प्रत्यक्ष विकाससँंग जोडेर हेर्ने परम्परा र माटोमा भिझेको मान्छेबाट मात्र विकास सम्भव हुने सोचले मतदातालाई हमेशा निर्देशित गरिरहेकै कारणले समेत पछिल्लो समय माटोलाई चिनेको र माटोमा खेलेका उम्मेदवारहरू ज्यादा सफल हुने गरेको पाइन्छ । ऐतिहासिक प्रतिनिधिसभा र प्रदेशसभा निर्वाचनका लागि राजनीतिक दलहरूले आफ्नो उम्मेदवारी घोषणा गरिसकेको सन्दर्भमा जनस्तरमा उम्मेदवारको तौल मापन गर्ने कार्यले तीव्रता पाएको छ । राजनीतिक दलका आआफ्नै चुनावी मुद्दा होलान्, यद्यपि स्वतन्त्र मतदाता उम्मेदवारको नालीबेली खोजिरहेका छन् । कसको छोरा, कसको छोरी अनि कहाँको भन्ने सवालमा स्वतन्त्र मतदाता ज्यादा जिज्ञासु रहेको तथ्यलाई हेर्ने हो भने उम्मेदवार बन्न चाहने नेताहरूले कुनै स्थान वा क्षेत्र विशेषमा वर्षौंदेखि पसिना पोख्नु जरुरी छ । अन्यत्र पसिना पोखेर अनि आफ्ना यौवन कसैका लागि सुम्पेर केवल पसिना पुछ्ने थलोका रूपमा कुनै क्षेत्र रोज्नु उम्मेदवारका लागि घातक सिद्ध हुनसक्छ । उत्तम पुडासैनी जोरपाटी, काठमाडौं"
भड्किलो चुनावी अभियान,"निर्वाचन आयोगले टोपी, टिसर्ट र झोलामा राजनीतिक दलका चुनाव चिन्ह छापेर लगाउन नपाउनेगरी आचारसंहिता बनाउनु निर्वाचन खर्च कटौतीको एउटा खुड्किलो पार गर्नु हो । तर निर्वाचनमा मतदाता फकाउन गरिने खर्च डरलाग्दो हुँदै गएको छ । सोझासाझा र त्यागी कार्यकर्ता चुनाव उठ्न नसक्नेगरी भड्किलो खर्चले अनुत्पादक कार्यमा लगानी खेर जाने त छँदैछ, पैसा हुनेले जे गरे पनि हुन्छ भन्ने मानसिक त्रास कार्यकर्तामा रहनेछ । तसर्थ निर्वाचन आयोगले निर्वाचनमा हुने खर्च न्यून गर्न भड्किलो चुनावी प्रचारमा रोक लगाउनुपर्छ । उम्मेदवारी दर्ता भएको दिनदेखि प्रचारप्रसारमा बढीमा १० जना, ३ वटा सवारी ४ पाङ्ग्रे, ३ वटा २ पाङ्ग्रेमा सीमित गरी उम्मेदवारलाई आफ्नो प्रचारप्रसार गर्न टेलिभिजन, रेडियोको प्रयोग गर्नेगरी आचारसंहिता बनाउनु उपयुक्त हुन्छ । निर्वाचनमा बालबालिकाको प्रयोगमा पूर्ण रूपमा बन्देज लगाउनुपर्छ । निर्वाचनमा बहालवाला सरकारी कर्मचारीले उम्मेदवार वा दलको समर्थन वा विरोध गरेमा तत्काल सेवाबाट अवकाश दिनेगरी कानुन निर्माण गर्नुपर्छ । भोजभतेर, सवारी इन्धन, रकम बाँडफाँड तथा अन्य मतदातालाई जबर्जस्ती पार्ने क्रियाकलापमा बन्देज लगाउनु अनिवार्य छ । तर निजी सम्पत्ति खर्च गरेर विकास गरिने विकास निर्माणका कार्यलाई आचारसंहिता लगाउनु हँुदैन । नेपालको निर्वाचन धेरै महङ्गो हुँदै गएको छ । न्यून आय हुने नेता तथा कार्यकर्ताले निर्वाचनमा उम्मेदवारी दिनै नसक्नेगरी भड्किलो चुनावी शैली प्रयोग भएको छ । यसले कर्मठ नेता तथा कार्यकर्ता पलायन हुने र सम्पत्तिवाला हावी हुनेछन् । निष्ठाको राजनीति समाप्त हुनेछ । असल नेतृत्व पाखा लागी सामन्ती र दलालीहरूको हालीमुहाली हुनेछ । विकास निर्माणका कामभन्दा कमाउ धन्दा हावी हुनेछ । निर्वाचन खर्च उठाउन भ्रष्टाचार गरिनेछ । तसर्थ यसतर्फ बेलैमा सबैको ध्यान जान जरुरी छ । कुसुम न्यौपानेमध्यविन्दु११, नवलपरासी"
न लाज न विस्मात्,"अधिकांश दलबदलुको विषयमा टिप्पणी गर्दा नेपालको पछिल्लो राजनीतिमा दल अदलबदल गर्ने नराम्रो माहोल नै बनिसकेको छ । दल अदलबदल गरेर आफ्नो अभिष्ट पूरा गर्ने व्यक्तिको बानी र त्यसलाई मलजल गर्दै आफूतिर तान्ने दलीय चिन्तन मौलाउँदा दल फेर्ने संस्कृति नै बन्दै यो शैलीले प्रतिष्ठा नै आर्जिने हो कि भन्नेतिर सबैको ध्यान खिच्न थालेको छ । राजनीतिमा विचार र दृष्टिकोणमा मतभेद जनाई यदाकदा दल परिवर्तन गर्नु सामान्य कुरा हुन् । मानवीय गुण र स्वभावले वा परिस्थितिवश कतिपय अवस्थामा मानिस विचार र भावनामा बहकिन्छ र दल अदलबदल गर्छ । तर अन्य प्रदेशका तुलनामा २ नं प्रदेश सबैभन्दा दलबदलुको चपेटामा छ । हिजोसम्म कडा रूपमा पार्टीको निष्ठा र अनुशासनमा बसेको नेता आज उज्यालो हुनु पहिल्यै अर्को दलमा जोडिन पुग्छ । महिना पन्ध्र दिनपछि ऊ अर्को दलको माथिल्लो ओहदामै पुग्छ । त्यसको केही महिनामा पार्टी अध्यक्ष वा महामन्त्री बनिसकेको हुन्छ । पहिलेपहिले यस खाले विचारविहीन तवरले निकृष्ट स्वार्थ लिएर दलैपिच्छे चहार्ने मान्छेलाई चैते भनेर गिज्याइने रहेछ । यस्तो अप्रिय शब्द सुन्नुपर्ने र पुराना कार्यकर्ताबाट चैतेका नामबाट हेलत्व हुनुपर्ने भएकैले एकपटक लागेको पार्टी परित्याग गरी सानातिना कारणले कोही दल परिवर्तन गरिहाल्दैनन् । अहिले एउटा पार्टीको टिकट लियो र जित्यो अनि अर्को चुनावसम्ममा आफ्नो पक्षमा कार्यकर्ता मतदाता भएको बुझिए त्यही दलबाट उठ्यो, अन्यथा पुरानो पार्टीलाई वाइवाइ गरी नयाँमा प्रवेश गर्यो, खेल खत्तम । न नयाँ दल प्रवेश गर्दा लाज न पुरानो दल छोडेकोमा विस्मात् र हीनताबोध । न गाउँको विकासको चिन्ता न कार्यकर्ता रिसाउलान् र भोट नदेलान् भन्ने भय । न दलप्रति अपनत्व न जनताप्रति सहानुभूति न माया । भाडा लगाउने भाडाका घर भए दलहरू र दल चहार्ने नेताहरू भाडावाला । इच्छा लागुन्जेल पुरानो भाडाको घरमा, इच्छा नलागे खल्तीमा खामा भए त्यस्ता रित्ता घर छ्यासछ्यास्ती । श्यामसुन्दर कुइँकेलहाँडीगाउँ, काठमाडौं"
राज्यद्वारा नै आरक्षणको दुरुपयोग,"अन्त्यमा,जुन समुदाय धेरै विभेदित र बहिष्कृत हो, त्यो समुदायलाई धेरै आरक्षित सिट दिनुपर्ने । तर यो विधेयकले त आरक्षणको मर्म, सिद्धान्त र विधि विपरीत गएर संविधानले कल्पना गरेजस्तो समानुपातिक समावेशिता होइन, बरु बहिष्करणलाई झन् दिगो बनाउँदै लैजाने र कर्मचारीतन्त्रको स्वरूपमा खासै परिवर्तन नल्याउने देखिन्छ । अहिले मुुलुुक प्रदेश र केन्द्रको चुुनावमा होमिएको छ । पार्टीहरू तालमेल, गठबन्धन तथा प्रचारबाजीमा ब्यस्त छन् । यस्तो परिस्थितिमा यो मस्यौदा विधेयक ल्याइएको छ । यस्तो अवस्थामा आरक्षणमा त्यति गहन बहस हुने छाँटकाँट त देखिँदैन । आरक्षणका मुद्दाहरूलाई विज्ञ तथा नागरिक समाजले सार्वजनिक बहसमा ल्याउन जरुरी छ । शासक वर्गले जस्तोसुकै अन्यायपूर्ण नियमकानुन बनाए, त्यही लागू हुने हिजोदेखि चलिआएको खेलको नियम परिवर्तन गर्न जरुरी छ ।डा सुनाम युनाइटेड नेसन्स युनिभर्सिटी, टोकियोमा अनुसन्धानरत छन् ।  _"
लोकतन्त्रको प्रदूषित वायुमण्डल,"लोकतन्त्र आफैमा अमूर्त शब्द होइन । यसको सैद्धान्तिक व्याख्या लामो र सूत्रबद्ध हुनसक्छ । तर यसको सरल र सार्वभौमिक मूल्य भनेकै लोकतान्त्रिक मुलुकमा जनता बलिया हुन्छन् । तिनैलाई केन्द्रमा राखेर सबै नीति बनाइन्छन् र जनतालाई शक्तिशाली बनाउन राज्यले विधि र व्यवस्थाको कार्यान्वयन गर्छ । हामीले ल्याएको लोकतन्त्रमा के यस्तै भइरहेको छ त ? २०६२६३ को दोस्रो जनआन्दोलनपछिका राजनीतिक परिदृश्यहरू हेरौं । के जनता बलिया बन्दै गएका छन् ? के जनतालाई केन्द्रमा राखेर राजनीति गरिएको छ ? के जनतालाई हेरेर विधि, व्यवस्था र प्रणालीको निर्माण गरिएको छ ?राजतन्त्रमा खुम्चिएका, आत्तिएका, छट्पटाएका र गुम्सिएका धेरै राजनीतिक दलहरू लोकतन्त्र आएपछि शक्तिसम्पन्न भए । त्यसलाई जनताको जित वा जनताको शक्तिका रूपमा अथ्र्याइयो । त्यसपछिका ११ वर्षमा जनताले आफ्नो मतद्वारा दलीय प्रणाली भित्रका धेरैलाई क्रमश: शक्तिशाली बनाइदिए । बदलामा जनताले के पाए ? गणतन्त्र र संघीयताको घोषणा, एकथान प्रश्नवाचक संविधान । खुम्चिएका र खुलेर बोल्न नसक्ने जनता बोल्न सक्ने त भए, तर लोकतन्त्रको वायुमण्डल यसरी प्रदूषित पारियो कि जनताको बोलीबाट पहिलेजस्तो प्रतिध्वनि निस्कन सकेन । जनताको बोली राजनीतिको प्रदूषित वायुमण्डलभित्रै हरायो । जनता बोल्न र सुन्न स्वतन्त्र भए । तर त्यसपछि केही भएन । किनकि जनताका प्रतिनिधिहरूले के सुन्ने र के नसुन्ने भनेर आफै निर्धारक भए । उनीहरू के बोल्ने के नबोल्ने भन्नेमा चाहिँ हदैसम्म स्वतन्त्र भए ।इमान र नैतिक मूल्य हराएको राजनीतिले हामीले ल्याएको लोकतन्त्रलाई झ्वाप्पै छोप्यो । फलत: बोल्दा विचार पुर्याउनुपर्ने, संकोच र धक मान्नुपर्ने परिस्थितिबाट गुज्रिएका नेताहरू यति धेरै बोल्ने भए कि उनीहरूलाई आफूले के बोले भन्ने हेक्का नै हुनछाड्यो । व्यक्ति केन्द्रित स्वार्थ र लिप्साका कारण उनीहरूले आफ्नो बोली र वाचा फेरिरहे । अनि बोल्न र सुन्न स्वतन्त्र तर विश्लेषण गर्न कमजोर जनता सधैं राजनीतिको प्रदूषित वायुमण्डलमा बाँच्न विवश भए । के हामीले स्थापना गर्न खोजेको लोकतन्त्रको आदर्श चरित्र यस्तै थियो ?लोकतन्त्रमा राजनीतिक दलहरूमात्रै यति बलिया भए, उनीहरू कसैको प्रश्न सुन्नै नपर्ने, कसैलाई उत्तर पनि दिनै नपर्ने भए । जनता यति निरीह भए, उनीहरू प्रश्न गर्न सक्ने तर उत्तरको प्रतीक्षा गर्न नपाउने भए । कित उत्तर नै नपाउने र पाए पनि गोलमटोल उत्तरमा चित्त बुझाउन बाध्य भए । दलका भुइँ कार्यकर्ताहरू यति जुम्सा भए, उनीहरू राजनीतिको केन्द्रमा स्थापित एकाध नेताबाट आएका जस्तासुकै स्वेच्छाचारी निर्देशन र आदेश पालना गर्न विवश भए । कार्यकर्ता छन्, तर तिनमा आफ्नो विचार र विवेक छैन । कार्यकर्ताहरू केन्द्रको फरमान मान्छन्, फूलमाला बोकेर जसको घाँटीमा पहिर्याउनुपर्ने हो, त्यतै पहिर्याउँछन् । जे नारा घोकाइन्छ, त्यही रट्छन् । कार्यकर्ता र जिल्लास्तरीय नेतासँग प्रश्न सोध्ने न हैसियत छ, नत ल्याकत नै । दलियतन्त्रको जालोमा उनीहरू फिट भइसकेका छन् । लोकतन्त्रमा दलहरू मिल्नु, फुट्नु, दल अदलीबदली गर्नु सबै सामान्य चरित्र हुन् । तर अदलीबदलीका नाममा यति धेरै कुदाकुद भयो कि सामान्य जन सधैं अलमलमा परिरहे । न मिल्नुका कारण स्पष्ट छन्, नत फुट्नुका कारण, न दल बदल्नुका कुनै खासियत नै । कपटपूर्ण राजनीति, झुटा वाचा र नैतिकता हराएकाहरू हाम्रो लोकतन्त्रका संवाहक भए । उनीहरूले जे सोच्छन्, त्यही हाम्रो सोच भयो । उनीहरूले जे बोल्छन्, त्यही हाम्रो लोकतन्त्रको ध्वनि भयो । उनीहरूले जे गर्छन्, त्यही हाम्रो लोकतन्त्रको चरित्र भयो । लोकतन्त्रको स्वतन्त्रताले सबै कुरालाई गतिशील बनाइदियो । तर सबैभन्दा गतिशील भने तिनै मान्छेहरू भए, जो शिक्षा र स्वास्थ्यको व्यापारमा छन् । जो मेनपावर र निर्माणको धन्दामा छन् । जो बिचौलियाको आवरणमा आफ्नो आर्थिक हैसियत उकाल्न दत्तचित्त भएर लागेका छन् । जनताको मत पाएका नेताहरू बिचौलियाको भाका बोल्छन् । केही मान्छे लोकतन्त्रभन्दा माथि छन्, जो प्रश्न नसुन्ने र सुनेपछि उत्तर दिनु नपर्ने असीमित शक्ति लिएर बसेका छन् । राजनीतिको सतहमा दलीय हठ, स्वार्थ र कथित अभिष्ट पूरा गर्न गरिएका दर्जनौं राजनीतिक सहमतिका उदाहरण छन् । यसले निरीह लोकतन्त्रलाई गिज्याइरहेको छ । बहुदलीय भनिए पनि र नाम, झण्डा र नारा फरक भए पनि दलहरूबीच फरकपना छैन । उनीहरू आफ्ना स्वार्थमा मिल्छन्, स्वार्थ बाभिँदा जनतामाझ गएर धारेहात गर्छन् । उनीहरू सबै मिलेर लोकमानसिंह कार्कीलाई अख्तियार दुरुपयोग अनुसन्धान आयोगको प्रमुख बनाए । भित्रभित्रै मिलेर प्रधानन्यायाधीश सुशीला कार्कीमाथि महाअभियोग प्रस्ताव संसद्मा दर्ता गरे । खुलेआम अस्थायी शिक्षकलाई सोझै स्थायी बनाउने हिम्मत गरे । डा गोविन्द केसीको अनशनलाई ताक मिल्दा समर्थन गरे ताक नमिल्दा विरोध । सतहमा पक्ष र प्रतिपक्ष देखिन्छन्, तर उनीहरू स्वार्थमा कुम जोड्छन् र बेलाबखत दन्तबझान गर्छन् । हामीले ल्याएको लोकतन्त्रमा मौलाएको दलीयतन्त्र प्रश्नभन्दा माथि छ । यो लोकतन्त्रमा जनता बोल्न र सुन्न त स्वतन्त्र छन्, तर उत्तर पाउने हक उनीहरूलाई छैन । टिकट पाउनकै निम्ति दल बदलिरहेका छोटेमोटेहरू, आफूलाई बलशाली देखाउन भारिभरकम झुट बोलिरहेका र आफ्ना तर्क र योजनाभन्दा पनि सहयात्रीमाथि विषवमन गरेर समय खर्चिरहेका नेताहरूको अनुहारमा के हाम्रो लोकतन्त्रको अनुहार झल्किन्छ ? जनताको आवरणमा असीमित शक्ति भएका नेता र दलीय आवरणमा आफ्नो अभिष्ट पूरा गरिरहेका केही प्रतिबद्ध कार्यकर्ताहरू (जो प्रतिबद्धताबाट आम्दानी गर्छन्) सक्रिय छन् । उनीहरूलाई सत्य र झुटको लक्ष्मणरेखाबारे मतलब छैन । उनीहरू दलीय प्रतिबद्धताबाट आफ्नो गुजारा चलाउंँछन् र धेरथोर सामाजिक रवाफ आर्जन गर्छन् । मूलत: अहिलेको लोकतन्त्र यस्तै जमातका निम्ति सबैभन्दा धेरै फलदायी छ ।हाम्रो लोकतन्त्रको विशेषता जान्न धेरै पर जानै पर्दैन । अपराधयुक्त विगत भएका, नैतिकताको कसीमा जाँच्नै नमिल्ने चरित्र भएका बाहुबलीहरूलाई दलहरूले रातो कार्पेट ओछ्याएर चुनावी मैदानमा उतारिरहेका छन् । अनि तिनलाई टिकट दिनुपर्ने कारणबारे दलका निरीह कार्यकर्ता भारिभरकम शब्दसहित जिकिर गर्दै पाखुरा सुक्र्याइरहेका छन् । निष्ठा र इमानसहित राजनीतिमा दशकौंदेखि संघर्ष गरिएकाहरू भन्दा तिकडम, बल र अनेकन हर्कतद्वारा आर्थिक रूपमा सम्पन्न बनेकाहरू दलको रोजाइमा परेका छन् । पैसा नै राजनीतिको केन्द्र भएको लोकतान्त्रिक व्यवस्थाबाट न धेरै अपेक्षा गर्न सकिन्छ, नत त्यसबाट भनिए जस्तो परिवर्तन सम्भव हुन्छ ।सामाजिक सञ्जालमा भेटिने एउटा लघुकथा छ । भेडाको एउटा जमातमा आएर एकजना नेताजी भन्छ, जाडो आउनै लाग्यो । म तपाईहरू सबैलाई पुग्ने एकएकवटा कम्बल उपहार दिन्छु । सबै भेडामा खुसी छाउंँछ । साना भेडाहरूले उक्त कुरा आफ्नो आमालाई सुनाउंँछन् । आमाले गम्भीर हुँदै भन्छिन्, नेताले कम्बल त दिन्छन्, तर कम्बलचाहिँ केबाट बनाउँछन् ? हाम्रै रौं काढेर कम्बल बनाउने हो । आमाको कुरा सुनेर उनीहरूको खुसी असिनाजस्तो विलाइजान्छ । हाम्रो लोकतन्त्रमा भेडा र कम्बलको यो कथा प्रत्येक दिन अनुदित भइरहेको छ ।"
फोहोर सफा गर्ने बानी गरौं,"जता हेर्यो उतै नजरमा, राम प्यारा छन् भन्ने एउटा भक्ति गजल छ । त्यो गाउँदा म सम्झिन्छु, नेपालमा जता हेर्यो, उतै फोहोर सारा छन् । म अचम्ममा पर्छु, किन मैलेमात्रै नेपालको सौन्दर्य देख्न सक्दिन, वर्णन गर्न सक्दिन ? सायद मेरो आँखा नै फोहोरी हो कि ?केही हप्ताअघि नेसनल जोग्राफीमा नेपालका अति सुन्दर घुम्नैपर्ने दस ठाउँको फोटो आयो । सबै खुुसी भए, तर त्यो बेला म सम्झिरहेको थिएँ थापाथलीको पुलमा हिँड्दा गनाउने वागमती, विभिन्न ठूलठूला बसपार्कमा फ्याँकिएका कागज र फोहोरका थुप्रा जो वर्षातसँगै हिलोमा परिणत हुन्छन् । त्यो बेला म सम्झिरहेको थिएँ भक्तपुर र ललितपुरका विभिन्न ठाउँमा थुप्रिएका फोहोर ।लोन्ली प्लानेटले २०१७ सालमा घुम्नुपर्ने देशहरूमध्ये नेपाललाई पनि राखेको देखेर सबै खुसी नै भयौँ होला, पर्यटकहरूको घुइँचो बढनेछ भनेर । यसै बीचमा रारामा आन्तरिक पर्यटकहरू गएर त्यहाँको सौन्दर्य अवलोकन गरेको समाचार सुनेर पनि खुसी भयौँ । तराईका मन्दिरहरूको दर्शन गरेर त्यहाँको प्रसाद लगाएर फोटो खिच्नेहरूको भिड हेर्दा नेपाल त कति आधुनिक देश रहेछ भनेर गुन्न करै लाग्छ । फेवाताल र राराको अगाडि सेल्फी खिचेर माछापुच्छ्ेरको फोटो खिचेर फेसबुकमा राख्दा हामी आहा नेपाल त स्वीट्जरल्यान्ड जस्तै छ पनि भन्छौं । तर यी सबै ठाउँमा फोहोर फैलिरहेको किन बिर्सने ? हामी सबै भन्छौं, नेपाल राम्रो छ, हिमाल राम्रो छ । तर त्यो सुन्दरताको वरिपरि मानिसले थुपारेको फोहोरलाई चाहिँ वास्तै गर्दैनौं । पशुपतिनाथ परिसरको हालत पनि यस्तै छ । डोटीको शैलेश्वरी जाँदा होस् वा मनकामना जाँदा बाटोमा फोहोरका डंगुर फ्याँकेको हुन्छ । तर आध्यात्मिकताको नशाले गर्दा त्यो फोहोरले नेपालीलाई त पटक्कै छुँदैन । तर लोन्ली प्लानेट पढेर कोही पर्यटक यी तीर्थस्थलमा गए भने तिनले के विचार गर्लान् त ? के नेपालीहरूलाई फोहोरी हुने रोग नै लागेको छ त ? यसो हँुदो हो त ५ तारे होटल, निजी स्कुलहरू पनि त फोहोर नै हुनुपर्ने हो । सैनिक र प्रहरीका गुल्म पनि फोहोर नै हुनुपर्ने हो, ठूलठूला व्यापारीका घरहरू पनि फोहोर नै हुनुपर्ने हो । तर यी सबै ठाउँ सफा छन् । तर सरकारी कार्यालय, शौचालय, मैदानचाहिँ किन फोहोर भएका होलान् ? कुनै पनि सरकारी कार्यालयमा जाँदा सचिव, सहसचिवको कोठा कुन हो भनेर सोध्नुपर्छ । तर शौचालय कहाँ छ भनेर त सोध्नै पर्दैन । किनभने शौचालयबाट आएको बास्नाले स्वत: देखाउँछ, बाटो शौचालयको । यदि नेसनल जोग्राफीले यस्ता ठाउँहरूलाई फोटो खिचेर देखायो भने ?कोही व्यक्ति जतिसुकै राम्रो भए पनि, ग्रीक देवताको जस्तो अनुहार भए पनि, यदि उसको जीउभरि मयल छ, नाकबाट सिँगान बग्छ, पसिनाले शरीर गन्हाएको छ, मुख गन्हाएको छ, आँखामा किचर परेका छन् भने उसको नजिक को जान चाहला र ? वा जतिसुकै सुन्दर रेशमी वस्तुको लुगा वा सुनको धागोले बनाएको लुगा लगाए पनि उनको शरीरमा हिलो छ्यापिएको छ भने ऊसंग को पो साथी बनोस् भन्ने चाहला र ? नेपाल पनि सुन्दर व्यक्तिजस्तै छ, तर फोहोर, हिलो र गन्धले कुरूप बन्दैछ । नेपालको सौन्दर्यको वर्णन पढेर यदि कुनै विदेशी साथीले आफू नेपाल आउन लागेको खबर इमेलबाट पठायो भने तपाई के भन्नुहोला उनलाई ? म त भन्नेछु, नेपालका डाँडाकाँडा, हिमाल त सुन्दर छन् । मानिसहरू पनि आतिथ्यप्रेमी छन्, तर तिमी नेपाल आउँदा फोहोर सहन सक्ने, प्रकृतिलाई हामीले नष्ट गरेको संस्कृति हेर्न र सहन सक्ने शक्ति भएमात्र आऊ । होइन भने टाढा बसेर टिभी र युट्युव, किताब र पत्रिकामा नै नेपालको सौन्दर्य हेरेर आनन्द लेऊ । यहाँ आएपछि तिम्रो मन यहाँको फोहोरी मानिसको विवेकहीनता, जताततै थुक्ने, जताततै रछ्यान बनाउने प्रवृत्तिले दिक्क भएर भाग्न खोज्छौ भने त तिम्रो त्यति धेरै पैसा र समय नष्ट हुनेछ । नेपालीहरू नै जताततै थुक्छन् । नदीनाला फोहोर पारेका छन् । सडक, मन्दिर, पाटीपौवा सबै दुर्गन्धित बनाएका छन्, शौचालय बनाए पनि त्यसको व्यवस्थापन गर्न जानेका छैनन् । प्लाष्टिकको पोकोले देवस्थल ढपक्क लागिसक्यो ।त्यसैले मानव सिर्जित यस्ता फोहोरबाट नेपाललाई बचाउनसके मात्र विदेशी मित्रहरूले हाम्रो मुलुकको सौन्दर्यको रसास्वादन गर्न सक्छन् । यस्तै गरेर नेपाल फोहोर छ भन्ने सन्देश गयो भने पर्यटकहरू आउन छाड्नेछन् र हाम्रो पर्यटन उद्योग धराशायी बन्नेछ । यसर्थ हामी सबैले आफ्नो वरिपरिका मानव सिर्जित फोहोर व्यवस्थापनमा ध्यान दिऔं । नेपाली सभ्यताको परिचय दिऔं । र संसारभरि नै नेपाली सफा जाति भन्ने चिनारी स्थापित गरौं ।"
इमानदार नेतृत्व आवश्यक,"गणतान्त्रिक संविधान घोषणापछिको पहिलो आमनिर्वाचनमा नेपाल होमिएको छ । यो चुनाव फगत कुनै राजनीतिक दललाई सत्तामा स्थापित गराउन या सरकार निर्माणमा मात्रै सीमित हुने छैन । यो आमनिर्वाचन भविष्यका लागि मार्गदर्शन बन्नसके मुलुक र जनताको हितमा यो कारगर सावित हुनसक्छ । संसदीय होस् या प्रत्यक्ष निर्वाचित कार्यकारी, कुनै पनि लोकतान्त्रिक पद्धतिको औचित्य या सफलता जननिर्वाचित प्रतिनिधि र सरकारमा रहेकाहरूको सक्षमता र इमानदारीमा निहित हुन्छ ।संसदीय व्यवस्था भएका बेलायत, सिंगापुर आदिले सक्षम राजनेताको नेतृत्वमा सुशासनको माध्यमद्वारा मुलुकमा स्थिरता कायम गर्दै समृद्धि हासिल गर्नसकेका हुन् । संसदीय व्यवस्थाको जननी मानिने बेलायतका सांसद, मन्त्री या प्रधानमन्त्री लगायतले प्रदर्शन गर्ने गरेको उच्च नैतिकता र सिंगापुरमा कायम गरिएको सुशासन र अनुशासनको सबैतिर प्रशंसा हुने गर्छ । अष्ट्रेलिया, क्यानाडा, डेनमार्क, नेदरल्यान्ड अदि मुलुकमा अपनाइएको लोककल्याणकारी राज्य व्यवस्थाका कारण पनि ती देशमा स्थिरता कायम हुनसकेको हो ।संसदीय लोकतान्त्रिक व्यवस्थामा सहिष्णुता अपरिहार्य छ । आमनिर्वाचन पश्चात पनि सत्तापक्ष र विपक्षबीच महत्त्वपूर्ण राष्ट्रिय स्वार्थका सवालमा एकता कायम गर्न पनि चुनाव स्वस्थ प्रतिस्पर्धात्मक र स्वच्छ हुनुपर्छ । तर्क र प्रमाणको आधारमा आलोचना गर्नभन्दा कपोलकल्पित र झुटा आरोप, लान्छना र चरित्रहत्यामा उत्रिनुहुन्न । आफ्ना सकारात्मक पक्षको उजागर गर्नुभन्दा विपक्षीको आलोचनामा मात्रै उत्रिने प्रवृत्तिले जनताका जायज सवाल ओझेलमा पर्न सक्छन् । नेतृत्वले हेक्का राख्नुपर्छ । चुनावमा शारीरिक आक्रमण या प्रत्याक्रमणले मात्रै होइन, मौखिक एवं लिखित प्रस्तुतिले पनि दीर्घकालसम्म नमेटिने घाउ छोड्न सक्छ । आखिर बहुमतीय सरकार गठन भए पनि राष्ट्रिय सवालमा विपक्षीलाई समेत विश्वासमा नलिई धरै छैन ।अहिले दलहरूले मत माग्ने क्रममा असम्भव हुने प्रतिबद्धता प्रकट गर्दैमा या नारा दिँंदैमा जनताले विश्वास गरिहाल्छन् भन्ने सोच्नु ब्यर्थ छ । विगतमा सत्तासिन रहँंदा खासै उपलब्धि हासिल गर्न नसक्ने अनि चुनाव प्रचारको दौरानमा गुड्डी हांँक्दै आकाशपाताल जोड्ने कुराले तात्त्विक असर पर्दैन । भित्ताहरू रंग्याउने प्रवृत्तिमा कमी आए पनि सार्वजनिक सडक जाम गर्ने भड्किलो र अनुत्पादक क्षेत्रमा हुने खर्चले आर्थिक गतिविधि बढे पनि त्यसले मुद्रास्फिति र महंँगी बढाउंँछ, गलत प्रवृत्ति झन्झन् मौलाउँदै जान्छ । त्यति मात्रै होइन, पेट्रोलियम पदार्थबाट चल्ने सवारी साधनबाट वातावरण प्रदूषित हुने गर्छ ।कुनै पनि राजनीतिक व्यवस्था आफैंमा साध्य हुनसक्दैन । साध्य त मुलुकको सर्वतोमुखी विकास र जनताको समृद्धि र कल्याण हो । तर दुर्भाग्यको कुरा हामीले राजनीतिक पद्धति स्थापनाका लागि दीर्घकालसम्म ठूलो मूल्य चुकाउनुपर्यो । हाम्रो राजनीतिक परिवर्तन जनताका लागि अत्यन्तै महंँगो सिद्ध भएको छ । वर्तमान संवैधानिक व्यवस्थाका लागि पनि जनताले सानो मूल्य चुकाएका छैनन् । राजनीतिक व्यवस्थाको स्थापना गर्ने क्रममा पैदा हुने मतभिन्नताले हिंसात्मक युद्धको स्थितिसमेत पैदा हुने गरेको छ । देश गृहयुद्धको चपेटामा पँस्ने गरेको छ । परोक्ष या अपरोक्ष शक्तिशाली वैदेशिक हस्तक्षेपको सिकार बनेका उदाहरण पनि छन् । वास्तवमा अफ्रिका लगायतका कैयौं देशमा राजनीतिमा हावी भएको जातिवाद, नश्लवादले अपरिमित प्राकृतिक स्रोतसाधनका बाबजुद पनि मुलुक गृहयुद्धको चपेटामा फँसेका छन् । उत्पादनशील जमिनको बाबजुद पनि भोकमरीले जनता अकालमा मरिरहेका छन् । नेपाल पनि धन्नैधन्नै अन्त्यहीन गृहयुद्धको चपेटामा पँसिसकेको थियो । अपेक्षा गरौं, त्यो भयावह परिणति भोग्नुपर्ने नियतिबाट नेपाल जोगिएको छ । संविधान घोषणा र सबै तहको निर्वाचनपश्चात् अपेक्षा गरौं, यसको पूर्ण कार्यान्वयन हुनेछ । उपयुक्त ऐन, कानुन, नीति, नियम र असल नियतबाट यो सम्भव छ ।केही राजनीतिक दलले दुई तिहाइ सिट हासिल गरी मुलुकलाई प्रत्यक्ष कार्यकारी शासन पद्धति अंँगाल्ने उद्घोष गरेका छन् । त्यो पद्धति बढी प्रगतिशील हुनसक्छ । जगजाहेर छ, संसदीय व्यवस्थाका नकारात्मक पक्ष नेपालमा उजागर भएकै हुन् । नेपालको संसदीय व्यवस्थामा प्रतीत भएका विभिन्न विकृतिमा सरकार अस्थिर भइरहनु, स्थायी सरकार मानिने कार्यपालिका, व्यवस्थापिका अनि न्यायपालिकामा मौलाएका दलगत ताबेदारी अनि भ्रष्टाचार नै मुख्य हुन् । निजीकरण या उदारीकरणका कारणले वृद्धि भएका आर्थिक गतिविधिलाई सगर्व उपलब्धि ठान्नु, तर तिनकै जगमा भ्रष्टाचार, कमिसनतन्त्र, कालोबजारी, तस्करी, घुसखोरी, नाफाखोर आदि प्रवृत्ति राजनीतिक संरक्षणको आडमा मौलाउंँदै जानु नै मुलुकका निम्ति अभिशाप हो ।सार्वजनिक संस्थानहरू नियतवश नै धराशायी बन्न पुगेका हुन् । शिक्षा र स्वास्थ्यजस्ता महत्त्वपूर्ण सवालमा नियतवश नै राज्यलाई कमजोर बनाउन थालियो । राजस्वमाराहरू र भ्रष्टाचारीहरूको मिलेमतोमा अर्बौं ठग्नेहरू राजनीतिक दलका नेताहरूमात्रै होइन, न्यायमूर्तिहरूबाट समेत संरक्षित हुनसक्छन् । देशमा उत्पादनमा वृद्धि नहुने, निर्यात घटिरहने तर व्यक्तिहरूको सम्पत्ति अस्वाभाविक रूपमा वृद्धि हुनुका पछाडि वैदेशिक रोजगारी बाहेकका अन्य स्रोत कमिसन, भ्रष्टाचार या राजस्व ठगी बाहेक अरू के हुनसक्छ ? राज्यको अकर्मण्यताका कारणले स्वदेश भित्रका अनगिन्ती विकल्पको बाबजुद या निरुपाय भई विदेशिएका लाखौं नागरिकले दु:खसाथ आर्जित गरी पठाएको रेमिटेन्सको रकमले यो देशका नेता, व्यापारी, पेसावालाहरूदेखि लगानीकर्ता या सञ्चालकहरू पालिएका छन्, मोटाएका छन् । तिनै दु:खी नेपालीले पठाएको रकमलाई विभिन्न शीर्षकमा तानेर यहाँका बैंकरहरू नाफा कमाउनसकेका रहेछन् ।अब जनताको समृद्धि एकमात्रै एजेन्डा बन्नुपर्छ । जनताको ध्यान अन्यत्र मोड्न सरकारले झुटा र कपोलकल्पित नारा दिने गर्छन्, जुन बाघ आयो, बाघ आयोको कथामा चरितार्थ नहोस् भन्ने कामना हो । विगतमा जस्तो आफ्नो कमजोरी लुकाउन शिशु प्रजातन्त्र, संक्रमणकाल, वैदेशिक हस्तक्षेप र लोकतन्त्रको सुरक्षाको रट लगाए पनि जनताले किमार्थ विश्वास गर्ने छैनन् । लोकतन्त्रको स्थिरता समृद्धि र सामाजिक न्यायमा निहित छ । त्यसैले जित जुन दलको भए पनि तिनीहरूमध्ये धेरैजसो विगतमा जिम्मेवारीमा पुगेकै हुनेछन् । तसर्थ तिनीहरूले विगतको कामप्रति आत्मसमीक्षा गर्दै आगतमा जिम्मेवार र उत्तरदायी भई कर्तव्य निर्वाह गरुन् भन्ने अपेक्षासम्म गर्न सकिन्छ ।"
टक्कर पूर्व र बहालवाला राज्यमन्त्रीको,"रोचक संयोगकेन्द्रीय संसद्मा ठकुरी समुदायको नेतृत्व पञ्चायतदेखि नै टुटेको छैन हरेक चुनावमा फरक दलको जित, संसद्मा कोही दोहोरिएनन्दुवै उम्मेदवार पूर्वसभासद, दुवैसँग राज्यमन्त्री को अनुभवदुवैका एजेन्डा स्वास्थ्य, शिक्षा र रोजगार"
खड्कालाई वाम गठबन्धनको चुनौती,"सुर्खेत कांग्रेस नेता एवं पूर्वगृहमन्त्री पूर्णबहादुर खडका ०४८ यताका सबै संसदमा पुग्ने थोरै राजनीतिज्ञमध्येमा पर्छन् । सुर्खेत १ बाट उनले अहिलेसम्म चुनाव हार्नुपरेको छैन । ०६४ को संविधानसभा सदस्यमा समानुपातिक छानिएबाहेक उनी उक्त क्षेत्रबाट प्रत्यक्ष निर्वाचित हुँदै आएका छन् । यसपटक भने एमालेमाओवादीबीचको वाम गठबन्धन उनका लागि चुनौती बनेको छ । दोस्रो चरणमा मंसिर २१ मा हुने प्रतिनिधिसभा निर्वाचनका लागि उनले बिहीबार सुर्खेत १ बाट पाँचौंपटक उम्मेदवारी दर्ता गराए । कांग्रेसको उम्मेदवार छनोट समितिमा रहेका उनी काठमाडौं थिए । त्यसैले वारेसमार्फत मनोनयन दर्ता भयो । अरूजस्तो हेलिकोप्टर लिएर मनोनयन गर्न जाने प्रवृत्तिको म विरोधी हुँ, खडकाले कान्तिपुरसित भने, यसअघि पनि वारेस पठाएर मनोनयन गराएको थिएँ ।कांग्रेस र वाम गठबन्धनले छुट्टाछुट्टै र्याली निकालेर तामझामपूर्ण रूपमा उम्मेदवारी दर्ता गराइरहँदा कांग्रेस कार्यकर्ताले त्यो जुलुसमा नेता खडकालाई पनि हेर्न चाहेका थिए । तर, उनले राजधानी बसेरै सबैभन्दा अन्तिममा उम्मेदवारी दर्ता गराए । क्षेत्र १ मा सिम्ता र चिंगाड गाउँपालिका, भेरीगंगा, लेकबेसी र गुर्भाकोट नगरपालिका पर्छन् । भर्खरै सम्पन्न स्थानीय तह निर्वाचनमा तीमध्ये लेखबेसी र सिम्तामा एमाले तथा अरू तीन तह कांग्रेसले जितेको थियो । तर, एमाले र माओवादी केन्द्रले प्राप्त गरेको मत संख्या कांग्रेसको भन्दा ६ हजार २ सय १३ ले बढी छ । त्यस हिसाबले खडकालाई छैटौंपटक संसद् सदस्य हुनबाट रोक्ने वाम गठबन्धनको दाबी छ । स्थानीय तहमा प्राप्त मतका आधारमा यसपटक सहजै चुनाव जित्ने स्थिति बनेको छ, खडकाविरुद्ध उम्मेदवारी दर्ता गराएका एमाले जिल्ला अध्यक्ष ध्रुवकुमार शाहीले भने, जनताको चाहना पनि वाम गठबन्धनले जितोस् भन्ने छ । यसपटक खडकालाई रोकेर आफूले संसद् यात्रा थाल्ने उनी बताउँछन् । शाही जति ढुक्क छन्, त्यत्तिकै मनोबलका साथ खडका पनि एमालेमाओवादी गठबन्धनकै कारण आफ्नो संसद् यात्रा नरोकिने दाबी गर्छन् । मैले चुनाव जितेर कहिल्यै जनताको शिर झुक्ने काम गरेको छैन, उनले भने, म चुनाव जित्ने आत्मविश्वासका साथ अघि बढेको छु । जनताले चाहेकाले गठबन्धनले मलाई रोक्लाजस्तो लागेको छैन । खडका ०४८, ०५१, ०५६ र ०७० मा निर्वाचित सांसद हुन् । ०६४ को पहिलो संविधानसभामा उनी समानुपातिक सभासद भएका थिए । प्रजातन्त्र पुन:स्थापनापछि अविच्छिन्न संसदमा पुग्ने प्रधानमन्त्री शेरबहादुर देउवा, रामचन्द्र पौडेल, विजयकुमार गच्छदार, रामजनम चौधरी र सुवासचन्द्र नेम्वाङपछि खडकाकै नाम आउँछ । उनी आठपटक मन्त्री भइसकेका छन् । गत संविधानसभा निर्वाचनमा सुर्खेतका ३ वटै निर्वाचन क्षेत्र कांग्रेसले जितेको थियो । दुई क्षेत्रमा खुम्चिएको सुर्खेतमा यसपटक कांग्रेसले क्षेत्र १ मा खडका र २ मा निवर्तमान सांसद हृदयराम थानीलाई उम्मेदवार बनाएको छ । थानी पाँचौंपटक सुर्खेत २ को चुनाव लडदै छन् । उनलाई एमालेका नवराज रावतले चुनौती दिँदै छन् । एमाले प्रदेश कमिटी सदस्य रहेका रावत पनि ०५१ यताका चार निर्वाचनका निरन्तर प्रत्याशी हुन् । तर, अहिलेसम्म एकपटक पनि जित्न सकेका छैनन् । यसपटक भने वाम गठबन्धनको बलमा सहज जित हासिल गर्ने उनले दाबी गरे । अघिल्लोपटक थानीका निकटतम प्रतिद्वन्द्वी एमाले नेता यामलाल कडेल यसपटक भने मुख्यमन्त्रीको दाबीसहित क्षेत्र २ प्रदेश क्षेत्र क बाट उम्मेदवार छन् । उनी एमाले पोलिटब्युरो सदस्य तथा प्रदेशका सहइन्चार्ज हुन् । कडेललाई कांग्रेस जिल्ला सभापति कमलराज रेग्मीले चुनौती दिँदै छन् । क्षेत्र २ को प्रदेश ख मा सञ्चार राज्यमन्त्री तप्तबहादुर विष्टसँग वाम गठबन्धनका तर्फबाट माओवादीका पूर्वविद्यार्थी नेता विन्दमान विष्ट प्रतिस्पर्धा गर्दै छन् । सुर्खेतमा २ लाख ४ हजार ५ सय ७७ मतदाता छन् । तीमध्ये क्षेत्र १ मा १ लाख १५ हजार ६ सय ३७ तथा क्षेत्र २ मा १ लाख २ हजार ९ सय ४० मतदाता छन् । ०७० को संविधानसभा निर्वाचनमा तीनवटै क्षेत्र जितेको कांग्रेसले हालै सम्पन्न स्थानीय तह निर्वाचनमा ९ मध्ये ६ तह जितेर वर्चस्व कायम गर्यो । स्थानीय तह निर्वाचनमा कांग्रेसले ५४ हजार ८ सय ६८ मत पाएको थियो । त्यस्तै, एमालेले ५२ हजार ७ सय ८७ र माओवादी केन्द्रले १८ हजार ९ सय ८३ मत प्राप्त गरेका थिए । एमाले र माओवादीको मत जोडदा कांग्रेसभन्दा वाम गठबन्धन १६ हजार ८ सय ३२ मतले अगाडि देखिन्छ । क्षेत्र २ का कांग्रेस उम्मेदवार हृदयराम थानी पार्टीले जिल्लाको विकासमा योगदान गरेकाले वाम गठबन्धनले आफूलाई फरक नपार्ने बताउँछन् । एमाले उम्मेदवार नवराज रावत भने वाम गठबन्धन मजबुत रहेकाले आफ्नो जित सुनिश्चित रहेको दाबी गर्छन् । फरकफरक बाटामा थानी र कडेलविद्यार्थीकालदेखि राजनीतिक प्रतिस्पर्धी रहेका थानी र कडेलको चुनावी दौड यो चुनावदेखि फेरिएको छ । ०४१ मा राजधानीको शंकरदेव क्याम्पसको स्वतन्त्र विद्यार्थी युनियनको निर्वाचनमा नेविसंघबाट थानी र अनेरास्ववियुबाट कडेल पहिलोपटक आमनेसामने भएका थिए । त्यसयता ०७० को संविधानसभा निर्वाचनसम्म उनीहरू चुनावी प्रतिस्पर्धामा रहँदै आएका थिए । थानी सुर्खेत २ बाट प्रतिनिधिसभा सदस्य लडदै छन् भने कडेलले प्रदेश ६ को मुख्यमन्त्रीको दाबेदारीसहित सुर्खेत २ (क) बाट उम्मेदवारी दिएका छन् । त्यसैले यी दुई स्थायी प्रतिस्पर्धीको तीन दशकदेखिको चुनावी भिडन्तको शृंखला यसपटकलाई टुटेको छ । विद्यार्थी राजनीतिपछि उनीहरूको पहिलो चुनावी भेट ०५१ को मध्यावधि निर्वाचनमा भएको हो । शंकरदेवको स्ववियु सभापतिमा कडेललाई हराएका थानी प्रतिनिधिसभा सदस्यमा भने उनैबाट पराजित भए । त्यसको बदला थानीले ०५६ को प्रतिनिधिसभा निर्वाचनमा लिए । ०६४ को पहिलो संविधानसभा निर्वाचनमा उनीहरू पुन: आमनेसामने भए । अघिल्लो नतिजालाई कडेलले पुन: उल्ट्याउँदै विजयको माला पहिरिए । उनीहरूबीचको प्रतिस्पर्धा त्यत्तिमै रोकिएन । ०७० को संविधानसभा निर्वाचनमा पनि सुर्खेत २ मा थानी र कडेल नै मैदानमा उत्रिए । त्यसबेला थानी विजयी बने । भौगोलिक रूपमा देशकै ठूलो प्रदेश विकास र पूर्वाधारमा भने पछाडि छ, कडेलले भने, त्यसैले मैले प्रदेश रोजेँ । उनलाई चुनौती दिँदै छन्, कांग्रेसका जिल्ला सभापति कमलराज रेग्मीले ।"
मतदाता भेट्न घरमै,"रामेछाप भूकम्पपीडित घर बनाउन व्यस्त रहेपछि उम्मेदवार निर्माणस्थलमै पुगेर भोट माग्न थालेका छन् । दलले ठूला आमसभाको साटो घरदैलो अभियानलाई प्राथमिकता दिएका हुन् । हाम्रो घरमा भोट माग्न उम्मेदवार आइपुगे, गोठगाउँका रामकुमार कार्कीले भने, यसअघि उम्मेदवारको मुखै नदेखी मतदान गरिन्थ्यो, यसपटक नौलो लागेको छ ।प्रचारका क्रममा गोठगाउँ पुगेका कांग्रेसबाट प्रदेशसभा क का उम्मेदवार रत्नबहादुर कार्कीले घर बनाउने थलोमै पुगेर मत मागेका हुन् । पहिलो चरणमा ठूला कार्यक्रमभन्दा पनि मतदाताको मन जित्न दैलोमै पुगेको हुँ, उनले भने, गिट्टी कुटिरहेको, घर बनाइरहेको र धान चुटिरहेको स्थलमा पुगेर मतदातासँग आशीर्वाद मागेको छु । उनले कांग्रेसको एजेन्डा र मतदाताले दर्शाएको मायाका कारण चुनाव जित्नेमा ढुक्क रहेको बताए । वाम गठबन्धनका प्रदेशसभा उम्मेदवार शान्तिप्रसाद पौडेलले उत्तरी रामेछापमा प्रचार अभियान चलाएका छन् । उनले पनि कोणसभा र मतदातासँग भेटघाटलाई प्राथमिकता दिएका छन् । वाम गठबन्धनका कारण पौडेल आफू चुनाव जित्नेमा बढी आशावादी छन् । कांग्रेससँग प्रतिस्पर्धामै आइरहेको क्षेत्र हो, त्यसमाथि माओवादीको भोट थपिएको छ, उनले भने, विगतको मतको तथ्यांक नै जित्ने आधार हो । जिल्लातहका नेतालाई सबै क्षेत्र पुग्न भ्याइनभ्याइ छ । हिलेदेवीको चुनावी कार्यक्रममा रहेका एमाले जिल्ला सचिव एवं प्रदेशसभाका समानुपातिक उम्मेदवार आनन्द श्रेष्ठले भने, मतदाताबीच माहोल तात्न थालेको छ । गठबन्धनले घरदैलोभन्दा पनि वडा केन्द्रमा पुगेर कोणसभा गर्दै आएको छ । गठबन्धनका प्रदेश ख का उम्मेदवार कैलाशप्रसाद ढुंगेल र कांग्रेसका जितबहादुर मगर पनि आफूनै विजयी हुने दाबी गर्छन् । काभ्रेमा पनि घरदैलो काभ्रे प्रतिनिधिसभा र प्रदेशसभा सदस्यका उम्मेदवारले घरदैलो थालेका छन् । कांग्रेसका प्रतिनिधिसभा क्षेत्र २ र सोअन्तर्गतको प्रदेशसभा (क) र (ख) का उम्मेदवारले घरदैलो सुरु गरेका हुन् । वाम गठबन्धन पनि आन्तरिक भेला र प्रशिक्षणमा केन्द्रित छ । हामी प्रचारप्रसारमा होमिइसक्यौं, कांग्रेसको निर्वाचन परिचालन मूल समितिका संयोजक शिवप्रसाद हुमागाईंले भने, कार्यतालिका नै बनाएर निर्वाचन कार्यक्रम लिएर गाउँ पसिसकेका छौं । क्षेत्र १ र सोअन्तगर्तको प्रदेशसभा (क) र (ख) ले भने भकुन्डेमा कार्यकर्ता भेला गरेको छ । लगत्तै निर्वाचन कार्यक्रम बनाएर प्रचारमा निस्कने क्षेत्र १ परिचालन समिति संयोजक दिनेश लामाले जानकारी दिए ।यस्तै स्थानीय तहमा एमाले र माओवादी केन्द्रका कार्यकर्तालाई संयुक्त भेला गराएर प्रशिक्षण गरिरहेको परिचालन कमिटीका संयोजकसमेत रहेका एमाले जिल्ला अध्यक्ष टोकबहादुर वाइबाले जानकारी दिए । सोमबार कुन्ता, कोसीपारि क्षेत्रमा प्रशिक्षण चलाएको गठबन्धनले अर्को साताबाट घरदैलो सुरु गर्ने जनाएको छ । साना दल र केही स्वतन्त्र उम्मेदवारले पनि आन्तरिक तयारी थालेका छन् ।आक्रामक शैलीमा वाम र कांग्रेसओखलढुंगा प्राय: उम्मेदवारको स्वर भास्सिएको छ । तातोपानी साथमै बोकेर दौडिरहेका छन् । अधिकांश स्थानमा सडक पुगेकाले दौडधुपलाई केही सहज भएको छ । विगतमा दुईवटा निर्वाचन क्षेत्र रहेको जिल्ला प्रतिनिधिसभाका लागि एउटै भएपछि उम्मेदवारलाई भ्याइनभ्याइ भएको छ । घरदैलो भ्याउन त गाह्रै छ । तैपनि साबिकका गाविस र अहिलेका वडामा भने पुग्ने योजनाका साथ प्रचार तीव्र पारिएको छ । वाम गठबन्धनका तर्फबाट प्रदेशसभा निर्वाचन क्षेत्र ख का उम्मेदवार मोहनकुमार खड्काले भने, हामी उम्मेदवार एजेन्डा चुनावी सभा, प्रतिबद्धतापत्रलगायतबाट मतदाताकहाँ पुगिरहेका छौं ।यहाँका उम्मेदवारहरूले चुनावी अभियान सुरु गरेको दस दिन बितेको छ । कांग्रेसले जिल्लाको पश्चिमबाट प्रचार अभियान सुरु गरेको छ भने वाम गठबन्धनले पूर्वबाट । चुनावी प्रचारमा कसको उपस्थिति बढी देखाउने भन्ने प्रतिस्पर्धा छ । अर्को दलका कार्यकर्ता आफ्नो पार्टीमा प्रवेश गराउने होडबाजी चलेको छ ।कतिपय स्थानमा विभिन्न दलले आचारसंहितविपरीत उम्मेदवारका तस्बिर अंकित टिसर्ट टोपीसमेत वितरण गरेका छन् । तर हालसम्म मुख्य निर्वाचन अधिकृतको कार्यालयमा उजुरी परेको छैन । निर्वाचन आचारसंहिता अनुगमनसमेत हुन सकेको छैन ।"
जहाँ उम्मेदवार नै पुग्दैनन्,"सोल्टा (कैलाली) सुगम मानिने कैलालीमा दर्जनौं यस्ता दुर्गम गाउँ छन् जहाँ संसदीय चुनावमा मत माग्न उम्मेदवार गाउँ पुगेको धेरैलाई सम्झना छैन । जिल्लाको पहाडी क्षेत्र चुरेमा पर्ने २ दर्जनभन्दा बढी यी गाउँका बासिन्दाले अहिलेसम्म कुनै पनि चुनावमा आफूले मत दिएका उम्मेदवारलाई भेट्न पाएका छैनन् ।पहाडी क्षेत्रमा पर्ने चुरे र मोहन्याल गाउँपालिकाका अधिकांश क्षेत्रमा २०४८ यताका चुनावमा उम्मेदवार मत माग्न पुगेका छैनन् । साबिकका ८ पहाडी गाविस मिलाएर बनेका २ गाउँपालिकामा पर्ने यी क्षेत्रबारे उम्मेदवारहरूलाई जानकारीसमेत छैन । ४२ वर्षको भएँ तर चुनावमा अहिलेसम्म कुनै उम्मेदवार गाउँमा मत माग्न आएको सम्झना छैन, साबिक सुँगरखालका व्यवसायी डम्बरबहादुर साउदले भने, धेरैजसो उम्मेदवारलाइ चुरे क्षेत्रका यी गाउँका विषयमा जानकारीसमेत छैन । पञ्चायतकालमा काशीराज जोशी एकपटक हाम्रो गाउँमा आएको सम्झना छ । त्यसबाहेक बहुदल आएपछि भएका ५ संसदीय चुनावमा उम्मेदवार गाउँ आएको सम्झना नभएको उनले बताए । ४ वटा चुनावमा मैले पनि मतदान गरेको छु, उनले भने, यो क्षेत्रमा उम्मेदवार आएर मत मागेको देखेको छैन । धमकोटका प्रेमबहादुर बमले उम्मेदवार नआए पनि आफूहरूले मतदान गर्दै आएको सुनाए । चुरे क्षेत्रका खाली, फूलबस्ती, हाटखोली, गर्भादरबार, खिमडी, कटुजे, कत्युर, पाल्सा, धमकोट, निंगाली, कडकेरी, ओजोना, अलाड, सालघारी, सल्यवसा, किंतोला, पालडी, सोल्टा, सिमली र दिगडाका बासिन्दाले उम्मेदवार नदेखेरै मतदान गर्छन् । यहाँ बिजुली, खानेपानी, स्वास्थ्यजस्ता सामान्य सुविधा छैन । खानीडाँडा सहजपुर क्षेत्रबाट निंगालीसम्म मोटरबाटोको ट्रयाक खोल्न थालिएको छ । चिसापानी क्षेत्रबाट सुँगरखालसम्म १२ किमि ट्रयाक खोल्ने काम भइरहे पनि चुरेक्षेत्र गाउँमा यातायात सुविधा भने छैन । धेरै पटक चुनाव भयो, धेरै उम्मेदवार सांसद र मन्त्री भए तर हाम्रो क्षेत्रमा कसैले पनि विकास गर्न आवश्यक सम्झेनन्, कडकेरीका शिक्षक धनबहादुर बोहोराले भने, सडकबाटोघाटो मात्र होइन सामान्य उपचारका लागि पनि दिनभर हिँडेर राजमार्ग छेउका अस्पताल वा क्लिनिक पुग्नुपर्ने बाध्यता छ । यसपटकको चुनावमा यो क्षेत्रमा कांग्रेसतर्फबाट सुनील भण्डारी र वाम गठबन्धनतर्फबाट माओवादीका लेखराज भट्ट उम्मेदवार बनेका छन् । क्षेत्र २ मा कांग्रेसबाट मोहनसिंह राठौर र एमालेका झपट रावलबीच प्रतिस्पर्धा भइरहेको छ ।भर्खर प्रचारप्रसार सुरु भएको छ, कांग्रेस उम्मेदवार भण्डारीले भने, आफ्नो क्षेत्रका सबै गाउँमा पुग्छु । उनले अहिलेसम्म सम्बोधन हुन नसकेका पहाडी क्षेत्रका समस्या समाधानको प्रयास गर्ने बताए । प्राकृतिक प्रकोपका कारण चुरे क्षेत्रमा बढदै जान थालेको भूस्खलन, खानेपानी, बिजुली र यातायात समस्या आफूले समाधान गर्न पहल गर्ने पनि भण्डारीले दाबी गरे । यसपटक यस क्षेत्रका बासिन्दाले उम्मेदवारहरू गाउँ आउनुपर्ने र नआउनेलाई मत नदिने निर्णय गरेका छन् ।"
महिलालाई बेवास्ता,"गुलरिया (कास) जिल्लामा आगामी प्रतिनिधि र प्रदेशसभा चुनावमा प्रत्यक्षतर्फ महिला उम्मेदवारी न्यून परेको छ । प्रमुख दल नै महिलालाई चुनावी मैदानमा उतार्न उदासीन देखिएका छन् ।राष्ट्रिय जनमुक्ति पार्टी र नेमकिपाबाट २ महिला मात्र प्रत्यक्षमा उठाइएका छन् । राष्ट्रिय जनमुक्तिले प्रतिनिधिसभा क्षेत्र १ मा लक्ष्मी महतरा र नेमकिपाले क्षेत्र २ मा सोनिका मल्ललाई उम्मेदवार बनाएको हो । अन्य पार्टीका तर्फबाट महिला उम्मेदवारी नपरेको निर्वाचन अधिकृत हिरण्यप्रसाद भण्डारीले बताए । जिल्लामा प्रत्यक्ष उम्मेदवार बन्ने योग्यताका नेत्री नभएका होइनन् । २०५६ को संसदीय चुनावमा कांग्रेसकी काशी पौडेल र ०६४ को संविधानसभा चुनावमा माओवादीकी सरला रेग्मी विजयी भएका थिए । ०६४ र ०७० मा सामानुपातिकतर्फ विना ज्ञवाली र लीला राना सभासद भए । दलहरूबीच गठबन्धनपछि सजिलै चुनाव जित्न सक्ने देखेर महिलालाई प्रत्यक्षतर्फ उम्मेदवारी दिन बेवास्ता गरिएको गुलरिया नगरपालिकाकी उपमेयर सुशीला गिरी बताउँछिन् । पुरुषजस्तै महिला पनि सक्षम छन्, उनले भनिन्, कागजमा सबै कुरा लेखिए पनि व्यवहारमा छैन । स्थानीय तहको प्रमुखउपप्रमुखमध्ये एक महिला हुनुपर्ने व्यवस्थाले नेतृत्व तहमा एक सिट सुरक्षित भए पनि प्रतिनिधि र प्रदेशसभामा त्यस्तो बाध्यकारी व्यवस्था नभएकाले लैंगिक असमानता बढेको बढैयाताल गाउँपालिकाकी उपप्रमुख दीपा गौतमले बताइन् ।"
प्रचारमा हेलिकप्टर,"गोरखा कांग्रेस उम्मेदवार राजेन्द्र बजगार्इंले चुनावी प्रचारमा आचारसंहिता उल्लंघन गरेर हेलिकप्टर चार्टर गरेको भन्दै मुख्य निर्वाचन अधिकृतको कार्यालयमा उजुरी परेको छ । एमाले र माओवादी केन्द्रका उम्मेदवारले उजुरी दिएका हुन् ।बजगार्इं क्षेत्र १ अन्तर्गत प्रदेश ख का उम्मेदवार हुन् । उनले निर्वाचन आयोगको अनुमतिबिना हेलिकप्टर चार्टर गरेको आरोप छ । सोमबार उनको कार्यक्रमस्थलमा दुईवटा हेलिकप्टर देखिएको स्थानीयले बताए । उनी हेलिकप्टर लिएर उत्तरी गोरखाको चुमनुव्री गाउँपालिकाका विभिन्न क्षेत्रमा पुगेका छन् । कांग्रेस सभापति तथा प्रदेशतर्फका समानुपातिक उम्मेदवार हरिबहादुर घले पनि उनीसँगै गएका थिए । जिल्ला सुरक्षा समितिले भने बजगार्इंको कार्यक्रमबारे थाहा नभएको जनाएको छ । आज उम्मेदवार सम्पर्कविहीन हुनुहुन्छ, सुरक्षा समितिमा जानकारी छैन, एक सुरक्षा अधिकृतले नाम उल्लेख नगर्ने सर्तमा भने । चुनावी कार्यक्रमबारे सुरक्षा समितिलाई पूर्वजानकारी दिनुपर्ने भए पनि उनले त्यसो नगरी हेलिकप्टर चार्टर गरेर त्यसतर्फ सुटुक्क गएको स्रोतको दाबी छ । निर्वाचन अयोगका सहसचिव विकास तिमिल्सिनाले बजगाईंले हेलिकप्टर चार्टरबारे अनुमति लिएको जानकारी नभएको बताए । मेरो जानकारीमा छैन, उनले भने । प्रवक्ता नवराज ढकालले पनि अनभिज्ञता प्रकट गरे । बजगार्इंले हेलिकप्टर चार्टर गरेर प्रचारप्रसार थालेपछि माओवादी र एमाले उम्मेदवारले निर्वाचन अधिकृतको कार्यालयमा उजुरी दर्ता गराएका छन् । मुख्य निर्वाचन अधिकृत वसन्तराज पौडेलले कार्यालयबाट अनुमति नलिएको बताए । आयोगमा मौखिक सोध्दा अनुमति नलिई हेलिकप्टर उडाएको भन्ने पाइयो, उनले भने, उजुरी परेपछि कारबाही गर्ने तयारी गरेका छौं । क्षेत्र १ मा वाम गठबन्धनबाट एमालेका रामशरण बस्नेत प्रतिस्पर्धी छन् । प्रतिनिधिसभा क्षेत्र १ मा भने कांग्रेसका चीनकाजी श्रेष्ठ र माओवादीका हरिराज अधिकारीबीच प्रतिस्पर्धा छ । बजगाईंले भने, व्यक्तिगत कामका लागि प्रयोग गरेको हुँ, चुनावका लागि होइन ।"
मतदाता रिझाउँदै दाहाल,"चितवन माओवादी केन्द्रका अध्यक्ष एवं पूर्वप्रधानमन्त्री पुष्पकमल दाहालको उम्मेदवारीसँगै चितवन ३ ले सबैको ध्यान खिचेको छ । स्थानीय तहको निर्वाचनमा भरतपुर महानगरपालिकाको मेयरमा कांग्रेससँग तालमेल गरेर छोरी रेणुलाई जिताएका दाहाल अहिले एमालेसँगको तालमेल (वाम गठबन्धन) बाट प्रतिनिधिसभा सदस्यका लागि मैदानमा छन् ।दाहालको प्रतिस्पर्धीका रूपमा राष्ट्रिय प्रजातन्त्र पार्टी (प्रजातान्त्रिक) का केन्द्रीय उपाध्यक्ष एवं वन तथा भूसंरक्षणमन्त्री विक्रम पाण्डे उभिएका छन् । २०७० सालको संविधानसभा निर्वाचनमा साविक चितवन ५ बाट विजयी पाण्डे आफैंमा बलिया उम्मेदवार मानिन्छन् । त्यसमाथि उनी लोकतान्त्रिक गठबन्धनका उम्मेदवार हुन् । कांग्रेससँग तालमेल गरेर उनी मैदान उत्रिएका हुन् । ०७० सालको चुनावमा पाण्डेले १० हजार ८ सय ५८ मत ल्याएर चुनाव जितेका थिए । जतिबेला उनका प्रतिस्पर्धी एमालेका दानबहादुर तामाङले ८ हजार ४ सय ६ मत पाएका थिए । संघीय संरचनाअनुसार जिल्लाका ५ क्षेत्रलाई ३ क्षेत्रमा घटाइएको छ । पाण्डेले पहिले जितेको क्षेत्र अहिले उम्मेदवारी दिएकै क्षेत्रभित्र पर्छ । माडी नगरपालिका यही क्षेत्रमा पर्ने भएकाले पाण्डे बढी आशावादी छन् । युद्धकालमा माओवादीले गराएको बहुचर्चित बाँंदरमुडे घटनाका कारण पनि आफूलाई फाइदा हुने उनको आकलन छ ।दाहाल भने उक्त घटनाका पीडितलाई फकाउन सुरु गरिसकेका छन् । दोषीलाई कारबाही हुने, पीडितले न्याय पाउने भन्दै सहानुभूति दिइरहेका छन् । उनी बाँदरमुडेले गर्दा माडीवासीसँग चिसिएको सम्बन्ध सुधारेर चुनाव जित्ने दाउमा छन् ।तत्कालीन विद्रोही माओवादीले ०६२ जेठ २३ गते चितवन, माडीको बाँदरमुढेमा यात्रुबसमाथि बम विस्फोट गराउँदा ३८ सर्वसाधारणको ज्यान गएको थियो । बाँदरमुडे घटनापछि ०६९ फागुन १७ गते दाहाल पहिलो पटक माडी महोत्सव उद्घाटन गर्न आएका थिए । त्यसपछि दोस्रो पटक उनी शनिबार माडी पुगे । त्यतिबेला फर्किन हतारिएका दाहालले यस पटक लामो सम्बोधन गरे । माडीवासीका समस्या सुन्दै समाधान गर्न लागिपर्ने प्रतिबद्धता जनाए । बाँदरमुडे घटना दु:खद भएको भन्दै उनले पीडितलाई सहयोग गर्ने आश्वासन पनि दिए । दाहाल पीडितसँग वार्ता गरेर उनीहरूको मन जित्ने दाउमा देखिन्छन् । त्यसका लागि उनले माओवादी केन्द्रका नेता अमिक शेरचन र धनीराम पौडेललाई यसअघि नै खटाइसकेका छन् ।दाहाल र पाण्डेबीच कडा प्रतिस्पर्धा आकलन गरिएका बेला राप्रपा प्रजातान्त्रिकका जिल्ला अध्यक्ष बद्री तिमल्सिनासहितका कार्यकर्ता माओवादी केन्द्र प्रवेश गरेपछि पाण्डेलाई केही धक्का लागेको छ । साविकका ५ र ४ नम्बर क्षेत्र ३ नम्बरमा परेकाले कांग्रेस र राप्रपा प्रजातान्त्रिक बढी आशावादी देखिन्छन् । एमाले र माओवादीले भने वाम गठबन्धनपछि जित सहजै आफ्नो पोल्टामा पर्ने दाबी गर्दै आएका छन् । एमाले कार्यकर्ता अहिले दाहालको प्रचारमा जुटेका छन् । दाहालले यसअघि रोल्पा, काठमाडौं र सिरहाबाट चुनाव लडेका थिए । गृहजिल्ला आइपुग्न ११ वर्ष लाग्यो, दाहालले भने, जिल्लामा आएर चुनाव लड्न पाउँदा हर्षको अनुभूति भएको छ ।पाण्डेले भने जनतासँग नजिक रहेकाले पनि आफूले जित्ने दाबी गर्दै आएका छन् । कांग्रेसका तत्कालीन सभापति सुशील कोइराला ४ नम्बर क्षेत्रबाट निर्वाचित भएका थिए । जुन क्षेत्र अहिले ३ मा पर्छ । चितवन ३ मा १ लाख २५ हजार ८ सय २३ मतदाता छन् । माडी नगरपालिका र महानगरका १९ वडा यही क्षेत्रमा पर्छन् ।उता, चितवन १ मा पनि पुरानै अनुहार मैदानमा छन् । एमालेको पकड क्षेत्र मानिने यहाँबाट ०७० को संविधानसभाकै उम्मेदवारबीच प्रतिस्पर्धा हुँदै छ । एमालेबाट पूर्वअर्थमन्त्री सुरेन्द्र पाण्डे र कांग्रेसबाट राजेन्द्र बुर्लाकोटी मैदानमा छन् । ०७० को निर्वाचनमा पाण्डेले १८ हजार ७ सय ६० मत ल्याएर विजयी भएका थिए भने बुर्लाकोटीले १३ हजार ७ सय ४५ मत पाएका थिए । पार्टीभित्रकै किचलोले सोचेअनुरूप भोट नआएको गुनासो गर्दै आएका बुर्लाकोटी यस पटक एमालेको किल्ला तोड्ने दाउमा छन् । पाण्डे पनि जनमत जितेर दोस्रो पटक जित आफ्नो पोल्टामा पार्ने सुरमा छन् । यो क्षेत्रमा राप्ती, खैरहनी र रत्नननगर नगरपालिका पर्छन् । मतदाता संख्या १ लाख १९ हजार ९ सय ९८ छ । त्यस्तै, चितवन २ मा पनि पुरानै अनुहार मैदानमा छन् । यो क्षेत्रमा साविकको ३ नम्बर क्षेत्र मिसाइएको छ । साविकको २ नम्बर क्षेत्रबाट ०७० को निर्वाचन जितेका शिक्षा राज्यमन्त्री शेषनाथ अधिकारी र ३ नम्बरबाट विजयी एमालेका जिल्ला अध्यक्ष कृष्णभक्त पोखरेल चुनावी मैदानमा छन् । विजयी उम्मेदवारबीच प्रतिस्पर्धा कडा हुने देखिएको छ । यस क्षेत्रमा जिल्लाका विकट बस्तीसमेत पर्छन् । ०७० को संविधानसभामा अधिकारीले १७ हजार ८ सय १० मत ल्याएर विजयी भएका थिए । उनका प्रतिस्पर्धी एमालेका कृष्ण खनालले १६ हजार ८ सय ११ मत पाएका थिए । पोखरेलले १५ हजार ६ सय ६१ मत ल्याएर चुनाव जितेका थिए भने उनका प्रतिस्पर्धी कांग्रेसका भीमबहादुर श्रेष्ठले १३ हजार २ सय ४४ मत पाएका थिए । २ र ३ का क्षेत्र मिलाएर अहिले २ नम्बर क्षेत्र कायम गरिएको हो । सुरुमा उक्त क्षेत्रमा वाम गठबन्धनबाट माओवादीका रामबहादुर थापाको नाम अघि सारिएको थियो । एमालेले उक्त क्षेत्रमा आफ्नो पकड रहेको दाबी गर्दै टिकट दाबी गर्दै आएको थियो । अन्तिम समयमा पोखरेलले टिकट पाएका हुन् ।प्रदेशसभामा नयाँ प्रदेशमा भने दुवै गठबन्धनबाट नयाँ अनुहार छन् । कांग्रेसले चितवन १ को प्रदेश क मा धनबहादुर गुरुङ र ख मा उत्तम आचार्यलाई मैदानमा उतारेको छ । २ को प्रदेश क मा काग्रेस जिल्ला सभापति जितनारायण श्रेष्ठ र ख मा प्रकाश अधिकारी प्रतिस्पर्धामा छन् । यस्तै, ३ को प्रदेश क मा दिनेश कोइराला र ख मा साजनकुमार महतो प्रतिस्पर्धामा छन् । स्थानीय तहमा भरतपुर महानगरपालिकाको मेयरमा उम्मेदवारी दिएका कोइरालाको टिकट अन्तिम समयमा खोसिएको थियो । कांग्रेसले माओवादी उम्मेदवार रेणु दाहाललाई सघाउन हस्तक्षेप गरेर कोइरालालाई उम्मेदवारी फिर्ता गराएको थियो । उता, वाम गठबन्धनमा प्रदेशसभा सदस्यतर्फ ६ क्षेत्रमध्ये ४ वटा एमाले र २ वटा माओवादी केन्द्रले बाँडेर उम्मेदवारी दिएका छन् । १ को प्रदेश क र ख दुवै एमालेका दाबा लामा र कृष्ण खनाल मैदानमा छन् । २ को प्रदेश क मा माओवादी केन्द्रका घनश्याम दाहाल ख मा एमालेका विजय सुवेदी मैदानमा छन् । त्यस्तै, ३ को प्रदेश क मा एमालेका कृष्ण भुर्तेल र ख मा माओवादी केन्द्रका रामलाल महतो प्रतिस्पर्धामा छन् । नयाँ शक्ति, विवेकशील साझा पार्टीलगायत २० दल चुनावी प्रतिस्पर्धामा छन् । तीन क्षेत्रमा गरी स्वतन्त्रसहित ९५ जना उम्मेदवार मैदानमा छन् ।"
कोइरालाको विरासतलाई पण्डितको चुनौती,"विराटनगर मोरङका ६ वटा निर्वाचन क्षेत्रमध्ये यो चुनावमा बढी चासोका रूपमा हेरिएको क्षेत्र हो ६ नम्बर । यहाँ दुई चर्चित नेताले प्रतिस्पर्धा गर्दैछन् । कांग्रेसबाट कोइराला परिवारको विरासत थाम्नेमध्ये एक मानिएका शेखर कोइराला छन् । उनलाई इमानदारी र सुधारका पक्षधर मानिएका एमाले नेता लालबाबु पण्डितले वाम गठबन्धनबाट चुनौती दिएका छन् । निर्वाचनमा दुई चर्चित नेताबीच प्रतिस्पर्धा हुँदै गरेको यो क्षेत्रमा पहिलेभन्दा फरक स्थान गाभिएका छन् । त्यसैले पनि दुवै उम्मेदवारले मतदातालाई आफ्नो पक्षमा पार्न निकै मेहनत गर्नुपर्ने छ । वाम गठबन्धनले भोलिका दिनमा एकदलीय शासन लाद्ने दुष्प्रयास गर्दैछन्, लोकतन्त्रप्रेमी जनतालाई यो स्वीकार्य छैन, कोइरालाले भने, त्यसैले यसविरुद्ध लडाइँमा मतदाताले कांग्रेसलाई साथ दिनेछन् । राष्ट्रियता, स्वाधीनता, स्वतन्त्रतालाई अक्षुण्ण राख्दै लोकतन्त्रको सुदृढीकरण आफ्नो र पार्टीको मुख्य एजेन्डा भएको उनले बताए । कोइरालाको चुनौती बनेका पण्डित भन्छन्, मैले गरेका सबै कामको प्रतिफल जनमानसमा पुगेको छ, मलाई मतदाताबीच नयाँ परिचयको खाँचो छैन । स्थानीय तह निर्वाचनको परिणामका आधारमा यो क्षेत्रमा वाम गठबन्धन कांग्रेसको तुलनामा झन्डै १५ सय मतले पछि छ । तर मतदाता सधैं एकै ठाउँमा केन्द्रित नहुने भएकाले चुनाव जित्न आफूलाई गाह्रो नभएको पण्डितको बुझाइ छ । कांग्रेस र तत्कालीन फोरम लोकतान्त्रिकको प्रभाव क्षेत्र रहेको यहाँ कोइराला दुई पटक संविधानसभा निर्वाचनमा विजयी भएका थिए । पहिलो संविधानसभा निर्वाचनमा कांग्रेसबाट असन्तुष्ट भएर तत्कालीन मधेसी जनअधिकार फोरममा प्रवेश गरेका विजयकुमार गच्छदार तत्कालीन मोरङको हालको ६ र तत्कालीन ७ तथा सुनसरीको ३ बाट विजयी भएका थिए । त्यसबेला मोरङ ७ मा गच्छदारका प्रतिस्पर्धी कोइराला नै थिए । दुई ठाउँमध्ये गच्छदारले मोरङ छाडेपछि भएको उपनिर्वाचनमा कोइरालाले फोरमका चुमनारायण तबदारलाई हराएका थिए । त्यसैगरी दोस्रो संविधानसभा निर्वाचनमा कोइरालाले तत्कालीन फोरम लोकतान्त्रिकका अध्यक्ष गच्छदारलाई हराएका थिए ।पण्डित २०४८ र ०५६ सालको संसदीय निर्वाचनमा मोरङको तत्कालीन क्षेत्र ३ बाट विजयी भएका थिए । एमाले पोलिटब्युरो सदस्य उनी संविधानसभा पहिलो र दोस्रो निर्वाचनमा समानुपातिकबाट सभासद बनेका थिए । आदिवासी, जनजाति, मधेसी, पिछडावर्गलगायत केही समुदायका मुद्दा अझै संविधानमा समेट्न नसकिएको उल्लेख गर्दै कोइरालाले यसलाई समेटेर संविधान सर्वस्वीकार्य बनाउने अभियान आफ्नो पार्टीको भएकाले सबै समुदायको साथ पाउने दाबी गरे । विराटनगर र समग्र मोरङ कांग्रेसको जन्मथलो हो । बीपी, गिरिजाप्रसादको कर्मथलो हो, यहाँका जनता लोकतन्त्रप्रेमी छन् । सात सालदेखि लोकतन्त्रका लागि लडदै आएका छन् र यसमा कांग्रेसलाई साथ दिँदै आएका छन्, उनले भने, यही कारण जनताले कम्युनिस्ट शासन स्वीकार्नेवाला छैनन् । उनीहरूको समर्थन कांग्रेसलाई सधैंझैं प्राप्त हुनेछ ।चुनावका मुखमा मत विभाजन हुने अनुमान गर्दै कांग्रेस, एमाले र माओवादी केन्द्रले हालसम्म कुनै औपचारिक धारणा सार्वजनिक नगरे पनि प्रादेशिक राजधानी बनाउने कुरालाई दुवैले चुनावी मुद्दा बनाएका छन् । उनीहरू सबै पूर्वाधारयुक्त भएकाले विराटनगरलाई प्रदेश १ को राजधानी बनाउने प्रतिबद्धताका साथ मतदातामाझ पुगिरहेका छन् ।वर्षामा विराटनगर र आसपास क्षेत्र डुबानबाट पीडित हुने अवस्था रहेकामा केसलिया, बुढी, सिंगिया र गछिया खोला कारक रहेको भन्दै कोइरालाले ती खोलामा तटबन्ध बनाउने कामलाई आफ्नो एजेन्डा बनाएका छन् । यसका लागि प्रारम्भिक अध्ययन गरी तयार पारिएको प्रतिवेदन योजना आयोगमा दिइएको छ, उनले भने, अब ठोस रूपमा काम गर्ने पहल प्राथमिकतामा छ ।यसैगरी आफ्नो क्षेत्रमा पर्ने मोरङको बुढीगंगा गाउँपालिकालाई नगर बनाउने, पूर्वाञ्चल विश्वविद्यालयमा यसै वर्षदेखि मेडिकल कलेज सञ्चालन गर्ने, विपन्न आय भएका नागरिकको ५ वर्षभित्रमा जीवनस्तर उकास्ने कार्यक्रम ल्याउने कोइरालाको चुनावी मुद्दा छ । क्षेत्र ६ मा बसोबास भएका विभिन्न जाति र समुदायको पहिचान झल्कने गरी जातीय संग्रहालय बनाउने योजना पनि कोइरालाले अघि सारेका छन् ।पण्डितले विराटनगरलाई प्रदेशको राजधानी बनाउने अनि इटहरीसहितको क्षेत्रलाई जोडेर मेघा सिटी मा परिणत गर्ने मतदातामाझ बताइरहेका छन् । विराटनगरमा बाइपास सडकको व्यवस्था गर्ने, निर्माणधीन रिङरोडको सतहलाई उचो पारेर डयाम को रूपमा विकास गरी महानगर डुबानको समस्या हटाउने उनको भनाइ छ । खस्कँदो औद्योगिक सहरको स्तरोन्नति गरेर युवालाई विदेशिनबाट रोक्ने, विकास निर्माणका कामलाई गुणस्तरीय बनाएर कमिसनको अन्त्य गर्ने, दण्डहीनताको अन्त्य गर्ने, सामाजिक र राजनीतिक सद्भाव कायम गर्ने आफ्नो मूख्य चुनावी मुद्दा भएको पण्डितले बताए । स्थानीय तह निर्वाचनमा यो क्षेत्रमा कांग्रेसले १८ हजार ८ सय ९०, एमालेले १७ हजार ६०, फोरम लोकतान्त्रिकले ७ हजार ९ सय १५, माओवादी केन्द्रले ७ हजार ८ सय ६६ र संघीय फोरमले ७ हजार २ मत पाएका थिए । यही मतपरिणामलाई हेर्ने हो भने कांग्रेसको २६ हजार ८ सय ५ र वाम गठबन्धनको २४ हजार ९ सय २६ मत देखिन्छ । क्षेत्र ६ मा विराटनगर महानगरपालिकाका वडा ४, ५, ६, ७, ९ र ११ सहित बुढीगंगा गाउँपालिका र सुन्दर हरैचा नगरपालिकाका २ देखि ७ वडा समावेश छन् ।"
ठूला नेताले छाडेपछि राजपा कमजोर,"भैरहवा मधेस आन्दोलनका बेला हुने प्रदर्शनमा अग्रपंक्तिमा रहेर नारा लगाउँथे अजयकुमार गुप्ता । प्रादेशिक संरचना, सीमांकन, समानुपातिक प्रतिनिधित्व लगायतका विषय उनको माग हुन्थ्यो । तराई मधेस लोकतान्त्रिक पार्टी (तमलोपा) जिल्ला उपाध्यक्ष रहेका उनी विभिन्न ६ दल मिलेर राष्ट्रिय जनता पार्टी (राजपा) गठन भएपछि त्यसको उपाध्यक्ष पनि बने । मधेसवादी दलमा १० वर्ष खर्चेका उनी २० दिनअघि दल बदलेर राप्रपा (प्रजातान्त्रिक) का जिल्ला उपाध्यक्ष बनेका छन् । मधेसको अधिकारका लागि भनेर १० वर्ष व्यर्थै खर्चिएँ, उनले भने, नेतृत्व व्यक्तिवादी बन्यो । राजपा केन्द्रीय उपाध्यक्ष रहेका ओमप्रकाश यादव (गुल्जारी) पनि ८ दिनअघि दल बदलेर एमाले प्रवेश गरे । उनी अहिले वाम गठबन्धनबाट रूपन्देही ४ का उम्मेदवार हुन् । राजपा बन्नुअघि उनी सद्भावनाका राष्ट्रिय उपाध्यक्ष थिए । गुल्जारी २०६४ को संविधानसभा निर्वाचन जितेर कृषि राज्यमन्त्रीसमेत बने । अधिकांश समय मधेस आन्दोलनमा खटिएँ, उनले भने, सिद्धान्त र विचारबाट मधेसवादी दल विचलित भएपछि छाडँे । उनका अनुसार पार्टीले संविधान संशोधनलगायत माग पूरा नभएसम्म स्थानीय निर्वाचनमा भाग नलिने निर्णय गर्यो । उक्त निर्णय अनुसार हामीले निर्वाचन बहिष्कार गर्यौं, उनले भने, तर पार्टीको नीतिविपरीत स्वतन्त्र उम्मेदवार उठाइयो । नीति पालना नगर्दा पार्टीभित्र गुटउपगुट बनेको उनले बताए । राजपालाई नोक्सान : शुक्लरूपन्देहीको मर्चवार क्षेत्रमा पाका नेता तथा राजपाका वरिष्ठ उपाध्यक्ष सर्वेन्द्रनाथ शुक्लले पार्टीले स्थानीय निर्वाचन बहिष्कार निर्णय गर्दा पनि निकटलाई स्वतन्त्र उम्मेदवारी दिन लगाए । यहाँका राजपा कार्यकर्ता शुक्लको त्यही निर्णयले पार्टीमा गुटउपगुट सिर्जना गरेको आरोप लगाउँछन् । मधेस आन्दोलनदेखि नै मैले मध्यमार्गी बाटो रोजें, सोमबार निवासमा भेटिएका शुक्लले भने, अरूले समस्या चर्काउँदा मैले मिलाउने कुरा गरें । विभिन्न सिद्धान्तका ६ दल एक ठाउँमा हुनु नयाँ अभ्यास भएको उनको भनाइ छ । यस्तो अवस्थामा आन्तरिक खिचातानी र गुटबन्दी हुन्छ, उनले भने, त्यस्ता खिचातानी र अन्तर्घात गर्नेले पार्टी छाडेको राम्रो हो । उनले यस क्षेत्रमा नेताले दल बदले पनि कार्यकर्ता पार्टीमै रहेको दाबी गरे । पश्चिमका ठूला नेताले पार्टी छाडेपछि शून्यता छाएको छ, उनले भने, यसले प्रादेशिक रूपमा नोक्सान भएको छ । पार्टी निर्माणकै चरणमा पश्चिमलाई ढिलो सम्बोधन गरिएका कारण शीर्ष नेताले पार्टी छाडेको उनले बताए । हृदयेशजीलाई ३ महिनापछि अध्यक्ष मण्डलमा लगियो, उनले भने, पछि पार्टी केन्द्रित गरेर निर्वाचन क्षेत्र निर्धारण गरियो, त्यसले पनि विभाजन निम्त्यायो । नवलपरासीमा त्रिपाठी र कपिलवस्तुमा बृजेशकुमार गुप्ता पार्टीमा रहेको भए यहाँका मधेस क्षेत्रमा कांग्रेससित प्रतिस्पर्धा हुने थियो । विभाजनले वाम गठबन्धन हावी भयो, पश्चिममा प्रतिनिधिसभामा पार्टीको अवस्था कमजोर छ, राजपा नेता शुक्लले भने । उनले प्रदेशसभामा भने आफ्ना उम्मेदवारले टक्कर दिने दाबी गरे । फरक शैलीमा मधेसी अगुवाकपिलवस्तुमा मधेस आन्दोलनमा नेतृत्वदायी भूमिका निर्वाह गरेका अगुवा यस पटक पार्टी त्यागेर एमालेबाट प्रतिस्पर्धामा छन् । आन्दोलनताका जिल्लामा पूर्वी कमान्ड गुप्ता र पश्चिममा ईश्वरदयाल मिश्रले सम्हालेका थिए । तिनै नेता सूर्य चिह्नमा मत माग्दैछन् । गुप्ता २ र मिश्र ३ नम्बरबाट प्रतिनिधिसभामा होमिएका छन् । एमालेका धेरै कुराले चित्त बुझ्यो, गुप्ताले भने, त्यही भएर भावनात्मक रूपमा नजिक भयौं । आफूलाई एमालेभन्दा फरक नपर्ने जनाउँदै उनले भने, राजपाको दोहोरो चरित्र चित्त बुझेन ।प्रदेश २ लाई मात्र मधेस मान्ने प्रवृत्ति राजपाका नेतामा हावी हुनु दु:खद भएको गुप्ताको भनाइ छ । यसले उनीहरूलाई घाटा हुन्छ, राजपा उपमहासचिवसमेत रहेका गुप्ताले भने । ०५६ मा राप्रपा, त्यसपछि ०६४ र ०७० मा तमलोपाबाट चुनाव जितेका उनी यस पटक एमालेबाट लड्दै छन् । उनको प्रतिस्पर्धा पूर्वराज्यमन्त्री तथा कांग्रेस सभापति सुरेन्द्रराज आचार्यसँग हुनेछ । मिश्रले पनि राजपाको आलोचना गरे । राजपा केन्द्रीय सदस्य रहेका उनले स्थानीय तह चुनाव कतै बहिष्कार गर्ने, कतै भाग लिने नीति नै राजपाको द्वैध चरित्र भएको बताए । प्रदेश २ लाई मात्र मधेस मानेकाले राजपा परित्याग गरें, उनले भने, बिनायोजना र रणनीति कहीं सफल भइँदैन, त्यही भएर समयमा बुद्धि पलाएर एमालेलाई समातियो । राजपा कांग्रेसको पुच्छर भएको र उसले जे भन्यो त्यही गर्दै आएको उनले आरोप लगाए । उनी दोस्रो संविधानसभा निर्वाचनमा विजयी भएका थिए । राजपाले धोका दियो : त्रिपाठीनेता त्रिपाठीले पनि समग्र मधेस हितका लागि गठन भएको राजपा प्रदेश २ मा केन्द्रित बनेको आरोप लगाए । उक्त पार्टीले प्रदेश १, ५ र ७ मा स्थानीय चुनाव बहिष्कार गर्न लगाएर २ मा सहभागी भएपछि धोका महसुस गरेको उनले बताए । पश्चिमलाई बेवास्ता गरेपछि नारायणी पश्चिम बाँकेसम्मका नेताहरू मिलेर स्वतन्त्र राजनीतिक समूह बनाएको उनले जानकारी दिए । उक्त समूहका सदस्यमध्ये प्रभावशाली मानिएका त्रिपाठी नवलपरासीबाट, गुप्ता कपिलवस्तुबाट र पशुपतिदयाल मिश्र बाँकेबाट एमालेको चुनाव चिह्न लिएर प्रतिस्पर्धामा छन । यहाँ जित्ने अवस्था हुँदा पनि चुनवाबाट वञ्चित गराइयो, कान्तिपुरसित उनले भने, त्यसैले जनाधारवाला साथी मिलेर यस्तो समूह बनायौं । राजपाको दोहोरो चरित्रले छवि भएका पश्चिमका नेताको भविष्य संकटमा पार्ने काम गरेको त्रिपाठीको भनाइ छ । त्यसैले नारायणी पश्चिम बाँकेसम्म ४ वटा सिट लिएर बाँकीमा एमालेलाई सघाउने सहमति बनेको उनले जनाए । हाम्रो समूह पार्टीका रूपमा निर्वाचनमा आयोगमा दर्ता छैन, उनले भने, त्यसैले एमालेको चुनाव चिह्न लिएका हौं । त्रिपाठी सुस्ता पश्चिम नवलपरासी १ का उम्मेदवार हुन् । प्रदेशसभामा जोडरूपन्देही, नवलपरासी र कपिलवस्तुमा मधेस आन्दोलन चर्काउने नेतृत्व पंक्तिका धेरैले दल बदलेका छन् । अधिकांश नेता अस्तित्वरक्षाका लागि ठूला दल कांग्रेस र एमालेमा समाहित भए । जसले गर्दा यसअघिका निर्वाचनमा ठूला पार्टीलाई टक्कर दिने राजपामा यस पटक बलिया उम्मेदवारको कमी छ । अधिकांश ठाउँमा सांकेतिक जस्तै उम्मेदवारी परेको छ । रूपन्देही ४ मा शुक्लसित अन्य दलका उम्मेदवारको प्रतिस्पर्धा छ । उपस्थिति कमजोर बनेपछि प्रतिनिधिसभाभन्दा प्रदेशसभा उम्मेदवारीमा जोड दिइएको राजपाले जनाएको छ । अधिकांश ठाउँमा प्रदेशसभामा उम्मेदवारी दिएका छौं, वरिष्ठ उपाध्यक्ष शुक्लले भने, जिल्लाका उत्तरीभन्दा दक्षिणी क्षेत्रमा कांग्रेससित प्रतिस्पर्धा हुनेछ । उनका अनुसार यसअघि निर्वाचनमा रूपन्देही, कपिलवस्तु, नवलपरासी र बाँकेमा बलियो उपस्थिति थियो । दाङ र बर्दियामा पनि सोचे जस्तो छैन । स्थानीय चुनावमा भाग लिएको भए पहिलो प्रतिस्पर्धी हुन्थ्यौं, शुक्लले भने, भाग नलिएपछि संगठन विलिन हुने अवस्था छ । पहिलो र दोस्रो संविधानसभामा कपिलवस्तु, रूपन्देही र नवलपरासीमा मधेसवादी दलले ३३ सिट जितेका थिए ।"
भारतीय र श्रीलंकाली डकुमेन्ट्री उत्कृष्ट,"समारोहमा अन्य पाँच फिल्मलाई पनि जुरीहरूले उत्कृष्टको सूचीमा राखे । तिनमा इज इट टु मच टु आस्क, ट्रेम्बलिङ माउन्टेन, लक एन्ड कि, प्रिजन सिस्टर्स र आस्क द सेक्सपर्ट परेका थिए ।फिल्म बनाउनुभन्दा उत्कृष्ट फिल्म छान्नु गाह्रो काम रहेछ, जुरी संयोजक पत्रकार कुन्द दीक्षितले भने, फिल्मको दृष्टिकोण, त्यसले दिने सन्देश, प्राविधिक पक्ष आदिका आधारमा बेस्ट फिल्म छानेका हौं । दीक्षितसँगै पाकिस्तानी फिल्ममेकर फरजाद नवी र भारतीय पत्रकार राजश्रीदास गुप्ता जुरी थिए ।शुक्रबार सुरु भएको डकुमेन्ट्री फेस्टिभलमा दक्षिण एसियाली विषयवस्तु समेटिएका ६३ फिल्म प्रदर्शन गरिए । अन्तिम दिन आइतबार भने हस्पिटल, द रनिङ हकर, रोशी, द वर्कर्स कप, अफगानिस्तान नाइट स्टोरिज, कलर अफ माई होम गरी १४ डकुमन्ट्री देखाइए । आईएसआईएस समर्थक एवं तालिवानी पक्षधर अब्दुल अजिज गाजी र उनको इस्लाम आदर्श समेटिएको एमोङ द बिलिभर्स लाई क्लोजिङ फिल्मका रूपमा प्रदर्शन गरिएको थियो ।चार दिन रमाइलो भयो, फेस्टिभल निर्देशक मीतु वर्माले भनिन्, अघिल्लो पटक फेस्टिभल आयोजना गर्दा नेपाल अप्ठ्यारोमा थियो, यहाँ नाकाबन्दी थियो । तर, यसपटक यहाँको अवस्था सहज भए पनि समग्र दक्षिण एसियाको हालत खराब नै छ । यस्तो परिस्थितिमा पनि फिल्ममेकरहरू डटेर लागेका छन् । तिनलाई धन्यवाद । डकुमेन्ट्री बनाउनु चुनौतीपूर्ण काम भएको र चुनौती मोलेरै भए पनि फिल्म बनाइदिएकामा उनी आभारी थिइन् । फेस्टिभलका प्रमुख अतिथि भारतीय पत्रकार शशी कुमारले चाहिँ काठमाडौंलाई दक्षिण एसियाकै सांस्कृतिक राजधानी भने । विभिन्न मुलुकमा प्रतिबन्धित फिल्म यहाँ सहजै देखाएको सन्दर्भ जोडदै उनले फिल्म साउथ एसिया नेपालको अन्तर्राष्ट्रिय महोत्सव भएको बताए । हामी सबैका साझा सरोकार र आकांक्षाहरू यहाँ प्रस्तुत भए, उनले भने, काठमाडौं साउथ एसियाको कल्चरल क्यापिटल बनेको छ ।"
कार्कीलाई चक्रपाणि स्मृति,"भक्तपुर (कास) यस वर्षको चक्रपाणि स्मृति पुरस्कार वरिष्ठ गीतकार, संस्कृतिविद् एवं फिल्मकर्मी चेतन कार्कीलाई प्रदान गरिएको छ । चक्रपाणि चालिसेको १३५ औँ जन्मजयन्तीका उपलक्ष्यमा भक्तपुरको कटुञ्जेमा आयोजित कार्यक्रममा वरिष्ठ साहित्यकार एवं संस्कृतिविद् तेजेश्वरबाबु ग्वंग:ले कार्कीलाई १० हजार रुपैयाँसहित सम्मानपत्र हस्तान्तरण गरे । छ दशक लामो लोक तथा आधुनिक साहित्यको सेवा र संस्कृतिको अध्ययन र लेखन गर्दै फिल्म निर्माण र निर्देशनमा समेत योगदान पुर्याएकाले कार्कीलाई सम्मान गरिएको प्रतिष्ठानका अध्यक्ष प्रा चूडामणि बन्धुले बताए । कार्कीको व्यक्तित्वबारे युवा साहित्यकार एवं कवि मुरारी सिग्देलले चर्चा गरे । कार्यक्रममा गायक अधिश्री कशपाल र सर्वश्री कसपालले कार्कीद्वारा लिखित बहुचर्चित गीत कान्छी हे कान्छी गाए ।कविगीतकार सुवासचन्द्र ढुंगेल, वसन्त नकर्मी, निभा शाह, सन्तोष परियार, मुरारी सिग्देल, त्रिभुवनचन्द्र वाग्ले, नरेन्द्रकुमार नगरकोटी, पलपल दाहाल, अर्चना लुइँटेलका साथै विभिन्न विद्यालयका विद्यार्थीले आफ्ना रचना वाचन गरे ।"
आचार्य र वललाई प्रतिभा,"लन्डन (कास) नेपाली प्रतिभा प्रतिष्ठान बेलायतले यस वर्षको सम्मान तथा पुरस्कार घोषणा गरेको छ । प्रतिष्ठानले शनिबार वरिष्ठ स्रष्टा वेणु आचार्यलाई प्रतिभा सम्मान र युवा स्रष्टा फूलमान वललाई प्रतिभा पुरस्कार दिने घोषणा गरेको हो । सम्मानमा बीस हजार रुपैयाँसहित ताम्रपत्र र पुरस्कारमा एक लाख रुपैयाँसहित ताम्रपत्र रहेको प्रतिष्ठानले जनाएको छ । बेलायतको हाई वेकममा प्रतिष्ठानकी नवनिर्वाचित अध्यक्ष दीपा लिम्बू राईको अध्यक्षतामा बसेको प्रतिष्ठानको बैठकले पुरस्कारसम्बन्धी निर्णय लिएको हो । नेपाली काव्य साहित्यमा विशिष्ट योगदान पुर्याएबापत् आचार्यलाई प्रतिभा सम्मान दिन लागिएको प्रतिष्ठानका महासचिव एवं साहित्यकार मिजास तेम्बेले जनाए । तेह्रथुमको भोटेछापमा जन्मिएका ७६ वर्षीय आचार्यले विसं २०१८ तिरै कविता लेख्न थालेका हुन् । उनका असमान यी धर्तीका तस्बिरहरू र एक चोक्टा इतिहास गरी दुई कविता कृति र एक मुक्तक संग्रह प्रकाशित छन् । उनले छाया, प्रेरणा, जनजागृति, कोशीका कोसेली जस्ता साहित्यिक संकलन एवं पत्रिकाको सम्पादनसमेत गरेका छन् । कुनै समय धरानका पुराना साहित्यकार बम देवान, कृष्ण पाख्रिनहरूसँग मिलेर उनले समाज परिवर्तनका लागि साहित्यिक अभियान चलाएका थिए । त्यस्तै कविता, कथा, नाटक तथा फिल्मका माध्यमबाट नेपाली समाज रूपान्तरणमा उल्लेखनीय योगदान पुर्याएबापत् वललाई प्रतिभा पुरस्कार दिन लागेको प्रतिष्ठानले जनाएको छ । काभ्रेको तेमालमा जन्मेका कान्तिपुरकर्मी वलले काजोल खातुन कथासंग्रह, महाभारतकी मैच्याङ कवितासंग्रह र म्हेन्दोमाया नाटक लेखेका छन् भने सेलफोन छोटो फिल्म र नीरफूल फिचर फिल्म निर्देशन गरेका छन् ।बैठकले प्रतिष्ठान स्थापनाको एक दशक पुगेको विशेष अवसरमा भाषा, साहित्य तथा सांगीतिक क्षेत्रमा विशिष्ट योगदान पुर्याएबापत् संगीत साधना प्रतिष्ठान (इटहरी, सुनसरी), सुदूरपश्चिमाञ्चल साहित्य समाज (धनगढी, कैलाली) र स्व पारसमणि प्रधान सालिक संरक्षण समिति (सिलिगुडी, भारत) लाई विशेष सम्मान गर्ने निर्णय गरेको महासचिव तेम्बेले बताए ।शनिबारै सम्पन्न प्रतिष्ठानको तेस्रो सम्मेलनले दीपा लिम्बू राईको अध्यक्षतामा गणेश राई र टंक वनेम उपाध्यक्ष, मिजास तेम्बे महासचिव, नरेश नाति सचिव, अञ्जु अञ्जली सहसचिव, देवेन्द्र खेरेस कोषाध्यक्ष र चोक गुरुङ सहकोषाध्यक्ष रहेको नयाँ कार्यसमिति पनि चयन गरेको छ । सम्मान तथा पुरस्कार जनवरीको अन्तिम साता राजधानी काठमाडौंमा दिइने प्रतिष्ठानका कोषाध्यक्ष देवेन्द्र खेरेसले बताए ।"
बीपीको अर्को म्युजिक भिडियो,"काठमाडौं (कास) गायकसंगीतकार बीपी वाग्ले नयाँ गीत र त्यसको म्युजिक भिडियोसहित आएका छन् । म छहारी हुँ तिम्रो ठुटो रूख होइन, म उज्यालो किरण हुँ कालो रात होइन बोलको गीतमा संगीत बीपीले नै गरेका हुन् । गीत डा भोला रिजालले लेखेका हुन् । उक्त म्युजिक भिडियोमा वरिष्ठ अभिनेता टीका पहारी, रंगकर्मी सरिता गिरी र बालकलाकार अनुभव रेग्मीले अभिनय गरेका छन् । नवीन भट्टले निर्देशन गरेको भिडियोको सिनेमाटोग्राफी राजन लामाले सम्हालेका हुन् । म्युजिक भिडियो मिसन इन्टरटेनमेन्टले निर्माण गरेको हो ।म छहारी हुँ तिम्रो गीतले अभिभावक र सन्तानको सन्दर्भमा छ । आमाबुवाले आफ्ना छोराछोरीबाट एकथरी अपेक्षा गर्ने, तर छोराछोरी आफ्नै धुनमा लाग्ने गर्नाले अविश्वास सिर्जना हुने कथा छ । आफूले अनेक गरेर हुर्काएबढाएका छोराछोरीले बुढेसकालमा बेवास्ता गर्दा मन दुख्ने मार्मिक प्रसंग छ गीतमा : औँला समातेर हिँड्न सिकाएँ, झरीआँधीबाट रुझ्दै जोगाएँतिमी लड्न खोज्दा म आफैँ लडेर, कति बिघ्नबाधाबाट तिमीलाई बचाएँ"
शुभकामना लिएर छिरिङ,"काठमाडौं (कास) गीतकार छिरिङ शेर्पा शुभकामना एल्बमसहित आएका छन् । वरिष्ठ कवि एवं संस्कृतिविद् तुलसी दिवस, संगीतकार दीपक जंगम, कवि उषा शेरचन, संगीतकार शिलाबहादुर मोक्तानलगायतले सोमबार राजधानीमा एल्बमको लोकार्पण गरे । एल्बममा शुभकामना, चोखो मनले, माया कतै, कहिलेकाहीँ, भरियादाइ, तिम्रै खुसी, लाकुरीको बोट गरी सात गीत छन् । शुभकामना र भरिया दाइ गीतमा गायक मिङ्मा शेर्पाको स्वर र संगीत रहेको छ भने लाक्पा शेर्पा र पेम्बा छोटी शेर्पाले गाएको लाकुरीको बोट गीतमा पनि मिङ्माकै संगीत छ । भरिया दाइ फिमेल भर्सन बानिका प्रधानले गाएकी छन् । लाक्पाको संगीत रहेको चोखो मनले गीतको मेल भर्सन लाक्पाले नै गाएका छन् भने फिमेल भर्सन गायिका संगीता प्रधान रानाले गाएकी छन् । अनिस श्रेष्ठको संगीत रहेको माया कतै मा गायक राजेशपायल राईको स्वर रहेको छ भने बलराम समालको संगीत रहेको तिमै्र खुसी गीतमा एपी शेर्पाको स्वर रहेको छ । कार्यक्रममा मिङ्माले एल्बमको टाइटल गीत शुभकामना र लाक्पाले लाकुरीको बोट गाए । त्यस्तै अभिनेत्री प्रियंका कार्की र विज्ञान उदास अभिनीत चोखो मनले को भिडियो समेत सार्वजनिक गरियो ।"
हयाप्पी डेज को नयाँ गीत,"काठमाडौं (कास) दयाहाङ राई, प्रियंका कार्की, सञ्जय गुप्ता स्टारर फिल्म हयाप्पी डेज को नयाँ गीत सार्वजनिक गरिएको छ ।तिमीबिना बोलको गीतमा प्रियंका कार्की र सञ्जय गुप्ता फिचरिङ छन् । ताराप्रकाश लिम्बूको संगीत रहेको गीत दिनेश राउतले लेखेका हुन् । यूकेका विभिन्न स्थानमा छायांकन गरिएको गीतको कोरियोग्राफीसमेत निर्देशक मिलन चाम्सले गरेका हुन् ।यस रोमान्टिक ड्रामाले राजधानीमा एक प्रेसमिट गरेर फिल्मका तीन गीत र ट्रिजर देखाइएको थियो । कार्यक्रममा निर्देशक चाम्स, अभिनेता दयाहाङ र सञ्जय उपस्थित रहे पनि प्रियंका भने विदेशमा रहेकाले उपस्थित हुन सकिनन् ।हयाप्पी डेज लाई बीपी खनाल, भवानी शर्मा, हीरालाल जोशी, मिलन चाम्स र डा अशोक खनालले निर्माण गरेका हुन् । माघ १२ देखि देशव्यापी प्रदर्शनमा आउने उक्त फिल्मलाई कात्तिक २६ मा बेलायतमा प्रिमियर गरिँदै छ ।चाम्स इन्टरटेनमेन्ट र लन्डन सिने आईको ब्यानरमा निर्मित फिल्ममा बिक्की जोशी, शिशिर राणा, रूपा पुन, रिकेश चाम्स र जेन बकल पनि अभिनय छ ।"
आफैंलाई देखेर उदास हुन्थें,"बलिउड अभिनेत्री दीपिका पादुकोण डिप्रेसनसँगको आफ्नो संघर्षबारे बेलाबखत बोलिरहन्छिन् । यस पालि अर्की अभिनेत्री इलियाना डिक्रुजले पनि आफ्नो मानसिक स्वास्थ्यबारे मुख खोलेकी छन् ।उनी पनि कुनै बेला दीपिकाकै अवस्थाबाट गुज्रिएकी थिइन् । आफूलाई बडी डिस्मोर्फिक डिसअर्डर डिप्रेसन (बीडीडी) भएको उनले बताएकी छन् । म असाध्यै सेल्फ कन्सियस मान्छे हुँ, उनले भनेकी छन्, आफूबारे धेरै सोच्छु । यही बानीले एकताका निकै दु:ख दियो । मलाई आफ्नो अपिरेन्स चित्त बुझदैनथ्यो । अनि अनायासै उदास हुन्थेँ । उनले आफूलाई बडी डिस्मोर्फिक डिस्सअर्डर भएको कुरा पछि मात्रै चाल पाइन् । उनका अनुसार यो समस्या हुँदा बिरामीलाई आफ्नो रूपरङ नराम्रो लाग्छ । आफूमा खोट देखिने भएकाले मान्छेसामु प्रस्तुत हुनसमेत धकाउँछन् ।सबैले मलाई मन पराए हुन्थ्यो भन्ठान्थेँ, मानसिक स्वास्थ्यसम्बन्धीको एउटा कार्यक्रममा इलियानाले भनेकी थिइन्, एकताका त यतिसम्म भयो, म आत्महत्या गर्ने मनस्थितिमा पुगेकी थिएँ । सबै चिज समाप्त गर्न चाहन्थेँ । तर, मृत्यु समाधान होइन भन्ने आभास भएपछि उनले आफूलाई सम्हालिन् । उनका अनुसार आफूलाई स्वीकार्नु नै डिप्रेसनविरुद्धको उनको पहिलो कदम थियो । बर्फी, रुस्तम जस्ता फिल्मकी लिड एक्ट्ेरसले मानसिक रोग लागेका बेला अरूको सहयोग लिन लाज मान्न नहुने सुझाएकी छन् । आफू बिरामी छँदा आमा सबैभन्दा ठूलो तागत भएको उनको भनाइ छ । आफन्त र समाजले बिरामीको मनोबल बढाउन सघाउनुपर्छ, उनले भनेकी छन् ।"
टेक्सास गोलीकाण्डमा २६ को मृत्यु,"(बीबीसी) अमेरिकाको टेक्सासस्थित एउटा गिर्जाघरमा भएको गोलीकाण्डमा कम्तीमा २६ जना ज्यान गएको छ । करिब २० जना घाइते भएका छन् । उनीहरूलाई हेलिकोप्टरबाट उद्धार गरी अस्पताल पुर्याइएको छ ।प्रहरी अधिकारीका अनुसार २३ जनाको चर्चभित्र, २ को बाहिर र १ को अस्पताल लैजाने क्रममा मृत्यु भएको हो । मारिनेमा ५ देखि ७२ वर्ष उमेर समूहका रहेका छन् । बीबीसीका अनुसार गिर्जाघरका पादरीकी १४ वर्षीया छोरीको पनि मृत्यु भएको छ । ओक्लोहोमामा रहेका पादरी फ्रयांक पोमेरोले टेलिफोनमा एक निकै सुन्दर बच्चासहित अन्य को मृत्यु भएको बताए । आइतबार विल्सन काउन्टीमा रहेको बाप्टिस्ट चर्चमा स्थानीय समयअनुसार बिहान ११ बजे उक्त घटना भएको थियो ।सदरल्यान्ड स्प्रिङ्सस्थित बाप्टिस्ट गिर्जाघरमा बिहानको प्रार्थना चलिरहेका बेला बन्दुकधारी प्रवेश गरेर अन्धाधुन्ध गोली प्रहार गरेका थिए । प्रत्यक्षदर्शीका अनुसार उक्त व्यक्तिले लगातार २० राउन्ड गोली चलाएका थिए । सदरल्यान्ड स्प्रिङ्स नगरमा भएको घटनाका संदिग्धको पनि मृत्यु भएको छ । प्रहरीले संदिग्ध हमलाकारी तीव्र गतिमा कार चलाएर भागेपछि नजिकैको काउन्टीमा उनलाई प्रहरीले घेरा हालेर गोली प्रहार गरेको थियो । लगत्तै गाडीमा मृत भेटिएका उनी प्रहरी कारबाहीमा मारिएका हुन् वा आत्महत्या गरेका हुन् भन्ने खुलेको छैन ।टेक्सासका गभर्नर ग्रेग एबटले हत्याकाण्डलाई टेक्सासकै इतिहासमा सबैभन्दा खराब नरसंहार भएको बताए । टेक्सासका गभर्नर ग्रेग एबटले भने, राज्यका रूपमा हामी अहिले हाम्रो इतिहासकै सबैभन्दा खराब गोलीकाण्डसँग जुधिरहेका छौं, अझ खराब कुरा, प्रार्थना गर्न जाने गिर्जाघरमा यस्तो घटना भएको छ, निर्दोष मानिसको हत्या गरिएको छ र हामी शोकाकुल छौं । आक्रमणको कारण थाहा हुन सकेको छैन । अधिकारीले घटनाबारे थप अनुसन्धान गरिरहेको जनाएका छन् । प्रहरीका अनुसार बन्दुकधारी कालो लुगा लगाएर एसल्ट राइफलसहित चर्च पुगेका थिए । एसिया भ्रमणका क्रममा जापानमा रहेका अमेरिकी राष्ट्रपति डोनाल्ड ट्रम्पले यसलाई भयानक आक्रमण को संज्ञा दिएका छन् । उनले मृतकप्रति समवेदना व्यक्त गर्दै स्थितिबारे जानकारी लिन जापानबाट नियमित सम्पर्कमा रहेको बताए । ट्रम्पले हतियारका कारण नभई मानिसको मानसिक अवस्था दोषी भएको बताए । उनले भने, हाम्रो देशमा निकै धेरै मानसिक समस्या छ, यो हतियारको समस्या होइन ।अमेरिकामा सन् २०१७ मा मात्रै एक हजारभन्दा बढी गोलीकाण्डका घटना सार्वजनिक भइसकेका छन् । घटनालाई अमेरिकी इतिहासको सबैभन्दा खराब ५ मध्येको एक गोलीकाण्ड जनाएका छन् । यसअघि लस भेगासको एक सांगीतिक कार्यक्रममा करिब एक महिनाअघि भएको गोलीकाण्डमा ५८ जनाले ज्यान गुमाएका थिए ।आक्रमणकारी पूर्वअमेरिकी सेनाअधिकारीहरूले घटनाका आक्रमणकारी २६ वर्षीय डेभिन प्याट्रिक केली रहेको जनाएका छन् । बाइबलका शिक्षक केली पूर्वअमेरिकी सेनासमेत हुन् । उनी सन् २०१४ मा अमेरिकी एयरफोर्सबाट श्रीमती र बच्चालाई कुटेको आरोपमा कोर्ट मार्सलपछि बर्खास्त भएका थिए । केली सान एन्टोनियोका बासिन्दा हुन् । उनले हालसालै आफ्नो फेसबुक पेजमा एआर१५ राइफलको फोटो अपलोड गरेका थिए ।"
पूर्वक्याटलान नेताहरू रिहा,"ब्रसेल्स (बीबीसी) बेल्जियमका एक न्यायाधीशले क्याटालोनियाका पूर्वनेता कार्लस पुइग्डेमोन्ट र ४ पूर्वमन्त्रीलाई ससर्त रिहा गरेका छन् । न्यायाधीशले उनीहरूलाई बिनाअनुमति बेल्जियम छाड्न नपाउने र आफ्नो बसोबासबारे विस्तृत जानकारी गराउने सर्तमा रिहा गरेका छन् । स्पेनको उच्च अदालतले युरोपेली पक्राउ आदेश जारी गरेपछि उनीहरूले शुक्रबार बेल्जियम प्रहरीसमक्ष आत्मसमर्पण गरेका थिए । हालै क्याटालोनियालाई क्षेत्रीय संसद्ले स्वतन्त्र राष्ट्र घोषणा गरेपछि स्पेनले उक्त क्षेत्रमा प्रत्यक्ष शासन लागू गरेको थियो । स्पेनी प्रधानमन्त्री मारिआनो राखोयले क्षेत्रीय संसद् र सरकार विघटन गर्दै निर्धारित समयअगावै चुनावको घोषणा गरेका छन् । उक्त कदमपछि क्याटालोनियाका बर्खास्त राष्ट्रपति कार्लस पुइग्डेमोन्ट र अन्य चार नेता बेल्जियमको राजधानी ब्रसेल्स पुगेका थिए । स्पेनले क्याटलान नेताविरुद्ध विद्रोह, देशद्रोह र राज्यकोषको दुरुपयोगसम्बन्धी मुद्दा चलाएपछि उनीहरू भागेर बेल्जियममा पुगेपछि स्पेन सरकारले खोजी गरेको हो । पुइग्डेमोन्टले सरकारले आफूहरूविरुद्धको मुद्दामा निष्पक्ष सुनुवाइको सुनिश्चितता नगरेसम्म स्पेन नफर्कने बताउँदै आएका छन् । उनीहरू १५ दिनभित्र उनीहरू बेल्जियमको अदालतमा उपस्थित हुने अपेक्षा गरिएको छ । बेल्जियमले ६० दिनभित्र उनीहरूलाई स्पेन सुपुदर्गी गर्न सक्छ । यसअघि स्पेनले नियन्त्रणमा लिएका ८ मध्ये एक पूर्व क्याटलान नेता भने धरौटीमा छुटेका छन् । यसैबीच, पक्राउ परेका नेताको रिहाइका लागि क्याटालोनियाका विभिन्न सहरमा प्रदर्शन जारी छ । पक्राउ परेकाहरूले स्पेनी अधिकारीको विरोध जनाउँदै पक्राउ परेकाहरू राजनीतिक बन्दी भएको दाबी गर्दै यथाशक्य रिहा गर्न माग गरेका छन् । स्पेनी प्रहरीले प्रदर्शनकारीमध्येबाट दुई जनालाई एक छुट्टै मुद्दामा अनुसन्धानका लागि पक्राउ गरेको जनाएका छन् ।"
नेपाल एक स्पेनका पक्षमा,"काठमाडौं (कास) स्पेनको स्वायत्त राज्य क्याटालोनियाले असंवैधानिक तवरले जनमतसंग्रह गर्दै स्वतन्त्रताका पक्षमा लबिङ गरेपछि विश्वभर राजनीतिक तरंग ल्यायो । कतिपय देश स्वतन्त्रताका पक्षमा देखा परे पनि अधिकांश एक स्पेनका पक्षमै रहे । नेपालले पनि आफूलाई एक स्पेनका पक्षमा उभ्याएको छ । विश्व परिवेश अध्ययन गरेपछि नेपाल बल्ल विभाजनका विपक्षमा उभिएको हो । नेपाल सरकार स्पेन अधिराज्यको विभाजनका विपक्षमा रहेको स्पष्ट गर्दै नेपालले त्यहाँको आन्तरिक मामिला संवैधानिक दायराभित्र रहेर समाधान गर्न सुझाएको छ । नेपाल मित्रराष्ट्र स्पेनको सार्वभौमिकता, राष्ट्रिय एकता र भौगोलिक अखण्डताको दृढ समर्थन एवं सम्मान गर्छ, प्रधानमन्त्रीका परराष्ट्र मामिला सल्लाहकार डा दिनेश भट्टराईले भने, नेपाल र स्पेनबीचको सम्बन्ध पारस्परिक सहयोग, मित्रता, आपसी समझदारी र एकअर्काका आकांक्षाप्रति सम्मानमा आधारित रहँदै आएको छ । हामी यसमा अडिग छौं । कुनै पनि मुलुक असंवैधानिक रूपमा खण्डित हुन खोजे नेपालको समर्थन नरहने उनले स्पष्ट पारे । नेपाल असंलग्नताको नीति अवलम्बन गर्दै अघि बढेको छ । नेपालले आफ्नो छिमेक सम्बन्धबाट कूटनीति आरम्भ गर्छ भने मित्र मुलुकहरूसँग पनि उत्तिकै सम्बन्ध राखेर अघि बढ्छ, उनले भने । स्पेनका विषयमा नेपालले आन्तरिक रूपमा पहिले नै जानकारी दिएको भए पनि सोमबार मात्र सार्वजनिक गरेको उनले बताए । क्याटालोनियाले गत अक्टोबर १ मा जनमतसंग्रह गर्दै स्पेनबाट अलग हुने प्रक्रिया अघि बढाएको हो । केन्द्र सरकारले उक्त कदम असंवैधानिक रहेको भन्दै हस्तक्षेप गर्दै प्रत्यक्ष शासन लागू गरिसकेको छ । स्पेनले क्याटालोनियामा आगामी डिसेम्बर २१ मा क्षेत्रीय निर्वाचन गर्दै स्थानीय सरकार गठन गर्नेछ । क्याटालोनिया क्षेत्रीय सरकारका पूर्वसदस्यहरूले म्याड्रिडस्थित अदालतमा उपस्थित भएर विद्रोह, सार्वजनिक सम्पत्तिको दुरुपयोगलगायत विषयमा लगाइएको आरोपको जवाफ दिएका छन् ।"
वामलाई असन्तुष्टकै चुनौती,"कञ्चनपुर एमाले र माओवादी केन्द्रले दोस्रो संविधानसभा चुनावमा जिल्लाका ४ वटै क्षेत्र गुमाएका थिए । वाम गठबन्धनपछि भने जिल्लाको चुनावी नतिजा फेरिनेमा उनीहरू नेताहरू आशावादी थिए । तर, अहिले गठबन्धनभित्र टिकट वितरणमा देखिएको हानथाप र असन्तुष्टिले उनीहरूको चिन्ता बढाएको छ । वाम गठबन्धनले डराएका कांग्रेस नेताहरूलाई भने विपक्षीको बेमेलले केही राहत मिलेको छ । टिकट वितरणप्रति एमाले र माओवादी केन्द्रभित्र असन्तुष्टि छ । प्रतिनिधिसभा क्षेत्र १ को प्रदेश ख मा त अन्तिम समयमा आएर टिकट फेरबदल भयो । सुरुमा उक्त क्षेत्रमा एमालेले अनेरास्ववियुकी मर्यादा विष्टलाई टिकट दियो । अन्तिम समयमा कुलवीर चौधरीलाई बनाएपछि असन्तुष्टि छताछुल्ल भएको छ । मर्यादाले आफ्नो असन्तुष्टि फेसबुकमार्फत पोखिरहेकी छन् । टिकट नपाएकोमा जिल्लाका पुराना नेता पनि असन्तुष्ट छन् । वाम गठबन्धनमा असन्तुष्टको भूमिका महत्त्वपूर्ण हुने देखिन्छ, राजनीतिशास्त्रका प्राध्यापक डा टेकराज पन्तले भने, असन्तुष्टको व्यवस्थापन र परिचालन कसरी हुन्छ, त्यसले चुनावको नतिजालाई प्रभावित पार्छ । क्षेत्र १ का प्रभावशाली नेता तथा पूर्वसांसद लालबहादुर विकले उम्मेदवारी दर्ताको अघिल्लो दिन पत्रकार सम्मेलन नै गरेर आफ्नो असन्तुष्टि पोखिसकेका छन् । दोस्रो संविधानसभा निर्वाचनमा उनी क्षेत्र १ बाट कांग्रेसका दिवान विष्टसँग झिनो मतले पराजित भएका थिए । यस्तै पूर्वसांसद उर्वादत्त पन्तदेखि लीलाध्वज बस्नेत, राजेन्द्रसिंह रावल र ईश्वरीप्रसाद खरेललगायत नेताहरू समेत असन्तुष्ट छन् । केही नेता उम्मेदवारी दर्ताका क्रममा पनि देखिएनन् । वामपन्थीहरूको असन्तुष्टि छर्लंग देखिँदैन, भित्रभित्रै लुकेको हुन्छ र यसले ठूलो नोक्सान गर्छ, प्राध्यापक डा पन्तले भने, कांग्रेसभित्रको असन्तुष्टि बाहिरै देखिन्छ । गठबन्धनभित्र असन्तुष्टि भए पनि त्यसको व्यवस्थापनमा लागेको नेताहरू बताउँछन् । टिकट वितरणका क्रममा असन्तुष्टि देखिन्छ र यसलाई मिलाउने प्रयास पनि भइरहेको छ, माओवादी केन्द्रका जिल्ला संयोजक वीरबहादुर थापाले भने । प्रचारप्रसारमा होमिएपछि सबै असन्तुष्टि साम्य भएर जाने एमाले कञ्चनपुरका अध्यक्ष तारा लामा तामाङले बताए । एमालेका तर्फबाट बागी उम्मेदवारी दिएका ३ जनाले पनि नाम फिर्ता लिएका छैनन् ।"
जिप दुर्घटनामा ४ को मृत्यु,"सिन्धुली (कास) फिक्कल गाउँपालिका४ को टर्कीबेंसीमा आइतबार राति जिप दुर्घटना हुँदा ४ जनाको मृत्यु भएको छ । ७ जना घाइते छन् । मध्यपहाडी लोकमार्ग हुँदै खाङसाङ जाँदै गरेको बा७च ३६९५ नम्बरको जिप दुर्घटना भएको हो । मृतक र घाइते सबै पिक्कल४ का बासिन्दा हुन् ।मृत्यु हुनेमा अमरबहादुर दर्लामी, रामप्रसाद बराल, दिलबहादुर मगर र नरबहादुर बलमपाखी मगर रहेको प्रहरी उपरीक्षक टीकाबहादुर केसीले जानकारी दिए । ३ जनाको घटनास्थमै र एकको खुर्कोटस्थित सुनकोसी अस्पतालमा मृत्यु भएको हो । प्रहरीका अनुसार चालक यज्ञबहादुर रानामगरलाई नियन्त्रणमा लिइएको छ । चालकका अनुसार उकालोमा मोड नपुगेर ब्याक गर्दा दुर्घटना भएको हो । जिप सडकबाट झन्डै सय मिटर तल खसेको छ ।खुर्कोटको बैंकबाट भूकम्पको दोस्रो किस्ताबापतको रकम बुझेर उनीहरू घर फर्किंदै थिए । स्थानीय बासिन्दाका अनुसार क्षमताभन्दा बढी यात्रु बोकेर जिप गुडिरहेको थियो । ग्रामीण सडकको उकालोमा जिपले तान्न नसकेपछि दुर्घटना भएको हो ।गुल्मीमा दुईको मृत्युगुल्मी मुसिकोट नगरपालिकामा सोमबार भएका छुट्टाछुट्टै घटनामा दुई जनाको मृत्यु भएको छ । सडक खन्दै गरेको डोजरले पल्टाएको ढुंगाले लागेर मुसिकोट५ आँपचौरका ४५ वर्षीय मुमिश्वर अर्यालको मृत्यु भएको हो । मुसिकोट६ कुर्घाको भुवाचिदीनजिकै ढुंगाले लागेपछि उनको घटनास्थलमै मृत्यु भएको प्रहरीले जनाएको छ । त्यस्तै मुसिकोट १ जुकेपानीमा लु३त ८५४३ नम्बरको ट्रयाक्टर दुर्घटनामा दाङ लालमटियाका २५ वर्षीय चालक ऋषिराम चौधरीको मृत्यु भएको छ ।"
युवा संघ अध्यक्षमाथि आक्रमण,डोल्पा (कास) मुडेचला गाउँपालिकाका युवा संघ अध्यक्ष रुद्रबहादुर शाहीमाथि आक्रमण भएको छ । एमाले र माओवादी केन्द्रको वाम गठबन्धनको चुनावी प्रचारप्रसार सकिएलगत्तै आक्रमण भएको हो । उनलाई अनेरास्ववियु (क्रान्तिकारी) का सचिव टक्कबहादुर शाहीले पछाडिबाट दाउराको चिर्पटले टाउकोमा प्रहार गरेको प्रहरीले जनाएको छ । युवा संघका अध्यक्ष शाही गम्भीर घाइते छन् । हेलिकप्टरबाट उपचारका लागि काठमाडौं लगिएको छ । वाम गठबन्धनबाट प्रतिनिधिसभाका उम्मेदवार एमालेका धनबहादुर बुढा र प्रदेशसभाका उम्मेदवार माओवादी केन्द्रका वीरबहादुर शाहीको प्रचारका क्रममा कालिका पुगेका अध्यक्ष शाहीमाथि आक्रमण भएको थियो । गठबन्धनभित्रकै दलका कार्यकर्ताबीचको घटनाले राजनीतिक समस्या बढेको एमाले डोल्पाका सदस्य लंकबहादुर रोकायाले बताए । आक्रमण गर्ने टक्कबहादुरलाई पक्राउ गरिएको प्रहरीले जनायो ।
भरुवा बन्दुकसहित पक्राउ,"धादिङ (कास) घरमा लुकाई राखेका दुई थान भरुवा बन्दुकसहित प्रहरीले एक जना युवालाई पक्राउ गरेको छ । सदरमुकाम नीलकण्ठ नगरपालिका१३ खुर्पेखोलास्थित वीरबहादुर थापाका छोरा ४६ वर्षीय कुलबहादुर थापा बन्दुकसहित पक्राउ परेको प्रहरीले जनाएको छ । बरामद दुवै बन्दुकको इजाजतपत्र छैन र इजाजतपत्र भए पनि निर्वाचनका बेला सुरक्षा निकायलाई जिम्मा लगाउनुपर्छ, जिल्ला प्रहरी कार्यालयका प्रहरी निरीक्षक राजेन्द्र थापाले बताए । थापालाई अवैध हातहतियार तथा खरखजाना ऐनअनुसार कारबाही गरिने थापाले बताएका छन् ।"
"राजधानीका पसल अनुगमन  सञ्चालक फरार, कर्मचारी थुनामा","यी हुन् फरार सञ्चालकहरू दरबारमार्गको वाच एन्ड सीका सञ्चालक मोरङ रंगेली १ घर भई हाल काठमाडौं बत्तीसपुतली बस्ने नम्रता अग्रवाल ।न्युरोडको तिरुपती (लिबर्टी जुत्ता) स्टोर्सका सञ्चालक मोरङ, विराटनगर घर भएकी वसन्तकुमार महेश्वरी ।दरबारमार्गको लेबल्स स्टोर्सका सञ्चालकहरू काठमाडौं महानगरपालिका २५ का सञ्जीव तुलाधर, वडा नम्बर २९ का राजीव श्रेष्ठ, टेकु घर भएका देवेन्द्रप्रसाद श्रेष्ठ, लाजिम्पाट घर भएका सुलिम महर्जन र नरदेवी बस्ने प्रकाशरत्न कंसकार ।दरबारमार्गको एमजी इन्टरनेसनलका सञ्चालक पर्साको वीरन्गज घर भएका विमलादेवी डाल्मिया ।ठमेल त्रिदेवीमार्गको एडभेन्चर आउटडोर गियर कम्पनी प्रालिका सञ्चालक दीप लामा दरबारमार्गको सुवोध रिटेल प्रालिका सञ्चालकहरू काठमाडौं महानगरपालिका ४ बस्ने सनम शर्मा, वडा नम्बर १४ बस्ने सरोज अग्रवाल ।दरबारमार्गको लाइफ स्टाइल इन्टरप्राइजेज प्रालिका सञ्चालकहरू काठमाडौं महानगरपालिका वडा नम्बर १९ का राजेन्द्रदास श्रेष्ठ, वडा नम्बर ३० का निर्मललाल श्रेष्ठ । न्युरोडको फिट वेल सुज प्रालिका सञ्चालकहरू मोरङ बाबियाबिर्ताका तुलराज कार्की र रुद्रबहादुर थापा ।दरबारमार्गको एभेन्यु मार्केटिङ प्रालिको सञ्चालक काठमाडौं मैतीदेवीका सम्पतकुमार अग्रवाल र कुलेश्वरका पवनकुमार सराफी ।दरबारमार्गको प्लेटिनम ट्रेड कन्सर्नका सञ्चालक ललितपुर महानगरपालिका ८ घर भई काठमाडौंको बत्तिसपुतली बस्ने नेहा अग्रवाल ।दरबारमार्गको सुलक्स सेन्टरको सञ्चालक काठमाडौं लाजिम्पाटमा बस्ने रोमिलाल श्रेष्ठ । दरबारमार्गको बेन्टले द लेदर प्रालिका सञ्चालक ललितपुरका चन्द्रमाला शर्मा (बर्मा) ।"
बैंकको खराब कर्जा बढयो,"काठमाडौं चालु आर्थिक वर्षको पहिलो त्रैमासमा अधिकांश वाणिज्य बैंकहरूको खराब कर्जा बढेको छ । केही समययता घट्दो क्रममा रहेको खराब कर्जा यो वर्षको पहिलो त्रैमासमा ०११ प्रतिशत विन्दुले बढेको हो । सोमबारसम्म वित्तीय विवरण सार्वजनिक गर्ने २२ वटा बैंकहरूको खराब कर्जाका आधारमा यस्तो विश्लेषण गरिएको हो । पहिलो त्रैमासमा ती बैंकहरूको औसत खराब कर्जा १६१ प्रतिशत छ । गत आर्थिक वर्षको पहिलो त्रैमासमा ती बैंकहरूको खराब कर्जा १५० प्रतिशत थियो । वित्तीय विवरण सार्वजनिक गरेका २२ मध्ये १७ वटाको खराब कर्जा बढेको छ भने ३ वटाको मात्र घटेको छ । गएको वर्ष बैंकहरूले मनपरी ढंगले कर्जा विस्तार गरेकाले पहिलो त्रैमासमा खराब कर्जा बढेको हो । गत असारको तुलनामा असोजसम्म बहुसंख्यक बैंकहरूको खराब कर्जा बढ्नुले पनि त्यो पुष्टि हुन्छ । दुई वर्षमा चार गुणा चुक्ता पुँजी बढाएका बैंकहरूलाई गत वर्षको सुरुदेखि नै व्यवसाय विस्तारको दबाब परेको थियो । सोही कारण गत वर्षभर बैंकहरूले मनपरी ढंगले कर्जा विस्तार गरे । यसको असर अहिले खराब कर्जा र मुनाफामा देखिएको हो । गत वर्ष कर्जा विस्तारको तुलनामा निक्षेप संकलन धेरै कम रहयो । यसकारण निक्षेप र कर्जाबीच असन्तुलन भएपछि निक्षेप पुँजी र कर्जा अनुपात (सीसीडी) मा दबाब पुग्यो । यो क्रम यस वर्षको पहिलो त्रैमासमा पनि देखिन थालेको छ । यद्यपि हाल बैंकहरूमा तरलता अवस्था सहज रहेकाले कर्जा विस्तार प्रभावित भएको देखिएको छैन । यसैगरी चालु आर्थिक वर्षको पहिलो त्रैमासमा बैंकहरूको मुनाफा करिब ५ प्रतिशतले बढयो । वित्तीय विवरण सार्वजनिक गर्ने २२ वटा बैंकहरूको मुनाफा वृद्धिदर हेर्दा यस्तो देखिएको छ । अघिल्लो वर्षको सोही अवधिको तुलनामा यो करिब ४० प्रतिशत विन्दुले कम हो । ०७३ असोजसम्म ती बैंकहरूको खुद मुनाफा ४४ प्रतिशतले बढेको थियो । पुँजी वृद्धिअनुसार व्यवसाय विस्तार नभएको र बैंकहरूबीच अस्वस्थ प्रतिस्पर्धा चलेकाले वृद्धिदर उल्लेख्य रूपमा घटेको बैंकहरूले जनाएका छन् । बैंकहरूको वित्तीय विवरण अपेक्षाभन्दा धेरै नराम्रो आएपछि त्यसको प्रत्यक्ष असर सेयर बजारमा देखिएको छ । सेयर बजारमा वाणिज्य बैंकहरूले मात्र करिब ५० प्रतिशतभन्दा हिस्सा ओगटदै आएका छन् । यिनै बैंकहरूले पहिलो त्रैमासमा राम्रो आम्दानी गर्न नसकेपछि लगानीकर्ता निरुत्साहित भएका हुन् । पहिलो त्रैमासमा २२ वटा बैंकहरूले ७ अर्ब ६२ करोड खुद मुनाफा आर्जन गरेका छन् । गत आर्थिक वर्षको पहिलो त्रैमासको तुलनामा यो ४८० प्रतिशतको वृद्धि हो । ०७३ असोजसम्म ती बैंकहरूको खुद मुनाफा ७ अर्ब २७ करोड रुपैयाँ थियो । २२ बैंकहरूमध्ये १२ बैंकको मुनाफा वृद्धिदर बढेको छ भने १० बैंकको वृद्धिदर घटेको छ । वित्तीय विवरण सार्वजनिक गरेका बैंकहरूमध्ये सरकारी स्वामित्वको राष्ट्रिय वाणिज्य बैंकको मुनाफा सबैभन्दा बढी करिब साढे ४१ प्रतिशतले बढेको छ । प्राइम, सानिमा, एनएमबी, एसबीआई, नेपाल इन्भेस्टमेन्ट, नबिल, लक्ष्मी, सिभिल एनआईसी एसियालगायत बैंकको मुनाफा वृद्धिदर बढेको छ । तर, हिमालयन, कृषि विकास बैंक, ग्लोबल आईएमई, बैंक अफ काठमान्डु, सिद्धार्थ, सिटिजन्स, सनराइज, नेपाल बंगलादेश, कुमारी र मेगा बैंकको मुनाफा वृद्धिदर घटेको छ । अघिल्लो वर्षको सोही अवधिमा अधिकांश वाणिज्य बैंकहरूको मुनाफा वृद्धिदर बढेको थियो । पछिल्ला महिनाहरूमा बैंकहरूबीच चलेको अस्वस्थ प्रतिस्पर्धा नै मुनाफा घट्नुको प्रमुख कारण रहेको बैंकर्स संघका कार्यकारी सदस्य भुवन दाहालले बताए । राष्ट्र बैंकले आधार ब्याजदर (बेस रेट) का आधारमा ब्याजदर समायोजन गर्न निर्देशन दिए पनि केही बैंकहरूले उक्त निर्देशन पालना नगरेको उनको आरोप छ । केही बैंकहरूको बेस रेट बढेको छ भने केहीको घटेको छ । तर, औसतमा गत असारकै स्तरमा छ, उनले भने, तर, बैंकहरूबीच देखिएको अस्वस्थ प्रतिस्पर्धाका कारणले केही बैंकहरूले बेस रेटभन्दा तल गएर पनि कर्जा दिएको देखिन्छ । यो राम्रो होइन ।"
प्याराग्लाइडिङले आश जगाएको बस्ती,"स्वरेक (स्याङ्जा) भीरकोट नगरपालिका ५ मा पर्ने स्वरेक खेलमैदानकी पदमकुमारी थापा ८७ वर्षकी भइन् । आफू २२ वर्षकी छँदा बिहे भएपछि स्वरेक आएकी थापा अहिलेको विकासलाई देख्दा चकित पर्छिन् । दुई वर्षको अन्तरालमा हेर्दाहेर्दै स्वरेकमा यति चहलपहल बढ्ला भन्ने उनले कल्पना गरेकी थिइनन् । दिउँसै भेडा दगुर्ने खरखरे भीर हो, उनले भनिन्, दुई वर्ष पनि भएको छैन चहलपहल बढेको । मान्छे आउनेजाने टुटेको छैन । उनी आउँदा दुईवटा घर मात्र रहेको ठाउँमा अहिले ठूलो बस्ती छ । यहाँ प्याराग्लाइडिङका उडान हुन थालेपछि देशीविदेशी पाहुनाको लर्को लागेको छ ।चर्चित प्याराग्लाइडर सानुबाबु सुनुवारले स्वरेकलाई उपयुक्त मानेपछि यही व्यवसाय गर्ने उद्देश्यले दुई वर्षअघि आएका थिए । त्यसयता नौला मान्छेको जावतआवत बढेको हो । यहाँको दु:ख सम्झँदा पनि आँसु झर्छ, थापा भन्छिन्, दु:ख गरेर पनि जीविका चलाउन समस्या थियो । पढ्नुपर्छ, जागिर खानुपर्छ भन्ने चेत कसैलाई थिएन । दु:ख गरेअनुसार खेती उब्जनी हुँदैनथ्यो । स्थानीय ज्ञानप्रसाद अर्यालका अनुसार स्वरेक पर्यटकीय दृष्टिकोणबाट उपयुक्त भनेर स्थानीयले बुझेकै थिएनन् । पर्यटकीय क्षेत्र बन्नका लागि प्रकृतिले यति मजाले मिलाइदिएको रहेछ, हिजोआज प्याराग्लाइडरले उडान अवतरणको थलो बनाएको चउर देखाउँदै उनले भने । खानेपानी लिनकै लागि दुईतीन घण्टाको बाटो धाउनुपर्ने अवस्था रहेको उनले बताए ।स्थानीय गुप्तबहादुर थापाले ०३१ सालमा गाउँमै निमावि खोल्न लगाए । ०४० सालमा मावि स्थापना भएसँगै बस्ती बाक्लिन सुरु भयो । मावि खुलेपछि पढ्नका लागि अरू गाउँबाट पनि विद्यार्थी आउन थाले, अनि बिस्तारै फेरियो, उनले भने । बाटो आयो, बत्ती आयो । कोदो र मकै मुख्य खेती थियो । अन्य बाली उब्जन्नथ्यो । बिस्तारै व्यावसायिक खेतीबारे बुझेका गाउँले अहिले आलुको राम्रो उत्पादन गर्छन् ।देउसीभैलो खेलेको पैसाले स्कुल खोलेको बताउने ६१ वर्षीय डोलराज पंगेनी स्कुल स्थापनासँगै क्रमश: विकासले फडको मारेको बताउँछन् । राजेन्द्र भवानी उच्च माविका प्रध्यानाध्यापक ईश्वरीप्रसाद भुर्तेल प्याराग्लाइडिङ गर्नेहरू आउन थालेपछि स्थानीयको चेतनाको स्तर निकै बढेको अनुभव गर्छन् । प्याराग्लाइडिङ सिकाउने स्कुल पनि खुलेपछि बल्ल जिल्लाका ठूला मान्छे यो गाउँमा टेक्न थाले, हाम्रा समस्या भन्न पाइयो, उनले भने । जिल्लाका सरकारी अधिकारीहरू बिरलै मात्र आउने स्वरेकमा अहिले स्थानीयले विदेशीलाई पाहुना बनाउन पाएका छन् ।पहिलोपटक यहाँ साताव्यापी अन्तर्राष्ट्रिय खुला प्याराग्लाइडिङ प्रतियोगिता पनि भयो । यसमा धेरै सहभागी र अवलोकनकर्ता आइपुगे । बाटो र खानेपानीको समस्या अझै हटिसकेको छैन, स्थानीय कोपिला थापा भन्छिन्, यति कुरा भइदिए स्वरेकका सम्भावना धेरै छन् ।"
क्याटर पिलर मुख्य सहरमा,"काठमाडौं (कास) बतास ट्रयाक्टर्सले क्याटर पिलर (क्याट) का उत्पादन मुलुकका सबैजसो प्रमुख सहरमा उपलब्ध गराएको छ । बतास अर्गनाइजेसनअन्तर्गतको बतास ट्रयाक्टर्स अमेरिकी हेभी इक्विपमेन्ट ब्रान्ड क्याटर पिलरको नेपालका लागि आधिकारिक बिक्रेता रहेको जारी विज्ञप्तिमा उल्लेख छ । कम्पनीले क्याटर पिलरका एक्स्क्याभेटर, हिवल लोडर, ब्याकहो लोडर ४२६, मोटर ग्रेडर, डोजरलगायतका हेभी इक्विपमेन्टहरू काठमाडौंसहित नारायणगढ, बुटवल, नेपालगन्ज, धनगढी, हेटौंडा, इटहरीलगायतका सहरहरूमा उपलब्ध गराएको जनाइएको छ । यी स्थानमा स्पेयर्स पाट्र्स र दक्ष प्राविधिक उपलब्ध गरेको विज्ञप्तिमा जनाइएको छ ।"
एनआईसी एसियाका २ नयाँ शाखा,काठमाडौं (कास) एन आईसी एसिया बैंकले दुई नयाँ शाखा थपेको छ । बैंकको विज्ञप्तिअनुसार झापाको गौरादह सुनसरीको तरहरामा शाखा थपिएका हुन् । दुई शाखाको उद्घाटनसँगै यस बैंकले देशभर १ सय ३३ शाखा र १ सय ४१ एटीएम काउन्टर पुगेको जनाइएको छ ।
बिगमार्टका बिजेता,काठमाडौं (कास) बिगमार्टले दसंैतिहार २०७४ को उपलक्ष्यमा सञ्चालित ५० जना भाग्यशाली ग्राहक लक्की ड्र कार्यक्रमको बिजेता छनोट गरेको छ । बिजेता ग्राहकले एक महिना सपिङ फ्री (११ हजार रुपैयाँ मात्र) प्राप्त गर्न सक्ने जारी विज्ञप्तिमा उल्लेख छ ।
अफरोड यात्रा सुरु,काठमाडौं (कास) आन्तरिक पर्यटनलाई प्रवद्र्धन गर्ने उद्देश्यसहित आयोजना गरिएको काठमाडौंदेखि लोमाङथाङ सातदिने एक्स्पिडिसन सुरु भएको छ । उक्त यात्राको आयोजना इम्याजिन नेपाल तथा प्रायोजन महिन्द्रा थारले गरेको जारी विज्ञप्तिमा उल्लेख छ । ७५ जना सहाभागी भएको उक्त यात्रामा ३० वटा स्पोर्ट युटिलिटी भेइकल (एसयूभी) प्रयोग गरिएको छ । उक्त यात्रा कात्तिक २० गते काठमाडौंबाट सुरु भएको जनाइएको छ ।
६ दशकमा कान्ति लोकपथ,"ठिंगन (मकवानपुर) राजधानीलाई तराईसँग जोड्ने उद्देश्यले ६ दशकअघिदेखि निर्माण कार्य सुरु गरिएको कान्ति लोकपथ बल्ल गाडी चल्ने अवस्थामा पुग्न लागेको छ । अहिलेको प्रक्षेपणअनुसार काम भए विसं २०१३ मा निर्माण सुरु भएको सडकमा आगामी माघ महिनाभित्रमा काठमाडौंहेटौंडा यात्रुबाहक बस सञ्चालन हुनेछ । कान्ति लोकपथमा माघ महिनाभित्रमा काठमाडौंहेटौंडा यात्रुबाहक बस आवतजावत गर्न सक्छन्, कान्ति लोकपथ आयोजना प्रमुख देवेन्द्र साहले भने, उक्त लोकपथमा माघ महिनाभित्रमा यात्रुबाहक बस सञ्चालन गराउन युद्धस्तरमा काम भइरहेको छ । मालबाहक ट्रकहरू यही मार्ग भएर हेटौंडाकाठमाडौं आवतजावत गर्न भने असार महिनासम्म कुर्नुपर्ने हुन्छ । ९० किलोमिटर लम्बाइ रहेको उक्त लोकपथको ६६ किलोमिटर दुई लेनको निर्माण भइसकेको छ । २४ किलोमिटर सडक विस्तार गर्न बाँकी छ । मकवानपुरतर्फ करिब ८ किलोमिटर सडक फराकिलो बनाउन बाँकी छ भने ललितपरतर्फ १६ किलोमिटरमा काम हुँदै छ । यो लोकपथको हेटौंडास्थित बुद्धचोक प्रस्थान विन्दु हो भने ललितपुरको सातदोबाटो अन्तिम विन्दु हो । यो लोकमार्ग मकवानपुरतर्फ ५१ किलोमिटर पर्छ भने ललितपुरतर्फ ३९ किलोमिटर छ । सरकारले आव ०६५०६६ सालदेखि यो लोकपथलाई फराकिलो बनाउन सुरु गरेको हो । आव ०७००७१ बाट सरकारले प्राथमिकता प्राप्त योजना अर्थात पी १ मा राखेर बजेट वृद्धि गरी बहुवर्षीय योजनाअन्तर्गत राखेर सडक चौडा र स्तर वृद्धि कार्य अगाडि बढाएको मध्यमाञ्चल क्षेत्रीय सडक निर्देशनालयका प्रमुख शिवहरि सापकोटाले बताए । तीन वर्षदेखि उक्त लोकपथलाई चौडा बनाउने, ढल खन्ने पिच गर्ने कार्यसमेत भइरहेको छ, उनले भने । विभिन्न खण्डमा विभाजित गरेर आयोजनाले १३ वटा निर्माण कम्पनीलाई ठेक्का दिएको छ । निर्माण कम्पनीहरूले असार महिनासम्म निर्माण कार्य सम्पन्न गरिसक्नुपर्ने सम्झौता गरिएको छ । असारसम्ममा कम्तीमा ५० किलोमिटर सडक कालापत्रे गरिसक्ने दाबी आयोजनाले गरेको छ । मकवानपुर र ललितपुरतर्फ गरेर बुधबारसम्म १० किलोमिटर कालोपत्रे भइसकेको आयोजना प्रमुख साहले बताए । केही निर्माण कम्पनीहरूले ९० प्रतिशतसम्म्म काम सम्पन्न गरिसकेका छन् भने बाँकीले विद्युत् प्राधिकरण, दूरसञ्चार र खानेपानीका कारणले ४० प्रतिशत मात्र काम सकेको आयोजनाले जनाएको छ । विद्युत् प्राधिकरण र दूरसञ्चारले सडकभित्र परेका विद्युतका पोलहरू स्थानान्तरण नगरेको कारणले बुद्ध चोकदेखि ७ किलोमिटरको दूरीमा रहेको चुच्चे खोलासम्म सडक विस्तार गर्न ढिलाइ भएको आयोजना प्रमुख साहले बताए । सडकको बीचमा खानेपानीको पाइप परेकाले पनि सडकको दायाँबायाँ पाइप बिच्छाउनका निम्ति बजेटको व्यवस्था नभएकाले थप समस्या भएको आयोजनाले जनाएको छ । मकवानपुरको सिमात र ललितपुरको काल्चे क्षेत्रमा पहरा फोड्न विस्फोटक पदार्थ आवश्यक पर्ने तर विस्फोटक पदार्थ सम्बन्धित निकायबाट उपलब्ध हुन नसकेकाले सडक चौडा गर्न समस्या भएको आयोजना प्रमुख साहले भने, विस्फोटक पदार्थ उपलब्ध भएन भने केही क्षेत्रमा काम गर्न समस्या छ । लोकपथको अनुगमन गर्न मंगलबार ठिंगन पुगेका क्षेत्रीय प्रशासक रेस्मीराज पाण्डे, मध्यपृतना हेटौंडाका पृतनापति प्रभुराम शर्मा, ३ नम्बर प्रदेशका एआईजी केशरीराज घिमिरे र मकवानपुरका प्रजिअ चक्र बुढासमक्ष आयोजना प्रमुख साहले विस्फोटक पदार्थको अभाव, सडक विस्तार गर्दा निस्केका ढुंगामाटो प्रयोग गर्न स्थानीय तहलाई राजस्व तिर्नुपर्ने, सडक निर्माणका निम्ति आवश्यक पर्ने ढुंगा, बालुवा उत्पादन र प्रशोधन गर्न प्लान्ट राख्न रोक लगाएकाले सडकको विस्तार र स्तर वृद्धि गर्न कठिनाइ भएको बताएका थिए । सडक चौडा गर्ने क्रममा निस्केको सामान विसर्जन गर्दा स्थानीयवासीको खेतबारी पुरिन गएकाले पीडितहरूले क्षतिपुर्तिको माग गरिरहेको तर उपलब्ध गराउन नसकिएको आयोजनाले जानकारी गराएको थियो । क्षतिपुर्ति दिन नसकेका कारणले सडक निर्माणमा यदाकदा अवरोध पुग्ने गरेको छ । सरकारले कान्ति लोकपथको निर्माण सुरु गरेदेखि चालु आवमा सबैभन्दा बढी रकम ६० करोड रुपैयाँ विनियोजित गरेको थियो । निर्माण कार्य सुरु भएको ६१ वर्षपछि कान्ति लोकपथमा पहिलो चरणमा यात्रुबाहक र दोस्रो चरणमा मालबाहक ट्रक सञ्चालनमा आउने दाबी क्षेत्रीय सडक निर्देशनालयका प्रमुख सापकोटाले गरे । १५ मिटर फाराकिलो रहेको उक्त सडकको ७ मिटरमा कालोपत्रे गरिएको छ । सडक स्तरीकरण भएपछि कान्ति लोकपथमा ३० किलोमिटर प्रतिघण्टाको गतिमा सवारी साधन गुड्न सक्ने दाबी गरिएको छ । कान्ति लोकपथ पूर्ण सञ्चालनमा आएपछि तीन घण्टामा हेटौंडाबाट ललितपुरको सातदोबाटो पुग्न सकिनेछ । हेटौंडादेखि ललितपुरको सातदोबाटोसम्म उक्त लोकमार्ग अहिले ८८ किलोमिटर लम्बाइमा झरेको छ । पहिले ९२ किलोमिटर लम्बाइ थियो । लोकमार्गको स्तरीकरण गर्ने क्रममा चार किलोमिटर छोटिएको हो । २०१३ सालमा निर्माण कार्य सुरु गरेको कान्ति लोकपथ २०१६ सालको हिउँदमा सञ्चालनमा आएको थियो ।कान्ति लोकपथको ट्रयाक खुलेपछि २०१६ सालमा राजा महेन्द आफैंले जिप हाँकेर काठमाडौंबाट हेटौंडा आएका थिए । त्यतिबेला बागमतीमा पुल थिएन । अहिले पक्की पुल निर्माण भइसकेको छ । कान्ति लोकपथ सुचारु भएपछि मकवानपुरका पूर्वी क्षेत्रका अधिकांश बासिन्दालार्य यही मार्ग भएर राजधानी आवतजावत गर्न सहज हुुनेछ । यहाँ उत्पादित कृषिजन्य र उपभोग्य वस्तुहरू पनि यही मार्ग भएर लैजाँदा सस्तो र सहज हुन्छ । उक्त लोकपथ छिटोभन्दा छिटो सञ्चालनमा ल्याउन सक्दो सहयोग गर्ने क्षेत्रीय प्रशासक पाण्डेले बताए ।"
मार्जिन कारोबार गर्ने कार्यविधि बनाऊ,"काठमाडौं बलियो पुँजी आधार भएका सेयर ब्रोकरले मात्र लगानीकर्तालाई सेयर खरिद गर्न कर्जा सुविधा दिन सक्ने भएका छन् । नियमक निकायले कम्तीमा पाँच करोड खुद सम्पत्ति हुने धितोपत्र ब्रोकर कम्पनीले मात्र मार्जिन कारोबार गर्न पाउने कानुनी व्यवस्था गर्न निर्देशन दिएको छ । मार्जिन कारोबार सञ्चालनका लागि आवश्यक कानुन (कार्यविधि) निर्माण गर्न सोमबार धितोपत्र बोर्डले नेप्से र ब्रोकरहरूलाई दिएको निर्देशनमा यस्तो उल्लेख छ । अन्तर्राष्ट्रिय मूल्य र मान्यताअनुरूपको मार्जिन कारोबार सुरु गर्न लगानीकर्ता तथा धितोपत्र दलाल व्यवसायीहरूको मागका आधारमा बोर्डले उक्त निर्देशन दिएको हो । बोर्डको निर्देशनमा जसमध्ये कम्तीमा १० हजार सेयरधनी रहेको तथा नेटवर्थ सकारात्मक रही पछिल्लो दुई आर्थिक वर्षमा कम्तीमा वार्षिक १० प्रतिशत लाभांश वितरण गरेको सूचीकृत संगठित संस्थाको सेयरमा मात्र मार्जिन कारोबार सुविधा उपलब्ध गराउनुपर्ने उल्लेख छ । यसैगरी धितोपत्र दलाल व्यवासायीले सूचीकृत संगठित संस्थाको सेयरको १ सय ८० दिनको औसत मूल्य वा बजार मूल्यमध्ये जुन कम हुन्छ, त्यसको ५० प्रतिशतले हुन आउने रकम ग्राहकसँग प्रारम्भिक मार्जिनका रूपमा लिन पाइने पनि बोर्डले दिएको निर्देशनमा उल्लेख छ । धितोपत्र दलाल व्यवसायीले मार्जिन कारोबार सुविधा अवधिभर बजारको अवस्था तथा जोखिम हेरी ग्राहकसँग न्यूनतम ४० प्रतिशत मेन्टिनेन्स मार्जिन लिनुपर्ने पनि बोर्डको निर्देशन छ ।ग्राहकले मार्जिन कारोबारमा खरिद गरेको सेयरमा आवश्यक पर्ने मेन्टिनेन्स मार्जिन भुक्तान गर्न नसकेमा धितोपत्र दलाल व्यवसायीले सो सेयर बिक्री गर्न सक्नेछ । दलाल व्यवसायीले आफ्नै स्रोत वा वाणिज्य बैंकसँग रकम लिएर मार्जिन कारोबार सुविधा प्रदान गर्न सक्ने पनि बोर्डले बताएको छ । व्यवसायीले आफ्नो प्रमाणित नेटवर्थको दुई गुणासम्म मात्र मार्जिन कारोबार सुविधा उपलब्ध गराउन सक्ने बोर्डद्वारा जारी विज्ञप्तिमा उल्लेख छ ।"
लमजुङमनाङ जोड्न वैकल्पिक पदमार्ग,"लमजुङ (कास) हिमाली जिल्ला मनाङसम्मै मोटरबाटो बनेपछि छोटिएको पदयात्रा लम्ब्याउन होटल व्यवसायी वैकल्पिक पदमार्ग बनाउन थालेका छन् । उनीहरूले पहिलो चरण अन्तर्गत लमजुङको बेंसीसहरदेखि खुदीसम्म सहजीखुदी वैकल्पिक पदमार्ग निर्माण गरेका छन् । उक्त पदमार्ग सोमबारदेखि सञ्चालनमा आएको छ । विदेशी पर्यटकसहित सांसद जमिन्द्रमान घले, पर्यटन व्यवसायी ट्रिपल पी गुरुङ, मस्र्याङ्दी गाउँपालिका अध्यक्ष अर्जुन गुरुङसहितको टोलीले उक्त बाटो हिँडेर सञ्चालनमा ल्याएका हुन् । चालु आर्थिक वर्षमा खुदीदेखि मनाङतर्फ लमजुङको अन्तिम बस्ती च्याम्चेसम्म वैकल्पिक पदमार्ग निर्माण गर्ने तयारी गरेका छन् । त्यसपछि मनाङको ताल हुँदै, कार्ते, धारापानी हुँदै चामेसम्म वैकल्पिक पदमार्ग निर्माण गर्ने व्यवसायीले बताएका छन् । पर्यटन बोर्डको सहयोगमा निर्माण गरिएको पदमार्गका उकालो ओरालोमा सिँढी लगाइएको छ । साँघुरो ठाउँमा ग्याबिन पर्खाल राखिएको छ । भलामखोलामा फडके बनाइएको छ । उक्त बाटो साढे २ देखि ३ घण्टामा पार गर्न सकिन्छ । बेंसीसहरबाट जाने पर्यटकले खाना खाने ठाउँ खुदीसम्मका लागि उक्त बाटो उपयुक्त हुन्छ । लमजुङमनाङ होटल व्यवसायी समितिका सचिव पूर्णबहादुर गुरुङका अनुसार पर्यटन बोर्डबाट २० लाख बजेट विनियोजन भएकामा १६ लाख १ हजार रुपैयाँ खर्च भएको बताए । बेंसीसहरदेखि चामेसम्म सीधै सडक निर्माण भएपछि बीच भागका व्यवसाय नै धरापमा परेकाले वैकल्पिक पदमार्ग निर्माणमा जुटेको उनले बताए । वैकल्पिक पदमार्ग नहुँदा पर्यटक सडकमै हिँड्नुपरेको छ । धूवाँधूलो भयो, उनले भने, पर्यटक सीधै चामे पुगेपछि बीचका हाम्रा व्यवसाय धराप भयो । दुवै जिल्लाका व्यवसायी तात्यौं, उनले भने । पर्यटन व्यवसायी ट्रिपल पी गुरुङका अनुसार मोटरबाटोबाट सीधै पर्यटक माथिल्लो क्षेत्रमा पुग्ने भएकाले उनीहरूमा हाई अल्टिच्युट को समस्या देखिन थालेको छ । वैकल्पिक पदमार्गले पर्यटक र व्यवसायी दुवैलाई फाइदा पुग्छ । पहिलेको जस्तो लामो पदमार्गले पर्यटकलाई यहाँको वातावरणसँगै घुलमिल हुँदै माथिल्लो क्षेत्रमा पुर्याउन सहज हुन्छ । व्यवसायीले पनि फाइदा लिन सक्छन्, उनले भने ।सवारी साधन सञ्चालनमा आएपछि चक्रीय अन्नपूर्ण पदमार्गअन्तर्गत पाँचदिने बेंसीसहरचामे पदयात्रा एक दिनमा छोटिएको छ । सडक निर्माण भएसँगै उक्त पदमार्ग विश्वको १० उत्कृष्टबाट समेत हटिसकेको छ । बेंसीसहरबाट मात्रै नभई काठमाडौंबाट बेंसीसहर आएर पर्यटक सीधै चामे पुगेपछि पर्यटकीय सिजनमा समेत बीचका गन्तव्यहरू सुनसान हुने गरेको व्यवसायी बताउँछन् । सडककै कारण पर्यटन व्यवसाय ओरालो लागेपछि केहीले होटल व्यवसायी नै छाडेको मस्र्याङ्दी गाउँपालिका ७, ङादीस्थित होटल हाइकर्सका होटल व्यवसायी तेजु गुरुङले बताए । व्यवसायीको रोजीरोटी नै गुमेपछि वैकल्पिक पदमार्ग निर्माणमा जुटेको उनले बताए ।"
१० वर्षसम्म नेपाली युवतीको श्रमशोषण,"काठमाडौं लेबनानमा १० वर्षदेखि घरेलु श्रमशोषणमा रहेकी नेपाली युवतीलाई त्यहाँको प्रहरीले उद्धार गरी नेपाल फर्काएको छ । मालिकद्वारा घरमै लुकाएर राखिएकी कालिका गाउँपालिका, रसुवाकी ३१ वर्षीया सोनाम मोक्तानलाई लेबनान प्रहरीले उद्धार गरी नेपाल पठाएको हो । मोक्तान रित्तै घर फर्किएकी छन् । उनले तलबबापत मात्र ३३ हजार अमेरिकी डलर (झन्डै ३४ लाख ६४ हजार रुपैयाँ) पाउनुपर्ने थियो । लेबनानी मानव अधिकारवादीको चर्को दबाबपछि प्रहरीले मालिकको घरबाट सोनामलाई उद्धार गरेको थियो । सोनामलाई मालिक (स्पोन्सर) ले भिसा नलगाई गैरकानुनी हैसियतमा राखेको थियो । उनलाई दुई सातासम्म डिपोर्टेसन सेन्टरमा राखेर नेपाल पठाइएको हो ।लेबनानी अधिकारवादीले गैरकानुनी हैसियतमा राख्ने मालिकलाई कारबाही नगरेको र घरेलु कामदारलाई दुई सातासम्म डिपोर्टेसन सेन्टरमा थुनामा राखेको भन्दै प्रहरीको समेत आलोचना गरेका थिए । सोनाम सन् २००७ मा लेबनान गएकी थिइन् । उनी लेबनानको जुविलस्थित डा वुट्रोस आवुजोनका घरमा काम गर्दै आएकी थिइन् । पीडितका परिवारले दुई वर्षअघि सोनामको खोजी गर्न परराष्ट्र मन्त्रालय र लेबनानस्थित अधिकारवादी संस्थाहरूलाई अनुरोध गरेका थिए । अधिकारवादीहरूले सोनामको अवस्था र मालिक पत्ता लगाएर उद्धार गरी नेपाल पठाउन जनरल सुरक्षा महानिर्देशनालयलाई निरन्तर दबाब दिएका थिए । इजिप्टस्थित नेपाली दूतावासले पनि सोनामका विषयमा लेबनान सरकारको ध्यानाकर्षण गराएको थियो । सोनामको खोजी हुन थालेपछि स्पोन्सर आवुजोनले आफ्नो घरबाट भागेको भन्दै भाइ हसनका घरमा लुकाएर राखेका थिए । मलाई आमा, भाइसँग नियमित सम्पर्क गर्न पनि दिँदैनथे । वर्षमा एकदुई पटक मात्रै कुरा गर्न दिइन्थ्यो । भूकम्पपछि पनि फोन गर्न दिएन, तेरा सबै आफन्तको मृत्यु भयो भन्दै नेपाल नफर्कन दबाब दियो, काठमाडौं आइपुगेपछि सोनामले सुनाइन्, म जाने ठाउँ पनि थिएन । किनकि मेरो राहदानी थिएन । मालिकले अब नेपाल जान पाउँदिनस् भन्थ्यो । अब नेपाल आउन नपाउने भएँ भनेर दु:खी भएर बसेकी थिएँ ।सोनामले नेपाल फिर्ने बेला मालिकले एक हजार डलर दिएको बताइन् । तर त्यो पैसा पनि उनले घर ल्याउन पाइनन् । त्यसमध्ये ९ सय डलर विमानस्थलमा चेक गर्ने प्रहरीले लिइदियो, उनले भनिन्, नेपाल आइपुग्दा एक सय डलर मात्रै हातमा भयो । उनको सुरुको करारपत्रमा मासिक एक सय ३० डलर तलब पाउने उल्लेख छ । नियमअनुसार दुईदुई वर्षमा तलब वृद्धि भई आउने बेलासम्म मासिक ३ सय डलर पुगेको थियो । परिवारका अनुसार सोनामका मालिकले दस वर्षमा ४५ सय डलर मात्रै पठाइदिएका छन् ।आवुजोनले भने आफूले सोनामलाई पाउनुपर्ने पूरै तलब नियमित पठाइदिएको दाबी गरेका छन् । सोनामको राहदानी नवीकरण भएन । इजिप्टमै गएर राहदानी अडकियो, सोनामका मालिक आवुजोनले कान्तिपुरलाई भने, मैले दिनुपर्ने तलब, बोनस सबै दिइसकेको छु । सोनामले आफूले पाउने तलब दिलाइदिन परराष्ट्र मन्त्रालयको त्रिपुरेश्वरस्थित कन्सुलर विभागमा निवदेन दिएकी छन् । सोनाम अझै डराएकी छन् । सबैसँग खुलेर बोल्न सक्तिनन्, नेपाल ल्याउन दुई वर्षदेखि काम गरिरहेका सञ्जय ब्लोनले भने ।सोनामलाई लेबनानबाट उद्धार गर्न स्थानीय अधिकारवादीसँग समन्वय गरेका दीपेन्द्र उप्रेतीले अदालतमा मुद्दा हाले तलबसहित क्षतिपूर्ति पाउने अवस्था रहेको बताए । दूतावासले वकिल नियुक्त गरे सोनामले बाँकी तलब पाउने स्थिति छ, उनले भने । लेबनान मामिला हेर्ने इजिप्टस्थित नेपाली राजदूत झवीन्द्र अर्यालले सोनामले पाउनुपर्ने तलबसहितको क्षतिपूर्तिबारे लेबनानी निकायसँग सोधपुछ भइरहेको बताए । सुरक्षा महानिर्देशनालयको कार्यालयमा सोनामले सबै तलब पाइसकेको भनेर हस्ताक्षर गरेको कागज छ । नपाएको भए दिलाउन थप प्रयास गर्नेछौं, राजदूत अर्यालले कान्तिपुरलाई भने । सोनामकी आमा छिर्तु मोक्तानले माया मारिसकेकी छोरीको आगमनले निकै खुसी तुल्याएको बताइन् । यो जुनीमा सोनामलाई भेट्न जुर्दैन जस्तो लागेको थियो, २७ अक्टोबर काठमाडौं आइपुगेकी सोनामलाई सुम्सुम्याउँदै उनले भनिन्, जजसले मेरी छोरीलाई पठाउन सहयोग गरे, म उहाँहरूप्रति ऋणी छु । मेरो धन्यवाद छ ।"
एस म्यानपावरको काम रोक्का,"काठमाडौं (कास) वैदेशिक रोजगार विभागले साउदी अरबमा लपत्र ४ कामदारलाई नझिकाएको भन्दै ललितपुर चाकुपाटस्थित एस इम्प्लोइमेन्ट ब्युरो म्यानपावरको काम रोक्का गरेको छ । करारपत्रअनुसार साउदीमा काम र तलब सेवासुविधा नपाएको भन्दै पीडितले उद्धार गर्न अपिल गर्दै आएका छन् । पीडितलाई उद्धार गर्न पटकपटक समय दिँदा पनि काम नभएपछि विभागले म्यानपावरको कारोबार रोक्का गरेको हो । म्यानपावरले साउदीको राजधानी रियादस्थित अब्दुल्लाह साउद विन मने इस्ट कन्स्ट्रक्सन तथा ट्रान्सपोर्टेसन कम्पनीको चालक काममा पठाएको थियो । म्यानपावरले हरेराम थापा, पदम माझी, दीपबहादुर वल तामाङलगायतलाई चालकको काममा पठाएको थियो ।पीडित हरेरामले म्यानपावरले भनेअनुसार काम र तलबसुविधा नपाएको बताए । उनीहरू गत वैशाखमा साउदी गएका थिए । उनीहरू तीन महिनादेखि कामविहीन भएका छन् । पीडितले उद्धारका लागि साउदीस्थित नेपाली दूतावासले प्रभावकारी रूपमा कम्पनीसँग समन्वय गर्न नसकिएको जानकारी दिएको छ । साउदीमा फसेका पीडितका आफन्तलाई उद्धारका लागि परिवारजन विभाग धाइरहेका छन् । पीडित हरेरामका काका चेतबहादुर थापाले समयमा उद्धार नहुँदा आफूहरूले मानसिक र आर्थिक रूपमा थप तनाव झेल्नुपरेको बताए ।"
मिसिल झिकाउने आदेश,"काठमाडौं सर्वोच्च अदालतले काभ्रेको बहुचर्चित मैना सुनुवार हत्या प्रकरणमा मिसिल झिकाउने आदेश गरेको छ । न्यायाधीशहरू चोलेन्द्रशमशेर जबरा र टंकबहादुर मोक्तानको संयुक्त इजलासले काभ्रे जिल्ला अदालतबाट सुनुवार प्रकरणको मिसिल झिकाउन आदेश दिएको हो । मैना सुनुवारको हत्यामा जिम्मेवार ठहर्याई नेपाली सेनाका तीनजना अधिकारीलाई दोषी ठहर्याउने काभ्रे जिल्ला अदालतको निर्णय त्रुटिपूर्ण भएको दाबीसहित सेनाको प्राड विभागका तर्फबाट सहसेनानी सरोज रेग्मीले रिट दायर गरेका थिए । जिल्ला अदालत काभ्रेले गत वैशाखमा बहुचर्चित मैना सुनुवार हत्या प्रकरणमा नेपाली सेनाका तीन अधिकारीलाई जन्मकैदको फैसला सुनाएको थियो । द्वन्द्वकालमा घरमा बसेकी किशोरीलाई गैरकानुनी रूपमा नियन्त्रणमा लिई ब्यारेकभित्र हत्या गरेको घटनामा जिल्ला अदालतले महासेनानी बबी खत्री, सहसेनानीहरू अमिल पुन र सुनील अधिकारीलाई मुलुकी ऐनको ज्यानसम्बन्धी महलको १३ (३) अनुसार जन्मकैद हुने फैसला गरेको थियो । संक्रमणकालीन न्यायसम्बन्धी व्यवस्थाविपरीत जिल्ला अदालतले मुद्दा फैसला गरेको भनी सहसेनानी रेग्मीले फैसला खारेजीको माग गरेका हुन् । मैनालाई नियन्त्रणमा लिएपछि ब्यारेकसम्म लैजाँदा चालक रहेका सेनानी निरञ्जन बस्नेतलाई भने जिल्ला अदालतले सफाइ दिएको थियो । बस्नेतबाहेकका अरू ३ आरोपित अदालतको म्याद गुजारेर फरार भएका थिए । अदालतको म्याद बस्नेतका घरमा टाँसिएको थियो । खत्री अवकाशपछि विदेशमा छन् भने अधिकारी र पुनले सैनिक सेवा छाडेका छन् । आरोपितहरू फरार रहेकाले जिल्ला अदालतको फैसलामाथि उनीहरूलाई पुनरावेदन दिन पाउने सुविधा थिएन । आरोपितको सूचीमा नरहेका सैनिक अधिकारीले रिट निवेदन दिएका हुन् ।"
दूतावासलाई चुनाव अवलोकन सुविधा,"काठमाडौं (कास) आगामी मंसिर १० र २१ मा हुने प्रतिनिधिसभा र प्रदेशसभाको निर्वाचन पर्यवेक्षण गर्न ४ अन्तर्राष्ट्रिय र ५२ स्वदेशी संस्थाले स्वीकृति पाएका छन् । निर्वाचन आयोगले सोमबार सार्वजनिक गरेको सूचीमा उनीहरू परेका हुन् । अन्तर्राष्ट्रिय पर्यवेक्षकमा कार्टर सेन्टर, युरोपेली महासंघ, अनकावा इन्टरनेसल र एसियन नेटवर्क फर फ्रि इलेक्सन छन् । महासंघले दुई दर्जनभन्दा बढी पर्यवेक्षक खटाउनेछ भने सेन्टरले आधा दर्जन । अन्य संस्थाले भने तीभन्दा पनि कम प्रतिनिधि खटाउने जनाइएको छ । नेपालभित्रका गैरसरकारी संस्था तथा निकायबाट ४४ हजार १ सय ४२ ले पर्यवेक्षण गर्ने भएका छन् । आयोगले केही संस्थालाई प्रदेश पूरै र केहीलाई जिल्लाभित्रको मात्र पर्यवेक्षण गर्ने अनुमति दिएको छ । आयोगले पहिले नै मापदण्ड राखेर पर्यवेक्षण गर्न अनुमति दिने भनेपछि कम संख्यामा अन्तर्राष्ट्रिय पर्यवेक्षकको उपस्थिति हुने भएको हो । अन्तर्राष्ट्रिय पर्यवेक्षणलाई कुनै पनि केन्द्रीय वा स्थानीय निर्वाचनको अन्तर्राष्ट्रिय तवरको पर्यवेक्षण गरेको र संस्था स्थापना भएको समयसीमासमेत तोकिएको थियो । यसअघि काठमाडौंस्थित दूतावासले समेत पर्यवेक्षणका लागि प्रयास गरेकाले यसपालि मापदण्ड राखिएको हो । दूतावासले निर्वाचन अवलोकन गर्न चाहेमा जान चाहेको स्थानसहित परराष्ट्र मन्त्रालयमा आवेदन दिएपछि मन्त्रालयले आयोगसँग समन्वय गरेर स्थान तय गरिदिने र जानेआउने व्यवस्था उनीहरू स्वयंले गर्नुपर्ने उल्लेख छ । अहिलेसम्म काठमाडौंस्थित १६ दूतावासले अवलोकनका लागि इच्छा व्यक्त गरेका छन् । यसैबीच युरोपेली महासंघबाट पर्यवेक्षण गर्न आएका मिसनका प्रमुख पर्यवेक्षक जेल्जन जोबको नेतृत्व टोलीले प्रधानमन्त्री शेरबहादुर देउवासँग भेटवार्ता गर्दै निर्वाचन सफलताको कामना गरेको छ । उक्त अवसरमा टोलीले निर्वाचनको तयारी र निर्वाचनमा सबै राजनीतिक दलको सहभागिताका लागि प्रधानमन्त्री देउवाले निर्वाह गरेको भूमिकाको प्रशंसा गरेको थियो ।"
ओलीले युरोपेली टोलीसँग भनेसरकारले स्वच्छ निर्वाचन गराओस्,"काठमाडौं (कास) एमाले अध्यक्ष केपी ओलीले चुनाव शान्तिपूर्ण र स्वच्छ ढंगले गराउनका लागि सरकारलाई सन्देश पुर्याइदिन युरोपेली चुनावी पर्यवेक्षकलाई आग्रह गरेका छन् । चुनावबारे विपक्षी पार्टीको धारणा बुझ्न सोमबार भेट्न आएको टोलीसँग ओलीले शान्तिपूर्ण चुनाव गराउन भनिदिनुस् भन्दै आफ्नो सन्देश सुनाएका हुन् । चुनाव प्रक्रिया, चुनावसम्बन्धी सरकार र निर्वाचन आयोगको भूमिकाबारे केही गुनासो छ कि भन्दै युरोपेली पर्यवेक्षक टोलीले ओलीसँग जिज्ञासा राखेको थियो । चुनाव पर्यवेक्षणका लागि युरोपियन युनियनको २९ सदस्यीय टोली आइसकेको छ । म कसैलाई आरोप लगाउन चाहन्नँ, सुरुमै चुनावको मिति सार्न प्रयास गरियो तर जसरी पनि चुनाव हुने अवस्था देखिएपछि त्यो सम्भव भएन । त्यसैले अब चुनाव शान्तिपूर्ण र स्वच्छ ढंगले होस् भन्ने हाम्रो चाहना छ, यही कुरा तपाईंहरूले सरकारलाई पनि भनिदिनुहोला ओलीले टोलीसँग राखेको भनाइ उद्धृत गर्दै एमाले नेता विष्णु रिमालले भने । चुनावबारे दलहरूको भूमिका र अवस्थाबारे बुझ्न खोजेको भन्दै टोलीले पार्टीहरूको पछिल्लो चुनावी प्रतिस्पर्धा शैलीमाथि पनि प्रश्न गरेको छ । गठबन्धन गरेर चुनाव लडेका विषयमा पनि पर्यवेक्षकहरूले जिज्ञासा राखेका थिए । ओलीले चुनाव जित्ने प्रयोजनका लागि अहिले वामपन्थी गठबन्धन बनाएर आफूहरूले उम्मेदवारी दिएको र चुनावपछि पार्टी नै एकता गर्ने जानकारी दिए ।टोलीले चुनावी कानुनका विषयमा पनि ओलीको धारणा मागेका थिए । जवाफमा ओलीले कानुनमा धेरै समस्या नरहेको तर चुनावसँग सरोकार नै नरहेका विषयमा सरकारले अध्यादेश जारी गर्न थालेकामा आफूहरूको आपत्ति रहेको बताएका थिए । संसद् नभएको अवस्थामा चुनावबाहेक अन्य विषयमा पनि अध्यादेश जारी गर्नुले आउने संसदको विशेषाधिकार सरकारले हनन गर्न थालेको भन्दै यसमा सचेत गराउन सुझाव दिए ।"
नियम मिचेर बिक्री,"काठमाडौं सुर्तीजन्य पदार्थको नियन्त्रणमा अग्रसर र बलियो कानुन बनाएको भन्दै अन्तर्राष्ट्रिय स्तरमा नेपाल पुरस्कृत भएको छ । तर, नियम मिचेर सुर्तीजन्य पदार्थको बिक्री भने रोकिन सकेको छैन । सरकारले सार्वजनिक स्थानमा सुर्तीजन्य पदार्थ, चुरोट, बिँडी, सिगार, तमाखु, सुल्फा, कक्कड, कच्चा सुर्ती, खैनी, गुट्खालगायत बिक्रीवितरण र सेवन गर्न नपाइने भनेको छ । तर, सडक, किराना पसल, मन्दिर छेउछाउदेखि लिएर जताततै यसको खुला बिक्रीमा कमी आउन नसकेको जिल्ला जनस्वास्थ्य कार्यालय काठमाडौंका प्रमुख महेन्द्रकुमार श्रेष्ठले बताए ।त्यस्तै, ३ वर्षअघि बनेको चुरोटका बट्टा, प्याकेट र पेटीमा ९० प्रतिशत चेतावनीमूलक सन्देश र चित्र छाप्नुपर्ने निर्देशिका पनि कार्यान्वयनमा आउन नसकेको डा राधिका थपलिया बताउँछिन् । चेतावनीमूलक छाप्ने ५ चित्र अलगअलग हुनुपर्ने, चित्र जतिसक्दो ठूलो हुनुपर्ने, परिवर्तन भइरहनुपर्ने, लेखिएको सन्देश नेपाली भाषामा हुनुपर्ने, चुरोट २० खिल्लीभन्दा कमको प्याकेट बनाउन नपाइने, एक खिल्ली बेच्न नपाइने, विज्ञापन गर्न नपाइने जस्ता नियम पनि उल्लंघन भएको थपलियाको भनाइ छ । चुरोटका बट्टा खरिद गर्दा उपहारस्वरूप कुनै सामान दिन नपाइने नियम छ । तर, ब्रान्डेड मानिएका चुरोटमा टिसर्ट, लाइटर, कीरिङ जस्ता सामान उपहार पाइरहेको उपभोक्ताहरू बताउँछन् । सरकारले गत फागुन १ देखि लागू हुने गरी यस्तो नियममा झन् कडाइ गरेको थियो । सुर्तीजन्य पदार्थको बिक्रीमा कडा कानुन लगाएपछि पान, गुटखा प्रयोग झन् बढेको सरोकारवाला बताउँछन् ।सुर्तीजन्य पदार्थ (नियन्त्रण र नियमन गर्ने) ऐन २०६८ को दफा ११ (६) अनुसार कसैले यसको बिक्री वितरण गर्न चाहे आन्तरिक राजस्व कार्यालयबाट छुट्टै इजाजतपत्र लिनुपर्ने हुन्छ । उक्त व्यवस्थामा इजाजत लिएका पसलबाट मात्र यस्ता पदार्थ बिक्री वितरण गर्न पाइने भनिएको छ । तर, अधिकांश उद्योग र व्यापारीले नियम मिचेर खुला बिक्री गरिरहेको श्रेष्ठ बताउँछन् । अनुगमन पनि फितलो छ, बजेट र जनशक्ति अभावमा अनुगमन गरी अटेरीलाई कारबाही दायरामा ल्याउन सकिएको छैन, उनले भने । राजधानीलाई सुर्तीरहित सहर बनाउने योजना बनिरहेको उनले बताए । भन्छन्, यसैका लागि १ करोड अन्तर्राष्ट्रिय आर्थिक सहयोग आएको छ, काठमाडौं महानगरमा अनुगमन चुनौतीपूर्ण भए पनि अब काम सुरु हुन्छ ।सरकारले हरेक जिल्लामा सहायक प्रमुख जिल्ला अधिकारी र जिल्ला जनस्वास्थ्य कार्यालयलाई अनुगमन गर्ने निकाय तोके पनि यो संयन्त्र निष्क्रिय छ । अब भने स्थानीय तहलाई नै यसको जिम्मेवारी दिने छलफल मन्त्रालयमा भइरहेको थपलियाले बताइन् । सुर्तीजन्य पदार्थको प्रयोग न्यूनीकरण गर्न यसमा लाग्ने कर अत्यधिक बढाउनुपर्ने प्रमुख श्रेष्ठ बताउँछन् ।"
पोखरामा सुविधासम्पन्न भलिबल प्रशिक्षण केन्द्र,१३ रोपनी क्षेत्रफल सरकारको ९५ लाख र स्थानीय संघसंस्थाको २५ लाख गरी एक करोड २० लाख लागतचार वटा भलिबल कोर्ट३ हजार दर्शक क्षमताको प्यारापिटचेन्जिङ रुमसहितको कार्यालय भवन
शुभाङ्गी विजयी,"काठमाडौं (कास) नेपालकी शुभाङ्गीलक्ष्मी शाहले केशा ग्रुप एएनएलटीए एसियन यू१४ र्याङकङ टेनिस प्रतियोगिताअन्तर्गत सर्किट २ को गल्र्स सिंगल्समा विजयी सुरुआत गरेकी छन् । सातदोबाटो टेनिस कोर्टमा सोमबार शुभाङ्गीले नेपालकै रोशनी लिम्बूलाई ६४ र ६१ को सोझो सेटमा पराजित गर्दै दोस्रो चरणमा प्रवेश गरिन् ।सोही स्पर्धाको अन्य खेलमा नेपालकी स्नेहा यादवले नेपालकी आइशा डोल्कर गुरुङलाई ६२ र ६४, भारतकी प्राची मन्त्रीले नेपालकी प्रकृति श्रेष्ठलाई ६० र ६४, नेपालकी इशाश्री शाहले नेपालकी निमिशा ढकाललाई ६३ र ६१, भारतकी इलिना झाले नेपालकी अजा रेग्मीलाई ६० र ६०, भारतकी वैश्नभी अडरले नेपालकी सर्भानी श्रेष्ठलाई ६० र ६१ नेपालकी रायना शाहले नेपालकी लुमु सो लामालाई २० (रिटायर्ड हर्ट) तथा भारतकी हर्साली मान्दभ्करले नेपालकी सलोनी तामाङलाई ६० र ७६ (४) ले हराउँदै प्रिक्वाटरफाइनलमा स्थान सुरक्षित गरे ।अखिल नेपाल लनटेनिस संघद्वारा आयोजित प्रतियोगिताको ब्वाइज सिंगल्समा भारतका सम्प्रित शर्माले नेपालका प्रणव मानन्धरलाई ६२ र ६० को सोझो सेटमा पाखा लगाउँदै दोस्रो चरणको यात्रा तय गरे । पाँच दिनसम्म चल्ने प्रतियोगितामा नेपाल र भारतबाट २६ खेलाडीले सिंगल्स र डबल्समा प्रतिस्पर्धा गरिहेका छन् । नेपालबाट ४ ब्वाइज र १३ गल्र्स तथा भारतबाट ५ ब्वाइज र ४ गल्र्स सहभागी छन् ।"
प्रिमियर लिगमा देखिएका ५ दृश्य,तस्बिरहरू : रोयटर्स
न्युटनलाई यू१८ भलिबल,"काठमाडौं (कास) बुङताङ भलिबल टोलीलाई ३० को सोझो सेटमा हराउँदै न्युटन हाइस्कुलले प्रथम प्याब्सन यू१८ राष्ट्रिय भलिबल प्रतियोगिताअन्तर्गत पुरुषतर्फको उपाधि जितेको छ । नेपाल विद्यालय भलिबल कमिसनको आयोजनामा सञ्चालन भएको प्रतियोगिताको फाइनलमा बालुवाटरको न्युटनले सोमबार नुवाकोटको बुङताङलाई २५२०, २५१७ र २५१७ ले पराजित गर्यो । उपाधि विजेता न्युटनले नगद एक लाख र उपविजेता बुङताङले नगद ६० हजारसहित ट्रफी हात पार्यो । संयुक्त तेस्रो स्थान घाषित थ्रीस्टार एकेडेमी काठमाडौं र कञ्चनपुरको लिटिल बुद्ध एकेडेमीले संयुक्त रूपमा ३५३५ हजार प्राप्त गरे । न्युटन स्कुलका अजय सुनारले उत्कृष्ट खेलाडी बन्दै नगद ५ हजार प्राप्त गरे । विधागत उत्कृष्टतर्फ बुङताङका आशिष मगर (स्पाइकर), न्युटनका छामकुमार कुँवर (सेटर), न्युटनकै हरि घर्तीमगर (ब्लकर), न्युटनकै ओमप्रसाद घिमिरे (सर्भर) र बुङताङकै जहिल तामाङ (डिफेन्डर) ले जनही ३ हजार रुपैयाँ पाए ।"
वेस्टह्यामद्वारा बिलिच बर्खास्त,"लन्डन (एएफपी) वेस्टह्यामले खराब नतिजाको शृंखलापछि व्यवस्थापक स्लेभन विलिचलाई सोमबार बर्खास्त गरेको छ । इंग्लिस प्रिमियर लिगमा वेस्टह्याम रेलिगेसन क्षेत्रमा रहेको छ । बिलिचको स्थानमा डेबिड मोयस आउने सम्भावना बताइएको छ । सन् २०१५ मा उनी वेस्टह्याम आएका थिए । लन्डन स्टेडियममा लिभरपुलको हातबाट ४१ को हार बेहोरेयता क्लबले क्रोएसियाली प्रशिक्षकलाई बर्खास्त गरेको हो । खेलाडीका रूपमा पनि बिलिचले वेस्टह्यामबाट खेले । उनी यस सिजन प्रिमियर लिगमा बर्खस्तीमा पर्ने चौथो व्यवस्थापक हुन् । यसअघि क्रिस्टल प्यालेसले फ्रायन्क डे बोर, लेस्टर सिटीले क्रेग सेक्सपियर र एभरटनले रोनाल्ड कुम्यानलाई बर्खास्त गरेको थियो । वेस्टह्यामले क्लबको व्यवस्थापकीय जिम्मेवारीबाट स्लेभन बिलिचलाई हटाएको छ, क्लबले जनाएको छ , सकारात्मक दिशातर्फ अग्रसर हुन व्यवस्थापनमा परिवर्तनको आवश्यकता महसुस गरिएको छ ।क्लबले केही दिनमै नयाँ व्यवस्थापकको नाम घोषणा गर्ने पनि बताएको छ । एभरटन र म्यानचेस्टर युनाइटेडका पूर्वव्यवस्थापक मोयसलाई नयाँ व्यवस्थापकको होडमा बलियो प्रत्याशी मानिएको छ । बर्खास्तीपछि मिडियासँग बिलिचले भनेका छन्, यो अपेक्षित रह्यो र यसमा चित्त दुखाउनुपर्ने कारण छैन । मैले क्लबमा जति काम गरें, त्यसमा गर्व छ । हामीले यस सिजन राम्रो सुरुआत लिन सकेनौं । खराब नतिजाका लागि व्यवस्थापकलाई दोषी देखाउने प्रवृत्ति नै हो ।"
शिवराम शीर्षस्थानमा,"काठमाडौं सर्वाधिक सफल नेपाली प्रो शिवराम श्रेष्ठ ६ अन्डर ६६ स्कोर गर्दै सूर्य नेपाल सेन्ट्रल ओपन गल्फको पहिलो दिन सोमबार शीर्षस्थानमा रहेका छन् ।पार ७२ को गोकर्ण गल्फ क्लबमा शिवरामले सूर्य नेपाल गल्फ टुर २०१७१८ को दोस्रो प्रतियोगितामा पहिलो दिन तीन स्ट्रोकको अग्रता लिए । सूर्यप्रसाद शर्मा तीन अन्डर ६९ को कार्ड बनाएर दोस्रो स्थानमा छन् । भेट्रान प्रो दीपक थापामगर १ अन्डर ७१ खेल्दै तेस्रो स्थानमा रहे । यलम्बर सिंह अधिकारी र रामे मगर इभन पार ७२ स्कोरसहित संयुक्त चौथो स्थानमा छन् ।डिफेन्डिङ च्याम्पियनसमेत रहेका शिवरामले सुरुका नौ होलमा उत्कृष्ट प्रदर्शन गर्दै पाँच अन्डर ३१ स्कोर गरेका थिए । त्यस क्रममा उनले होल नम्बर २, ४, ५, ७ र ९ मा बर्डी प्रहार गरेका थिए । उस्तै प्रदर्शनलाई उनले पछिल्ला नौ होलमा भने कायम राख्न सकेनन् र १ अन्डर ३५ स्कोर मात्र गरेका थिए । व्यावसायिक गल्फमा कीर्तिमान ३७ उपाधि जितेका उनले एक्लो बर्डी दसौं होलमा बनाएका थिए ।सूर्यको सुरुआत भने सुखद थिएन । समान पार ४ का सुरुका दुई होलमै बोगी बेहोरेका उनले त्यसपछि भने राम्रो लय समात्दै पाँचौं र छैटौं होलमा एकएक स्ट्रोक जोगाएर बर्डी गरेर सुरुका नौ होलको स्कोर इभन पार ३६ मा टुंग्याएका थिए । उनले पछिल्ला नौ होलमा सुधारिएको प्रदर्शन गरे । ११, १२ र १५ औं होलमा बर्डी गर्दै उनी स्कोर ३ अन्डर ३३ मा राखेर शिवरामसँग तीन स्ट्रोकनजिक पुगेका थिए ।रामेले सुरुका नौ होलमा इभन पार ३६ खेलेका थिए भने त्यसपछि १ अन्डर ३५ स्कोर गरेको पहिलो दिनको खेल समाप्त गरेका थिए । कुल ७२ होलको प्रतियोगितामा रवि खडा एक ओभर ७३ सहित छैटौं स्थानमा छन् । दीपक आचार्य, भुवन नगरकोटी, पशुपति शर्मा, जयराम श्रेष्ठ, शिवराम पौडेल समान दुई ओभर ७४ स्कोरसहित संयुक्त सातौं स्थानमा छन् । एमेच्योर गल्फर सुनील केसीले पनि पहिलो दिन ७४ स्ट्रोक खेलेका थिए । ६ लाख ३० हजार रुपैयाँ पुरस्कारको प्रतियोगितामा ३६ होलको खेलपछि मंगलबार शीर्ष २१ प्रो फाइनल चरणका लागि छनोट हुनेछन् । उनीहरूसँगै ६ उमेच्योरले पनि फाइनल चरण खेल्ने अवसर पाउनेछन् ।"
युनाइटेडमाथि चेल्सीको जित,"लन्डन (एएफपी) फरवार्ड अल्भारो मोराटाको गोलमा डिफेन्डिङ च्याम्पियन चेल्सीले इंग्लिस प्रिमियर लिगमा म्यानचेस्टर युनाइटेडलाई १० ले पराजित गर्यो । हारसँगै युनाइटेड समस्यामा परेको छ । जोसे मोउरिन्होको टोलीले प्रिमियर लिगको पछिल्ला तीनमध्ये दुई खेलमा पराजय भोगेको छ । मोउरिन्होले पछिल्लो सिजन चेल्सीविरुद्ध खेलेका लिगका दुवै खेलमा पराजय भोगेका थिए । सन् २०१२ को अक्टोबरपछि युनाइटेडले ब्रिजमा लगातार आठ खेलमा जित्न सकेको छैन । हारसँगै युनाइटेड शीर्षस्थानको म्यानचेस्टर सिटीभन्दा ८ अंकले पछाडि परेको छ ।आइतबार स्ट्यामफर्ड ब्रिजमा विजय हात पारेपछि चेल्सी चौथो स्थानमा यथावत् छ । शीर्षस्थानको सिटीभन्दा ९ अंकले पछाडि रहेको चेल्सीले आइतबार लिगमा लगातार तेस्रो जित दर्ता गर्यो । रोमाविरुद्ध च्याम्पियन्स लिगमा ३० को हार बेहोरेपछि टोली व्यवस्थापक एन्टोनिओ कोन्टेले डेबिड लुइज र एन्टोनियो रुडिगरलाई बेन्चमा झारेका थिए । चोटका कारण पछिल्लो ६ खेल गुमाएका फ्रान्सेली मिडफिल्डर एन्गोलो कान्टेले पुनरागमनको पहिलो खेलमै उत्कृष्ट प्रदर्शन गरे ।पछिल्लो ६ खेलमा गोल गर्न नसकेका युनाइटेडका स्ट्राइकर रोमेलु लुकाकुले उल्लेख्य प्रदर्शन गर्न सकेनन् । लुकाकुझैं खराब फर्ममा रहेका मोराटाले भने गोल गर्दै आफ्ना आलोचकहरूको मुख बन्द गरिदिए । उनले एज्पिलिक्वेटाको क्रसलाई हेडरमार्फत गोल गर्दै टोलीलाई अग्रता दिलाएका थिए ।दिनको अर्को खेलमा एभरटनले घरेलु मैदानमा दुई गोलले पछाडि परेको स्थिति उल्टाउँदै वाटफर्डमाथि ३२ को जित हात पार्यो । पहिलो हाफमा गोलरहित रहेको खेलको दोस्रो हाफमा भने गोलको वर्षा भयो । वाटफर्डले रिचार्लिन्सन र क्रिस्टियन काबासेलेको गोलमा २० को अग्रता लियो । तर ओउमार नियासे, डोमिनिक काल्भर्ट लेविन र लेटन बेन्सको गोलमा अग्रता लियो । रियलको ३ गोल म्याड्रिड स्पेनिस ला लिगाअन्तर्गत आइतबार रियल म्याड्रिडले लास पाल्मासलाई ३० ले पराजित गरेको छ । नियमित खराब प्रदर्शनका कारण आलोचना खेपिरहेको म्याड्रिडका लागि क्यासेमिरो, मार्को एसेन्सियो र इस्कोले गोल गरे । यस जितसँगै रियलको ११ भएको छ । अन्य खेलमा भिल्लारियलले मालागालाई २० ले र रियल सोसिडाडले एइबारलाई ३१ ले पाखा लगायो ।"
राष्ट्रिय कराँते बिहीबारदेखि,"काठमाडौं (कास) नेपाल कराँते महासंघको आयोजनामा कात्तिक २३ देखि २४ सम्म हुने ५० औं राष्ट्रिय कराँते प्रतियोगिताको सम्पूर्ण तयारी पूरा भएको आयोजकले जनाएको छ । यसअघि सम्झना ल्याबोरेटोरी क्लिनिक प्रालिले १५ लाख रुपैयाँ बराबरको प्रायोजन सम्झौता गरेको प्रतियोगिता तोकिएको समयभन्दा एक दिनअगाडि सरेको हो ।तीनदिने प्रतियोगितामा ५ विकास क्षेत्र र तीन विभागीय टोलीका (त्रिभुवन आर्मी क्लब, नेपाल प्रहरी क्लब र नेपाल एपीएफ क्लब) गरी बढीमा १ सय ८४ खेलाडीले प्रतिस्पर्धा गर्नेछन् ।"
गल्फ टिम मलेसियातर्फ,"काठमाडौं (कास) टंकबहादुर कार्की, शुक्रबहादुर राई र पृथ्वी मल्ल २८ औं एसिया प्यासिफिक एमेच्योर गल्फ टिम च्याम्पियनसिप प्रतिस्पर्धा गर्न सोमबार मलेसिया प्रस्थान गरेका छन् । च्याम्पियनसिप बिहीबारदेखि चार दिनसम्म सञ्चालन हुने छ ।"
ओलम्पियनलाई १० लाख,काठमाडौं (कास) रसुवाको माथिल्लो त्रिशूली१ जलविद्युत् परियोजनाको निर्माण गरिरहेको कोरिया साउथ इस्ट पावर कम्पनी (कोसेप) ले २०१८ को हिउँदे ओलम्पिकमा सहभागिता जनाउने नेपाली खेलाडीलाई सोमबार दस लाख रुपैयाँ सहयोग गर्ने भएको छ । फेब्रुअरी दोस्रो साताबाट कोरियाको प्योङचाङमा हुने ओलम्पिकमा नेपालको तर्फबाट स्की खेलाडीद्वय सफलराम श्रेष्ठ र मनिकला राई सहभागी हुनेछन् ।
संकटा फाइनलमा,नवलपरासी (कास) संकटा क्लब २० ले ब्वाइज युनियनलाई हराएर सोमबार राइनो संरक्षण गोल्ड कप फुटबलको फाइनलमा प्रवेश गरेको छ । प्रकाश बुढाथोकीले १८ औ मिनेटमा गोल गर्दै संकटालाई अग्रता दिलाएका थिए । अमित तामाङले ७१ औं मिनेटमा अर्को गोल गर्दै संकटाको फाइनल यात्रा पक्का गरेका थिए ।
रूपन्देही सेमिफाइनलमा,उदयपुर (कास) बसाहामा जारी छैटौं नारदमुनि गोल्डकप फुटबल प्रतियोगिताअन्तर्गत सोमबार भएको खेलमा अग्नि रूपन्देही विजयी बन्दै सेमिफाइनलमा प्रवेश गरेको छ । उसले आयोजक बसाहा क्लब उदयपुरलाई ४१ ले पराजित गर्यो ।

शीर्षक,विवरण
सुरक्षा प्रमुखहरूलाई कडा निर्देशन  चुनौती चिर्नुस्,काठमाडौंप्रधानमन्त्री शेरबहादुर देउवाले शान्ति सुरक्षा अहिलेको मुख्य चुनौती भएको भन्दै त्यसलाई चिर्न सुरक्षा निकायहरूलाई कडा निर्देशन दिएका छन् । गृह मन्त्रालयमा सोमबार आयोजित प्रदेश ३ स्तरीय सुरक्षा गोष्ठीमा गृहको समेत कार्यभार सम्हालेका देउवाले सुरक्षा निकायका प्रमुखहरू र उच्च अधिकारीलाई यस्तो निर्देशन दिएका हुन् ।
आयोगले भन्यो शतप्रतिशत तयारी पूरा,"काठमाडौं प्रतिनिधिसभा र प्रदेशसभाको मंसिर १० गते हुने पहिलो चरणको चुनाव आउन पाँच दिन बाँकी छँदा निर्वाचन आयोगले तयारीका सबै काम पूरा भएको जनाएको छ । निर्वाचन तयारीको शतप्रतिशत काम पूरा भइसकेको छ, अब जिल्लास्तर र निर्वाचन क्षेत्रमा मात्रै काम केन्द्रित छ, प्रमुख निर्वाचन आयुक्त अयोधीप्रसाद यादवले भने, पहिलो चरणमा निर्वाचन हुने जिल्लामा मतदान केन्द्रका लागि कर्मचारी पनि खटिसकेका छन् । जिल्लाका मुख्य निर्वाचन अधिकृत र प्रमुख जिल्ला अधिकारीलाई जनशक्ति व्यवस्थापन, मतदाता शिक्षा र आचारसंहिताको अनुगमनलगायत निर्वाचन तयारीका समग्र कामको जिम्मेवारी दिइएको उनले बताए । पहिलो चरणमा ३२ जिल्लामा प्रतिनिधिसभातर्फ ३७ र प्रदेशसभातर्फ ७४ निर्वाचन क्षेत्रका ४ हजार ४ सय ६५ मतदान केन्द्रमा मतदान हुनेछ । पहिलो चरणका लागि सबैतिर निर्वाचन सामग्री पठाइसकिए सँगै दोस्रो चरणमा निर्वाचन हुने जिल्लामा समेत मतपत्रलगायत सामग्री पठाउने काम भइरहेको आयोग प्रवक्ता नवराज ढकालले बताए । पहिलो चरणमा निर्वाचन हुने सबै मतदान केन्द्रमा मंसिर ७ गतेभित्र कर्मचारी र सामग्री पुगिसक्ने गरी कर्मचारीे खटनपटन भएको उनले जनाए । आयोगले दुवै सभाका लागि समानुपातिकतर्फ एउटा तथा प्रत्यक्षतर्फ अलगअलग दुइटा गरी तीनवटा मतपत्र छापेको छ । प्रत्येक मतपत्र १ करोड ७४ लाख प्रति छापिएका छन् । मतदाता १ करोड ५४ लाख २७ हजार ९ सय ३८ छन् । तीनवटै मतपत्र १२ प्रतिशतले बढी छापिएको हो । समानुपातिकका मतपत्र कात्तिक पहिलो साता नै छापिसकिएको थियो । सर्वोच्च अदालतको आदेशअनुसार प्रतिनिधिसभा र प्रदेशसभाको मतपत्र अलगअलग पानामा छापिएको छ । एउटै पानामा दुवै सभाको मतपत्र तल र माथि छाप्ने तयारी भएका बेला सर्वोच्चले अलगअलग छाप्न आदेश दिएपछि निर्वाचनको समयसीमा प्रभावित हुने संशय उत्पन्न भएको थियो । तर निर्धारित कार्यतालिकाभन्दा दुई दिन ढिलो गरी छाप्न सुरु गरिएका मतपत्रहरू चार दिनअगावै छापिसकिएको छ । मतपत्र सानो हुने भएपछि समयसीमाभित्रै छापिएको हो । अधिकांश जिल्लाका मतपत्र ए फोर आकारभन्दा साना छन् । धेरैजसो निर्वाचन क्षेत्रमा २० भन्दा कम निर्वाचन चिह्न छापिएका मतपत्र छन् । प्रतिनिधिसभातर्फ कुल १ सय ६५ मध्ये १२ र प्रदेशसभातर्फ ३ सय ३० मध्ये ११ निर्वाचन क्षेत्रमा मात्रै २० भन्दा बढी चिह्न रहेका मतपत्र छापिएका छन् । सबैभन्दा सानो मनाङ र मुस्ताङका मतपत्र छन् । त्यहाँका मतपत्रमा २ वटा चिह्न मात्र छन् । सबैभन्दा ठूलो महोत्तरीको प्रदेशसभातर्फ ३(२) निर्वाचन क्षेत्रमा ३२ वटा चिह्न भएका मतपत्र छापिएका छन् । समयसीमाभित्र मतपत्र छाप्न जनक शिक्षा सामग्री केन्द्रको प्रेसलाई अतिरिक्त समयमा पनि सञ्चालनमा ल्याएर थप जनशक्तिसमेत परिचालन गरिएको थियो । प्रवक्ता ढकालले पहिलो चरणका निर्वाचनमा मौसमलाई चुनौतीका रूपमा लिइएको बताए । हिमाली जिल्लामा हिमपात भएर कम मतदान हुने हो कि भन्ने संशय आयोगमा छ । कतैकतै हिमपातको सम्भावनालाई हेर्दै मतदाताहरू सुरक्षितस्थलतर्फ बसाइँसमेत सर्ने क्रम सुरु भएको छ । मौसम र भौगोलिक विकटतालाई हेर्दै कतिपय जिल्लाले मतदान केन्द्रमा कर्मचारी र मतदान सामग्री पठाउन आयोगसँग हेलिकप्टर माग गरेका छन् । जिल्ला सुरक्षा समितिले माग गरेअनुसार आवश्यकता हेरि हेलिकप्टर पठाइने ढकालले बताए । पाँच सय जनासम्म मतदाता रहेका केन्द्रमा ७ र त्योभन्दा बढी मतदाता रहेका केन्द्रमा ८ जना कर्मचारी परिचालन गरिएका छन् । त्यसबाहेक प्रत्येक केन्द्रमा आवश्यकता अनुसार स्वयंसेवकसमेत खटाइने छ । प्रमुख निर्वाचन आयुक्त यादवले यतिबेला सबैभन्दा ठूलो विषय सुरक्षाकै रहेको बताए । कान्तिपुरसँगको संक्षिप्त कुराकानीमा उनले निर्वाचनमा खटाइएका कर्मचारी, मतदाता, उम्मेदवार र जिल्लाजिल्लामा पठाइएका निर्वाचन सामग्रीको सुरक्षाको चिन्ता आयोगलाई रहेको बताए । निर्वाचन नजिकिएसँगै उम्मेदवार लक्षित आक्रमण तथा बम विस्फोटका घटनाहरू बढेपछि आयोगले सुरक्षा सवालमा सरकारसँग गम्भीर चासो प्रकट गरिसकेको छ । निर्वाचनमा जोडिने सबैको सुरक्षाको प्रत्याभूति हुनुपर्छ, अनि मात्रै निर्वाचन स्वच्छ र निष्पक्ष हुन्छ, उनले भने, बढेका हिंसात्मक घटनाहरूलाई सरकारले तत्कालै नियन्त्रणमा लिन सक्नुपर्छ ।"
लाहुरे राजनीति,"यस्तो छ अहिलेको प्रतिस्पर्धाम्याग्दीमा एउटा मात्र चुनाव क्षेत्र छ । यहाँ लोकतान्त्रिक र वाम दुवै गठबन्धनका उम्मेदवार छन् । वाम गठबन्धनबाट प्रतिनिधिसभामा एमालेका भूपेन्द्र थापासँग लोकतान्त्रिक गठबन्धनबाट कांग्रेसका खमवीर गर्बुजा प्रतिस्पर्धी छन् । गर्बुजा ०७० मा एमालेका नवराज शर्मासँग पराजित भएका थिए । त्यसयता परिवारका सदस्य बेलायत बसे पनि उनले भने गाउँ र पार्टी छाडेका छैनन् । प्रदेशसभा क मा माओवादीका विनोद केसीसँग लोकतान्त्रिक गठबन्धनका तर्फबाट राप्रपाका भीमप्रसाद गौचन प्रतिस्पर्धी छन् । प्रदेशसभामा ख मा कांग्रेसका यमलाल फगामी र एमालेकी नरदेवी पुन प्रतिस्पर्धी छन् । राजनीतिक र अर्थशास्त्रमा स्नातकोत्तर पुन एमालेबाट समानुपातिकतर्फकी पूर्वसांसद हुन् । स्थानीय तहको चुनावमा बेनी नगरपालिका र पाँच गाउँपालिकामा गरी कांग्रेस ४ प्रमुख र २ उपप्रमुख विजयी भएको हो । त्यसैगरी एमालेका उम्मेदवारले २ प्रमुख र ३ उपप्रमुख जिते । सबै ६ स्थानीय तह निर्वाचनका ४५ वडामध्ये कांग्रेसले १५, एमालेले २३ वडा, माओवादी केन्द्रबाट ५ वटा वडा र २ मा स्वतन्त्र उम्मेदवार विजयी भएका हुन् भने राप्रपाले एक उपप्रमुख जितेको हो । माओवादी केन्द्रका केही कार्यकर्ता स्थानीय तहमा स्वतन्त्र पनि उठेका थिए । दुईजना स्वतन्त्रले वाम गठबन्धनलाई समर्थन गरेका छन् । स्थानीय तह निर्वाचनमा म्याग्दीमा मतदाता संख्या ७१ हजार ४ सय ६३ थियो, यसपटकको निर्वाचनमा ४ हजार १ सय ७७ मतदाता थपिएका छन् ।"
मतदाता अझै अन्योलमा,"सरकारबाटै उल्लंघन : एमालेकाठमाडौं (कास) सत्तारूढ कांग्रेसले निरन्तर निर्वाचन आचारसंहिता उल्लंघन गरिरहेको भन्दै एमालेले त्यसमा तत्काल रोक लगाउन निर्वाचन आयोगको ध्यानाकर्षण गराएको छ । पार्टी नेता तथा केन्द्रीय निर्वाचन परिचालन कमिटी सदस्य अग्नि खरेल नेतृत्वको टोलीले सोमबार आयोगका पदाधिकारीलाई भेटी त्यसबारे ध्यानाकर्षण गराएको हो । आचारसंहिता उल्लंघनका थुप्रै घटनाको तथ्यसहित आयोगलाई अवगत गराएको खरेलले बताए । चाबहिलको गणेशस्थान, बानेश्वरको शान्तिनगर चोकमा तुल र ब्यानर टाँगिएका छन्, यदि आचारसंहिता कागजमा सीमित गराउन खोजिएको होइन भने तत्काल त्यस्तो प्रचारमाथि रोक लगाउनुपर्यो । नरोकिए हामी पनि त्यस्तै प्रचारका लागि बाध्य हुनेछौं, आयोगमा ध्यानाकर्षण गराएको उल्लेख गर्दै उनले भने । काठमाडौं १ मा रत्नराज्य उच्च माविकी प्राचार्यले कांग्रेस उम्मेदवार प्रकाशमान सिंहको पक्षमा सामाजिक सञ्जाल र युटयुबमार्फत मत मागेको तथ्यसमेत उनले राखेका छन् । सत्ताको आडमा कांग्रेसले जताततै आचारसंहिता उल्लंघन गरिरहेको छ । तर आयोगले के गरिरहेको छ ? निर्वाचन परिचालन कमिटीका प्रवक्ता विष्णु रिमालले पत्रकार सम्मेलनमा भने ।"
उठेन माझी बस्ती,"रजगाउँ र आसपासका १ सय ४५ घरधुरी ०७२ को भूकम्पले ढले, कुनै घर सद्दे रहेनन् । भूकम्पको अढाई वर्षसम्म पनि बस्ती उठ्न सकेको छैन । ढुंगा र माटोका दुई तलाका घर थिए, सबै ढलेपछि हामी लामो समय माथि डाँडामा टेन्ट लगाएर बस्यौं, स्थानीय केशव माझीले भने, घर बनाउनकै लागि यही ठाउँमा झुपडी बनाएर बस्यौंं तर अहिलेसम्म पनि घर बनाएर सर्न सकिएको छैन । पहिलो त सरकारले राहत दिन ढिलाइ गर्यो । अहिले बनाउने मिस्त्री पाइएको छैन, उनले भने, पहिलो किस्ता ५० हजार रुपैयाँसम्म आयो । अब डेढ लाख आउने कुरा हुँदै छ तर अहिलेसम्म पाएको छैन ।पहिलो किस्ता पाएपछि केहीले जग हालेका छन् तर माथि उठाउन सकेका छैनन् । कतिपयको जग्गाको समस्या छ । बिहीबार कान्तिपुर टिम रजगाउँ पुग्दा कामनी माझी आफ्नै नाममा जग्गा नभएकाले घर बनाउन अनुदान नपाएको गुनासो गर्दै थिइन् । जग्गाको टुंगो नलागेकै कारण घरको जग पनि खन्न नपाएकाले समस्या चाँडो सुल्झाइदिन आग्रह गरिन् । जग्गा भएकाले जगसम्म भए पनि उठाएका छन्, हामीले त त्यही पनि गर्न पाएनौं, उनले भनिन् । पुर्जाकै जग्गा भए पनि नापीका बखत अर्काकै नाममा दर्ता भएका कारण कामनीजस्तै यहाँका धेरै माझी अहिले पनि घडेरीविहीन छन् । मेरो त नारायण माझीका नाममा जग्गा परेछ, अब जग्गा पनि किन्नुपर्छ पो भन्दै छन्, जग्गै किन्नुपर्यो भने मैले कसरी घर बनाउने ? कामनीले दुखेसो पोखिन् । दुई वर्षसम्म राहत कहिले आउला र घर बनाउँला भनेर बसियो, ५० हजार राहत आएपछि घर बनाउन खोज्दा त जग्गै अर्काका नाममा रहेछ, टिनले बारेर बनाएको एउटै कोठाको झुपडीमा ६ जनाको परिवार बस्दै आएको देखाउँदै सुकमायाले थपिन्, नापीको मान्छे आएर कहिले जग्गा छुट्याइदेला र घर बनाउने होला ?भूकम्पपीडित यी माझीको परम्परागत व्यवसाय डुंगा तार्ने र माछा मार्ने हो तर यी दुवै काम अहिले उनीहरू गर्दैनन् । अर्काको खेत अधियाँ गरेर धेरैले जीविका चलाएका छन् । आम्दानीको अरू स्रोत छैन । कतिपय मजदुरी गर्छन् । भूकम्प गएपछि गाउँका १७ पुरुषले घर बनाउने मिस्त्री तालिम लिए । मिस्त्री तालिम लिएकालाई भने अहिले भ्याइनभ्याई छ । जताततै मिस्त्रीको माग छ, हर्कबहादुर माझी भन्छन्, सरकारले अझै तालिम दिएर मिस्त्री बढाउनुपर्छ, नत्र अर्को जाडोसम्म पनि घरभित्र बस्न सकिन्न ।राष्ट्रिय पुनर्निर्माण प्राधिकरण जिल्ला समन्वय सचिवालयका प्रमुख ऋषिराम आचार्यले दोस्रो किस्ताको रकम वितरण भइरहेको बताए । उनका अनुसार जिल्लामा ४५ हजार ४० घरपरिवार भूकम्पपीडित रहेकामा ४१ हजार ३ सय ७८ ले पहिलो किस्ता पाएका छन् । दोस्रो किस्ता पाउनेमा ७ हजार ९ सय ८६ छन् । तेस्रो किस्ता भने ७ सय ५० घरपरिवारले पाएका छन् । घर बनाउन सुरु गरेकालाई दोस्रो किस्ता पनि दिने प्रक्रिया अघि बढेको छ, उनले भने । दोस्रो किस्ता नपाउँदा घर बनाउनै रोक्नुपरेको केशव माझीले बताए । सरकारले घर निर्माणका लागि दिने ३ लाख रुपैयाँ अनुदान तीन किस्तामा दिने गरेको छ । पहिलो किस्ता ५० हजार, दोस्रो डेढ लाख र तेस्रो किस्तामा एक लाख दिने नियम छ । अहिलेसम्म दोस्रो किस्ता पनि पाएका छैनांै, कहिले तेस्रो किस्ता पाउने र घर सम्पन्न हुने ठेगान नै छैन, उनले भने । चुनाव नजिकिएपछि राजनीतिक दलका नेताहरू भोट माग्न आउन थालेका छन् । केही दिनअघि कांग्रेसका उम्मेदवार कान्छाराम तामाङ यो गाउँमा आइपुगेका थिए । एकदुई दिनभित्रै वाम गठबन्धनका उम्मेदवार पुग्ने खबर आइपुगेको छ । विपन्न माझीहरूको यो बस्तीमा उम्मेदवारहरू भोज खुवाएर मत आकर्षित गर्ने दाउमा छन् । उनीहरूले भोजको बन्दोबस्त गर्नसमेत अह्राइसकेका छन् । अब हामी भोजभतेरमा बिक्दैनौं, गेरेबहादुर माझी, बादी माझी र हर्कबहादुर माझीले एकै स्वरमा भने, हाम्रो समस्या जसले समाधान गराउन सक्छ, त्यसैलाई भोट दिने निर्णय हुन्छ, भोजभतेरले हुँदैन । गत स्थानीय तहको चुनावमा पनि भोजभतेर लगाएका कारण यस पटक पनि हुन सक्ने अडकल अर्का केशव माझीले गरे । स्थानीय चुनावमा पनि भोज भएको थियो, अहिले पनि हुने हल्ला छ, म त्यतिबेला पनि गइनँ, अहिले पनि जान्नँ । भोजको सट्टा माझीहरूले भूकम्पपीडितलाई घर बनाउन दिने अनुदान बढाउन, सिँचाइ, खानेपानी, मोटरबाटो बनाइदिनुपर्ने माग राख्ने भएका छन् । हामीलाई खसी काटेर भोज खुवाउन पर्दैन, काम गर्ने नेता भए पुग्छ, गोरे माझीले भने, भूकम्प गएपछि हामीलाई धेरै नेताले आश्वासन दिए, मीठामीठा कुरा गर्ने गरे तर अहिलेसम्म हाम्रो गाउँ उस्तै छ, अनुदानकै पैसा पनि बल्लतल्ल पहिलो किस्ता आएको छ । अर्को किस्ता आउन कति समय लाग्ने हो, पत्तो छैन ।सरकारले दिने ३ लाख रुपैयाँ अनुदानले घर नबन्ने उनीहरू बताउँछन् । बाटाको सुविधा र ढुवानी कम लाग्ने ठाउँमा कम्तीमा ४ लाख रुपैयाँ लागेको छ, उनले भने, बाटो नभएका ठाउँमा बोकेर सामग्री लैजानुपर्दा त ५ लाख बढी लाग्ने भयो । चुनावमा सरकारलाई ५ लाख रुपैयाँसम्म राहत दिन उम्मेदवारसँग आग्रह गर्ने उनले बताए ।"
मधेसको विकास वाम सरकारले,"मोरङ (कास) एमाले अध्यक्ष केपी ओलीले तराई मधेसमा अहिलेसम्म राजनीतिका नाममा लुट र ठग नीति मात्रै चलेको टिप्पणी गरेका छन् । प्रतिनिधि र प्रदेशसभा निर्वाचनमा दुई तिहाइ सिट जित्ने निश्चित भइसकेकाले अब बन्ने वाम सरकारले समग्र तराई मधेसमा विकास नीति लिएर आउने उनले दाबी गरे । मोरङको क्षेत्र ४ स्थित विराटनगरको शान्तिचोकमा सोमबार आयोजित सभामा ओलीले भने, पहाडदेखि हिमालसम्म साक्षर गाउँ र जिल्ला घोषणा भइरहेका बेलामा पनि तराईमा सबभन्दा निरक्षर छन्, जन्मसिद्धको आधारमा नागरिकता पाएकाहरूका छोराछोरी नै नागरिकता पाउनबाट वञ्चित छन्, त्यसको समाधानका लागि वाम नेतृत्वको सरकारले कानुन बनाएर लागू गर्छ । मधेसमा शिक्षा, स्वास्थ्य, रोजगारी, कुरीति, विकृतिको समाधान अब बन्ने वाम सरकारले गर्ने उनले बताए । मधेसमा सबभन्दा बढी बोल्ने मैथिली छाडेर मधेसवादी दलका नेताहरू हिन्दी बोलिरहेका छन् अनि कहाँबाट विकास हुन्छ ? उनले भने, यी यस्तै पार्टीहरूका कारण मधेस पछाडि परेको छ तर अब मुलुकका कुनै पनि जातजाति, क्षेत्र, जात, लिंग, धर्म, वेशभूषा भएका पछाडि रहँदैनन् । एमालेलाई मधेसविरोधी भनेर प्रचार गर्नेले नै मधेसीलाई ठग्ने काम मात्रै गरेको उनले आरोप लगाए ।"
वाम गठबन्धन भर्याङ मात्रै,"बागलुङ (कास) कांग्रेस वरिष्ठ नेता रामचन्द्र पौडेलले वाम गठबन्धन सत्तामा जाने भर्याङ मात्र भएको टिप्पणी गरेका छन् ।कांग्रेसले बागलुङको गल्कोटमा आयोजना गरेको चुनावी सभालाई सोमबार सम्बोधन गर्दै देशमा समृद्धिका लागि लोकतान्त्रिक शक्तिको अगुवाइ आवश्यक भएको दाबी गरे । विश्वका कुनै पनि देशमा कम्युनिस्टले समृद्धि ल्याउन सकेका छैनन्, पौडेलले भने, वामपन्थीहरूले लोकतन्त्र र लोकतान्त्रिक मूल्यमान्यतालाई सम्मान गर्न पनि सक्दैनन् । सत्तामा पुग्ने भर्याङ बनाएर उनीहरूले वाम एकताको रटान गरिरहेको पौडेलको भनाइ थियो ।दीर्घकालीन विकास र जनताको समृद्धिका लागि कांग्रेसले केही विशेष कार्यक्रम बनाएको भन्दै पौडेलले आगामी निर्वाचनमा बहुमत ल्याएर कार्यान्वयन गर्ने दाबी गरे । लोकतन्त्रमा विश्वास गर्ने सबैले आसन्न निर्वाचनमा कांग्रेसलाई बहुमत दिएर पठाउनुपर्ने समेत उनले बताए । संसारमा कहीँ पनि कम्युनिस्ट व्यवस्था सफल भएको छैन, उनले भने, नेपालमा पनि उनीहरू जनताको हितका लागि भन्दा व्यक्तिगत स्वार्थका लागि मिलेझैं देखिएका छन् । वाम गठबन्धन अधिनायकवादको तयारी भएको पनि उनले आरोप लगाए ।"
निधि अस्पताल भर्ना,काठमाडौं (कास) एक सातादेखिको ज्वरो नियन्त्रणमा नआएपछि कांग्रेस नेता विमलेन्द्र निधिलाई छातीको संक्रमणको आशंकामा सोमबार साँझ ओम अस्पताल भर्ना गरिएको छ । एन्टिबायोटिकले ज्वरो नियन्त्रणमा नआएपछि छातीमा संक्रमण भएनभएको निक्र्योल गर्न उनलाई अस्पताल भर्ना गरिएको हो । चुनावी धपेडीमा रहेका निधिलाई सास फेर्न असजिलो भएपछि थप परीक्षणका लागि भर्ना गरिएको जानकारी उपचारमा संलग्न डा राहुल पाठकले दिए । निधिको सम्पूर्ण शरीर परीक्षणसहितको उपचार प्रक्रियामा छाती रोग विशेषज्ञ पनि संलग्न छन् । डा पाठकले विभिन्न परीक्षण प्रतिवेदन अध्ययन गरेपछि थप उपचार सुनिश्चित गरिने बताए ।
शान्तिपूर्ण निर्वाचनमा लाग्न आग्रह,"काठमाडौं (कास) संयुक्त राज्य अमेरिकाले प्रतिनिधिसभा र प्रदेशसभा निर्वाचनका उम्मेदवारमाथि देशका विभिन्न स्थानमा भएका आक्रमणको निन्दा गर्दै शान्तिपूर्ण निर्वाचन सम्पन्न गर्न सबै पक्षलाई आग्रह गरेको छ । काठमाडौंस्थित अमेरिकी दूतावासले सोमबार विज्ञप्ति जारी गरी कर्तव्य पालना गर्दा संयम अपनाउन र राष्ट्रिय तथा अन्तर्राष्ट्रिय मापदण्डको पालना गर्न सुरक्षा निकायलाई पनि आग्रह गरेको छ । स्थानीय तहका तीनवटै चरणका निर्वाचन शान्तिपूर्ण तवरले सम्पन्न भएपछिको अवस्थामा राजनीतिक उम्मेदवारमाथि हालै भएका आक्रमणप्रति संयुक्त राज्य अमेरिका चिन्तित छ र हिंसाको प्रयोगद्वारा निर्वाचन प्रक्रियामा अवरोध पुर्याउने कुनै पनि प्रयासको निन्दा गर्दछ, विज्ञप्तिमा भनिएको छ, आगामी प्रतिनिधिसभा र प्रदेशसभा निर्वाचनका दुवै चरणमा शान्तिपूर्ण तथा लोकतान्त्रिक प्रक्रिया कायम गर्न र अपनाउन हामी सबै पक्षलाई आग्रह गर्दछौं । डरत्रासबिना निर्वाचन प्रक्रियामा सहभागी हुन पाउने नागरिकको हकलाई संरक्षण गर्नु लोकतान्त्रिक निर्वाचन प्रणालीको एक मुख्य सिद्धान्त भएको उल्लेख गर्दै अमेरिकाले संविधानप्रदत्त नागरिक अधिकारको सम्मान गर्न सबै पक्षलाई आग्रह गरेको छ ।"
प्रतिस्पर्धी पुरानै,"काठमाडौं २१ मंसिरमा हुने प्रतिनिधिसभा चुनावका लागि काठमाडौं जिल्ला क्षेत्र नं ९ मा चौध उम्मेदवार मैदानमा छन् । अधिकांश उम्मेदवारले मतदातासामु आफूलाई चिनाउनुपर्ने भए पनि कांग्रेसका ध्यानगोविन्द रञ्जित र एमालेका कृष्णगोपाल श्रेष्ठलाई भने समस्या छैन । यी दुई यस क्षेत्रमा पुराना प्रतिस्पर्धी हुन् ।२०६४ र २०७० को पहिलो र दोस्रो संविधानसभा चुनावमा यिनै दुई उम्मेदवार आमनेसामने थिए । दुवै चुनावमा कांग्रेसका रञ्जितले बाजी मारेका थिए । प्रतिनिधिसभा निर्वाचनमा पुन: प्रतिस्पर्धा गर्दै छन् । रञ्जित ह्याट्रिक गर्ने दाउमा छन् भने वा श्रेष्ठ पछिल्ला दुईवटा हारको बदला लिने सुरमा छन् । चुनावी परिणामलाई आफ्नो पक्षमा ल्याउन यी पुराना प्रतिस्पर्धीहरूको प्रत्येक दिन चुनावी भेटघाट, घरदैलो र र्यालीमा बितिरहेको छ । २०६४ को निर्वाचनअघिसम्म काठमाडौंको ९ नं क्षेत्र कम्युनिस्ट भोट बैंक का रूपमा चिनिँदै आएको थियो । त्यसअघिका तीनवटा चुनावमा कांग्रेसले हारको ह्याट्रिक नै गरिसकेको थियो । तर, २०६४ र ०७० को दोस्रो संविधानसभाको चुनावमा समेत उनले जिते । अहिले फेरि पार्टी नेतृत्वले वाम गठबन्धनलाई चुनौती दिन सक्नेमा रञ्जितलाई ठान्यो । उनका प्रतिस्पर्धी श्रेष्ठ यस क्षेत्रका परिचित राजनीतिक अनुहार हुन् । श्रेष्ठ २०४८ को उपनिर्वाचन र २०५१ को मध्यावधिमा यही क्षेत्र (तत्कालीन क्षेत्र नं ५) बाट प्रतिनिधिसभाका लागि निर्वाचित भए । २०४८ देखि प्राय: सबै आमनिर्वाचनमा राजधानीको कांग्रेसको कमान्ड रञ्जितले नै गर्दै आएका छन् । श्रेष्ठले पनि दस वर्षभन्दा बढी एमालेको उपत्यका इन्जार्ज भएर चुनावी अभियानलाई हाँकिसकेका छन् । हाल केन्द्रीय सचिवालय सचिव रहेका श्रेष्ठ दस वर्षभन्दा बढी उपत्यका समन्वय कमिटीको इन्चार्ज रहे । भिन्न पार्टी र राजनीतिक दर्शन भए पनि दुवै उम्मेदवारका चुनावी एजेन्डा भने मिल्दाजुल्दा छन् । सडक, पानी, ऐतिहासिक स्थलहरूको सरंक्षण आदि । नागढुंगाकलंकी सडक, रामकोटसीतापाइला सडक, सडक विस्तारका क्रममा दिनुपर्ने मुआब्जा, पानीको सहज आपूर्ति तथा स्रोतको व्यवस्थापनलाई दुवैले प्राथमिकतामा राखेका छन् । त्यसैगरी महानगरभित्रका क्षेत्रमा ढलको सुधार, ऐतिहासिक स्थलहरूको संरक्षणप्रति पनि आफूहरूले पहल गर्ने दुवैले बताएका छन् । रञ्जितले स्थानीय विकासका मुद्दासँगै संविधान कार्यान्वयनलाई प्रमुख मुद्दाका रूपमा अघि सारेका छन् । हाम्रो पुस्ताले जस्तो आउने पिँढीले पनि प्रजातन्त्रका लागि दु:ख नपाओस् भन्ने चाहना छ । त्यसका लागि सबैभन्दा पहिले संविधान कार्यान्वयनमै मेरो पहिलो ध्यान रहनेछ, रञ्जितले थपे, त्यसबाहेक, पानी, बाटो, युवा रोजगारी र वातावरण सुधार मेरो प्राथमिकतामा छन् । तर, सबैभन्दा पहिले संविधान कार्यान्वयन नै हो । विष्णुमती र वाग्मतीको सफाइलाई प्राथमिकतामा राखेको रञ्जितले बताए । हजुरबुवासँग विष्णुमतीको पानीमा नुहाएको अहिले पनि झलझली याद आउँछ, रञ्जितले सुनाए । श्रेष्ठले भने कलंकीनागढुंगा सडकका कारण स्थानीय जनताले मात्र नभई राजधानी आउने सबैले सास्ती खेपिरहेको हुँदा त्यसको तत्काल सुधारमा आफ्नो जोड हुने बताए । त्यसबाहेक वाणभन्ज्याङदेखि मकालु पेट्रोलपम्पसम्मको बाटो लामो समय बितिसक्दासमेत पुरानै अवस्थामा रहेको हुँदा त्यसको स्तरोन्नतिमा आफूले ध्यान दिने उनले बताए । पानीको नियमित आपूर्ति, ओझेलमा परेका ऐतिहासिक र सांस्कृतिक स्थलहरूको संरक्षण र प्रवद्र्धन गर्न पहल गर्नेछु, श्रेष्ठले भने, स्वास्थ्य र शिक्षासमेत प्राथमिकतामा छन् । सांगठनिक संरचना कमजोर भए पनि नारा र प्रतिबद्धताका सवालमा रञ्जित र श्रेष्ठलाई पछ्याइरहेका छन् विवेकशील साझा पार्टीका उम्मेदवार मिलन पाण्डेले । स्वास्थ्य, शिक्षा, सुरक्षा, युवाहरूलाई रोजगारी र सांसद पदको गरिमा कायम गर्ने प्रतिबद्धता इन्जिनियरिङका विद्यार्थीसमेत रहेका पाण्डेले मतदातासामु गरेका छन् । स्थानीय मतदाता परम्परागत राजनीतिक शक्तिबाट आजित भएको विवेकशील साझा पार्टीलाई वैकल्पिक राजनीतिक शक्तिका रूपमा पाउँदा उत्साही बनेको पाण्डेको दाबी छ । पाण्डेले थपे, पुरानै उम्मेदवारहरूबाट मतदाता आजित भइसकेको हुँदा कांग्रेस र एमालेको ग्राफ ओरालो लागिरहेको छ ।"
विरासत ढाल्ने र जोगाउने होड,"भक्तपुर भक्तपुरको निर्वाचन क्षेत्र १ यसपटक विशेष चर्चामा छ । ०४८ यता यही क्षेत्रबाट लगातार चुनाव जित्दै आएका नेपाल मजदुर किसान पार्टी (नेमकिपा) का अध्यक्ष नारायणमान बिजुक्छेले यसपालि उम्मेदवारी नदिएका कारण यहाँको चुनावी समीकरण बढी चर्चामा छ । बिजुक्छेले अन्य कुनै क्षेत्रबाट उम्मेदवारी दिन यो क्षेत्र छाडेका भने होइनन् । युवा पुस्तालाई अवसर दिन उनले यस्तो निर्णय गरे । उनको यो निर्णयको चौतर्फी प्रशंसा भइरहेको छ ।नेमकिपाले पार्टी सचिव प्रेम सुवाललाई यस क्षेत्रको प्रतिस्पर्धामा उभ्याएको छ । बिजुक्छे प्रत्यक्षमा भिड्दा समानुपातिक सूचीमा राखिने सुवाल अहिले पार्टी अध्यक्षको विरासत जोगाउन लागिपरेका छन् । उनी आइतबार बिहान सात बजे दुवाकोटको चोटा बैठक पुगिसकेका थिए, आठ बजे ८० जना वाद्यवादकको भेलामा । दुवै भेला सकेर पार्टी कार्यालय आउँदा साढे १० बजिसकेको थियो । सुवालको भेला चलिरहँदा वाम गठबन्धनका उम्मेदवार मिलन सुवाल भक्तपुर नगरको दुधपाटी, नासमना क्षेत्रको घरदैलोमा थिए । नेमकिपाका कडा प्रतिस्पर्धी कांग्रेसका उम्मेदवार बाबुराजा जोशी पनि बिहानै घरदैलोमा सुडाल पुगिसकेका थिए । घरदैलोबाट भक्तपुर नगर फर्कंदा दिउँसो साढे एक भइसकेको थियो । कांग्रेस र वाम गठबन्धन बिहान र दिउँसो काँठमा भोट माग्न गए पनि राति भने नगरमा कोठेभेलामा सबै दल जुट्छन् । नेमकिपा गाउँको भोट तान्न जोडबलले लागेको छ भने अन्य दल नगरको । वाम गठबन्धन र कांग्रेसका उम्मेदवार गलाभरि माला लगाएर घरदैलोमा निस्किने गरेका छन् भने नेमकिपाका उम्मेदवार भने खादासमेत लगाउँदैनन् । उनीहरू जितपछि मात्रै माला लगाउने बताउँछन् । भक्तपुर नगरमा विगतका निर्वाचनमा भन्दा बढी रंगीचंगी छ यसपालि । वाम गठबन्धनले नगरको भित्री सडकगल्लीको वल्लो घरबाट पल्लो घरमा डोरी टाँगेर पार्टीको झन्डा राखेपछि नेमकिपाले पनि त्यही सिको गरेको छ । कांग्रेसले भने घरको छेउछेउमा फाट्टफुट्ट राखेको छ । कमलविनायक क्षेत्र झन्डामय छ । अन्य दलले मंसिर १ देखि घरदैलो सुरु गरे पनि नेमकिपाले घरदैलो सुरु गरेकै छैन । उनीहरू चोटा भेला, टोल बैठक र सभामा व्यस्त छन् । ७० भन्दा बढी भेला गरिसकेको नेमकिपाले जनाएको छ । तर, अन्य पार्टीले नगरको भित्री क्षेत्रमा प्रचार तीव्र बनाएपछि नेमकिपा पनि प्रचारको प्रतिस्पर्धामा उत्रिएको छ । वाम गठबन्धनको प्रदेशसभा उम्मेदवार रोमन शिलाकार तथा मिलन सुवालको सम्पर्क कार्यालय रहेको घरको दायाँबायाँ दुवै घरमा नेमकिपाका उम्मेदवार सुवाल र प्रदेशसभा सदस्य उम्मेदवार सुरेन्द्रराज गोसाईंका तस्बिर अंकित फ्लेक्स आइतबार उज्यालो हुँदा टाँसिसकिएको थियो । त्यसबारे हामीलाई थाहै छैन, नेमकिपाका उम्मेदवार सुवालले भने । भक्तपुर नगरमा नेमकिपाले विकास नगरेको भन्दै जनता आफ्नो पक्षमा रहेको कांग्रेस उम्मेदवार बाबुराजा जोशी बताउँछन् । नगरमा नेमकिपाका ६० प्रतिशत कार्यकर्ता छन्, नारायणमान बिजुक्छेलाई सहानुभूति दिन ४० प्रतिशतले मतदान गर्दै आएका थिए, उनी भन्छन्, अब ४० प्रतिशत भोट कांग्रेसमा बढ्छ । भक्तपुर नगरले नयाँ नेतृत्व खोजेको छ । चोटा बैठक र टोल भेलामा जनताले पार्टीको भूमिकाको मूल्यांकन गरेर आफ्नो पार्टीको पक्षमा मतदान गर्ने सुवालले बताए । चुनाव जितेपछि भक्तपुरको विकास मात्रै नभई देशको विकास र नीतिनियममा जोड दिन्छौं, उनले भने । नेमकिपाले वाम र लोकतान्त्रिक गठबन्धनलाई नक्कली गठबन्धनको आरोप लगाउने गरेको छ । यो गठबन्धन जनताको सेवा गर्नेभन्दा पनि भागबन्डाको राजनीति गरेको नेमकिपाको आरोप छ । नेमकिपाले कोठेभेलामा मतदातामा जाँदा भोट हाल्नसमेत सिकाउने गरेको छ । नेमकिपाले गाउँको भोट तान्ने रणनीति अघि सारेको छ भने अन्य दुई प्रतिस्पर्धी नगरमा केन्द्रित देखिन्छन् । नेमकिपाको भोट माग्ने काइदा पनि फरक छ : कांग्रेस र वाम गठनबन्धनको घोषणापत्रको कमजोरी औंल्याउने । कांग्रेस र वाम गठबन्धनका उम्मेदवारले घरदैलोमा भने विकासको आश्वासनसहितको पर्चा बाँडिरहेको छ । भक्तपुर १ मा लोकतान्त्रिक र वाम गठबन्धन नेमकिपाको विरासत भत्काउने प्रतिस्पर्धामा छन् भने र नेमकिपा जोगाउने । ०३९ र ०४४ मा वडाध्यक्ष बनेका सुवाल २०५४ को स्थानीय निकायको निर्वाचनमा भक्तपुर नगरपालिकाको प्रमुख बनेर नेतृत्व सम्हाले । २०६४ र ०७४ को निर्वाचनमा समानुपातिक सभासद बनेका सुवालले रूपान्तरित संसद्मा प्रखर प्रतिपक्षको भूमिका निर्वाह गरे । संसद्मा कुनै कानुन पारित हुन सभामुखले निर्णायार्थ पेस गर्नुअघि सुवालले कोरम को कुरा उठाउँथे । केही विधेयक उनले कोरममा प्रश्न उठाएकै कारण रोकियो । सभामुखले निर्णयार्थ पेस गर्नुअघि हामीलाई हेर्नुहुन्थ्यो, उनी भन्छन् । मेकानिकल इन्जिनियरिङमा प्रवीणता प्रमाणपत्र तह र वाणिज्यशास्त्रमा स्नातकोत्तर गरेका ५७ वर्षीय सुवालले ०३८ मा थापाथली इन्जिनियरिङ कलेजबाट राजनीति सुरु गरेका थिए ।नेमकिपाको गढ भत्काउने दाउमा रहेका कांग्रेस उम्मेदवार जोशी वरिष्ठ अधिवक्ता हुन् । नेपाल कानुन आयोगका अध्यक्षसमेत रहिसकेका जोशी भक्तपुर जिल्ला बारबाट वरिष्ठ अधिवक्ताको उपाधि पाउने पहिलो अधिवक्ता हुन् । ६३ वर्षीय जोशीले कानुनमा स्नातक र राजनीतिशास्त्रमा स्नातकोत्तर गरेका छन् । वाम गठबन्धनबाट माओवादी केन्द्रका उम्मेदवार मिलन सुवाल भक्तपुर चोछेंका हुन् । ३८ वर्षीय सुवालले आईएसम्म अध्ययन गरेका छन्् । ०५१ बाट राजनीति सुरु गरेका उनले सशस्त्र द्वन्द्वको समयमा अखिल क्रान्तिकारीको जिल्ला सचिवको भूमिका निर्वाह गरेका थिए । माओवादी केन्द्रको केन्द्रीय सदस्य र जिल्ला सहसंयोजक सुवालले भक्तपुरलाई केन्द्रसम्म जोड्न आफ्नो भूमिका रहने बताउँछन् । आर्थिक समानता, स्वतन्त्रता, सामाजिक न्याय र व्यक्तित्व विकासका लागि वाम गठबन्धन नै उपयुक्त शक्ति भएको उनको बुझाइ छ ।"
तीन केजी सुनसहित दुई पक्राउ,"काठमाडौं (कास) महानगरीय प्रहरी वृत्त, दरबारमार्गले तीन केजी सुनसहित मोहन महर्जन र आयुष वज्राचार्यलाई रत्नपार्कबाट पक्राउ गरेको छ । प्रहरीले प्रारम्भिक अनुसन्धानका आधारमा उक्त सुन तस्करीको बाटो हुँदै भित्रिएको अवैध सुन भएको आशंका गरेको छ । प्रहरी स्रोतका अनुसार उनीहरू सुन बोकेर सुन गाल्ने पसलतिर जाँदै थिए । दरबारमार्गका डीएसपी तिलक भारतीले सुन कहाँबाट ल्याएका थिए र त्यसको मालिक को हो भन्ने विषयमा अनुसन्धान भइरहेको बताए ।"
घरेलु मदिरा नष्ट,"भक्तपुर (कास) महानगरीय प्रहरी परिसर भक्तपुरले ३ हजार लिटर घरेलु मदिरा नष्ट गरेको छ । प्रतिनिधिसभा तथा प्रदेशसभा निर्वाचन सुरक्षालाई ध्यान दिँदै मातहतका कार्यालयबाट संकलित मदिरा नष्ट गरिएको प्रहरी प्रवक्ता डीएसपी कृष्ण प्रसाईंले बताए । प्रहरीले दसैं, तिहार, छठलगायत चाडपर्वमा संकलित अवैध एक सय ९१ थान पटाकासमेत नष्ट गरेको छ ।"
बढ्यो चुनावी चुनौती,"संखुवासभाको चैनपुरमा अज्ञात समूहले ल्यान्डरोभर जिपमा आगजनी गरेका छन् । सोमबार बिहान २ बजे को१ज २१२३ नम्बरको जीपमा आगजनी भएको हो । चैनपुरका आशिष शाक्यको बसपार्क नजिकै पार्किङमा राखिएको गाडी आगजनी भएको प्रहरीले जनाएको छ ।जिप कसले र किन जलाएको भन्ने पत्ता लागेको छैन । आगजनी गर्नेको खोजी भइरहेको जिल्ला प्रहरीका निरीक्षक वेदप्रसाद गौतमले बताए । घटनाप्रति आपत्ति जनाउँदै वाम गठबन्धनले छानबिन गरी दोषीमाथि कारबाही माग गरेको छ । जलेको जिपको क्षतिपूर्ति सरकारले दिनुपर्ने माग राखेको छ । गाडी वाम गठबन्धनका उम्मेदवारले चुनावी प्रचारमा प्रयोग गर्दै आएका थिए । मोटरसाइकलमा आगजनीरसुवाको पार्वतीकुण्ड गाउँपालिका२ ग्रेमा रोकिराखेका तीनवटा मोटरसाइकलमा पनि आइतबार साँझ आगजनी गरिएको छ । वाम गठबन्धनका कार्यकर्ताले चुनावी प्रचारमा प्रयोग गरेका ती मोटरसाइकलमा सवा ६ बजे आगजनी भएको हो । आगजनी गरेको आरोपमा प्रहरीले ४ जनालाई पक्राउ गरेको छ । पार्वतीकुण्ड गाउँपालिका२ ग्रेका ३० वर्षीय फुर्पा तामाङ र ५२ वर्षका सन्तु तामाङ, कालिका गाउँपालिकाका ३८ वर्षीय विजय लामा र गुल्मी घर भई रसुवामा स्कार्पियो गाडी चलाउने ४२ वर्षीय रवि थापालाई पक्राउ गरिएको जिल्ला प्रहरीका निरीक्षक ध्रुव सिलवालले बताए । घटनापछि बेवारिसे अवस्थामा छाडिएका ७ वटा मोटरसाइकल र एउटा स्कार्पियो जिप पनि प्रहरीले नियन्त्रणमा लिएको उनले जानकारी दिए ।बम निष्क्रियरसुवाकै उत्तरगया गाउँपालिका५ लहरेमा बम फेला परेको छ । उक्त बमलाई कालिकास्थानबाट गएको सेनाको डिस्पोजल टोलीले निष्क्रिय गरेको छ । सहायक प्रमुख जिल्ला अधिकारी स्मिता पौडेलले निर्वाचनलाई बिथोल्न बम राखेको हुन सक्ने बताइन् । सोमबार बिहान ७ बजे भेटिएको बम कसले राखेको हो, थाहा हुन सकेको छैन । घटनाबारे थप अनुसन्धान भइरहेको प्रहरीले जनाएको छ । बम राखेको ठाउँ प्रतिनिधिसभाका उम्मेदवार मोहन आचार्यको घर नजिकै पर्छ ।यस्तै तेह्रथुमको लालीगुराँस नगरपालिका१ टुटेमा सोमबार बिहान फेला परेको शंकास्पद वस्तु सेनाको बम डिस्पोजल टोलीले अपराह्न निष्क्रिय पारेको छ । संखुवासभाको धर्मदेवी नगरपालिका३ र तेह्रथुमको लालीगुराँस नगरपालिका१ को सीमा टुटेमा आइतबार राति अज्ञात व्यक्तिले उक्त शंकास्पद वस्तु राखेको अनुमान गरिएको छ । शंकास्पद वस्तु फेला परेको स्थान सामुन्ने कांग्रेसले सोमबार कार्यकर्ता भेटघाट कार्यक्रम राखेको थियो । कार्यक्रमलाई कांग्रेस केन्द्रीय सदस्य तथा भौतिक पूर्वाधार तथा यातायात राज्यमन्त्री सीता गुरुङले सम्बोधन गरेकी थिइन् । सोही कार्यक्रमलाई प्रभावित पार्न विस्फोटक पदार्थसहितको शंकास्पद वस्तु राखिएको हुन सक्ने प्रहरीले जनाएको छ ।प्रचारको गाडीमा विस्फोटबारामा कांग्रेसको प्रदेशसभा उम्मेदवार ओम कार्कीको प्रचार गाडीमा सोमबार बिहान साढे ५ बजे बम विस्फोट भएको छ । क्षेत्र ४ को प्रदेश सभा क का उम्मेदवार कार्कीको उक्त प्रचार गाडी जितपुरसिमरा १ स्थित चालकको घरअगाडि पार्किङमा राखिएको थियो । बा१४च ६३३० नम्बरको स्कार्पियो गाडीमा कुकर बम विस्फोट भएको प्रहरीले जनायो ।विस्फोटले गाडीको भित्री भागमा क्षति पुगेको छ । प्रहरी उपरीक्षक राजकुमार वैदवारका अनुसार घटनामा संलग्न भएको आशंकामा एक जनालाई नियन्त्रणमा लिइएको छ । नियन्त्रणमा लिइएको व्यक्तिको नाम खुलाइएको छैन । घटनाबारे अनुसन्धान र संलग्न अन्यको खोजी भइरहेको उनले बताए । यस्तै प्रहरीले सात राउन्ड गोलीसहित एक युवकलाई महागढीमाई नगरपालिका १ स्थित बजारबाट पक्राउ गरेको छ । सोही ठाउँका २२ सोनु सिंह भनिने सौरभ सिंहलाई पक्राउ गरिएको प्रहरी प्रवक्ता डीएसपी भुवनेश्वर साहले बताए । मदिरा पसलमा चेक जाँच गर्दा उनी पक्राउ परेका हुन् । जिल्ला इन्चार्ज पक्राउनवलपरासीमा नेत्र विक्रम चन्द (विप्लव) नेतृत्वको नेपाल कम्युनिस्ट पार्टीका जिल्ला इन्चार्ज पदम केसी जुझारु सहित २ जनालाई प्रहरीले नियन्त्रणमा लिएको छ । चुनावविरोधी गतिविधि गरेको भन्दै केसीलाई सोमबार बिहान जिल्लाको भुमहीबाट नियन्त्रणमा लिइएको जिल्ला प्रहरी कार्यालय परासीका प्रवक्ता डीएसपी मोहन खाँडले जानकारी दिए । केसीसँगै बर्दघाटका नगर सदस्य मोहन सापकोटा पनि पक्राउ परेका छन् । चुनावमा सुरक्षा व्यवस्था कडा गरिएको र दलहरूको सभा सम्मेलन तथा घरदैलोमा सुरक्षाकर्मी परिचालन गरिएको प्रहरीले जनायो । यसैगरी नेकपाका डोल्पा जिल्ला सचिव राजेश बुढालाई पनि प्रहरीले पक्राउ गरेको छ । विभिन्न स्थानमा निर्वाचनविरोधी गतिविधि सञ्चालन गरेको, उम्मेदवार लक्षित आक्रमणको तयारी गरेको लगायत आरोप लगाउँदै प्रहरीले उनलाई नियन्त्रणमा लिएको हो । यस्तै बझाङको वित्थड चिर गाउँपालिका १ मा नेकपाका कार्यकर्ता हरिदत्त अवस्थीलाई पनि प्रहरीले पक्राउ गरेको छ । दुई दिनअघि पनि प्रहरीले जिल्ला कमिटी सदस्य जोग कठायतलाई पक्राउ गरेको थियो । सोमबार बिहान र दिउँसो जिल्लाभरि पहिचान भएका नेकपाका कार्यकर्ताको घर र डेरामा प्रहरीले खानतलासी गरेको छ । नेकपाका केन्द्रीय सदस्य एवं पूर्वसभासद शंकर खड्का, केन्द्रीय जनपरिषद् सल्लाहकार सदस्य धनबहादुर मल्ल, जिल्ला जनपरिषद् बझाङका अध्यक्ष चन्द्र जंगबहादुर सिंह, अनेरास्ववियुका पूर्व केन्द्रीय सचिवालय सदस्य भरत मल्लको घरमा खानतलासी गरेको हो । प्रहरी आउनुपूर्व नै उनीहरू अन्यत्रै गएकाले पक्राउ गर्न नसकिएको प्रहरी स्रोतले जनाएको छ ।मतदाता शिक्षा सामग्री लुटिएसल्यान नेकपाका कार्यकर्ताले सोमबार बिहान बाग्चौर नगरपालिका५ पारिवन तथा ढोडचौर गाउँपालिकाको धनेटाकुराबाट मतदाता शिक्षा सामग्री लुटेका छन् । पारिवनमा शिक्षिका रमादेवी ओलीको साथमा रहेको र धनेटाकुरामा राजेन्द्रकुमार चलाउनेले घरमा राखेको मतदाता शिक्षा सामग्री लुटिएको प्रहरीले जनाएको छ । डीएसपी भरतबहादुर विकले यसअघि बाग्चौर नगरपालिकाको १ र ३ मा मतपत्र लुटिएको जनाए । मतदाता शिक्षा प्रचारप्रसारका लागि जाने क्रममा शिक्षकशिक्षिकालाई नजिकको प्रहरीसँग समन्वय गर्न आग्रह गरे पनि बेवास्ता गरेकाले मतपत्र लुटिएको उनको भनाइ छ । मतदाता शिक्षा सामग्री प्रहरी इकाईहरूमा राख्न आग्रह गरिएको उनले बताए । नेकपाले प्रहरीले पक्राउ गरेका आफ्ना कार्यकर्ता रिहा नगरुन्जेल यस्ता गतिविधि नरोकिने चेतावनी दिएको छ ।"
सुरक्षा प्रमुख जिल्ला दौडाहामा,"लमजुङ सुरक्षा निकायका क्षेत्रीय प्रमुख र निर्वाचन आयुक्तले प्रदेश ४ का विभिन्न जिल्लाको अनुगमन थालेका छन् । मंसिर १० मा हुने पहिलो चरणको प्रतिनिधि र प्रदेशसभा निर्वाचन प्रक्रियाको तयारी, सुरक्षा अवस्था र आचारसंहिता पालना भएनभएको बारे अध्ययनका लागि टोलीले सोमबारदेखि अनुगमन थालेको हो । क्षेत्रीय प्रशासक लक्ष्मण अर्यालले यसअघि प्रदेश ४ का १७ वटै जिल्लाको अनुगमन गरिसकेकोमा निर्वाचन आयुक्तसँगै पुन: अनुगमनमा निस्किएको बताए । टोली पहिलो दिन होलिकप्टरमार्फत गोरखा र लमजुङ आएको छ । सुरुमा पहिलो चरणमा निर्वाचन हुने जिल्ला पुग्छौं । त्यसपछि दोस्रो चरणको निर्वाचन हुने जिल्ला जान्छौं, उनले भने । पहिलो चरणअन्तर्गत मंसिर १० गते प्रदेश ४ का लमजुङ, गोरखा, मुस्ताङ, म्याग्दी, बाग्लुङ र मनाङमा निर्वाचन हुँदै छ । टोलीमा निर्वाचन आयुक्त ईश्वरीप्रसाद पौडेल, नेपाली सेनाको पश्चिम पृतनापति देवेन्द्रबहादुर मेधावी, प्रहरीको क्षेत्रीय प्रमुख एआईजी कमलसिंह बमलगायत छन् ।आयुक्त पौडेलले निर्वाचनलाई स्वच्छ, निष्पक्ष, पारदर्शी तथा भयमुक्त वातावरणमा सम्पन्न गर्न जिल्लाका सुरक्षा निकायलाई निर्देशन दिएका छन् । पछिल्लो समय जनमानसबाट चुनावी आचारसंहिता र सुरक्षाको प्रश्न उठेको भन्दै यसमा गम्भीर बन्नुपर्ने उनले बताए । निर्वाचनलाई भयमुक्त तरिकाले सम्पन्न गर्नु हाम्रो दायित्व हो । यसलाई गम्भीर रूपमा लिनुपर्छ, मुख्य निर्वाचन अधिकृत, प्रमुख जिल्ला अधिकारी, डीएसपी, गणपतिलगायत सुरक्षा निकायका जिल्ला प्रमुखसँगको बैठकमा आयुक्त पौडेलले भने । क्षेत्रीय प्रशासक अर्यालले पछिल्लो समय गोरखा र लमजुङमा विस्फोटक पदार्थ पडकिने क्रम बढेको भन्दै चनाखो रहन निर्देशन दिए । भोलि कसैलाई केही भइहाले हामी नाजवाफ हुन्छौं । अहिल्यै सचेत रहनुपर्छ, अर्याललाई उद्धृत गर्दै सुरक्षा स्रोतले भन्यो । बैठकपछि टोलीले राजनीतिक दल तथा पत्रकारसँग भेटघाट गरेको छ । साना दलले ठूला दलद्वारा आचारसंहिताको उल्लंघन भएको गुनासो गरेका थिए । धेरै सवारी प्रयोग गरेको, सवारीको र्याली नै निकाल्ने गरेको लगायतका गतिविधि भइरहँदा पनि निर्वाचन आयोगले खासै वास्ता नगरेको गुनासो उनीहरूले गरे । उनीहरूले मतदाता शिक्षा गाउँगाउँमा अझै नपुगेको बताएका थिए । मतदाता शिक्षा, चुनावी आचारसंहिता र सुरक्षाको प्रत्याभूति गर्न नसकिएको साना दलका उम्मेदवार तथा नेताहरूले बताएका थिए ।क्षेत्रीय प्रशासक अर्यालले एकीकृत सुरक्षा रणनीतिअनुरूप जिल्ला सुरक्षा रणनीति तयार भएकाले त्यसैअनुरूप अघि बढेको बताए । उनले चुनावका बेला कुनै पनि घटना नघट्ने बताउँदै ढुक्क रहन आग्रह गरे । उनले निर्वाचन सामग्री लिएर जाने कर्मचारीसँगै सुरक्षाकर्मी पठाउने र मतदान केन्द्रको सुरक्षा मजबुत तरिकाले गर्ने बताए । मतपेटिका ल्याइसकेपछि यसको सुरक्षार्थ व्यापक रूपमा सुरक्षाकर्मी तैनाथ गर्छौं र सीसीटीभी जडान गर्छौं, उनले भने ।तीन मतदान केन्द्रमा महिलारुकुम (पश्चिम) मंसिर १० गते हुने प्रतिनिधि तथा प्रदेशसभा सदस्यको निर्वाचनका लागि जिल्लाका ३ मतदान केन्द्रमा महिला कर्मचारी मात्र खटाइएको छ । मुख्य निर्वाचन अधिकृतको कार्यालयले प्रदेशसभा सदस्य तर्फको (क) निर्वाचन क्षेत्रका ३ मतदान केन्द्रमा मतदान अधिकृतदेखि कार्यालय सहयोगीसम्म महिला कर्मचारी खटाएको हो । मुसीकोट नगरपालिकाको १ नम्बर वडामा रहेको सरस्वती मावि सल्लेको (क) मतदान केन्द्र, सोही नगरपालिकाको ३ नम्बर वडाको शिव आधारभूत विद्यालय पिपलनेटाको मतदान केन्द्र र मुसीकोट नगरपालिकाकै ५ नम्बर वडामा रहेको यमुना नन्द नमुना मावि सेरीगाउँको (ख) मतदान केन्द्रको सम्पूर्ण काम गर्ने गरी महिला कर्मचारीलाई मात्रै जिम्मा दिइएको छ । सरस्वती मावि सल्ले (क) मतदान केन्द्रमा साँख इलाका वन कार्यालय चाँपाकी सहायक वन अधिकृत अनिता दण्डख्या मतदान अधिकृत छिन् भने शिव आधारभूत विद्यालय पिपलनेटाको मतदान केन्द्रको मतदान अधिकृतको रुपमा जिल्ला स्वास्थ्य कार्यालयकी स्टाफ नर्स हृदयकली पौडेललाई खटाइएको छ । यसैगरी यमुना नन्द नमुना मावि सेरीगाउँको (ख) केन्द्रमा साँख इलाका वन कार्यालय चाँपाकी सहायक वन अधिकृत दीक्षा पोखरेल मतदान अधिकृत तोकिएकी छन् । महिला कर्मचारी मात्रै राखेर मतदान केन्द्रमा खटाइनुलाई आफूले अवसरको रूपमा लिएको यमुना नन्द नमुना मावि सेरीगाउँको (ख) केन्द्रकी मतदान अधिकृत दीक्षा पोखरेलले बताइन् । यस अघिको निर्वाचनमा पनि मैले मतदान अधिकृतको जिम्मेवारी पूरा गरिसकेकी छु, उनले भनिन्, यस पटक म सहित आठै जना महिला छौं, यस पटक त झन् काम गर्न सहज हुने विश्वासमा छु । तीनवटै मतदान केन्द्रमा मतदान अधिकृतसहित ८८ महिला कर्मचारी खटिएका छन् । सहायक निर्वाचन अधिकृत तेजप्रसाद पौडेलले महिला एक्लैले पनि काम गर्न सक्छन् भन्ने विश्वासका साथ ३ वटा मतदान केन्द्रमा महिलामात्रै कर्मचारी खटाइएको बताए । यस अघिको स्थानीय तहको निर्वाचनमा पनि हामीले यस्तो अभ्यास गरेका थियौं, उनले भने, महिला मात्रै कर्मचारी खटिएको केन्द्रमा सजिलै निर्वाचन सम्पन्न भएको अनुभव हामीसँग छ । महिला मात्रै कर्मचारी खटाइएका ३ वटै मतदान केन्द्र मुख्य निर्वाचन अधिकृतको कार्यालयदेखि नजिकै छन् । सामग्री ढुवानी र अन्य व्यवस्थापनमा सहज होस् भनेर नजिकैका मतदान केन्द्रमा महिला कर्मचारी खटाइएको पौडेलले बताए । खटिएका कतिपय महिला कर्मचारीका बच्चाहरू पनि भएकाले नजिकैको केन्द्र महिलाका लागि मात्रै पारिएको हो, अन्यथा केही होइन, सहायक निर्वाचन अधिकृत पौडेलले भने । मुख्य निर्वाचन अधिकृतको कार्यालयले जिल्लामा रहेका १ सय ११ मतदान केन्द्र मध्य यी ३ सहित ७ वटा मतदान केन्द्रमा महिला मतदान अधिकृत खटाएको छ ।"
७२ घण्टाअघि सीमा सिल,"सीतामढी, भारत (कास) प्रतिनिधि तथा प्रदेशसभाको दोस्रो चरण चुनावको ७२ घण्टाअघि नै नेपालभारतको सीमा सिल गरिने भएको छ । भारत, विहारको सीतामढीमा सोमबार दुवै देशका सुरक्षा अधिकारीका बीचमा भएको सीमा बैठकमा यस्तो सहमति भएको हो । भारतसँग सीमा जोडिएका प्रदेश २ का ८ जिल्लामा मंसिर २१ गते चुनाव हुँदै छ । अवाञ्छित गतिविधि नियन्त्रण गर्न मतदान अवधिभर सीमा सिल गर्ने सहमति भएको महोत्तरीका प्रमुख जिल्ला अधिकारी बाबुराम श्रेष्ठले बताए । साना हतियारको चलखेल र यसले निर्वाचनका बेला पार्ने असरका बारेमा गम्भीर छलफल भएको छ । भारतीय सीमासँग जोडिएका नेपालका महोत्तरी, सर्लाही र रौतहट जिल्लाका सुरक्षा अधिकारी र भारत विहारको सीतामढी जिल्लाका समकक्षीका बीचमा निर्वाचनलगायत अन्य समसामयिक विषयमा करिब ४ घण्टा बैठक भएको हो ।निर्वाचन अवधिभर दुवैतर्फका सुरक्षाकर्मीले सीमा क्षेत्रमा सघन गस्ती र सुरक्षा परिचालन बढाउनेछन् । उम्मेदवारमाथि भइरहेका शृंखलाबद्ध आक्रमणका घटना नियन्त्रण गर्न दुवैतर्फका सुरक्षा निकायले मतदानको साता दिन अघिदेखि नै सीमा क्षेत्रमा चेकजाँच र निगरानीलाई थप कडा पार्नेछन् । सीमा आउजाउ गर्नेमाथि कडा निगरानी राख्ने, आपराधिक गतिविधिको सूचना आदानप्रदान गर्ने र शान्ति सुव्यवस्थामा खलल पार्ने क्रियाकलाप नियन्त्रणमा कडाइ गर्ने सहमति भएको एक सहभागीले बताए । सीतामढी जिल्लासँग महोत्तरीको ३८ किमि, सर्लाहीको ५२ र रौतहटको ३२ गरी १ सय २२ किमि खुला सीमा जोडिएको छ । यी खुला सीमाबाट अवैध हतियारको कारोबार, लागूऔषध तस्करी, मुद्रा अपचलन र मानव बेचबिखनलगायत सीमा अपराधजस्ता घटना हुँदै आएका छन् ।महोत्तरी प्रहरी प्रमुख एसपी कुवेर कडायत र सीतामढी जिल्लाका समकक्षी हरिप्रसाद एसले अपराध गरी एकअर्काको मुलुकमा लुकेर बसेकाहरूको लामो सूची आदानप्रदानसमेत गरेको बैठकपछि आयोजित पत्रकार सम्मेलनमा जानकारी दिइएको छ । सीमा बैठकमा पहिलोपटक सूची आदानप्रदान गरिएको हो । यसले सीमा क्षेत्रमा हुने अपराध नियन्त्रण गर्न सहज र प्रभावकारी हुने दुवैतर्फका अधिकारीले बताए । प्रजिअ श्रेष्ठका अनुसार भारतबाट दुईमुखे सर्पको नेपालतर्फ तस्करी भइरहेको नयाँ विषय पनि उठान भएको छ ।"
प्रदेश घोषणापत्रबिनै मैदानमा,"सुर्खेत मानव विकास सूचकांकमा सबैभन्दा पछि परेका कर्णालीका पाँच जिल्ला समेटिएको प्रदेश ६ को विकासका लागि दलहरूले अहिलेसम्म प्रस्ट खाका अघि सारेका छैनन् । पहिलो चरणको चुनाव आइसक्दा पनि पार्टीहरूले प्रदेश घोषणापत्र ल्याउन सकेका छैनन् । प्रतिव्यक्ति आम्दानी प्रदेश ७ को भन्दा अगाडि देखिएबाहेक अरू सबै सूचकांकमा प्रदेश ६ पछाडि छ । स्वास्थ्य सेवाको स्थिति नाजुक छ । हुम्ला र डोल्पा अझै राष्ट्रिय सडक सञ्जालमा जोडिएका छैनन् । सुर्खेत र सल्यानबाहेक आठ जिल्ला खाद्यान्नमा आत्मनिर्भर छैनन् । कर्णालीका डोल्पा, हुम्ला र मुगु सबैभन्दा बढी खाद्य संकटग्रस्त जिल्लामा पर्छन् । प्रदेशसभामा बहुमत र मुख्यमन्त्रीको दाबेदारी गरिरहेका दलहरूले न कुनै घोषणापत्र ल्याए, न त मुख्य मुद्दाहरूमा प्रस्ट योजनासहितको प्रतिबद्धता व्यक्त गरेका छन् । संघीय संरचनामा जाँदा दलहरूले प्रस्ट भिजनसहित आफूलाई उभ्याउनुपर्ने हो, मध्यपश्चिम विश्वविद्यालयका विकास अर्थशास्त्र उपप्राध्यापक सिंहराज गुरुङले कान्तिपुरसित भने, घोषणापत्र पढेर कसैले भोट दिँदैनन्, किन दु:ख गर्ने भन्नेजस्तो व्यवहार पार्टी र उम्मेदवारहरूले गरे । राम्रो विकास नीतिसहित अघि बढे प्रदेश ६ छिटो समृद्ध बन्न सक्ने भएकाले मुख्य मुद्दाहरूको सम्बोधनका दलहरूले साझा धारणा ल्याए झन् सजिलो हुने उनी बताउँछन् । खाद्य संकट प्रदेश ६ को सबैभन्दा ठूलो समस्या हो । गत आर्थिक वर्षको तथ्यांकअनुसार कर्णाली क्षेत्रमा मात्र ३८ हजार ६ सय ७३ मेट्रिक टन खाद्यान्न अपुग रह्यो । यस हिसाबले अहिले उत्पादन भइरहेको भन्दा दोब्बर खाद्य उत्पादन आवश्यक देखियो । खाद्य संकट हटाउने उपाय र उत्पादन बढाउनेबारे दलहरू र उम्मेदवारको कुनै प्रतिबद्धता छैन । खाद्य समस्या समाधान गर्ने भाषणबाहेक उनीहरूसँग कुनै ठोस योजना छैन । पहिलो चरणअन्तर्गत मंसिर १० गते हुने निर्वाचनको मिति नजिकिँदै गर्दा उम्मेदवारहरू विगतझैं सजिला विकासे आश्वासन बाँडदै मत मागिरहेका छन् । कर्णाली क्षेत्रका पॉच जिल्लामा ८० हजार ९ सय ३५ मेट्रिक टन खाद्यान्न आवश्यक पर्ने क्षेत्रीय कृषि निर्देशनालयले जनाएको छ । त्यसमध्ये मुस्किलले ४२ हजार २ सय ६२ मेट्रिक टन मात्र उत्पादन भइरहेको छ । हुम्लाकै उदाहरण हेर्ने हो भने, त्यहॉ वार्षिक १० हजार ६ सय मेट्रिक टन खाद्यान्न आवश्यक छ । तर, अन्न उत्पादन भने २ हजार ९ सय मेट्रिक टन मात्र भइरहेको छ । कृषि निर्देशनालयका अनुसार, कर्णालीको खेतीयोग्य ९३ हजार ८ सय ९ हेक्टर भूमिमध्ये ६६ हजार ६ सय ६ हेक्टर मात्र खेती गरिएको छ । सिँचाइ अभाव र लगानीभन्दा उत्पादनलगायत समस्याले २७ हजार २ सय ९७ हेक्टर जग्गा बॉझै छ । बाँझो जग्गामा खाद्यान्न उत्पादन गर्नेबारे उम्मेदवारसँग कुनै योजना छैन । खाद्य समस्या मात्र हैन, प्रदेश ६ का जिल्लाहरूमा व्याप्त जातीय भेदभाव, छाउपडीजस्ता अन्धविश्वास निर्मूल पार्नेबारे पनि दलहरूले स्पष्ट दृष्टिकोण ल्याएका छैनन् । हाम्रो प्रदेशको समृद्धिको मुख्य चुनौती भनेकै अन्धविश्वास र कुरीति हो, सुर्खेत शिक्षा क्याम्पसका उपप्राध्यापक रत्नप्रसाद पाण्डेले भने, उम्मेदवारहरू अहिले पनि कुरीति हटाउनेबारे बोलेका छैनन् । कुसंस्कार कुरीतिविरुद्ध भाषण गरे भोट नआउने उनीहरूलाई डर छ । छाउपडी ठूलो सामाजिक समस्या रहे पनि दलहरूले यसलाई चुनावी एजेन्डा बनाउन सकेका छैनन् । शिक्षा र चेतनाको विकास गर्न नसके आर्थिक समृद्धि पनि हासिल गर्न नसकिने पाण्डे बताउछन् । मुख्य प्रतिस्पर्धी एमालेमाओवादी तथा कांग्रेस गठबन्धन दुवै छुट्टै प्रदेश घोषणापत्रको सट्टा केन्द्रीय घोषणापत्रको भर परेका छन् । केन्द्रीय घोषणापत्रमा स्थानीय मुद्दा नसमेटिएपछि उम्मेदवारहरू आफ्नो क्षेत्रअनुकूलको प्रतिबद्धतापत्र तयार गर्दै प्रचारमा जुटेका छन् । सुर्खेत क्षेत्र २ अन्तर्गत प्रदेशसभा क का उम्मेदवार यामलाल कँडेलले केन्द्रको घोषणापत्र पर्खिनुभन्दा स्थानीय एजेन्डालाई समेटेर आफूले बेग्लै प्रतिबद्धता जनाएको बताए । प्रदेशको प्रस्तावित राजधानी वीरेन्द्रनगर क्षेत्रबाट प्रत्याशी रहेका उनले सुर्खेतलाई नमुना सहरका रूपमा विकास गर्ने, उत्तरदक्षिण सडक नाका जोड्ने लगायतका एजेन्डा उल्लेख गरेका छन् । चुनाव लक्षित घोषणापत्र नल्याए पनि एमालेले ०७३ फागुनमा भेला गरेरै प्रदेशको समृद्धिका आधारहरू सार्वजनिक गरेको उनी बताउँछन् । कँडेलका प्रतिस्पर्धी कांग्रेस जिल्ला सभापतिसमेत रहेका उम्मेदवार कमलराज रेग्मी पनि पार्टी केन्द्रले तयार पारेको घोषणापत्र नलिएरै मतदाताकहाँ पुगेका छन् । उनले पनि कँडेलझैं स्थानीय मुद्दामा आफ्ना प्रतिबद्धता जनाएका छन् । जनतालाई घोषणापत्र बुझाउने समय छैन । केन्द्रीय घोषणापत्रमा स्थानीय सवालहरू निकै कम छन्, वीरेन्द्रनगर ३ मा घरदैलोका क्रममा भेटिएका रेग्मीले भने, स्थानीय मुद्दा नसमेटिएको घोषणापत्र बोकेर केही फाइदा छैन । प्रतिनिधिसभा र प्रदेशको निर्वाचन एकैपल्ट सम्पन्न हुन लागेकाले दलहरूले एउटै घोषणापत्र बनाए । सातवटै प्रदेशका आआफ्ना मुद्दा र प्राथमिकता छन् । त्यसैले उक्त घोषणापत्रले प्रदेशका मतदातालाई आकर्षित गर्न नसक्ने दुवै गठबन्धनका उम्मेदवार बताउँछन् । प्रदेशका आआफ्ना विशेषता र समस्या छन् । तिनलाई सम्बोधन गर्न बेग्लै घोषणापत्र बनाइनुपथ्र्यो, दैलेख१ अन्तर्गत प्रदेशसभा क का वाम गठबन्धनका उम्मेदवार धर्मराज रेग्मीले भने, यहाँ रेल, केबुलकारभन्दा ग्रामीण सडक, विद्युत्, सञ्चार, खानेपानीजस्ता आधारभूत पूर्वाधार कसरी सञ्चालन गर्ने भन्ने नै मुख्य समस्या हो । त्यतै केन्द्रित भएर चुनावी प्रचार गरिरहेको छु । प्रदेश ६ मा निरक्षरता, गरिबी, भोकमरी, अन्धविश्वास, भौगोलिक विकटता मुख्य समस्या छन् । भौगोलिक दृष्टिले सबैभन्दा ठूलो र पूर्वाधार विकासमा सबैभन्दा पछाडि छ । सुर्खेत १ क का प्रदेशसभाका कांग्रेस उम्मेदवार टेकबहादुर सिंहले पूर्वाधार निर्माणमै आफूले जोड दिएर भोट मागिरहेको बताए । प्रदेश राजधानी अरू जिल्लासँग नजोडिए संघीयतामा पनि प्रशासनिक सुगमता हुँदैन । कर्णाली र सुर्खेत जोड्नेमा मेरो ध्यान रहनेछ, उनले भने ।"
तामाकोसीसँगै सबस्टेसन पनि,"माथिल्लो तामाकोसी जलविद्युत्को सबभन्दा जोखिम तर महत्त्वपूर्ण मानिएको नदीको पानी विद्युत्गृहमा ल्याउने मुख्य सुरुङ ब्रेक थ्रु (छिचोलिएको) भएको छ । मुलुकमा निर्माणाधीन सबभन्दा ठूलो ४ सय ५६ मेगावाट क्षमताको यो आयोजनाको मुख्य संरचनाको निर्माण कार्य मात्र पूरा भएको छैन कि २०७५ पुसदेखि विद्युत् उत्पादन सुरु हुने विश्वास जगाएको छ । राष्ट्रिय गौरवको यो आयोजनाको भौतिक निर्माण कार्य ९२ प्रतिशत पूरा भइसकेको छ । ०७२ को महाभूकम्प र भारतीय नाकाबन्दीका कारण एक वर्ष पछाडि धकेलिएको आयोजना संशोधित लक्ष्यअनुसार निर्धारित मितिमै निर्माण पूरा हुने वातावरण बन्नु आफैंमा सकारात्मक छ । माथिल्लो तामाकोसी आयोजना निर्माणको प्रगति सन्तोषजनक मात्र होइन, प्रशंसनीय छ । विद्युत् प्राधिकरणको सहायक कम्पनी तामाकोसी हाइड्रोपावरले यो आयोजना निर्माण गरेको हो । माथिल्लो तामाकोसीमा प्राधिकरणको नेतृत्व र आयोजना प्रमुखलगायत प्राविधिकको भूमिका प्रशंसनीय छ । अहिलेसम्मको प्रगति हेर्दा उनीहरूले बाँकी काम सम्पन्न गरी २०७५ पुसदेखि आयोजनाबाट विद्युत् उत्पादन सुरु गर्नसमेत कुनै कसर बाँकी राख्नेछैनन् भन्ने विश्वास गर्न सकिन्छ ।माथिल्लो तामाकोसीले मुलुकमा बर्सेनि बढ्दो बिजुलीको मागलाई पूरा गरी लोडसेडिङ हुन नदिन महत्त्वपूर्ण योगदान पुर्याउनेछ । माथिल्लो तामाकोसी हिउँद याममा दिनभरको पानी जम्मा गरेर साँझको बढी माग भएका बेलासमेत बिजुली उत्पादन गर्न मिल्ने आकर्षक आयोजना हो । जुन रफ्तारमा तामाकोसी आयोजना बनिरहेको छ, त्यसैअनुरूप खिम्तीढल्केबर प्रसारण लाइन र ढल्केबर सबस्टेसनको काम हुन सकेको छैन । चिनियाँ ठेकेदारले निर्धारित कार्यतालिकाअनुसार काम गर्न नसकेपछि ढल्केबर सबस्टेसन निर्माणको ठेक्का रद्द भएको छ । प्राधिकरणले सबस्टेसन बनाउन पुन: ठेक्का प्रक्रिया अघि बढाएको छ । समयमै सबस्टेसन र डबल सर्किट प्रसारण लाइन निर्माण पूरा हुन सकेन भने २०७५ पुसदेखि उत्पादन हुने माथिल्लो तामाकोसीको बिजुली खेर जाने खतरासमेत छ । माथिल्लो तामाकोसीको ४ सय ५६ मेगावाट बिजुली राजधानी र वरपरका जिल्लामा पूरै खपत हुन सक्तैन । आयोजनाले आफ्नो कार्यक्षेत्रभित्रको खिम्तीसम्म प्रसारण लाइन र सबस्टेसन समयमै बनाइसक्ने भएको छ । तर, खिम्तीबाट राजधानी ल्याउने जुन प्रसारण लाइन छ, त्यो माथिल्लो तामाकोसीको ४ सय ५६ मेगावाट बिजुली ल्याउन सकिने क्षमताको छैन । यो प्रसारण लाइनको समेत तत्काल स्तरोन्नति गरी क्षमता बढाउनु अपरिहार्य भइसकेको छ । राजधानी र वरपरका जिल्लामा पूरै खपत नहुने भएकाले तामाकोसीको बिजुली खिम्तीढल्केबर प्रसारण लाइनबाट विराटनगरसहित पूर्वी तराईका जिल्ला र त्यहाँका औद्योगिक क्षेत्रहरूसम्म लानुपर्ने हुन्छ । तर, पूर्वी तराईमा बिजुली लान ढल्केबर सबस्टेसन बनिसक्नुपर्छ । ०७५ पुससम्म ढल्केबर सबस्टेसन बनेन भने माथिल्लो तामाकोसीको बिजुली खेर जाने अप्रिय स्थिति आउन सक्छ । प्राधिकरण, कर्मचारी सञ्चय कोष, नागरिक लगानी कोष, सर्वसाधारण र स्थानीयवासीको लगानीमा निर्माणाधीन आयोजनाको बिजुली खेर गयो भने लगानीकर्तालाई घाटा हुनुका साथै ऊर्जा क्षेत्रमा स्वदेशी लगानी निरुत्साहित हुने खतरासमेत उत्पन्न हुन सक्छ । तसर्थ प्राधिकरणले खिम्तीढल्केबर प्रसारण लाइनलाई तत्काल डबल सर्किटको बनाउने र ठेक्का प्रक्रिया छिटो अघि बढाएर ढल्केबर सबस्टेसन युद्धस्तरमा बनाउनुको विकल्प छैन । प्राधिकरणको नेतृत्व यसमा तत्काल गम्भीर भएर लाग्न ढिलो भइसकेको छ ।प्राधिकरणद्वारा निर्माणाधीन १४ मेगावाटको कुलेखानी तेस्रो, ३० मेगावाटको चमेलिया, ६० मेगावाटको माथिल्लो त्रिशूली ३ ए, ४० मेगावाटको राहुघाटको प्रगति सन्तोषजनक छैन । अझ कुलेखानी तेस्रो, चमेलिया र राहुघाटको प्रगति निराशाजनक मात्र छैन कि काम समयमै गर्न नसकेका कारण ती आयोजनाको लागतार निर्माण अवधि दोब्बरभन्दा बढी पुगिसकेको छ । प्राधिकरणले विभिन्न ठाउँमा अघि बढाएका प्रसारण लाइन निर्माण आयोजनाहरूमध्ये समेत एकाधबाहेक धेरैजसोमा प्रगति सन्तोषजनक छैन । समयमै वातावरणीय प्रभाव मूल्यांकन (ईआईए) नहुने, बाटामा पर्ने रूख कटान अनुमति दिन वन मन्त्रालयले ढिलाइ गर्ने र स्थानीयस्तरमा जनताको विरोधलगायका कारण प्रसारण लाइनका काम अपेक्षित गतिमा अघि बढ्न सकेका छैनन् । सरकारले मातहतका सबै निकायलाई विद्युत् आयोजना र प्रसारण लाइनमैत्री बनाएर तत्काल काम सुचारु गराउने वातावरण बनाउनुपर्छ । मुलुकमा एउटा सरकारी निकायले अर्कोलाई दोष देखाएर उम्किने र आयोजना भने ढिला भइरहने जुन प्रवृत्ति छ, त्यसलाई तत्काल अन्त्य गर्नुपर्छ साथै सरकारले छिटो काम सम्पन्न गर्ने निकायका प्रमुखलाई पुरस्कृत र ढिलो गर्नेलाई कारबाहीको भागीदार बनाउने परिपाटी बसाले मात्र विकास आयोजनाहरू समयमै सकिने र मुलुकले छिटो प्रतिफल पाउने वातावरण बन्नेछ ।"
बमबारुदको अराजनीति,"हिंसाले कसलाई बलियो बनाउँछ ?पक्कै पनि नेकपाले हिंसात्मक कारबाही गरेझैं नेपालका सबैजसो ठूला दलले राजनीतिक हिंसाको अभियान चलाएको इतिहास छ, चाहे त्यो नेपाली कांग्रेस होस् या मालेएमाले र माओवादी । पञ्चायती राज चलाएका पञ्चहरूका अनेक नामधारी पार्टीहरूको विगत र वर्तमान पनि आफ्नो व्यवस्था र सत्ताशक्ति टिकाउन राजाहरूका हिंस्रक दमनचक्रसँग जोडिएको तथ्य कसैले बिर्सेको छैन होला । व्यवस्था टिकाउन र फाल्नका लागि प्रयोग भएको हिंसाको अस्त्रले आमजनता, विशेषत: गरिखाने वर्गलाई शक्तिशाली बनाएको छ कि कमजोर, अहिलेको पनि मूल प्रश्न यो हो । आफ्नो जीवन र जगत फेर्ने उनीहरूका सचेत, संगठित र संघर्षशील हस्तक्षेपमा हिंसात्मक कारबाहीले सघाएका छन् कि उनीहरूलाई राज्य र दलहरूको हस्तक्षेप सामु झन् निरीह र निष्क्रिय बनाएका छन्, विमर्श हुनुपर्ने पक्ष हो यो । जनयुद्धको क्रममा राजा र सत्तासीन दलहरूबाट व्यापक विस्तार भएको राज्यको हिंसात्मक संयन्त्र, संयन्त्रप्रति बढ्दो मायामोह, तिनै संयन्त्र र मायामोहमा टिकेको स्थायी सत्ताका स्वार्थ र वर्चस्व निर्वाचन बहिष्कारको नारामा भएका हिंसात्मक कारबाहीको निहुँमा निर्वाचनको मैदानमा उत्रिने वा राजनीतिक चलखेलमा लाग्ने त होइन, बहस हुनुपर्ने विषय हो यो । कुनै प्रसंगमा सेना र सत्ताच्युत राजासँग सहकार्य गर्न सकिने बयानबाजी गर्न नहिच्किचाउने नेकपाको सवर्ण नेतृत्वले राजनीतिक दल, तिनको नेतृत्वसँगै आम जनतालाई हिंसाको सिकार बनाउनु र निर्वाचन प्रक्रियाजस्तो जनमत संकलनको औपचारिक राजनीतिक प्रक्रियामाथि अराजनीतिक हस्तक्षेप गर्नु आफैंमा नीति, नियत र नैतिकतासँग जोडिएको प्रश्न हो, जुन अझै अनुत्तरित छ । राजनीतिक दल वा विद्रोही शक्तिसामु यस्ता जल्दाबल्दा अनुत्तरित प्रश्नको डंगुर बढ्दै गएमा कसरी सुगन्ध फैलिएला र ?ट्विटर :"
सच्चा श्रद्धाञ्जली,"प्रचण्डपुत्र प्रकाशप्रति उर्लेको जनलहर आश्चर्यलाग्दो थियो । आकस्मिक मरणजस्तै आकस्मिक नागरिकको भेलाले आर्यघाट मानवसागरमा परिणत भएको थियो । यसले एउटा प्रश्न जन्माएको थियो, नागरिकको उर्लंदो भीड प्रकाशका सम्झनामा कि प्रचण्डको सहानुभूतिमा ? आर्यघाटमा अरू पनि थुप्रै लास जलिरहेका थिए । तर त्यहाँ मानवको चहलपहल थिएन । मानौं तिनका आफन्त पनि त्यो भिडमा हराइरहेका थिए । प्रकाशको अन्त्येष्टि र सम्झनामा भेला भएका नागरिकको मुखाकृति मलिन थियो । सबै प्रकाशभन्दा पनि प्रचण्डको भावी जीवनबारे बढी चिन्तित देखिन्थे । प्रचण्डको त्यस्तो दारुण अनुहार देख्दा जोकोही पनि अवाक हुने अवस्था थियो । मर्नेले भन्दा बाँच्नेले नै दु:ख भोग्नुपर्ने बाध्यता छ, यहाँ । अरुका लागि जेजस्तो व्यवहार देखाए पनि आफ्नालागि भने योभन्दा ठूलो वज्रपात सायदै उनको जीवनमा कल्पना गर्न सकिने अवस्था थिएन । यस्तो विपद्को घडीमा पनि देश र जनताको भविष्यसँग जोडिएको निर्वाचनमा यसले प्रभाव पार्नु हुँदैन भनी दिएको अभिव्यक्तिले उनको राष्ट्रियताप्रतिको अटल भावनालाई झल्काएको छ । एक मात्र छोरा प्रकाश गुमाए पनि थुप्रै ओझेलमा परेका र तपाईको मुख हेरर बसेका, बाँचेका छन् । अब धैर्यधारण गर्दै तिनै तमाम छोराको भविष्य निर्माणमा दत्तचित्त भएर लाग्नसके प्रकाशप्रतिको सच्चा श्रद्धाञ्जली र प्रचण्डप्रति जनताले देखाएको सहानुभूतिको उच्च कदर हुनेछ । लक्ष्मीनारायण मिश्रशिवसताक्षी नपा११, झापायुवा वर्गलाई राजनीतिक अवसर दिनुपर्छ र युवा पनि राजनीतिमा आउनुपर्छ भन्ने मान्यता आज डगमगाउन पुगेको छ । मेरो उमेरका, भविष्यका कर्णधार भनेर चिनिएका युवाहरूको सोच देखेर मेरो भरोसा उड्न पुगेको छ । म जन्मिँदा अगाडि नै देशमा भीषण युद्ध सुरु भइसकेको रहेछ । आफन्त, परिवार, छिमेकीहरू अनन्तको मृत्यु देख्दै, भोग्दै मेरो बाबाआमाको पुस्ता अगाडि बढ्यो । युद्धले कैयन घरबार बिग्रेको, शारीरिक रूपमा विकलांग भएको, कैयनको बिचल्ली भएको, आफन्तको मृत्यु भएको जस्ता दर्दनाक घटना सुन्न पाइयो । यसै अवस्थामा अचानक प्रचण्डपुत्र प्रकाश दाहालको मृत्युपश्चात फेसबुक, ट्विटर खोलेर हेर्दा मेरो मन नराम्ररी कुँडियो । सरापेको, गाली गरेको पाइयो । श्रद्धाञ्जली दिनेहरू अलि पाका, अनुभवी र आक्रोश पोखेका र गाली पोखेका भने तिनै भविष्यहरू थिए । धेरैले प्रचण्डको कर्मको फल भन्दै गाली गरेको र खुच्चिङ गरेको देखँें । यो मलाई मन परेन । अहिले मेरो उमेर समूहका युवाहरूले पोखेको जस्तो आक्रोश पोखेको भए, जे मन लाग्यो, त्यही बोलेको भए उनीहरू जेलमा सड्न बाध्य हुने थिए, पक्कै पनि । तर आज यस्तो छुट र छाडापन कसरी प्राप्त भयो, कुनै मतलब नै छैन । के यस्ता युवाको हातमा देश जानु ठिक छ त ? जसले पुरानो पुस्ताको बलिदानको, संघर्षको र योगदानको उचित मूल्यांकन गर्न, त्यसलाई सम्मान गर्न र इतिहासलाई त्यही रूपमा बुझ्न, व्याख्या गर्न सक्दैन, जति समृद्धि, विकास, अबको पुस्ताको हातमा भनेर चिच्याए पनि त्यसले केही गर्छ जस्तो लागेन । म यसैमा दु:खी भएँ । दिजा बस्ताकोटी सुलिकोट८, पन्द्रुङ, गोरखा"
मौलिक अधिकार हनन,"जग्गाजमिन कुनै पनि नागरिकको भरपर्दो अचल सम्पत्ति हो । आफ्नो जग्गाजमिन आफूले चाहेअनुसार भोगचलन गर्न पाउनु नागरिकको मौलिक अधिकार हो । तर केही समययता सरकारले यसमा खलनायकको भूमिका खेलिरहेको छ । सरकारले जग्गाजमिनको धनीपुर्जा लिने काम अर्थात् छुट जग्गा दर्ता गर्ने काम समयावधि तोकेर बन्द गर्ने र खोल्ने गर्दै आइरहेको छ । यस्तो अदूरदर्शी नियमका कारण नागरिकले चाहेका बेला आफ्नो जग्गाजमिन बेचबिखन गर्न पाइरहेका छैनन् । नयाँ नापी भइसकेका कतिपय ठाउँमा समेत छुट जग्गा दर्ता नखुल्दा नागरिकले हाल साविक गर्न पाइरहेका छैनन् ।सरकारको भूमिसम्बन्धी नीतिले भन्छ भूमिमाथि रहेको वा भइरहेको द्वैध स्वामित्व छिटोभन्दा छिटो अन्त्य गर्नुपर्छ । तर व्यवहारमा त्यस्तो हुनसकेको छैन । यो लोकतान्त्रिक सरकारको भूमिसुधार कार्यालयले कुनै पनि जग्गाबाट मोही हटाउने, मोही र जग्गाधनीबीच जग्गा बाँडफाँट गर्ने कामसमेत रोकेको छ । यस्तो हचुवा व्यवस्थाले भूमिमाथिको द्वैध स्वामित्व कसरी हटाउन सक्छ ? यो व्यवस्थाले घुसखोरीलाई प्रश्रय दिइरहेको छ । कतिपय भूमिसुधार कार्यालयमा सम्बन्धित कर्मचारीहरूले घुस खाई भित्रभित्रै कागज मिलाउने काम गरिरहेका छन् । अर्कातिर विभिन्न मालपोत कार्यालयमा अनधिकृत रूपमा लेभी पनि उठाइने गरेको भुक्तभोगी लेखनदासहरू बताउँछन् । त्यस्तो लेभी भूमिसुधार मन्त्रालयका पियनदेखि हाकिमसम्म पुगिरहेको छ ।भूमिसुधार कार्यालयहरूमा हुने यस्तो अराजकताको अन्त्यका लागि सरकारले जतिसक्दो चाँडो जग्गाजमिन सम्बन्धी अवैज्ञानिकअव्यावहारिक नियम हटाउनु वाञ्छनीय छ । इन्द्रबहादुर कार्कीचक्रघट्टी, बराह नगरपालिका६, सुनसरी"
विश्वास लागेन,"मंसिर ३ गते प्रकाशित टीकाराम भट्टराईको कोही नहार्ने यी निर्वाचन पढेंँ । लेखकको विचारसंँग सहमत छैन । किनकि वाम गठबन्धनले घोषणा गरेको १० वर्षमा यहाँ साम्यवाद आउने कुरा हास्यास्पद लाग्छ । आगामी ५० वर्षसम्म कांग्रेसको प्रधानमन्त्री बन्नेछैन । यी दुवै कुरामा खतराको संकेत देखिन्छ । संविधानको अस्वीकार्यता अवश्य असन्तुष्टिमा परिवर्तन भएको होला । जसरी माओवादी एक्लैले सशस्त्र युद्ध गरेर २०४७ सालको संविधान बदल्न सक्षम भयो, त्यस्तै आज विप्लव माओवादी पनि संविधान बदल्न उद्यत छ । मनिष सुमन र अच्युत मैनालीले जति पहाड वा मधेसमा सौहार्द उत्पन्न गर्ने प्रयास गरे पनि त्यो सौहार्द मनिष सुमनले पाउने छैनन् । यो देशको यही इतिहास छ कि मधेसमा पहाडी उम्मेदवार त जित्छन्, तर पहाडमा मधेसी उम्मेदवार जित्दैनन् । म यही भन्न चाहन्छु कि मधेसभन्दा पहाडी मतदाताले संकीर्ण भावना राखेका हुन्छन् । मनिष सुमनले प्रचार त गरिरहेका छन्, तर मलाई उनको जितमा विश्वास लागिरहेको छैन । डा शिवशंकर यादवछपकैया, वीरगन्ज"
कर तिर्न झन्झट,"वाग्मती अञ्चलमा अहिले मोटरसाइकल ९१ लटमा पुगिसकेको छ । अर्थात राजधानीमा निजी मोटरसाइकल मात्र ९ लाख १० हजार सञ्चालित छन् । मोटरसाइकलबाहेक १ लाख ९० हजार निजी कार र जिप, २० हजार ट्याक्सी, ५० हजारभन्दा बढी ट्रक, बस र करिब १ लाखभन्दा बढी सरकारी र संस्थानका गाडी दर्ता भैसके । अर्थात १३ लाख सवारी साधनको वार्षिक कर तिर्ने ठाउँ भनेको उही ललतिपुरको यायायात कार्यालय, सानो भर्याङ र भक्तपुर गरी केवल ३ वटा मात्र छन् । अर्थात एउटा कार्यालयले करिब ४ लाख ५० हजार सवारीसाधनको कर लिनुपर्ने हुन्छ । के यो सम्भव छ ? असम्भव भए पनि बाध्यतावश कर तिर्न पुरै एक दिन खर्च गरेर जान सेवाग्राहीहरू बाध्य छन् । किन सवारी कर तिर्ने कार्यलाई सरलीकरण गर्न सक्दैन, सरकार ? किन बैंकमा रकम बुझाएर भौचर देखाए कर तिरेको मान्न नमिल्ने ? अमेरिका लगायत देशमा भएको व्यवस्था नेपाल सरकारले अपनाउन किन सक्दैन ? यातायात मन्त्रीले जवाफ दिनुपर्यो । अहिले सवारीको कर तिर्नपर्दा जोकसैले सिधै आफै तिर्नै सक्दैन । दलालको सहाराबिना कर तिर्न जनता सक्दैनन् । सधैं यस्तै बेथिति राख्ने हो या यसमा पनि सुधार गर्ने हो ? कर तिर्न खोज्दा पनि सास्ती भोग्नुपर्ने मुलुकमा नेपाल पहिलो होला । हालै काठमाडौंको सुकेधारामा नयाँ कार्यालय खुलेको छ । तर उक्त कार्यालयमा केवल मोटरसाइकलको लाइसेन्सको काम हुने रे, कर तिर्नपरे एकान्तकुना नै जानुपर्छ रे भनिँदै छ । जब कार्यालय नै खोलिएको छ भने त्यहीं किन राजस्व बुझ्न सकिँदैन ? यसमा अविलम्ब सुधार होस् । गोपाल देवकोटागोकर्णेश्व८, जोरपाटी, काठमाडौं"
औषधि खाँदा ख्याल राखौं,"मान्छेले अति आवश्यक बाहेक अघिपछि औषधि खान जोड दिनु हँुदैन । यदि औषधि खानैपरे चिकित्सकको सल्लाहबमोजिम खानुपर्छ । तल्ला घरकी माइलीलाई ज्वरो आउँदा सिटामोल खाएर ठिक भएको थियो, तँ पनि त्यही खा न, ठिक भइहाल्छ नि भनेको भरमा औषधि किनेर खानु हँुदैन । कतिपय औषधि अन्दाजको भरमा किनेर खाने गरेको पाइन्छ । यो जति घातक केही हुन सक्दैन । हिजोसम्म साधारण सिटामोलले काम गथ्र्यो भने अहिले एन्टिबायोटिक औषधीले समेत काम नगर्ने भइसक्यो, यसको कारण केभन्दा हाम्रो शरीरमा चाहिनेभन्दा बढी केमिकल मिश्रण भइसक्यो । विदेशमा हो भने एउटा सिटामोल किन्नका लागि डाक्टरको पुर्जाबिना पाइँदैन, हाम्रोमा भने सरकारले प्रतिबन्ध गरेका औषधिहरूसमेत खुल्लमखुल्ला बिक्रीवितरण भइरहेको छ । मेडिकलहरूले डाक्टरको पुर्जाबिना बिक्री गर्न नमिल्ने औषधिहरू धमाधम बिक्री गरिरहेका छन् । यसको कहीं कतैबाट अनुगमन भएको पाइँदैन । एन्टिबायोटिक औषधिसमेत पसलमा किनेर खाएको पाइन्छ । एन्टिबायोटिक औषधि केका लागि किन र कसरी प्रयोग गर्ने भन्ने कुरा नबुझी यसको प्रयोग गर्दा मान्छेको ज्यानसमेत जान सक्छ । भाइरलजस्तो कि घाँटी दुख्ने, हल्का ज्वारे आउने, टाउको दुख्ने अवस्थामा एन्टिबायोटिक प्रयोग गरेको पाइन्छ, यो ठिक होइन । यसले गर्दा पछि सामान्य खालको औषधिले कामै नगर्नेसमेत हुन सक्छ । भाइरल भनेको ३४ दिनमा ठिक हुने साधारण रोग हो । यसलाई यति धेरै महत्त्व दिनु पर्दैन । रोशनी घिमिरेजोरपाटी, काठमाडौं"
महँगो टेलिभिजन प्रविधि,नेपाल सरकारको टेलिभिजनमा डिजिटल सिग्नल अनिवार्य रूपमा प्रयोग गर्नुपर्ने नियम अनुसार कात्तिक २९ गतेदेखि पुराना सिग्नल बन्द गरिएको छ । अन्तर्राष्ट्रिय मान्यता अनुरूप यो नियम लगाएको बताइए पनि यसले जनता प्रत्यक्ष मारमा पर्ने देखिन्छ । देशको २० प्रतिशत हिस्साले मात्र डिजिटल प्रविधि प्रयोग गरेको जानकारी केवल व्यवसायीहरूको छ । डिजिटल प्रविधिमा हरेक टेलिभिजनमा सेट टप बक्स अनिवार्य चाहिन्छ र यसको मासिक शुल्क पनि महँंगो पर्न जान्छ । यसले गर्दा निम्न आय भएका जनता प्रत्यक्ष मारमा परेका छन् । बजार भाउ अकासिएको बेलामा टेलिभिजनको यो प्रविधि टाउको दु:खाइ बन्नेछ । सुशील शर्माकाठमाडौं
सचेत मतदाताको खाँचो,"पार्टीका कार्यकर्ता आफ्नै पार्टी जिताउन भोट हाल्छन्, कोही मासुभात र मदिरा पचाउन भोट हाल्छन्, कोही नोट पचाउन भोट हाल्छन् र कोही निजी स्वार्थका लागि भोट हाल्छन् । माथि उल्लेखित मतदाता परिवर्तन विरोधी हुन् । नेपालमा धेरै कम मतदातामात्रै सामुहिक हितका लागि समग्र विकासका योजना र सुशासन आओस्, रोजगारका अवसर सिर्जना होऊन्, जनतालाई गरिखाने वातावरण मिलोस् ताकि व्यक्तिगत स्वार्थका लागि नेताहरूको ढोका ढक्ढक्याउन नपरोस् भन्ने चाहन्छन् । उनीहरू सबैभन्दा योग्य र सक्षम उम्मेदवार छानेर भोट हाल्छन् । खासमा वास्तविक परिवर्तनका वाहक त्यस्तै खाले मतदाता हुन् । नेपालमा त्यस्ता मतदाता नगन्य छन् । चुनावमा जबसम्म यस्ता सचेत देशभक्त मतदाताको मत निर्णायक हुने स्थिति आउँदैन, तबसम्म शान्ति, समृद्धि, सुशासन केवल भाषण र घोषणापत्रमा सीमित हुनेछ । देशमा समृद्धि चाहेकै हौं भने सचेत मतदाता बनौं, भ्रष्टाचार र कुशासनको मुहान थुनौं । कुनै पार्टी विशेषको स्थायी मतदाता बनेर यथास्थितिको होइन, सचेत मतदाता बनेर परिवर्तनको पक्षमा लामबद्ध हुन प्रतिबद्ध बनौं, ढिला नगरौं । ऋषि सापकोटा भीमसेन ८, गोरखा"
मनगढन्ते चिठी,"गत कात्तिक ३० गते पाठक मञ्चमा हाम्रो नामसमेत उल्लेख गर्दै प्रकाशित मोह कि साफ अभियान शीर्षकको पाठकपत्रप्रति हाम्रो गम्भीर ध्यानाकर्षण भएको छ । चुनावको मुखमा कोठामा बसी मनगढन्ते, हावादारी र राजनीतिक द्वेषको भावनाले ओतप्रोत भई लेखिएको यस्ता सामग्रीले समाजमा भ्रम सिर्जना गर्नेछ । राष्ट्रको समृद्धि र संविधानको कार्यान्वयन स्थिर सरकारबाट हुने कुरामा हामी विश्वास गर्छौं । यसका लागि वर्तमान वाम गठबन्धनले उक्त अपेक्षा पूरा गर्नेमा हामी आशावादी छौं । हामीले कल्पना पनि गर्न नसक्ने विषयमा मिथ्या खबर लेखी हामीले आर्जन गरेको सामाजिक प्रतिष्ठालाई बिक्री गर्न खोजिएको हाम्रो ठहर छ । गोरखा क्षेत्र नं २ को वाम गठबन्धनका स्पष्ट राजनीतिक दृष्टिकोण बोकेका नारायणकाजी श्रेष्ठको विकल्पमा ढुलमुले र अवसरवादी राजनीतिक चरित्र बोकेका बाबुराम भट्टराईप्रति हाम्रो समर्थन नहुने कुरा स्पष्ट पार्न चाहन्छौं । हामी भट्टराईको पक्षमा उभिएको भनेर उक्त चिठीमा उल्लेख गरिएकोमा खेद प्रकट गर्छाैं । रामचन्द्र घिमिरे, प्रा हेमराज ढकाल, पूर्णबहादुर लामिछाने र वैकुण्ठ खनालकाठमाडौं"
जति लुटे पनि हुने,"सरकार आफैंले देशको सम्पत्ति खर्च गर्दा मितब्ययी नबनेपछि अरु संघसंस्थाका पदाधिकारीलाई बजेट दुरुपयोग गर्न कसले रोक्न सक्छ र ? निर्वाचनको समयमा दलका कार्यकर्तालाई लाखांै रुपियाँ गृह मन्त्रालयमार्फत बाँंडिन्छ । बजारमा आउने तरकारी किसानबाट सस्तोमा खरिद गरेर बिचौलियामार्फत सयौं गुना महँंगो बनाएर आम उपभोक्तालाई बेच्ता पनि सरकारका अंगहरू कुनै कारबाही गर्न अघि बढ्दैनन् । गरिब जनताको लागि भनिएको सहकारी तथा गरिबी निवारण मन्त्रालयले ५१ जिल्लाका गरिब घरपरिवार पहिचान गर्न ६ अर्ब लाग्ने प्रस्ताव गरेको कुरा सञ्चार माध्यममा आएका छन् । यदि गरिब पहिचान गर्नमात्र ६ अर्ब लाग्छ भने कार्यक्रम बनाउन र त्यसलाई लागू गर्न कति अर्ब सकिएला ? त्यसपछि पनि गरिबहरूको स्तरवृद्धि हुन्छ भन्ने कुनै निश्चितता छैन । यदि यो रकमको सही सदुपयोग नभई दुरुपयोग भएको छ भने यसलाई सरकारले खोजी गर्न अत्यावश्यक छ । पूर्ण ओली चावहिल, काठमाडौं"
सबल स्थानीय तहको सुरुवात,"स्थानीय तह सबल, कुशल र जवाफदेही हुनसकेन भने पारदर्शिताको कमी तथा अत्यधिक नियन्त्रणको अवस्था कायम रहन्छ । नियुक्ति प्रक्रिया अपारदर्शी हुनगई दक्ष जनशक्तिको अभावले व्यवस्थित रूपमा सामाजिक, आर्थिक विकासका कार्यक्रम सम्पन्न गर्न सकिँंदैन । कर संकलन गर्ने अधिकार हुँदाहुँदै पनि अनियमिततामा वृद्धि हुनगई स्थानीय स्तरमा कर संकलन गर्न कठिन हुन्छ । स्थानीय कुलिन वर्गले स्थानीय स्वायत्तताको अधिकार तथा स्थानीय स्रोतसाधनलाई आम जनताका जीवनस्तरमा सुधार गर्ने तथाकथित विकासका नाममा आफ्ना स्वार्थ परिपूर्तिका लागि हेरफेर गर्छन् । स्थानीय स्तरमा भ्रष्टाचार मौलाउने सम्भावना बढी हुन्छ । सार्वजनिक वस्तु तथा सेवाको प्रभावकारी तथा कुशल सदुपयोगमा समस्या उत्पन्न हुन्छ ।स्थानीय तहको पृष्ठभूमिस्थानीय स्वायत्त शासन ऐन, २०५५ तथा तत्सम्बन्धी नियमावली २०५६ द्वारा प्रदान गरिएको अधिकार व्यवहारत: कार्यान्वयन हुनसकेका थिएनन् । खर्चको जिम्मेवारी तथा राजस्व संकलन गर्ने अधिकारबीच तालमेल नहुनु, स्थानीय स्तरमा तालिम प्राप्त दक्ष जनशक्तिको अभावजस्ता कारणले विकेन्द्रीकरणको अभ्यास असफल रह्यो । स्थानीय निकायबाट संकलन गरिने राजस्वको हिस्सा कुल राजस्व संकलनको लगभग ८ प्रतिशतमात्र रहेको थियो भने स्थानीय निकायद्वारा गरिने सार्वजनिक खर्चको हिस्सा कुल सार्वजनिक खर्चको १२ प्रतिशतभन्दा बढ्न सकेन । ट्रान्सपरेन्सी इन्टरनेसनलले सार्वजनिक गर्दै आएको प्रतिवेदन अनुसार भ्रष्टाचार र कालोधनको उत्पत्तिको समस्या भयावह रह्यो । सैद्वान्तिक रूपमा विभिन्न ऐन तथा सरकारी निकायमार्फत सुशासनका आधारभूत सिद्धान्त तथा मान्यतालाई व्यवहारमा उतार्ने सामान्य प्रयास गरिए पनि कालोधनको आकार, परिमाण र अवस्थाबारे सरकारी स्तरमा कुनै पनि प्रकारको अध्ययन गरिएन । सरकारले भ्रष्टाचार नियन्त्रण गर्ने सिलसिलामा शून्य सहनशीलता तथा शून्य बेरुजुजस्ता महत्त्वाकांंक्षी योजना तथा नीति अवलम्बन गरे पनि व्यवहारमा त्यसको कार्यान्वयन हुनसकेको छैन । स्वतन्त्र शोधकर्ताहरूले पनि कालो धनजस्तो अर्थशास्त्रको प्रमुख विषयको विश्लेषणलाई पूर्णरूपमा उपेक्षा गरे । द इकोनोमिस्टको एक अध्ययन अनुसार तराईका जिल्लाहरूमा खर्च हुने कुल विकास बजेटको ६०९० प्रतिशत र पहाडका जिल्लाहरूमा २५५० प्रतिशतसम्म दुरुपयोग हुने गरेको प्रतिवेदन सार्वजनिक गरेको थियो । सोही अध्ययन बमोजिम स्थानीय गैरसरकारी संघसंस्थाले अनुदानका लागि माग गर्ने रकममा सम्बन्धित निकायले ५० प्रतिशतसम्म कमिसन लिने गरेको विश्लेषणमा उल्लेख थियो । लगभग ५० प्रतिशत जनसंख्या बसोबास गर्ने तराईमधेसमा कुल राष्ट्रिय सरकारी खर्चको लगभग १७१९ प्रतिशतभन्दा बढ्न सकेन । राष्ट्रको लगभग ७ प्रतिशत जनसंख्या ओगटेको, अत्यधिक भौगोलिक विकटता र मानव विकास सूचकाङ्कको दृष्टिकोणले पछाडि परेको हिमाली क्षेत्र जहाँ अर्थशास्त्रको विश्वब्यापी सर्वमान्य सिद्धान्त अनुसार जनसंख्याको तुलनामा बढी बजेट विनियोजन हुनुपथ्र्यो, हुनसकेन । अर्थशास्त्रको विश्वब्यापी सर्वमान्य सिद्धान्त विपरीत मानव विकास सूचकाङ्कको हिसाबले समृद्ध तथा मुलुकको कुल जनसंख्याको लगभग ४४ प्रतिशत हिस्सा ओगटेको पहाडी क्षेत्रमा कुल सरकारी खर्चको लगभग ७७ प्रतिशतसम्म खर्च गरियो । यस प्रकार मधेस, कर्णाली क्षेत्र र सुदूर पश्चिम आर्थिक दृष्टिले निकै पछाडि धकेलियो । स्थानीय तहको बनोटनेपालको संविधान २०७२ ले स्थानीय तहलाई सडक, सिंचाइ, खानेपानी, साना जलविद्युत आयोजना, वैकल्पिक ऊर्जा, कृषि तथा पशुपालन, आधारभूत र माध्यमिक शिक्षा, आधारभूत स्वास्थ्य र सरसफाइ, विपद् व्यवस्थापन लगायतका २१ प्रकारका खर्चको उत्तरदायित्व प्रदान गरेको छ । त्यस्तै स्थानीय कर (सम्पत्ति कर, घर बहाल कर, घरजग्गा रजिष्ट्ेरसन शुल्क, सवारी साधन कर), सेवा शुल्क दस्तुर, पर्यटन शुल्क, विज्ञापन कर, व्यवसाय कर, भूमिकर (मालपोत), दण्ड जरिवाना, मनोरञ्जन करजस्ता राजस्व संकलन गर्ने अधिकार स्थानीय तहलाई दिइएको छ ।६ महानगरपालिका, ११ उपमहानगरपालिका, २७६ नगरपालिका र ४६० गाउँपालिका गरी जम्म ७५३ स्थानीय तहको निर्वाचन सम्पन्न भइसकेको छ । निर्वाचनको परिणाम र राजनीतिक ध्रुवीकरण अनुसार वाम, लोकतान्त्रिक र पहिचानवादी ३ धारको शक्ति सन्तुलन भएको देखिन्छ । यसले भविष्यमा नेपालको समग्र आर्थिक, सामाजिक रूपान्तरणमा सकारात्मक प्रभाव पार्ने सम्भावना बढेर गएको छ । सरकारले स्थानीय तहमा कर्मचारीहरू पदस्थापन गरिसकेको छ र आर्थिक अनियमितताका छिटफुट घटना बाहेक स्थानीय तह प्रभावकारी रूपमा सञ्चालन भइरहेको अनुमान गर्न सकिन्छ । संघीय लोकतान्त्रिक गणतन्त्र नेपालको पहिलो बजेट आर्थिक वर्ष २०७४७५ का लागि सरकारले स्थानीय तहका लागि २ खर्ब २५ अर्ब रुपैयाँ अनुदान वितरण गरेको छ, जुन कुल बजेटको लगभग १९ प्रतिशत हुन आउँछ । अनुदानको करिब ८० प्रतिशत शिक्षक र कर्मचारीको तलबभत्ता लगायत प्रशासनिक खर्चसँग सम्बन्धित भए तापनि यो पहिलो कदम भएकाले सकारात्मक मान्नुपर्छ । नेपाल सरकारले हालसालै अन्तरसरकारी वित्त व्यवस्थापन ऐन, २०७४ पारित गरेको छ । यस अनुसार सरकार, प्रदेश र स्थानीय तहबीच मूल्य अभिवृद्धि कर र आन्तरिक उत्पादनबाट उठेको अन्तशुल्क रकम बाँडफाँड गर्न एक संघीय विभाज्य कोष खडा गरी त्यस्तो रकम उक्त कोषमा जम्मा गर्ने व्यवस्था गरेको छ । उक्त कोषमा जम्मा भएको रकममध्ये ७० प्रतिशत नेपाल सरकारलाई, १५ प्रतिशत प्रदेशलाई र १५ प्रतिशत स्थानीय तहलाई बाँडफाँड गरिने प्रावधान गरिएको छ । साथै सरकार, प्रदेश र स्थानीय तहबीच संघीय कानुन बमोजिम प्राकृतिक स्रोतहरू जस्तै पर्वतारोहण, विद्युत, वन, खानी तथा खनिज, पानी तथा अन्य प्राकृतिक स्रोतबाट प्राप्त हुने रोयल्टीको बाँडफाँड गर्न सरकारले एक संघीय विभाज्य कोष खडा गरी त्यस्तो रोयल्टीबाट प्राप्त रकम उक्त कोषमा जम्मा गर्ने व्यवस्था गरेको छ । उक्त कोषमा रहेको रोयल्टी रकममध्ये ५० प्रतिशत सरकारलाई, २५ प्रतिशत प्रदेशलाई र बाँकी २५ प्रतिशत स्थानीय तहलाई बाँडफाँड गरिने व्यवस्था गरिएको छ । उक्त ऐनले संवैधानिक व्यवस्था अनुसार सरकारले प्रदेश तथा स्थानीय तहको खर्चको आवश्यकता र राजस्वको क्षमताको आधारमा आयोगको सिफारिसमा प्रदेश र स्थानीय तहलाई वित्तीय समानीकरण, ससर्त, समपुरक र विशेष अनुदान वितरण गर्ने व्यवस्था पारित गरेको छ । त्यस बमोजिम पूर्वाधार विकास सम्बन्धी कुनै योजना कार्यान्वयन गर्न समपुरक अनुदान प्रदान गर्दा योजनाको सम्भाव्यता, योजनाको लागत, योजनाबाट प्राप्त हुने प्रतिफल वा लाभ, योजना कार्यान्वयन गर्नसक्ने वित्तीय तथा भौतिक क्षमता वा जनशक्ति, योजनाको आवश्यकता र प्राथमिकता जस्ता कुरालाई आधार बनाइने व्यवस्था गरेको छ ।भावी कार्यदिशा१) ७५३ स्थानीय तहको राजस्व संकलन क्षमता र खर्चको आवश्यकताबारे अध्ययन हालसम्म सरकारले गरिसक्नुपर्ने हो, तर हुनसकेको छैन । यसले सरकारी निकाय र कर्मचारीतन्त्रले सम्पादन गर्ने क्रियाकलापमा हुने गरेको ढिलासुस्तीलाई प्रस्ट पारेको छ । अर्थ मन्त्रालयले यथाशीध्र त्यससम्बन्धी अध्ययन सुरु गरिहाल्नुपर्छ ।२) सरकारले आर्थिक वर्ष २०७४७५ मा स्थानीय तहका लागि वितरण गरेको लगभग १९ प्रतिशत अनुदान क्रमश: बढाउँदै जानुपर्छ । ३) नेपालको तेस्रो राजनीतिक ध्रुवमा उभिएको पहिचानवादी शक्तिले आफ्ना मुद्दालाई अझ सशक्त रूपमा निरन्तरता दिनुपर्छ । यसले शक्ति सन्तुलन हुनगई नेपालको समग्र आर्थिकसामाजिक विकासमा क्षेत्रीय, जातीय, सांस्कृतिक, भाषिक र लैङ्गिक सन्तुलन कायम गर्नेछ ।४) राजस्वका स्रोतहरू बाँडफाँडको सन्दर्भमा विश्वको अनुभवको अनुकरण गर्दै आयकर स्थानीय सरकारद्वारा संकलन गर्नेगरी संविधान संशोधन गर्नु सान्दर्भिक हुनेछ । यसले स्थानीय सरकारलाई बढी स्वायत्तता प्रदान गर्नुका साथै आर्थिक हिसाबले सम्पन्न बनाउनेछ । ५) स्थानीय तहमा हुनसक्ने सम्भावित अनियमिततालाई मध्यनजर गर्दै नवनिर्वाचित जनप्रतिनिधि तथा सम्बन्धित सरकारी नियमन निकायहरू संवेदनशील हुनु आवश्यक छ ।६) हालसम्म कालोधनको अवस्थाबारे सरकारी स्तरमा कुनै पनि प्रकारको अध्ययन भएको देखिंँदैन । त्यसकारण कालोधनको परिमाणबारे अविलम्ब आधिकारिक अध्ययन गर्नु आवश्यक छ । उमाशंकर अर्थशास्त्र केन्द्रीय विभाग, त्रिभुवन विश्वविद्यालयका सहप्राध्यापक हुन् ।"
शैक्षिक गुणस्तर सुधारको अपेक्षा,"शिक्षा ऐन२०२८ को नवौँ संशोधनको तत्काल खारेज र अस्थायी शिक्षकको विज्ञापन स्थगन गर्नुपर्ने माग गर्दै केही विद्यार्थीले शिक्षक सेवा आयोगमा रिले अनशन सुरु गरेका छन् । शिक्षा ऐनको नवौँ संशोधनमा कुल रिक्त दरबन्दीको ७५ प्रतिशत अस्थायी रूपमा कार्यरत शिक्षक र बाँकी २५ प्रतिशतमा खुल्ला प्रतिस्पर्धाबाट शिक्षक पदपूर्ति गर्नुपर्ने व्यवस्था छ । आन्तरिक प्रतिस्पर्धाबाट ७५ प्रतिशत अस्थायी शिक्षक पदपूर्तिको खारेजीको माग गर्दै सर्वोच्च अदालतमा रिट परेकै बेला शिक्षक सेवा आयोगले आन्तरिक प्रतिस्पर्धाका लागि विज्ञापन खुलाएपछि यसैको विरोधमा विद्यार्थी संघर्ष समितिले अनिश्चितकालीन धर्ना सुरु गरेका हुन् । संशोधित ऐनले आन्तरिकतर्फ लिखित परीक्षामा अनुत्तीर्ण हुने अस्थायी शिक्षकलाई समेत उपदान दिने व्यवस्था गरेकोमा चौतर्फर्ी विरोध भइरहेको छ । अस्थायी शिक्षकले कित प्रतिस्पर्धा कि सुविधा दुईमध्ये एकमात्र रोज्नुपर्छ । प्रतिस्पर्धामा अनुत्तीर्ण हुनेलाई समेत उपदान दिने व्यवस्थाले राज्यले बालबालिकाका लागि शिक्षामा गरेको लगानीको भयंकर उपहास भएको छ । असक्षम र असफल प्रमाणित भइसकेका अस्थायी शिक्षकका लागि तिनले दबाब, घुर्की र धम्की दिए भन्दैमा प्रतिस्पर्धात्मक परीक्षा र उपदान दुबैमा बालबालिकाका लागि शिक्षामा छुट्याइएको लगानी खर्चनु शैक्षिक लगानीको दुरुपयोग नै हो ।शिक्षामा लगानी राज्यको दायित्वमात्र नभई जनताको मौलिक अधिकार पनि हो । सार्वजनिक शिक्षामा दाताहरूको सहयोग, राष्ट्रिय ढुकुटी र समाजसेवी नागरिककातर्फबाट शैक्षिक लगानी हँुदै आएको छ । यसरी हुने लगानीको उपयोग र पारदर्शिता नहँुदा सार्वजनिक शिक्षा सुधारोन्मुख बन्नसकेको छैन । सार्वजनिक शिक्षामा लगानी बढाउनुपर्ने आवाज चौतर्फी उठिरहेको भए पनि लगानीको उपयोग र व्यवस्थापन के कसरी हुनुपर्छ वा भइरहेको छ भन्नेतर्फ सरोकारवालाको चासो देखिँदैन । शिक्षा क्षेत्रका लागि राष्ट्रको ढुकुटीबाट छुट्याइएको बजेटको झन्डै ८० प्रतिशत लगानी विद्यालय शिक्षामा नै हुने गरेको छ । तर खोइ त्यसको सदुपयोग र पारदर्शिता ? शिक्षामा छुट्याइएको बजेटमध्ये कुन क्षेत्रमा कति र के कसरी लगानी भइरहेको छ र विद्यालयहरूले उक्त रकमको के कसरी सदुपयोग गरिरहेका छन् ? यसको नियमन र निगरानी खोइ ? शिक्षामा गरिएको लगानी मूलत: विद्यार्थीको सिकाइ केन्द्रित हुनुपर्छ । नकि प्रधानाध्यापकका कार्यकक्ष सिँगार्न र शिक्षकका सेवासुविधा र समृद्धिका लागि । विद्यालयमा उचित शैक्षिक वातावरण निर्माण, यथेष्ट भौतिक संरचना निर्माण तथा योग्य दक्ष शिक्षकको व्यवस्थापनमा हुने खर्चलाई पारदर्शी बनाई शैक्षिक लगानीको सदुपयोगतर्फ सबैको ध्यानजानु जरुरी छ । संविधानले आधारभूत शिक्षा अनिवार्य र निशुल्क अनि माध्यमिक शिक्षा निशुल्क भनेर मौलिक हकमै व्यवस्था गरेको छ । तर कार्यान्वयनका प्रयास प्रभावकारी देखिँदैनन् । अनिवार्य र निशुल्क भनिएका सार्वजनिक विद्यालयको आधारभूत तहमा पढ्ने विद्यार्थी संख्या वर्षेनि न्यून हुँदै गएको छ । सबैको लागि शिक्षाको राष्ट्रिय प्रतिबद्धता पूरा गर्न सरकारी बजेटको २० प्रतिशत शिक्षामा विनियोजन गर्नुपर्छ । वर्षेनि सरकारको नीति तथा कार्यक्रममा सरकारले १२ देखि १७ प्रतिशतसम्म बजेट शिक्षा क्षेत्रमा खर्च गर्दै आएको छ । निजी क्षेत्रबाट विद्यालय, विश्वविद्यालय, खोल्ने क्रम तीव्र गतिमा अघि बढेको छ । मेडिकल कलेज खोल्ने होडमा सरकार र संस्थापकबीच जुहारी नै चलिरहेको छ । तर विडम्बना, दक्षिण एसियाली विद्यालय, विश्वविद्यालयको सूचीमा हाम्रा कति विद्यालय, विश्वविद्यालय अगाडि छन् भनेर हेर्दा शर्माउनुपर्ने अवस्था छ । अहिले सरकारी र निजी दुबै क्षेत्रबाट शिक्षामा भएको लगानीलाई कम मान्न सकिँदैन । तर बढ्दो शैक्षिक विकृतिविसंगति नहटाई शिक्षा क्षेत्रमा बढाइने लगानीको कुनै औचित्य रहन्न । पेन्सिल, कापीसम्म किनिदिन सक्ने अभिभावक आफ्ना सन्तान सामुदायिक विद्यालयमा पढाउनै चाहन्नन् । ग्रामीण क्षेत्रमा केही प्राथमिक तह सञ्चालनमा रहे पनि सहरी तथा सदरमुकाम क्षेत्रमा सामुदायिक विद्यालयको प्राथमिक तहमा विद्यार्थी भेट्टाउन हम्मे नै छ । विद्यार्थी नभएर कैयौं विद्यालय मर्ज हुँदैछन् । शिक्षक तालिम, महंँगा विदेशी विज्ञहरूका परामर्श र खोजअनुसन्धानले समेत विद्यार्थीको गुणात्मक शैक्षिक उपलव्धि बढ्नसकेको छैन । सार्वजनिक विद्यालयको शैक्षिक गुणस्तर खस्कनुमा प्रधानाध्यापक विद्यालयमा नियमित उपस्थित नहुनु र शिक्षकविद्यार्थीहरूलाई अध्ययनअध्यापनमा सही निर्देश गर्न नसक्नु हो । यस अलावा विद्यालयको भौतिक संरचना शैक्षिक वातावरणययुक्त नहुनु, विद्यालय व्यवस्थापन तथा प्रशासनिक संरचना उपयुक्त नहुनु, शिक्षकहरू दक्ष नहुनु र शिक्षण कार्य प्रभावकारी नबनाउनु, तालिमको सदुपयोग नहुनु, शिक्षा क्षेत्र सुधार्न बसेका पदाधिकारी नै राजनीतिक दबाब र आर्थिक चंगुलमा पँस्नु, नजिकै खुलेका तामझामपूर्ण निजी विद्यालयप्रति अभिभावकको आकर्षण बढ्नु नै सामुदायिक विद्यालय धराशायी हुँदै जानुका कारण हुन् ।सार्वजनिक शिक्षालाई गुणस्तरीय बनाउने भन्दै सरकारले शिक्षासम्बन्धी अनेक नीति तथा कार्यक्रम सार्वजनिक गरे पनि शैक्षिक गुणस्तर सुधार्नभन्दा दाताहरूलाई शैक्षिक विकास भएको देखाउन र सहयोग कुम्ल्याउन मात्र केन्द्रित छन् । शिक्षामा गरिएको लगानीमध्ये सबैभन्दा बढी विद्यालय शिक्षामा नै छ । तर लगानीको पारदर्शिता, मितव्ययिता र व्यवस्थापन नहँुदा शिक्षा क्षेत्रको लगानी बालुवामा पानीझैँ भएको छ । शिक्षालाई विकास निर्माणसँग जोड्न नसक्नाका कारण अहिले शिक्षा आर्जन गरेका लाखौँ युवा रोजगार तथा स्वरोजगारका लागि विदेश पलायन भइरहेका छन् । विद्यालय तथा विश्वविद्यालयले शिक्षित जनशक्ति उत्पादन गर्नेमात्र होइन, शिक्षितलाई ऊर्जाशील र उद्यमी बनाउने शिक्षा नीति आजको आवश्यकता हो । आजभोलि कम्युटर शिक्षा, अंग्रेजी माध्यमको शिक्षा केही विद्यालयले प्रदान गरे पनि सार्वजनिक विद्यालयमा पढाइ राम्रो हुन्छ, नियमित हुन्छ, आधुनिक हुन्छ र प्रतिस्पर्धात्मक हुन्छ भन्ने थोरैमात्र विश्वास पनि अभिभावकमा देखिँदैन । विद्यालय शिक्षालाई अनिवार्य निशुल्क र गुणस्तरीय बनाउन शैक्षिक लगानी बढाउनका साथै त्यसको सदुपयोग र निरन्तर नियमन गर्दै देशैभरि आवश्यकता बमोजिम भौतिक पूर्वाधार सम्पन्न विद्यालय भवन निर्माण गरी योग्य शिक्षक स्वच्छ प्रतिस्पर्धाबाटै छनोट गरी शिक्षक नियुक्त गर्ने र विद्यालयलाई हरेक कोणबाट हुने चरम राजनीतिक हस्तक्षेपबाट मुक्त बनाउनु आवश्यक छ ।"
ट्राफिक नियमकानुनबारे,"भनिन्छ, कुनै पनि देशको सुशासन थाहा पाउन त्यो देशबारे धेरै अध्ययन गरिरहनु पर्दैन । अन्तर्राष्ट्रिय विमानस्थलबाट गन्तव्यतिर जाँदै गर्दा त्यहाँको शासन व्यवस्था, कानुनी राज्य र जनताको चेतनास्तर कस्तो छ भन्ने थाहा पाउन ट्राफिक व्यवस्थापन, सवारी चालकले पालना गरेको नियम र पैदल यात्रुले सडकमा देखाउने व्यवहारबाट सजिलै अनुमान गर्न सकिन्छ ।विकसित मुलुकमा ट्राफिक व्यवस्थापन र ट्राफिक नियम पालना गराउनुलाई सरकारले उच्च प्राथमिकता दिएका हुन्छन् । ती देशमा ट्राफिक व्यवस्थापनलाई सडक जाम हटाउन र दुर्घटनाबाट बचाउनमात्र नभई नयाँ युवा पुस्ताहरू, जो भर्खरै सडकमा सवारी चलाउने अनुमति पाएका हुन्छन्, तिनलाई ट्राफिक नियम पालना गर, नगरे कारबाहीको भागिदार भइन्छ भन्ने शिक्षा पनि प्रयोग गरेको देखिन्छ । सरकारले राज्यको अनुशासन व्यवस्था कायम गर्न ट्राफिक नियमलाई कडाइका साथ पालना गराउनुलाई पहिलो खुड्किलोको रूपमा लिएको हुन्छ, जसले गर्दा प्रत्येक नागरिकमा राज्यको नियम पालना नगरे सजाय पाइन्छ भन्ने मानसिकताको विकास युवा अवस्थाबाटै भएको हुन्छ । त्यसैले नागरिकहरू सडककानुन उल्लङ्घन गर्न चाहँदैनन् । ट्राफिक प्रहरीको मुख्य काम ट्राफिक नियम पालना गराउनु नै हो, नकि चालकलाई ट्राफिक शिक्षा, नियमकानुन पढाउनु । नियमकानुनबारे चालकले लाइसेन्स लिनु अगावै ज्ञान हासिल गरिसकेको हुनुपर्छ । विकसित मुलुकमा कसैले ट्राफिक नियम उल्लंघन गरे भने त्यसलाई कानुनको दायरामा ल्याउन हेलिकप्टरसम्म पनि प्रयोग गरेर नियन्त्रणमा लिइन्छ । कडा ट्राफिक नियमले गर्दा त्यहाँका नागरिकहरू आफंै पनि ट्राफिक नियमप्रति निकै सतर्क हुन्छन् ।हाम्रो देशको ट्राफिक व्यवस्थापन, चालकहरूको चेतना र सडकमा यात्रुले पालना गरेका नियम हेर्दा देशको शासन व्यवस्था र कानुनी राज्यको चित्रण सजिलैसँग गर्न सकिन्छ । ट्राफिक नियम पालना गराउने जस्तो संवेदनशील शिक्षामूलक कार्य व्यवस्थित गर्न नसक्नुमा यातायातमा विभिन्न दलको भ्रातृ संगठन हावी हुनु नै हो । अर्कोतिर नियमकानुनको अभाव, सरकारको स्पष्ट नीति नहुनु, प्रहरीभित्र आर्थिक प्रलोभन र व्यक्तिगत रूपमा कहिले गृहमन्त्री त कहिले ट्राफिक प्रहरी प्रमुखहरूले आफूखुसी नयाँनयाँ कार्यक्रम ल्याई सामाजिक सञ्जालमा क्षणिक हिरो बन्ने परिपाटीले दीर्घकालीन रूपमा ट्राफिक व्यवस्थापन हुन नसकेको देखिन्छ । अनुशासन देशको सुशासनको मेरुदण्ड हो भन्ने बिर्सेर नियमकानुन जति उल्लंघन गर्न सक्यो, त्यसैलाई नै स्वतन्त्रताको उपभोगका रूपमा व्याख्या गर्ने परिपाटीले आज ट्राफिक व्यवस्थापन भद्रगोल स्थितिमा पुगेको छ । त्यसैले सुरुदेखि नै युवा पुस्ता, जो देशका भविष्य हुन्, तिनलाई देशको कानुन नमाने सजाय पाइन्छ भन्ने सन्देश दिन आवश्यक देखिन्छ । तर कुनै पनि निकायबाट यसको परिपालन हुन नसक्नुले अधिकांश युवामा जे गरे पनि हुन्छ भन्ने सोच विकसित भएको देखिन्छ ।अर्कोतिर हाम्रा बालबालिका र विद्यार्थीले हरेक दिन स्कुल र कलेज जाँदा सडकमा हरेक तहबाट नियमकानुन उल्लंघन भइराखेको तर कसैले सजाय नपाइराखेको देखेका छन् । नर्सरीका बालबालिकाले पनि स्कुलका सुरुका दिनबाटै नियम उल्लंघन गर्दै क्षमताभन्दा बढी विद्यार्थी राखेर आफ्नै भ्यान र बसले लगिराखेका देखेका छन् । स्कुल बसबाट स्कुल जाँदै गर्दा अर्को चालकले गलत लेनबाट गाडी ल्याएर घन्टौं जामले स्कुल ढिलो पुगेको वा घर फर्कन ढिलो भएको, जथाभावी ओभरटेक गरेका, बीच सडकमा दुई चालक भलाकुसारी गरिराखेका, अस्पतालको गेटमा भाडाको गाडीको बसस्टपले गर्दा एम्बुलेन्स छिर्न नसकेका, कहिलेकाहीं आफ्नै स्कुल बसले नियम उल्लंघन गरेको पनि उनीहरूले नियमित देख्ने गर्छन् । त्यस्तै नोपार्किङमा पार्किङ गरेको, नोहर्न भनेको ठाउँमा हर्न बजिराखेको, गाडीको झ्यालबाट फोहोर फालेको, सडकमा कुकुर, गोरु मरेर सडक जामका साथै दुर्गन्ध भएका, फोहोर व्यवस्थापन गर्न नसकेर ट्राफिक जाममा साथै पैदलयात्रु नाक थुनेर हिँडेका, ट्राफिक प्रहरीले नियम पालना गराउँदा चालक रिसाएका, नियम मान्दैनांै भन्दै प्रहरी पिटिएका, नियम मिचेकासँग पैसा लिइराखेका, फुटपाथमा मोटरसाइकल गुडेका र गाडी पार्किङ भइरहेका, आफ्नै विद्यार्थी साथी सडकको खाल्डोमा परी बगेका र सिन्डिकेट प्रथाले गर्दा थोत्रा गाडी चढ्न बाध्य भएका, साथीहरू घर बिदाबाट फर्कने क्रममा दुर्घटनामा परी मृत्यु भएका आदि विद्यार्थीका लागि दिनचर्या जस्तो भइरहेको छ । यसले गर्दा उनीहरूको कलिलो दिमागमा कस्तो प्रभाव परिरहेको होला, सजिलै अनुमान गर्न सकिन्छ । शिक्षा वा ज्ञान पढेर, देखेर, सुनेर र गरेर प्राप्त गरिन्छ । देशको यस्तो परिवेशमा स्कुलबाट दिने शिक्षामात्रै राष्ट्रको लागि कति प्रभावकारी होला, यो सोचनीय विषय हो ।हाम्रा साना केटाकेटी स्कुलको किताबमा असल नागरिक कसरी बन्ने भनेर पढ्छन्, तर व्यवहारमा अर्कै देखिराखेका हुन्छन् । धुवाँले दम, क्यान्सर र एलर्जिक हुन्छ, जेब्राक्रसिङबाट बाटो काट्नुपर्छ भन्ने शिक्षा स्कुलबाट पाइन्छ । तर धुवाँको मुस्लो छोडेर गाडी दौडिराखेको, जेब्राक्रसिङका पैदल यात्रु दुर्घटना भई मृत भइराखेका देख्छन् । त्यसैले प्रश्न उठ्छ, कुनचाहिंँ शिक्षा ठिक स्कुलमा दिने गरिएको वा सडकमा हामीले देखी वा भोगिराखेको ? आशा राखौं, अर्बांै खर्च गरेर बनेको बहुचर्चित संविधानसभा र त्यसबाट बनेको गणतान्त्रिक संविधानबाट निकट भविष्यमा बन्ने पहिलो सरकारले यी कुरामा ध्यान दिने नै छ ।"
कस्तालाई जिताउने ?,"संघीय ढाँचा अनुसार नेपालका लागि प्रादेशिक र केन्द्रीय निर्वाचन पहिलो अनुभव हो । राष्ट्रिय दल हुन प्रत्यक्षमा एक सिट र समानुपातिकमा खसेको मतको कम्तीमा ३ प्रतिशत ल्याउनुपर्ने व्यवस्थाले अहिले स्थानीय तहको निर्वाचनमा भन्दा दृश्य केही फरक देखिएको छ । दलहरू सके आपसमा एकता गर्ने वा नसके पनि कम्तीमा तालमेल गरेर निर्वाचनमा होमिएका छन् । यस्तो धु्रवीकरणको आरम्भचाहिँ धेरैलाई आश्चर्यमा पार्नेगरी अविश्वसनीय रूपले दसैं लगत्तै एमाले र माओवादी केन्द्रले गरे । त्यसपछि गठबन्धन र तालमेलको शृङखला नै चल्यो । नेपाली कांग्रेसले पनि आफ्नै पूर्व सहकर्मीहरूद्वारा निर्मित लोकतान्त्रिक फोरमलाई आफूमा समाहित गर्दै केही क्षेत्रका लागि अन्य मधेस केन्द्रित तथा राजावादीसँग तालमेल गरेको छ । चाहे कांग्रेस होस् या एमाले र माओवादी अनि मधेस केन्द्रित दलहरू नै, विगतमा चुनाव एक्लाएक्लै उठेका भए पनि यिनीहरू सत्तामा जाने र सुविधा लिने काममा पहिलेदेखि नै निकटजस्तै थिए । सधैं मिलेर आफ्नो दुनो सोझ्याउन लागिपरेकाहरू यसपटक राजनीतिलाई स्थिर बनाउन पनि मिल्न सक्छन् भने त्यसमा आपत्ति जनाउनुपर्ने आवश्यकता देखिँदैन । अब देशमा वामपन्थीहरूको एउटा, कांग्रेस लगायतको अर्को र वैकल्पिक शक्तिका रूपमा विवेकशील साझा लगायतले नेपालको राजनीतिलाई अगाडि बढाएमा त्यसले च्याउसरी उम्रिएका दलहरूको संख्या घटाउन, राज्यको आर्थिक भार कम गराउन र मुलुकमा स्थिरता कायम गर्न मद्दत मिल्नेछ । विभिन्न दललाई मिलाएर तालमेल गर्नु या एकीकृत हुनु भनेको एक अर्थमा पहिलेभन्दा अझ बलियो हुनु हो । यसर्थ सकारात्मक नियतसहित यदि दलहरूले धु्रवीकरणका टुसा अंकुराउन दिएका हुन्थे भने यो नै भ्रष्टाचारले गनाएका, विखण्डनको बीउ रोप्न उद्यत, अंगिकृत नागरिकलाई मुख्य नेतृत्वमा पुर्याउँदै हिन्दी भाषालाई संवैधानिक मान्यता दिने र पहिचानको मर्म र भावनालाई गलत मनसायद्वारा अपव्याख्या गर्दै जातीय नारा घन्काउने अनि अवसरका लागि कहिले यता र कहिले उता गर्ने तथा गुन्डागर्दीमा संलग्न भई कुनै बेला प्रहरीको निसानामा परेकाहरूलाई आफ्नो गठबन्धनमा नभित्र्याउने सुन्दर अवसर बन्न सक्थ्यो । तर अवस्था ठिक उल्टो देखिएको छ । अदालतबाट भ्रष्टाचारी प्रमाणित भई सजाय भोगेकाहरूले टिकट वितरण गर्ने अनि आपराधिक क्रियाकलापमा संलग्न भएकाहरूलाई स्वयं तिनै पूर्व प्रहरीहरूले मत मागेर हिँड्नुपर्ने अवस्था सिर्जना गरी जनताको अपेक्षामाथि चुनाव अघि नै दलहरूले तुषारापात गर्ने संकेत देखाइसकेका छन् । निर्वाचनको पूर्वसन्ध्यामा व्यक्तिको नाम लिनु असान्दर्भिक लाग्ला, तैपनि हिजो राजपामा रहेका र एमालेजनले राष्ट्रियता विरोधीको बिल्ला भिराएका हृदयेश त्रिपाठीहरू आज सूर्य चिन्ह लिएर चुनाव उठ्दैमा कसरी असल अनि राष्ट्रप्रति वफादार भएका हुन् ? कि सूर्यको प्रकाशले उनीहरूमा लगाइएको दाग हटाइदिएको हो ? हिजो उनीहरू कुन आधारमा विखण्डनकारी र आज कुन आधारमा राष्ट्रवादी भएका हुन्, एमालेले जवाफ दिनुपर्छ कि पर्दैन ? साथै पैसा राख्ने बैंकमा बन्दुकको खोका राख्ने तथा नागरिकता विवादमा मुछिएका ल्यारक्याल लामाहरूले राजनीतिलाई सेवामुखी बनाउने आधार माओवादी केन्द्रले जनतासामु प्रस्ट्याउनुपर्छ कि पर्दैन ? कुनै बेला प्रहरीको खोजीमा रहेका दीपक मनाङे र गणेश लामाहरूलाई एमाले र कांग्रेसले समर्थन गर्नुको भित्री आशय केवल बलियो गठबन्धन बनाउने उद्देश्यसँग जोडिएको छ भनी कसरी विश्वास गर्ने ? त्यसैगरी वाम गठबन्धनमा आएका बाबुराम भट्टराईहरू एक हप्ता पनि नपुग्दै नेपाली कांग्रेससँग तालमेल गर्न पुग्नुले उनीहरू सिद्धान्त, विचार र दर्शन अनि न्यूनतम मूल्य र मान्यताको सट्टा दाउपेच र जसरी भए पनि चुनावमा आफू निर्वाचित हुन यस्तो क्रियाकलापमा संलग्न भएका हुन् कि भन्ने कतिपयको आशंकालाई निराधार भन्न गाह्रो हुन्छ । सुन्नमा आएझैं एमालेमाओवादी गठबन्धनसँग संसद्को १५ सिट माग गरेको नयाँ शक्तिले केवल गोरखामा आफ्नो सिट सुरक्षित गराउने सर्तमा प्रदेशको थप ३ सिटमा कांग्रेससँग तालमेल गरेको छ । राष्ट्रिय सभागृहमा भएको कार्यक्रममा संसद्को दुई तिहाइमा वामपन्थीले जित हासिल गर्ने घोषणा गरेको केही दिनमै कांग्रेससँग तालमेल गरेका भट्टराईले आवधिक निवार्चन र बहुदलीय प्रतिस्पर्धालाई स्वीकारेर लोकतान्त्रिक प्रक्रियामा रहेका दलहरूलाई कम्युनिस्टहरूको सरकार बन्यो भने भारत, अमेरिका र युरोपेली युनियनहरूले नेपाललाई सहयोग गर्दैनन् भनी छिमेकीलाई अनावश्यक विवादमा तान्ने र हस्तक्षेपका लागि घुमाउरो रूपले आमन्त्रण गर्न खोजेको समेत देखियो । यस्ता घटनाले उनीहरूको राजनीतिक संस्कार, चरित्र अनि विश्वसनीयतामा शंका गर्ने ठाउँ दिएको छ । सिद्धान्तत: लोकतान्त्रिक व्यवस्थामा जनताकै सर्वोच्चता प्रधान हुन्छ । तर कतिपय अवस्थामा गरिबी अनि अशिक्षामा टेकेर जनताको त्यस्तो हकलाई समेत खरिद गरिँदा लोकतन्त्रकै उपहास हुने गरेको छ । यसर्थ जनताले नै दलहरूको यस्तो मनपरी र मनलाग्दीलाई यसपटक विवेकशील बनेर मतदानबाटै ठेगान लगाउने बाहेक अन्य विकल्प छैनन् । चाहे जुनसुकै गठबन्धनमा लागेका हुन्, इमानमा दाग लागेका र भ्रष्टहरूले जनताको प्रतिनिधित्व गर्नै सक्तैनन् । अनेकौं हत्कण्डा अपनाएर टिकट पाएका भए पनि आपराधिक क्रियाकलापमा संलग्नहरूलाई जुनसुकै दलले समर्थन गरेको भए पनि जनताले आफ्नो प्रतिनिधि मान्नै हुँदैन । साथै नेपालको आन्तरिक मामिलामा भारतलाई नाकाबन्दी गर्न उक्साएकाहरूलाई पनि यो र त्यो दल नभनी मतदानमार्फत बहिष्कृत गर्ने यो नै एउटा अवसर हुनेछ । कतिपयले थारु, मैथिली, भोजपुरी लगायतको सट्टा हिन्दी भाषालाई माध्यम भाषाका रूपमा संवैधानिक मान्यता दिनुपर्ने माग उठाउने तथा अंगिकृत नेपाली नागरिकलाई राज्य सुम्पिनेगरी माग राख्नेहरूलाई संसद्मा देख्न नपरोस् भन्ने आकांक्षासमेत राखेको देखिन्छ । त्यसैगरी ज्येष्ठ नागरिकहरूप्रतिको सम्मानमा देश र जनताले कुनै कमी गर्नु हुँदैन । उनीहरूले देशलाई जति योगदान दिनसक्थे, दिइसके । यसर्थ अब धेरै बोझ उनीहरूलाई थोपरेर युवा पुस्ताले किनाराको साक्षी बनेर टुलुटुलु हेरेर बस्ने समय सकिएको छ । वृद्ध अवस्थामा प्रवेश गर्नु भनेको विस्तारै स्मरणशक्ति घट्दै जानु पनि हो । स्मरणशक्तिमा आउने क्षयीकरणसँगै उनीहरूले गतिशील नेतृत्व प्रदान गर्न कठिन हुनसक्छ । त्यसैले राज्यले दिएको सामाजिक सुरक्षा भत्ता लिएर आरामदायी जीवन व्यतित गर्नुपर्नेहरूलाई यसपटक जुनसुकै दलबाट उम्मेदवार भएका भए पनि मतदान नगरेर जनताले घरैमा बस्ने वातावरण मिलाइदिनुपर्छ । अन्त्यमा निष्ठा, त्याग, इमानदारी तथा जवाफदेहीबाट क्रमश: च्युत हुँदै गरेका यी दलहरूलाई आपसमा दाँज्दा तात्त्विक अन्तर पहिल्याउन गाह्रो हुन्छ । राजनीतिमा लागेकाहरूको निष्ठा यसरी स्खलित हुँदै गएको छ कि उनीहरूले आफूले केका लागि संघर्ष गरेका थिए, त्योसम्म पनि सम्झन छाडिसकेका छन् । केवल जित, पद र पैसाले उनीहरू आफ्नो इतिहास मेटाउँदै छन् । यहाँ विचारणीय के हो भने दुबै शक्ति आफैंले बनाएको संविधानप्रति प्रतिबद्ध हुँदै निर्वाचनमा गएका छन् । यस्तो यथार्थका बाबजुद जबर्जस्ती एमालेमाओवादी गठबन्धनलाई परम्परावादी कम्युनिस्ट धारतिर धकेल्न खोज्नु गलत हो । निरंकुश कम्युनिस्ट व्यवस्था ल्याउने भन्दै १० वर्षसम्म बन्दुक उठाएकाहरूसमेत त्यो बाटो सही रहेनछ भनेर लोकतान्त्रिक प्रक्रियामा आइसकेको परिप्रेक्ष्यमा उनीहरूलाई जबर्जस्ती निरंकुशतातिर धकेल्दै स्वच्छ प्रतिस्पर्धा अनि वैचारिक बहसलाई धमिल्याउने चेष्टाचाहिँ संविधान र लोकतन्त्रको मर्म र भावना विपरीत हुन जान्छ ।ट्विटर :"
साख जोगाउने होड,"नवलपरासी हरेक निर्वाचनजस्तै नवलपरासी क्षेत्र नम्बर १ यसपटक पनि चर्चाको शिखरमा छ । कांग्रेस महामन्त्री डा शशांक कोइरालाको निर्वाचन क्षेत्र भएका कारण मात्र होइन, २०४६ सालपछिका सबै संसदीय निर्वाचनमा एकछत्र कांग्रेसले जित्दै आएका कारण पनि यो चर्चामा छ ।दुवै संविधानसभा निर्वाचनमा विजयी कोइरालालाई यसपटक वाम गठबन्धनले निकै ठूलो चुनौती दिएको छ । गत स्थानीय निकायको मत विश्लेषण गर्दा वाम गठबन्धनभन्दा ७०५ मतले मात्र कांग्रेस अगाडि देखिएको छ । यसपटक वाम गठबन्धन जसरी पनि कांग्रेसको किल्ला भत्काउने रणनीतिमा लागेको छ भने कांग्रेस निर्वाचनमा कोइरालालाई ह्याट्र्रिक गराउने दाउमा । कांग्रेसको गढ भनेर कहलिएको गैंडाकोट नगरपालिकाको मेयर एमालेले जितेपछि कांग्रेसका लागि चुनौती थपिएको हो । स्थानीय तहको निर्वाचनमा गैंडाकोटमा कांग्रेसको अन्तर्घातका कारण पराजय भोगेको कांग्रेसवृत्तमा चर्चा छ । ६० वर्षपछि गैंडाकोटमा पहिलोपटक एमालेले कांग्रेसको किल्ला तोडेको हो । त्यहाँ कांग्रेसको किल्ला भत्काउन एमाले, जनमोर्चा, राप्रपाले गठबन्धन गरेका थिए । असन्तुष्ट पक्षलाई समेट्न उद्योगपति विनोद चौधरी, नेताहरू तिलक सापकोटा, सत्यनारायण खनाल, धनबहादुर मास्कीराना, बालकृष्ण बकावल प्रतिनिधिसभातर्फ र ओमकला गौतम प्रदेश सांसदतर्फ कांग्रेसको समानुपातिक सूचीमा परेका छन् । प्रतिनिधिसभाको क्षेत्र विभाजनका क्रममा कांग्रेसले जित हात पारेका वडा क्षेत्र नम्बर १ मा परेका छन् । । यी प्राविधिक विषय मिले पनि कोइरालालाई यसपटकको चुनाव फलामको च्युरा चपाउनुसरह देखिएको छ । प्रदेशसभातर्फ उनको क्षेत्रबाट क मा कांग्रेसबाट १६ वर्षसम्म जिल्ला सभापति र एकपटक केन्द्रीय सदस्य भइसकेका कृष्णचन्द्र नेपाली र ख बाट महेन्द्रध्वज जीसी उम्मेदवार बनेका छन् ।यता वाम गठबन्धनले माओवादी केन्द्रका भविश्वर पराजुलीलाई उम्मेदवार बनाएको छ । गत स्थानीय निकायको निर्वाचनमा तेस्रो पोजिसनका माओवादी केन्द्रका उम्मेदवार बढी मतदाता रहेको कावासोतीका बासिन्दा हुन् । प्रदेश क मा माओवादी गठबन्धनका सूर्य न्यौपाने उम्मेदवार छन् भने प्रदेश ख मा एमाले नवलपुरका जिल्ला अध्यक्ष रोशनबहादुर गाहामगर उम्मेदवार बनेका छन् । वाम गठबन्धनका उम्मेदवार भविश्वर पराजुली कांग्रेस महामन्त्री कोइराला विराटनगर निवासी भएकाले उनी टुरिस्ट उम्मेदवार भएको आरोप लगाउँछन् । कोइराला राष्ट्रिय तहका नेता भएर यहाँबाट २ पटक निर्वाचित भए पनि उल्लेख्य कुनै काम गर्न नसकेको आरोप पराजुलीको छ । विरासत (बाबुको नाम) बेचेर मत माग्ने, सांसद विकास कोषको पैसा बाँड्नेबाहेक सिन्को नभाँचेको आरोप उनीमाथि लगाइँदै आएको छ ।निर्वाचन प्रचारका क्रममा वाम गठबन्धन स्थानीय उम्मेदवार नै चाहिने तर्क गर्दै मतदाताकहाँ पुगेको छ । यता कोइराला भने राष्ट्रिय गौरवको कालीगण्डकी करिडोर (करिब ८ अर्ब लगानी रहेको गैंडाकोटपोखरा जोड्ने पहाडी सडक) निर्माण, नवलपरासी जिल्ला विभाजनपछि नवलपुरलाई छुट्टै जिल्ला र कावासोतीलाई सदरमुकाम बनाउने अभियान आफ्नै कार्यकालमा सुरु गरेको दाबी गर्छन् । यस क्षेत्रमा एउटा ट्रमा सेन्टर, रिङरोड निर्माण र रंगशाला निर्माण गर्ने वाचा गर्दै उनले मत मागेका छन् । कुल १ लाख १३ हजार ९ सय ६० मतदाता रहेको यो क्षेत्रमा स्थानीय निकायपछि थपिएका १५ हजार मतदाता नै निर्णायक हुनसक्ने आकलन गरिएको छ ।"
घरदैलो र कोणसभालाई प्राथमिकता,"हेटौंडा प्रमुख राजनीतिक दलहरूले जिल्लामा चुनाव लक्षित ठूला सभा नगर्ने भएका छन् । खर्च धेरै लाग्ने, मतदातामा कम प्रभाव पर्ने र सुरक्षाका अनेक चुनौती व्यहोर्नुपर्ने भएकाले ठूला सभा नगर्ने मनस्थितिमा पुगेका हुन । त्यसको साटो उम्मेदवार वडा र टोलटोलमा पुगेर घरदैलो र कोणसभामा व्यस्त हुन थालेका छन् । विगतका चुनावमा शक्ति प्रदर्शनका नाममा सहरमा ठूला सभा गर्ने चलन थियो । तर, अहिले खर्च, सुरक्षा र प्रभावकारितालाई मध्यनजर गरेर दलहरू ठूलो सभा गर्न हच्किएका छन् । घरदैलो, वडा सभा, र गाउँपालिकास्तरीय सभा गरेपछि ठूला कार्यक्रमको औचित्य छैन, वाम गठबन्धन जिल्ला निर्वाचन परिचालन समिति संयोजक मुनु सिग्देलले भनिन्, हामी ठूला सभा नगर्ने निष्कर्षमा पुगेका छौं । घरदैलो र कोणसभाले मतदातासँग प्रत्यक्ष भेटवार्ता तथा अन्तक्र्रिया हुने भएकाले पनि दलहरू यही विधि अपनाएर टोलटोल र बस्ती पुगेका छन् । जिल्लामा प्रमुख प्रतिस्पर्धी वाम गठबन्धन र लोकतान्त्रिक गठबन्धनका नेताकार्यकर्ता अहिले गाउँटोलमा प्रचार गर्न व्यस्त छन् । दिनभर घरदैलो गर्ने र अपराह्नमा कोणसभा गर्ने गरेका छन् । गाउँटोलमा चुनावी सम्पर्क कार्यालय स्थापना गर्ने, चुनावमा युवा, महिला, कार्यकर्ता परिचालन गर्ने गरी प्रचारप्रसार समिति गठन गर्ने काममा उम्मेदवार र नेताहरूको व्यस्तता बढेको छ । कांग्रेस मकवानपुर उपसभापति विष्णु लामिछाने सहरमा ठूलो सभा गर्ने कि नगर्ने अझै टुंगो लागि नसकेको बताए । खर्च, सुरक्षा र प्रभावकारिता जाँचेर लोकतान्त्रिक गठबन्धनले ठूलो सभा गर्नेनगर्ने टुंगो लगाउँछ, उनले भने । लोकतान्त्रिक गठबन्धनले प्रतिनिधिसभा क्षेत्र १ मा साबिकका गाविसमा सभा गर्ने जनाएको छ ।"
जिप दुर्घटनामा मृत्यु,काभ्रे (कास) काठमाडौंबाट बनेपातर्फ आइरहेको बोलेरो जिप सोमबार पल्टँदा बनेपा १० जनागालका ४८ वर्षीय बाबु विष्टको मृत्यु भएको छ । टायल बोकेर तीव्र गतिमा आइरहेको बा१८च ३११९ नम्बरको जिप पल्टँदा बाटोमा हिँडिरहेका विष्टलाई किचेको थियो । प्रहरीले चालक र गाडी नियन्त्रणमा लिएको जिल्ला प्रहरी कार्यालयका डीएसपी महेन्द्रप्रसाद मरासिनीले जानकारी दिए । आक्रोशित स्थानीयले राजमार्ग अवरोध गरेका थिए ।
म्यादी प्रहरी घाइते,"बाजुरा (कास) पहिलो चरणको निर्वाचनका लागि सदरमुकाम मार्तडीबाट हिमाली गाउँपालिकातर्फ जाँदै गरेको सुरक्षाकर्मीसहित कर्मचारीको टोली सोमबार कोल्टीस्थित दानसाँघुमा ट्याक्टर दुर्घटनामा परेको छ । से१त ४४६६ नम्बरको ट्याक्टर पल्टिँदा ४ जना म्यादी प्रहरी घाइते भएको प्रहरीले जनाएको छ । घाइतेको अवस्था गम्भीर रहेको जिल्ला प्रहरी कार्यालयका निरीक्षक जगदीश भट्टले बताए । घाइते हुनेमा म्यादी प्रहरीहरू कागती रोकाया, जमुना रोकाया, विशाल रोकाया र निराजन रोकाया छन् । उनीहरू सबै गौमुल गाउँपालिकाका बासिन्दा हुन् । उनीहरू देवलकोट मावि मतदान केन्द्रमा जाँदै थिए । विभिन्न मतदान केन्द्रमा तोकिएका ३७ जना म्यादी प्रहरी उक्त ट्याक्टरमा जाँदै थिए ।"
भरुवा बन्दुकसहित पक्राउ,"रुकुम पश्चिम (कास) अवैध लागूऔषध अफिम र हतियारसहित एकजना पक्राउ परेका छन् । मुसिकोट नगरपालिका८, खाबाङखानीका हिमबहादुर पाण्डे १७ किलो अफिम, एक नाल भरुवा बन्दुक र त्यसमा लाग्ने केही थान गोलीसहित पक्राउ परेका हुन् । जिल्ला प्रहरी कार्यालय रुकुम पश्चिमबाट खटिएको प्रहरी टोलीले पाण्डेलाई उनकै घरबाट पक्राउ गरेको हो । अफिम लुकाइराखेको गोप्य सूचनाका आधारमा पाण्डेको घरमा खानतलासी गर्दा उक्त वस्तु भेटिएकाले पाण्डेलाई पक्राउ गरिएको जिल्ला प्रहरी कार्यालय रुकुम पश्चिमका प्रमुख प्रहरी नायब उपरीक्षक राजेन्द्रप्रसाद धमलाले बताए । पाण्डेउपर लागूऔषध तथा हातहतियार खरखजना महलअन्तर्गत मुद्दा दर्ता भएको डीएसपी धमलाले जानकारी दिए ।"
सरकार गठनको वार्ता भंग,"बर्लिन (रोयटर्स) जर्मनीमा गठबन्धन सरकार गठनका लागि भएको वार्ता भंग भएपछि एन्जेला मर्केलको पुन: चान्सलरमा नियुक्त हुने सम्भावना टरेको छ । यससँगै युरोपको ठूलो अर्थतन्त्र जर्मनी नयाँ निर्वाचनोन्मुख भएको छ । खुला बजार पक्षधर मानिएको उदारवादी दल एफडीपीले गठबन्धन सरकारमा सामेल नहुने निर्णय लिएसँगै जर्मनीमा राजनीतिक संकट उत्पन्न भएको हो । उक्त दलसँग मिलेर सरकार गठनका लागि मर्केलले विगत चार सातादेखि वार्ता गर्दै आएकी थिइन् । एफडीपी नेता क्रिस्टेन लिन्डनरले गठबन्धनमा सामेल दलसँग विश्वासको कुनै आधार नभएको जनाए । हाल गठबन्धनमा एन्जेला मर्केलको अनुदारवादी सीडीयूसीएसयू द ग्रिन्स सामेल छन् । अब के हुन्छ भन्ने कुरा अस्पष्ट छ तर मर्केलले राष्ट्रपति फ्रयांक वाल्टर स्टेनमियरलाई भेट्ने जनाइएको छ । जर्मन सञ्चारमाध्यमका अनुसार सम्भवत: स्टेनमियरले नयाँ निर्वाचनको घोषणा गर्नेछिन् । मर्केलले वार्ता भंग भएकोमा दु:ख व्यक्त गरेकी छन् । उनले भनिन्, यो जर्मनीमा कसरी अगाडि बढ्ने भन्ने कुरालाई गहिरो रूपमा प्रतिविम्बित गर्ने दिन हो । मर्केलले सरकार गठनका लागि गरेको प्रयास असफल भएको जानकारी दिन राष्ट्रपतिलाई भेट्न लागेको जनाएकी छन् । उनले भनिन्, मैले चान्सलरको हैसियतले आगामी साताहरूमा देशले भोग्नुपर्ने कठिन समयको व्यवस्थापनका लागि म हरेक कुरा गर्न प्रतिबद्ध छु । पछिल्लो घटना क्रमपछि जर्मन सेयर बजार केही ओरालो लागेको छ । मर्केल नेतृत्वको गठबन्धन गतसेप्टेम्बरमा भएको निर्वाचनमा विजयी भएको थियो । तर, गतनिर्वाचनमा धेरै मतदाताले मूलधारका दललाई मत दिएनन् । पहिलोपटक संसद्मा सिट जितेपछि चरम दक्षिणपन्थी राष्ट्रवादी दल एएफडीले देशमा विदेशीको अतिक्रमणविरुद्ध लड्ने प्रतिबद्धता जनाएको छ । समाचार संस्थाका अनुसार कर, शरणार्थी र वातावरणीय नीतिका विषयमा वार्तामा बृहत् छलफल भएको थियो । वार्तामा सिरियाली शरणार्थीका परिवारलाई जर्मनीमा बसोबास गर्न अनुमति दिनेनदिनेबारे पनि मतभेद भएको थियो । यसअघि गत साँझ सरकार गठनका लागि भएको वार्ता टुंगोमा पुगेको हल्ला फैलिएको भए पनि एफडीपीका नेता आफ्ना सदस्यहरूसहित सरकार निर्माणको प्रक्रियाबाट बाहिरिएको घोषणा गरेका थिए । एफडीपीका नेता लिन्डनरले भने, खराब शासन गर्नुभन्दा शासन नै नगर्नु राम्रो ।द ग्रिन पार्टीका उपनेता सिमोन पिटरले एफडीपी पार्टी अनुत्तरदायी भएको आरोप लगाए । तर ग्रिन पार्टीका नेता कट्रिन गोरिङ एकर्डटले आफूहरू अझै आप्रवास नीति, जलवायु परिवर्तन र कृषिका विषयमा छलफल गरी सहमतिमा पुग्न सकिने बताए । तर मर्केलले विभिन्न संस्कृति र रहनसहनका कारण वार्ता टुंगोमा पुग्न नसकेको जनाइन् । समयअगावै चुनाव गराउन मर्केलले बाहेक द ग्रिन्ससँग मिलेर अल्पसंख्यकको सरकार बनाउन सक्छिन् । त्यसबारे द ग्रिन्सले अहिलेसम्म प्रतिक्रिया जनाइसकेको छैन ।"
मुगाबेले राजीनामा दिन मानेनन्,हरारे (एजेन्सी) जिम्बावेका अपदस्थ राष्ट्रपति रबर्ट मुगाबेले राजीनामा दिन अस्वीकार गरेका छन् । मुगावेलाई उनको जानुपीएफ पार्टीले राजीनामा दिनका लागि सोमबारसम्मको समयसीमा दिएको थियो ।
स्टाइलिस्ट एक्सो,"हालै सम्पन्न एसिया आर्टिस्ट अवार्ड मा कोरियनचाइनिज ब्यान्ड एक्सो ले संगीत विधामा अवार्ड जित्यो । उसले फयाबुलस र मोस्ट पपुलर अवार्ड पनि आफ्नो पोल्टामा पार्यो । ब्यान्डकै सदस्य डीओले मोस्ट पपुलर एक्टरको ट्रफी ग्रहण गरे । एसियन म्युजिकमा सबैभन्दा बढी ग्रान्ड अवार्ड (देसङ) विजेताका रूपमा एक्सोको नाम गिनिज बुक अफ वल्र्ड रेकर्डमा दर्ता भएको छ । यो ब्यान्ड अहिले विश्वभर छाएको छ । नेपाली युवा जमातमा पनि यसका डाइहार्ड फयान धेरै छन् । बाह्र सदस्यीय ब्यान्डलाई बिगेस्ट ब्वाई ब्यान्ड इन द वल्र्ड भन्ने गरिएको छ । यसमा एक्सोकेतर्फ सुहो, छान्योल, खाई, डीओ, बेक्हयोन र सेहुन आबद्ध छन् भने एक्सोएममा सिउमिन, ले, चेन, थाओ, लुहान र क्रिस संलघ्न छन् । उनीहरू कोरियन र मन्डारियन भाषामा गीत गाउँछन् । भोग म्यागाजिनले एक्सोलाई अहिलेसम्मकै फेसनेबल केपप ब्यान्डको संज्ञा दिएको छ । ब्यान्डको चौथो स्टुडियो एल्बम द वार मा समाविष्ट को को बप गीतको भिडियोबारे म्यागाजिनमा भनिएको छ, एक्सोले आफ्नो लवाइ र स्टाइलमार्फत तरंग पैदा गरेको छ । ब्यान्डको फेसनसेन्स बलियो छ भन्ने स्पष्ट भयो । फेसनमार्फत उनीहरू आफूलाई अगल तरिकाले अभिव्यक्त गर्न चाहिरहेका छन् । यसअघि सबै सदस्य एउटै रङ र डिजाइनका क्लोथिङमा देखिन्थे । अब भने व्यक्तिको युनिकनेसलाई ध्यान दिएर पहिरन डिजाइन गर्न थालेको ब्यान्ड बताउँछ । हामी सबैको आआफ्नै व्यक्तित्व छ, ब्यान्ड लिडर सुहो भन्छन्, त्यसैलाई ख्याल गरेर आफू सुहाउँदो लुगा लगाउन थालेका छौं । अब हामी एउटै गेटअपमा देखिँदैनौं ।ब्यान्डले संगीतमा चाहिँ विविधता भन्ने चिज सुरुदेखि नै उतार्दै आएको थियो । उसको प्रत्येक गीतमा समूहभित्रकै फरक चरित्र अनुभव गर्न सकिने भोग को विश्लेषण छ ।सन् २०१२ मा स्थापना भएको ब्यान्डले पाँच वटा स्टुडियो एल्बम निकालेको छ । मोन्स्टर, पावर, कल मी बेबी, लभ मी राइट, वुल्फ जस्ता गीत चर्चित छन् । सदस्यहरू १९२३ वर्षका छन् ।एक्सोप्लानेट शब्दबाट ब्यान्डले आफ्नो नाम राखेको हो । यसको अर्थ सौर्यमण्डलभन्दा बाहिरको ग्रह भन्ने हुन्छ । गायन मात्र नभएर नृत्यका लागि पनि ब्यान्ड चर्चित छ । ब्यान्डका लिड डान्सर खाई हुन् ।"
"हिजोका सहयोद्धा, आज प्रतिस्पर्धी","रुकुम युद्धकालमा रुकुम माओवादीको आधार इलाका थियो । शरुण बाँठा मगर जिल्ला जनसरकार प्रमुख थिए । शिक्षण पेसा छाडेर युद्धमा होमिएका बाँठाले लामो समय सरकार चलाए । आफ्नै सरकारमार्फत पार्टीका नीतिनियम कार्यान्वयन गरे । त्यतिबेला जनार्दन शर्माले युद्धको मोर्चा सम्हालेका थिए । शर्मा लडाकु कमान्डर थिए भने बाँठा राजनीतिक कमान्डर । युद्धकालीन यी सहकर्मी अहिले रुकुम पश्चिममा एउटै पदका लागि फरक पार्टीबाट चुनावी मैदानमा छन् ।शर्मा वाम गठबन्धनका तर्फबाट र बाँठा नयाँ शक्तिबाट प्रतिनिधिसभा सदस्यका उम्मेदवार छन् । फरकफरक एजेन्डा र कार्यक्रम लिएर उनीहरू गाउँ पसेका छन् । हिजो एउटै विषयमा सँगसँगै जनतामाझ पुग्ने नेताहरू अहिले फरक पार्टीका लािग मत माग्न मतदातामाझ पुगेका छन् । हिजो दुवैलाई सहयोग गरेका सर्वसाधारण भने अहिले अन्योलमा छन् । दुवैले जनतामाझ आफ्नो राम्रो प्रभाव रहेको दाबी गरिरहेका छन् । पटकपटक मन्त्री भइसकेका शर्माले २०४८ सालदेखिको चुनावी अनुभव सँगालेका छन् भने बाँठा पहिलोपटक चुनावी मैदानमा छन् ।हिजो हामी युद्धमा सँगै थियौं । सुखदु:ख सँगै बितायौं तर आज परिस्थिति फरक भयो । अहिले हामी फरक सिद्धान्त बोकेका पार्टीमा छौं, बाँठाले भने, राजनीतिमा सबै नेता सधैं सँगै रहन सक्दा रहेनछन् । यो प्रतिस्पर्धा स्वाभाविक छ । हामी आफ्नो नीति र सिद्धान्त जनतामाझ लगिरहेका छौं । सहकर्मीको सम्बन्धमा तिक्तता नआउने गरी चुनाव प्रचारमा रहेको उनले बताए । हामीले आरोपप्रत्यारोप गरेका छैनौं । सौहार्दपूर्ण वातावरणमा चुनावी प्रतिस्पर्धा गरिरहेका छौं, उनले भने, जनताको साथ पाउने महत्त्वपूर्ण कुरा हो । आपसी द्वन्द्व गरेर काम छैन ।वाम गठबन्धनका उम्मेदवार शर्मा पनि विगतमा एउटै मोर्चामा रहेका धेरै सहकर्मी अहिले फरकफरक बाटामा रहेकाले केही चुनावी मोर्चामा हुनु स्वाभाविक भएको बताउँछन् । शान्तिपूर्ण राजनीतिमा आएपछि विभिन्न साथीहरू विभिन्न क्षेत्रमा छन् । समयअनुसार फरक मोर्चाको सामना गर्नुपर्छ, उनले भने, जसरी पनि जनतामाझ जाने हो । विकासका लागि कसले काम गरेको छ भन्ने कुरा जनतालाई थाहा छँदै छ ।रुकुम पूर्वमा पनि माओवादी लडाकुका पूर्वबिग्रेड कमिसार कमला रोका र कमान्डर जितमान पुन प्रतिनिधिसभा सदस्यका लागि प्रतिस्पर्धा गरिरहेका छन् । रोका वाम गठबन्धन र पुन नयाँ शक्तिबाट उम्मेदवार छन् । पूर्वमन्त्री रोका दोस्रोपटक चुनावी मैदानमा छिन् भने पुन पहिलोपटक अनुभव गर्दै छन् । फरक पार्टीमा बसेपछि प्रतिस्पर्धामा जानैपर्ने भयो । हिजो परिस्थिति त्यस्तै थियो । हामी एउटै मोर्चामा थियौं, रोकाले भनिन्, अब परिस्थिति फरक भयो, हामी पनि फरक भयौं । यसलाई अन्यथा मान्ने कुरै भएन । जितहार जनताले फैसला गर्ने कुरा हो । पूर्वसहकर्मी एकअर्काविरुद्ध लड्ने परिस्थिति आउनु भने दु:खद रहेको उनले बताइन् ।पुन पूर्वसहकर्मीलाई चुनौती दिने गरी चुनावी मैदानमा आएको बताउँछन् । एउटै मोर्चामा लडेका साथीहरू अहिले आपसी प्रतिस्पर्धी हुनु राम्रो नभए पनि परिस्थितिको सामना गर्नु बाध्यता भएको उनले बताए । सकभर हिजो एउटै निसाना बनाएर युद्ध लड्ने साथीहरू अहिले आपसमै निसाना बन्ने स्थिति आउनु हुँदैनथ्यो । यो दु:खद क्षण हो, उनले भने, तर चुनावी लडाइँमा होमिएपछि चुनौतीको सामना गर्नैपर्छ । कोही पनि नेता हार्नलाई चुनावमा जाँदैन । म जित्नलाई चुनाव लड्दै छु । पूर्वलडाकु मित्रबारे नकारात्मक टिप्पणी नगरी जनताको साथ लिने प्रयास गरिरहेको पुनले बताए । मैले मेरा पूर्वलडाकु मित्रको कुनै नकारात्मक टिप्पणी गरेको छैन । आफ्नो मात्रै कुरा गरेको छु, उनले भने, पार्टी नयाँ भए पनि म जनतामाझ भिजेको छु । युद्धको बेला पनि धेरै जनताको घरदैलोमा पुगेको छु । आपसमा आरोपप्रत्यारोप गर्ने होइन, जनताको मन जित्ने हो ।"
धितोपत्र बोर्डले माग्यो सहमति,"काठमाडौं पुँजी बजारमा निजी क्षेत्रबाट नयाँ स्टक एक्सचेन्ज कम्पनी भित्र्याउने सम्बन्धमा धितोपत्र बोर्डले सरकारको सहमति मागेको छ । करिब एक महिनाअघि अर्थ मन्त्रालयलाई पत्र पठाएर बोर्डले यस्तो सहमति मागेको हो । आफैंले स्टक एक्सचेन्ज कम्पनी स्थापनाका लागि अनुमति दिन सक्ने भए पनि बोर्डले अर्थ मन्त्रालयको सहमति मागेको हो । अर्थ मन्त्रालयको सहमति लिएर प्रक्रिया अघि बढाउँदा पछि अप्ठेरो नपर्ने भएकाले पत्र पठाइएको धितोपत्र बोर्ड स्रोतले बताएको छ । बोर्ड सेफ साइडमा बस्न चाहेको हो, एक उच्च अधिकारीले भने । हाल सञ्चालनमा रहेको नेपाल स्टक एक्सचेन्ज (नेप्से) मा सरकार तथा राष्ट्र बैंकको ठूलो सेयर लगानी रहेको र ती संस्थाले आफ्नो स्वामित्वमा रहेको सेयर बिक्री गर्न चाहेका छन्, स्रोतले भन्यो, यस्तो अवस्थामा नयाँ एक्सचेन्ज ल्याउन हुने वा नहुने विषयमा सरकारको धारणा बुझ्न पत्र पठाइएको हो । अर्थ मन्त्रालयको रायअनुसार प्रक्रिया अघि बढाइने स्रोतको भनाइ छ । बोर्डबाट प्राप्त पत्रका विषयमा गहन छलफल सुरु भए पनि अन्तिम निर्णय भई नसकेको अर्थ मन्त्रालयका सहसचिव उत्तरकुमार खत्रीले बताए । यो विषयमा मन्त्रालयले गहन रूपमा छलफल गरिरहेको छ, उनले भने, छलफल चलिरहेकाले केही भन्न सकिने अवस्था छैन । खत्रीले धितोपत्र बोर्डको सञ्चालक समितिमा पनि अर्थ मन्त्रालयको प्रतिनिधित्व गर्दै आएका छन् ।सरकारी स्वामित्वको नेप्से प्रभावकारी रूपमा सञ्चालन हुन नसकेको भन्दै बोर्डले आधुनिक प्रविधियुक्त नयाँ एक्सचेन्ज कम्पनी थप्ने तयारी थालेको थियो । करिब ७ महिनाअघि एउटा नयाँ कम्पनीका लागि सैद्धान्तिक सहमति दिने निर्णय पनि गरिसकेको छ । बोर्डले सुरुमा पुराना आवेदनहरूमध्येबाटै एउटालाई स्थापनाको अनुमति दिने योजना बनाएको थियो । हाल उक्त योजना परिवर्तन गरी नयाँ आवेदन नै माग्ने विषयमा छलफल अघि बढेको स्रोतले बताएको छ । पुरानालाई आवेदनहरूबाटै अनुमति दिँदा विवादित हुने र त्यति प्रभावकारी पनि नहुने भएपछि नयाँ आवेदन नै आहवान गर्ने छलफल सुरु भएको हो । पुराना आवेदन दिएकामध्ये कति कम्पनी अस्तित्वमै छैनन्, केही कम्पनीहरू एउटै व्यावसायिक घरानाबाट सञ्चालित छन्, स्रोतले भन्यो, यसकारण नयाँ आवेदन आहवान गर्ने योजना बनेको हो । नयाँ एक्सचेन्जका लागि कस्तो मापदण्ड बनाउने विषयमा छलफल भइरहेको छ ।बोर्डले सुरुदेखि नै सेयर बजारलाई थप व्यावहारिक र प्रतिस्पर्धी बनाउन अर्को एक्सचेन्ज कम्पनी थप्न गृहकार्य अघि बढेको बताउँदै आएको छ । अर्थतन्त्रको आकार र पुँजी बजारको आवश्यकताअनुसार बजारमा नयाँ एक्सचेन्ज कम्पनी चाहिएको र नयाँ कम्पनी अन्तरर्राष्ट्रियस्तरको अत्याधुनिक प्रविधियुक्त हुने बोर्डको दाबी छ ।यो वर्षको सुरुमा (वैशाखमा) नयाँ एक्सचेन्ज ल्याउने विषयमा बोर्डले तीव्र रूपमा प्रक्रिया अघि बढाएको थियो । त्यही समयमा सरकार र राष्ट्र बैंकले नेप्सेमा रहेको आफ्नो सेयर स्वामित्व बेच्ने बताएपछि प्रक्रिया सेलाएको थियो । बोर्डको २५ औं वार्षिकोत्सवका अवसरमा गभर्नर चिरञ्जीवी नेपालले नेप्सेमा रहेको आफ्नो सेयर बिक्री गर्ने पहल भइरहेको जानकारी दिँदै नयाँ एक्सचेन्ज आवश्यक नभएको बताएका थिए । अहिले अर्थ मन्त्रालय र राष्ट्र बैंक दुवैले सेयर बिक्री प्रक्रिया अघि बढाएका छैनन् ।यसअघि सेयर बिक्री (विनिवेश) का लागि समग्र सम्पत्ति तथा दायित्व मूल्यांकन (डीडीए) प्रतिवेदन पठाउन अर्थ मन्त्रालयले नेप्सेलाई निर्देशन दिएको थियो । नेप्सेले हालसम्म प्रतिवेदन पठाएको छैन । प्रतिवेदन अन्तिम चरणमा रहेकाले छिट्टै अर्थ मन्त्रालय पठाइने नेप्सेले जनाएको छ ।बजारमा नयाँ एक्सचेन्ज कम्पनी थप्ने चर्चा नयाँ भने होइन । विभिन्न समयमा यस्तो चर्चा हुँदै सेलाउँदै आएको छ । शूरवीर पौडयाल बोर्ड अध्यक्ष हुँदा (२०६६ सालमा) पनि नयाँ एक्सचेन्ज कम्पनी थप्न आवेदन आहवान गरिएको थियो । त्यतिबेला ४ वटा कम्पनीको आवेदन परेको थियो । अर्थ मन्त्रालयका तत्कालीन सहसचिव लालमणि जोशीको संयोजकत्वमा एक्सचेन्ज कम्पनी थप गर्नेबारे अध्ययन गर्न बनेको समितिले पहिलो चरणमा नेपाल स्टक एक्सचेन्जलाई सुधार गर्ने र दोस्रो चरणमा नयाँ कम्पनी भित्र्याउने सुझाव दिएपछि प्रक्रिया रोकिएको थियो । त्यतिबेला करिब ४० वटा सूचीकृत कम्पनीहरूको लगानीमा ४ वटा एक्सचेन्ज कम्पनीका लागि आवेदन परेको थियो । धितोपत्र बजार सञ्चालन नियमावली २०६४ अनुसार एक्सचेन्ज कम्पनी स्थापनाका लागि न्यूनतम चुक्ता पुँजी ५ करोड हुने र आवश्यकताअनुसार बोर्डले थप गर्न सक्ने उल्लेख छ । यसका आधार नयाँ कम्पनीका लागि न्यूनतम १ अर्ब रुपैयाँ चुक्ता पुँजी तोक्ने तयारी बोर्डले गरेको छ । बैंक, वित्तीय संस्था, धितोपत्र व्यवसायी तथा सूचीकृत संगठित संस्थाले मात्र धितोपत्र बजारको सेयर ग्रहण गर्न सक्नेछ, नियमावलीमा भनिएको छ, कुनै एक कम्पनी वा संगठित संस्थाले धितोपत्र बजारको कुल सेयर पुँजीको १० प्रतिशतभन्दा बढी अंश ग्रहण गर्न पाउने छैन ।२०३३ सालमा सेक्युरिटी खरिद बिक्री केन्द्र स्थापना भएपछि सरकारी ऋणपत्रको दैनिक खरिद बिक्रीको व्यवस्थाबाट धितोपत्र बजारको संस्थागत विकासको सुरुवात भएको हो । उक्त केन्द्रलाई धितोपत्र खरिद बिक्री ऐन, २०४० लाई ०४९ मा संशोधन गरी २०५० सालमा नेपाल स्टक एक्सचेन्ज लि (नेप्से) मा रूपान्तरण गरिएको थियो । हालसम्म पनि यो संस्था सरकारी स्वामित्वको रूपमा सञ्चालित छ । नेप्सेबाट कारोबार सञ्चालन र राफसाफ तथा फस्र्योट सेवा दिइँदै आएकामा केन्द्रीय निक्षेप र राफसाफ तथा फस्र्योट सेवा सञ्चालनका लागि सीडीएस एन्ड क्लियरिङको स्थापना गरिएको छ ।"
कतार जानुअघि कामदारको हातमा सक्कली करारपत्र,"काठमाडौं कतार पुग्नुअघि नै सक्कली करारपत्र कामदारको हातमा पार्ने व्यवस्था हुने भएको छ । करारपत्रका साथै आवासीय अनुमति (कतारी परिचयपत्र) कामदारलाई दिलाउने गरी कतारको आन्तरिक मन्त्रालयले आइतबार एक सिंगापुरे कम्पनीलाई जिम्मा लगाएको छ । यो कम्पनीले कतारमा कामदार पठाउने नेपाल, भारत, पाकिस्तान, श्रीलंका, बंगलादेश, इन्डोनेसिया, टयुनिसिया र फिलिपिन्समा आफ्नो कार्यालय स्थापना गरी सहजीकरण गर्नेछ । कतार जाने विदेशी कामदारमा ८० प्रतिशत यिनै देशबाट जाने गरेका छन् । चार महिनाभित्र श्रीलंकामा सुरु हुन्छ, कतारको राहदानी विभागका महानिर्देशक बिग्रेडियर मुहम्मद अहमद अल अटिकले भने, त्यसपछि बाँकी ७ देशमा सुरु हुन्छ । यो व्यवस्था लागू भएपछि कानुनको फाइदा उठाउँदै कामदारलाई छल गर्ने कतारका कम्पनीहरू बञ्चित हुनेछन् । अहिले नेपालमा श्रम स्वीकृति लिएर कतार पुग्ने कामदारसँग सक्कली करारपत्र साथमा हुँदैन । म्यानपावरले दिएको करारपत्र कतार पुग्नसाथ कम्पनीले लिइदिने र भिसा लगाउने वेला अर्को करारपत्रमा जबर्जस्ती हस्ताक्षर गराउने चलन छ । त्यसले गर्दा नेपालमा भनिएको तलब र सुविधा फरक पर्छ ।मेडिकल परीक्षण र फिंगरिङ (औंलाको छाप लिने) काठमाडौंमै गर्ने व्यवस्थाले अनुपयुक्त र कालोसूचीमा परेका कामदार कतार जानबाट रोकिनेछन् । अहिले कतारमा मेडिकल जाँच गर्दा नेपालमा मेडिकल फिट भएर गएकाहरू अनफिट भई फर्किरहनुपरेको छ । यसरी फर्केका कामदारहरू म्यानपावर तथा स्वास्थ्य परीक्षण संस्थाबाट क्षतिपूर्ति लिनबाट वञ्चित हँुदै आएका छन् । त्यस्तै फिंगरिङमा फेल भएकाहरू पनि कतारबाट फर्किनुपर्ने अवस्था छ । कतारमा गैरकानुनी ढंगले बसेका वा गैरकानुनी काममा संलग्न भई डिपोर्टमा परेकालाई कतारले पुन: आवासीय अनुमति दिने गरेको छैन । बिग्रेडियर अटिकले आवासीय अनुमति लिनका लागि कम्पनीले सहजीकरणको मात्रै काम गर्नेछ । कतार आउनुअघि नै आवासीय अनुमतिको सबै प्रक्रिया स्रोत देशमै पूरा हुन्छ, उनले भने, यो प्रक्रिया कामदारको हित र उनीहरूको अधिकार सुरक्षित गर्ने पक्षमा छ । यो प्रक्रिया सकेर कतार आउनासाथ कम्पनीले काम दिनुपर्छ । पहिलो महिनाको तलब नै बैंकबाट भुक्तानी गर्नुपर्छ । कतारले नेपालसँग सहजीकरणको लागि काम सुरु गर्ने विषयमा अनुमति लिइसकेको छैन । कतारका लागि नेपाली राजदूत रमेश कोइरालाले सहजीकरणको विषयमा विस्तृत जानकारी दिइनसकेको बताए । नेपालसहित ८ एसियन देशमा सहजीकरण गर्ने विषय मिडियामा आएको छ । केही दिनअघि कतारी निकायसँग भेट हुँदा सामान्य छलफल भएको थियो, कोइरालाले कान्तिपुरलाई भने, हामीलाई पूर्ण एक्सन प्लान दिएको छैन ।"
तल्लो सेतीको अध्ययन सुरु,"दमौली ऊर्जा मन्त्रालयबाट तीन साताअघि सर्वेक्षण अनुमति लिएको तल्लो सेती तनहुँ जलविद्युत् आयोजनाको प्रारम्भिक काम सुरु भएको छ । प्रस्तावित १ सय ५ मेगावट क्षमताको उक्त आयोजनाको जाइकाको प्राविधिक टोलीले स्थलगत अध्ययन अवलोकन गर्दै सर्भेको काम सुरु गरेको हो । न्युजेक्क परामर्शदाताको ६ जनाको प्राविधिक टोलीले प्रारम्भिक स्थलगत अध्ययन गरेको तनहुँ हाइड्रो पावर लिमिटेडका उपप्रबन्धक श्यामजी भण्डारीले बताए । टोलीले आयोजनाको बाँध रहने स्थल, भौगर्भिक बनोट, वातावरणीय तथा सामाजिक क्षेत्रमा पार्ने प्रभावबारे सामान्य अध्ययन गरेको छ, उनले भने, बाँध र पावरहाउसको किसिम, उचाइ, आयोजनाको दूरी र सम्भाव्यताबारे पनि सर्भे गरेपछि प्रतिवेदन तयारी गरिनेछ । परामर्शदाताको प्राविधिक टोलीले प्रारम्भिक अध्ययनको प्रतिवेदन दिइसकेपछि विस्तृत सर्भेको काम अगाडि बढ्ने उनले बताए । विस्तृत सर्भेबाट आयोजनाको कुल लागत, बाँधको किसिम, वातावरणीय तथा सामाजिक प्रभावलगायतबारे अन्तिम प्रतिवेदन तयार पारिनेछ । सर्भे अनुमतिपत्र लिएको मितिले ढिलोमा दुई वर्षभित्र आयोजनाको विस्तृत सर्वेक्षण प्रतिवेदन तयार पारिसक्ने आयोजनाले जनाएको छ । तनहुँ हाइड्रोपावरको पावरहाउसबाट निस्कने पानी र मादी नदीको पानीलाई सदुपयोग गरी तल्लो सेती जलविद्युत् आयोजना निर्माण गरिनेछ । टेल रेसबाट लगभग १८ किलोमिटर दूरीको तल तल्लो सेती जलविद्युत् आयोजनाको बाँध बनाउने प्रस्ताव छ । तल्लो सेती आयोजनाको बाँध हाल निर्माणाधीन तनहुँ हाइड्रोपावरको विद्युत्गृहबाट करिब २० किमि तल्लो तटीय क्षेत्रमा पर्ने केशरटारमा हुनेछ । उक्त स्थान त्रिशूली र सेती नदीको दोभानभन्दा करिब १९ किमि माथिल्लो तट तथा चितवनको नारायणगढबाट करिब ३३ किमिको दूरीमा पर्छ । प्रस्तावित आयोजनाबाट वार्षिक करिब ४४ करोड युनिट ऊर्जा उत्पादन हुने अनुमान गरिएको छ । आयोजनाको अनुमानित लागत करिब २२ करोड अमेरिकी डलर छ ।"
आर्थिक विकासमा साझा प्रतिबद्धताको माग,"काठमाडौं निर्वाचनपूर्व राजनीतिक दलहरूले सार्वजनिक गरेका घोषणापत्रका मुद्दा पूरा गराउन निजी क्षेत्रले दलका नेताहरूसँग छलफल गरेको छ ।नेपाल उद्योग वाणिज्य महासंघले राष्ट्रिय आर्थिक बहस कार्यक्रम आयोजना गरी दलहरूले घोषणापत्रमा गरेका प्रतिबद्धता पूरा गर्न माग गरेको हो । सोमबार गरिएको कार्यक्रममा एमाले अध्यक्ष केपी शर्मा ओली, कांग्रेस नेता तथा पूर्वअर्थमन्त्री रामशरण महत, माओवादी केन्द्रका नेता तथा उपप्रधानमन्त्री कृष्णबहादुर महरा, संघीय समाजवादी फोरमका सहअध्यक्ष राजेन्द्र श्रेष्ठ उपस्थित कार्यक्रममा आर्थिक विकासका मुद्दामा साझा प्रतिबद्धताको मागसमेत निजी क्षेत्रले गरेको छ ।निर्वाचनपश्चात् मुलुकलाई आर्थिक विकासको मार्गमा अगाडि बढ्ने बलियो प्रतिबद्धता यहाँहरूबाट हामीले खोजेका छौं, महासंघ अध्यक्ष भवानी राणाले भनिन्, निजी क्षेत्रले राजनीतिक तथा नीतिगत स्थिरता, आर्थिक अधिकारको सुनिश्चितता, संघीयतापछिको कर प्रणालीमा स्पष्टता, उद्योग व्यवसाय विकासको बाधकका रूपमा देखा परेको कालोबजारी ऐनजस्ता अव्यावहारिक ऐन कानुनहरूमा स्पष्टता, आर्थिक विकासमा साझा प्रतिबद्धता नै हो ।मुलुकको पछिल्लो आर्थिक अवस्थाप्रति दलहरूलाई सचेत गराउने, जनतासँग विकासका मुद्दामा दलहरूले गरेका प्रतिबद्धताहरू पूरा गराउन ध्यानाकर्षण गराउने र आर्थिक मुद्दालाई प्राथमिकतामा राख्न दबाब दिन खोजेको उनले बताइन् । कार्यक्रममा उपस्थित नेताहरूले निजी क्षेत्रलाई साथमा लिएर अघि बढ्ने प्रतिबद्धता जनाए । एमाले अध्यक्ष ओलीले विकासमा निकै पछाडि परेकाले निकै अघि बढ्नलाई घोषणापत्रमा महत्त्वाकांक्षी कार्यक्रम अघि सारेको बताए । पूर्वअर्थमन्त्री तथा कांग्रेस नेता महतले सबै दलका घोषणापत्र निकै महत्त्वाकांक्षी र पूरा गर्न चुनौतीपूर्ण रहेको बताए । हामी विकासमा निकै ढिलो भइसकेका छौं । यथास्थितिमा बस्न घोषणापत्र तथा नीतिहरू किन चाहिए ? ओलीले भने, ७० वर्षमा नभएको काम ७ वर्षमा पनि पूरा भएका उदाहरण छन् । संयुक्त राष्ट्रसंघले तय गरेको दिगो विकासका लक्ष्यका उदाहरण दिँदै उनले भने, गरिबी, शिक्षा, स्वास्थ्य, मानव अधिकार, वातावरणका विषयमा सबै लक्ष्य महत्त्वाकांक्षी छन् । लक्ष्य तथा कार्यक्रम महत्त्वाकांक्षी नै हुने हो । घोषणापत्रमा सार्वजनिक गरिएका लक्ष्य भेट्टाउन द्रुत गतिमा अघि बढ्ने उनले बताए । सार्वजनिक निजी र सहकारीकै अवधारणामा अघि बढ्ने उनले दोहोर्याए । दोहोरो करको विषयमा चिन्ता नगर्नुस्, उनले भने, चुनावपछि तपाईहरूसँग सरसल्लाह गरेर मिलेर काम गर्ने हो ।पूर्वअर्थमन्त्री महतले दलहरूले घोषणा गरेका कार्यक्रम हालको वातावरणमा पूरा गर्न नसकिने बताए । भाषण गर्न जति सजिलो छ, प्रतिबद्धता पूरा गर्न गाह्रो छ, उनले भने, त्यसका लागि योग्यतामा आधारित कर्मचारी संयन्त्र, स्थायी सरकार र सबै निकायको केन्द्रीय प्राथमिकता भनेको अर्थतन्त्र हुनुपर्छ । कर्मचारीतन्त्रमा राजनीति हाबी भएको र राजनीति अस्थिर भएकाले घोषणा भएका कार्यक्रम पूरा गर्न गाह्रो हुने उनको दाबी छ । आर्थिक एजेन्डाको सट्टा राजनीतिले प्राथमिकता पाउने गरेको छ, महतले भने, सन् १९९० मा भएका नीतिहरूमा रहेर हामीले आर्थिक गतिविधि गरिरहेका छौं । यसलाई सुधार गर्न आवश्यक छ ।उपप्रधानमन्त्री महराले मुलुकमा स्थिरता र स्थायित्वका लागि निर्वाचनमा होमिएको बताउँदै समाजवाद उन्मुख अर्थतन्त्रको विकल्प नहुने बताए । हाल निजी क्षेत्रद्वारा स्वस्थ प्रतिस्पर्धा नभएको महराले बताए । तर, हामी निजी क्षेत्रलाई अंकुश लगाउने पक्षमा छैनौं, उनले भने, वाम गठबन्धनले संयुक्त रूपमा घोषणा गरेको प्रतिबद्धता महत्त्वाकांक्षी हैनन् । पूरा गर्ने प्रतिबद्धता व्यक्त गर्दछौं । संघीय समाजवादी फोरमका सहअध्यक्ष श्रेष्ठले जलस्रोत, पर्यटन, कृषिको आधुनिकीकरण गरी निजी क्षेत्रलाई नै प्रोत्साहन गर्ने धारणा राखे । निजी क्षेत्रका लागि बाधक रहेका ऐन कानुन संशोधन गर्नेछौं, उनले भने । महासंघका वरिष्ठ उपाध्यक्ष शेखर गोल्छाले घोषणापत्रका विषयहरू कल्पनामा मात्रै सीमित हुने भन्दै शंका व्यक्त गरे । यहाँहरूले घोषणापत्रमार्फत कोर्नुभएका विकासका परिकल्पनाहरू निकै धेरै आकर्षित छन् । आधुनिक कृषिदेखि उद्योग कलकारखाना विस्तारसम्म, बुलेट ट्रेनदेखि हजारौं मेगावाट विद्युत्, द्रुतमार्गदेखि सुरुङ मार्गसम्म, स्मार्टसिटीदेखि हिमालयका फेदसम्म यातायात सञ्जाल विस्तारसम्म, प्रतिव्यक्ति आयमा बढोत्तरीदेखि मुलुकको अर्थतन्त्रको आकार वृद्धिसम्मका योजनाहरू समेटिएका छन्, उनले भने, आमजनताको दैनिक जीवन बर्सेनि कष्टकर हुँदै गएको पृष्ठभूमिमा दलका घोषणापत्रमार्फत आएका यी योजनाहरूले आमनेपाली जनतामा सुखद भविष्यको अनुभूति गराएको छ । साथै राजनीतिक नेतृत्व प्रतिबद्ध भएन कतै यी कोरा कल्पना मात्र त हुँदैनन् भन्ने आशंका पनि त्यत्तिकै व्याप्त छ । यी योजनाहरूलाई मूर्तरूप दिन पूर्ण इच्छाशक्तिको खाँचो रहेको उनले बताए । निजी क्षेत्रले यहाँहरूबाट त्यहीअनुसारको त्याग र इच्छाशक्तिको अपेक्षा गरेको छ । वातावरण भयो भने काम गर्ने निजी क्षेत्र त तपाईहरूको साथमै छ, उनले भने ।"
बूढीगण्डकीको निर्णय उल्टयाइन्छ,"काठमाडौं (कास) बूढीगण्डकी जलविद्युत् आयोजनाबारे चिनियाँ कम्पनीसँग भएको सम्झौता खारेजको निर्णय अब बन्ने सरकारले उल्टयाउने एमाले अध्यक्ष केपी शर्मा ओलीले बताएका छन् ।गत साताको मन्त्रिपरिषद् बैठकले दुई संसदीय समितिको निर्देशनमा टेक्दै आयोजना बनाउन चिनियाँ कम्पनी गेजुवा गु्रपसँग भएको सम्झौता खारेजको निर्णय गरेको थियो । चुनाव गराउने सरकारले शान्ति सुरक्षाको सट्टा लाइसेन्स बाँड्ने र खोस्ने काम गरेको भन्दै त्यसलाई उल्टयाउने एमाले अध्यक्ष ओलीले बताएका हुन् । बूढीगण्डकी जलविद्युत् आयोजना कि दिनै हुन्नथ्यो । दिएपछि खारेजको निर्णय गर्नु हुँदैनथ्यो, नेपाल उद्योग वाणिज्य महासंघद्वारा आयोजित राष्ट्रिय आर्थिक बहस कार्यक्रममा उनले भने, एक महिना समय बाँकी रहेको चुनावी सरकारले अन्तर्राष्ट्रिय सम्बन्ध सन्तुलन, निर्वाचनका लागि शान्ति सुरक्षा कायम गर्नुको सट्टा लाइसेन्स बाँड्ने र खोस्ने काम गरिरहेको छ । यो अनधिकृत काम हो । आगामी सरकारले यसलाई करेक्सन गर्नेछ । कार्यक्रममा पूर्वअर्थमन्त्री तथा कंग्रेस नेता रामशरण महतले बिनाप्रतिस्पर्धा विवादास्पद कम्पनीलाई दिएकाले खारेज भएको बताए । प्रतिस्पर्धाको आधारमा जुनसुकै कम्पनीलाई दिए हुन्छ । म त्यसैको पक्षमा हुन्छु, उनले भने, बूढीगण्डकी बद्नाम चाइनिज कम्पनीलाई दिइएको थियो । खारेज भयो । ठीकै भो । १२ सय मेगावाटको जलाशययुक्त बूढीगण्डकी आयोजना अब लगानी बोर्डमार्फत अगाडि बढाइने निर्णय शेरबहादुर देउवा नेतृत्वको सरकारले गरेको हो । पुष्पकमल दाहाल नेतृत्व सरकारको अन्तिम मन्त्रिपरिषद्ले गेजुवा ग्रुपलाई बूढीगण्डकी निर्माणको जिम्मा दिने निर्णय गरेको थियो ।यसबारे प्रमुख दल विभाजित देखिएका हुन् । बिनाप्रतिस्पर्धा निर्माणको जिम्मा दिएको भन्दै संसदको कृषि तथा जलस्रोत र अर्थ समितिले सम्झौता खारेज गर्न सरकारलाई निर्देशन दिएको थियो । उपप्रधान तथा ऊर्जामन्त्री कमल थापाका अनुसार संसदीय समितिको निर्देशनको आधारमा गेजुवा ग्रुपसँगको सम्झौता खारेजीको निर्णय भएको हो । गेजुवा ग्रुपलाई इन्जिनियरिङ प्रोक्युरमेन्ट कन्स्ट्रसन एन्ड फाइनान्स (ईपीसी एन्ड एफ) मोडलमा निर्माणको जिम्मा दिने निर्णय तत्कालीन प्रधानमन्त्री पुष्पकमल दाहाल नेतृत्वको सरकारको अन्तिम मन्त्रिपरिषदले गरेको हो । मन्त्रिपरिषद्को उक्त निर्णयपछि गत जेठ २१ गते तत्कालीन ऊर्जामन्त्री जनार्दन शर्मा र कम्पनीबीच समझदारीपत्रमा हस्ताक्षर (एमओयू) भइसकेको थियो । देउवा नेतृत्वको सरकारको पहिलेको मन्त्रिपरिषदले अघिल्लो सरकारले गरेको एमओयूलाई सघाउँदै अनुमोदन पनि गरेको थियो । हाल देउवा नेतृत्वकै मन्त्रिपरिषद्ले उक्त सम्झौता खारेज गरेको हो ।"
सौराहाका होटल तथा रेस्टुरेन्टमा आचारसंहिता,"चितवन सौराहाका होटल तथा रेस्टुरेन्टमा नयाँ आचारसंहिता लागू हुने भएको छ । पर्यटकको सुविधालाई मध्यनजर गर्दै मंसिर ७ गतेबाट १६ बुँदे आचारसंहिता लागू गर्न लागिएको हो । विभिन्न संघसंस्थाका प्रमुख तथा प्रतिनिधिहरूको उपस्थितिमा भएको बैठकमा नयाँ आचारसंहिता बनाएर लागू गर्ने र सौराहालाई व्यवस्थित बनाउने निर्णय भएको हो । क्षेत्रीय होटल संघका अनुसार सौराहामा रहेका रेस्टुरेन्ट तथा पसल जाडो मौसम कात्तिकदेखि फागुनसम्म रातको ११ बजेसम्म मात्र र अन्य समयमा १२ बजेसम्म खुल्नेछन् । हात्ती महोत्सव, फुड फेस्टिबल र नयाँ वर्षमा भने यो नियम लागू नहुने जनाएको छ । त्यस्तै, ध्वनि प्रदूषण नियन्त्रण गर्न पर्यटन क्षेत्रभित्र रहेका होटल, रेस्टुरेन्ट तथा अन्य व्यवसायीले साउन्डको व्यवस्था गर्दा मानव तथा जनावरहरूलाई असर नगर्ने गरी गर्नुपर्ने नयाँ आचारसंहितामा व्यवस्था गरिएको छ । तर, राति १० बजेभित्र अनिवार्य रूपमा बन्द गर्नुपर्ने संघले जनाएको छ । पर्यटकहरूबाटै सौराहामा क्राउड बढी भयो, यसलाई नियन्त्रण गर्नुपर्ने सुझावहरू आए, संघका अध्यक्ष सुमन घिमिरेले भने, हाम्रा लागि सहज वातावरण बनाउन र पर्यटकलाई सुविधा दिन यस्तो निर्णय गरेका हौं । उनले सबैको सहमतिमा निर्णय गरिएको बताए । सौराहा आउने स्थानीय तथा पर्यटकहरूले यातायातका साधन प्रयोग गर्दा ध्वनिरहित हुनुपर्नेछ । होटल, रेस्टुरेन्ट तथा पसलहरूमा राखिएका जेनेरेटर असर नगर्ने गरी व्यवस्थापन गर्नुपर्नेछ । सौराहाभित्र टयाक्टर, ट्रिपर तथा निर्माण सामग्री बोक्ने साधनहरूलाई बिहान १० बजेदेखि ३ बजेसम्म मात्र प्रवेश खुला गरिने संघले जनाएको छ । चरा, हात्ती र गैंडा चोक तथा राप्ती बगरको सिमानामा प्रहरी बिट राख्ने र त्यसका लागि आवश्यक समन्वय गरिने अध्यक्ष घिमिरेले बताए । घुम्न आउने पर्यटकहरूलाई बाटो तथा सार्वजनिक स्थानहरूमा हात दिई अनावश्यक रूपमा रोकेर कुनै पनि पर्यटकीय गतिविधि हात्ती, जिप र रुम बेच्न पाइने छैन । त्यस्तै स्कुल क्याम्पसमा अध्ययनरत विद्यार्थीहरूलाई ड्रेसमा आए रुम उपलब्ध नगराउने तर अभिभावकसहित आएमा मात्र उपलब्ध गराउने नियम बनाइएको छ । होटल तथा रिसोर्टहरूमा पर्यटक आउँदा सबै व्यवसायीहरूले पर्यटकका लागि परिचय खुल्ने प्रमाण राख्नुपर्नेछ ।सौराहा आउँदै गरेका पाहुनालाई बाटैमा रोकेर मनपरी पैसा लिएर होटल तथा रिसोर्टमा लग्ने प्रवृत्ति बढयो, रेस्टुरेन्ट एन्ड बार एसोसिएसन नेपाल सौराहाका अध्यक्ष गोकर्ण गिरीले भने, त्यस्तै पर्यटकीय क्षेत्रभित्र मध्यरातमा समेत मनपरी हर्न बजाउँदै सवारी साधन चलाएर ध्वनि प्रदूषण बढेपछि सबैको सहमतिमा आचारसंहिता बनाएर लागू गर्न लागिएको हो । उनका अनुसार सञ्चालनमा ७२ वटा रेस्टुरेन्ट रहे पनि दर्ता हुनेको संख्या ५२ वटा छ । त्यस्तै १ सय १० वटा होटल तथा रिसोर्ट सञ्चालनमा छन् । आचारसंहिताअनुसार होटल तथा रेस्टुरेन्टमा कार्यरत कर्मचारीहरूका लागि व्यवस्थापकहरूले अनिवार्य परिचयपत्रको व्यवस्था गर्नुपर्नेछ । स्विमिङ पुलमा लाइफ ज्याकेट तथा उद्दार सामग्रीहरूको व्यवस्था र चितवन राष्ट्रिय निकुञ्जको मध्यवर्ती क्षेत्रभित्र अनुमतिबिना ड्रोन उडाउन पाइने छैन । हात्ती, जिप सफारी तथा जंगल वाकलगायत सफारीमा जाँदा प्लास्टिकमा राखिएका कुनै पनि खाद्य सामग्री लग्न पाइने छैन । सौराहालाई पुस १ गतेबाट हर्न निषेधित क्षेत्र घोषणा गरिने अध्यक्ष घिमिरेले बताए ।"
७ अर्ब ८८ करोड राजस्व बुझायौं : चौधरी,"काठमाडौं (कास) आर्थिक वर्ष २०७३७४ मा ७ अर्ब ८८ करोड रुपैयाँ राजस्व योगदान गरेको चौधरी ग्रुपले जनाएको छ । गत साता भएको कर दिवसमा सम्मानित करदाताहरूलाई बधाई ज्ञापन गर्दै ग्रुपले आफ्नो योगदानसमेत सार्वजनिक गरेको हो । राष्ट्रिय ढिकुटीमा चौधरी ग्रुपले गरेको योगदानबारे सर्वसाधारणलाई जानकारी गराउन ०७२७३ र २०७३७४ का केही तथ्यांकहरूलाई सन्दर्भका रूपमा लिई तुलना एवं विश्लेषण गरेका छौं, ग्रुपद्वारा जारी विज्ञप्तिमा भनिएको छ, २०७२७३ मा राजस्वमार्फत राज्यलाई ५ अर्ब ५९ करोड ९७ लाख योगदान गरेकोमा २०७३७४ मा ७ अर्ब ८८ करोड पुर्यायौं । जुन अघिल्लो वर्षको तुलनामा ४० प्रतिशतले बढी हो । ग्रुपअन्तर्गतका कम्पनी र सम्बद्ध संस्थाहरूमार्फत प्रत्यक्ष तथा अप्रत्यक्ष रूपमा राजस्व तिरेको विज्ञप्तिमा जनाइएको छ ।"
ओपो एफफाइभ बजारमा,काठमाडौं (कास) ओपो मोबाइलले नेपालमा ओपो एफफाइभ को बिक्री सुरु गरेको छ । नेपाल आइडल्सको साथमा सोमबार उक्त सेट बजारमा भित्र्याएको कम्पनीले जनाएको छ । ओपो एफफाइभ नेपाली बजारमा ब्रान्डकै पहिलो एफएचडी प्लस फुल स्क्रिन डिस्प्ले मोडेल भएको जारी विज्ञप्तिमा उल्लेख छ । कम्पनीका अनुसार ओपो एफफाइभमा अल्ट्रा सेन्सिटिभ एफ २० एपर्चर र १२८ सेन्सरसहित २० मेगापिक्सेलको फ्रन्ट क्यामेरा उपलब्ध छ । फोनमा रहेको १६ मेगा पिक्सेल क्षमताको रियर क्यामेराले दिन तथा रात दुवै समयमा उत्कृष्ट तस्बिर लिन सघाउने कम्पनीको दाबी छ । यसमा रहेको एफ १८ एपर्चरसहितको ब्याक क्यामेराले उज्यालोमा उत्कृष्ट प्रदर्शनी गर्नुका साथै अँध्यारो अवस्थामा समेत गुणस्तरीय तस्बिर लिन सघाउने दाबी पनि ओपो कम्पनीको छ । यसको मूल्य ३३ हजार ९ सय ९० रुपैयाँ निर्धारण गरिएको विज्ञप्तिमा छ ।
सिप्रदी ग्रुप अफ कम्पनिजका अध्यक्ष सम्मानित,"काठमाडौं (कास) सिप्रदी ग्रुप अफ कम्पनिजका अध्यक्ष सिद्घार्थशमशेर जबरा व्यक्तिगत आयकरमध्ये सबैभन्दा बढी कर तिर्ने करदाताका रूपमा लगातार चौथोपटक सम्मानित भएका छन् । नेपाल सरकार, आन्तरिक राजस्व विभागले छैटौं राष्ट्रिय कर दिवसको अवसरमा उनलाई उक्त सम्मान प्रदान गरेको विज्ञप्तिमा उल्लेख छ । उनी संलग्न रहेको सिप्रदी ट्रेडिङ पनि व्यापार व्यवसायतर्फ सबैभन्दा बढी कर तिर्ने कम्पनीका रूपमा सम्मानित भएको जनाएको छ ।"
सामसङको सर्भिस सेन्टर विस्तार,काठमाडौं (कास) सामसङ नेपालले झापाको बिर्तामोडमा आफ्नो आधिकारिक सर्भिस सेन्टर सुरु गरेको छ । बिक्रीपछिको गुणस्तरीय तथा निरन्तर ग्राहकमुखी सेवा प्रदान गर्ने उद्देश्यसहित कम्पनीले आफ्नो १२ औं आधिकारिक सर्भिस सेन्टर झापामा खोलेको जारी विज्ञप्तिमा उल्लेख छ । सर्भिस सेन्टरबाट सबै किसिमका सामसङ मोबाइलको मर्मतसम्बन्धी सेवा प्रदान गरिने कम्पनीले जनाएको छ ।
५० जनाले गरे रक्तदान,"काठमाडौं (कास) छैटौं राष्ट्रिय कर दिवसको उपलक्ष्यमा करदाता सेवा कार्यालय, नयाँसडक तथा राष्ट्रिय व्यापार संघले संयुक्त रूपमा रक्तदान कार्यक्रम गरेको छ । कार्यक्रममा ५० जनाले रक्तदान गरेको जारी विज्ञप्तिमा उल्लेख छ ।"
एभरेस्टको ३३ प्रतिशत बोनस,"काठमाडौं (कास) एभरेस्ट बैंकको सञ्चालक समितिले ३३ प्रतिशत बोनस सेयर प्रदान गर्ने निर्णय गरेको छ । उक्त बोनस सेयर दिने निर्णय नेपाल राष्ट्र बैंक तथा आउँदो वार्षिक साधारणसभाबाट अनुमोदनपछि लागू हुने जारी विज्ञप्तिमा उल्लेख छ । बैंकले व्यावसायिक तथा सशक्त बैंकिङ सेवा आफ्ना देशभरका ६४ वटा शाखा सञ्जाल, २ वटा विस्तारित काउन्टर, २८ वटा राजस्व संकलन काउन्टरहरू, ९४ वटा एटीएम तथा विश्वभरका कयौं प्रतिनिधिहरूमार्फत सेवाग्राहीलाई प्रदान गर्दै आएको जनाएको छ । त्यस्तै एभरेस्ट बैंकले आफ्नो पुरानो इन्टरनेट बैंकिङ सर्भिसलाई हटाएर नयाँ र नौलो भर्सनको बैंकिङ सर्भिस आफ्ना ग्राहकहरूमाझ ल्याएको जनाएको छ ।"
हिमालयन बैंकद्वारा कम्प्युटर प्रदान,काठमाडौं (कास) हिमालयन बैंक लिमिटेडले आफ्नो पच्चिसौं वार्षिकोत्सवको अवसरमा राजधानीको कुलेश्वर आवास माविलाई १ थान ल्यापटप तथा २० थान कम्प्युटर प्रदान गरेको छ । बैंकका प्रमुख कार्यकारी अधिकृत अशोकशमशेर जबराले उक्त कम्प्युटरहरू विद्यालयका प्रधानाध्यापक मेघराज दुलाललाई हस्तान्तरण गरेको जारी विज्ञप्तिमा छ ।
नेपाल लाइफ इन्स्योरेन्सको उपशाखा,काठमाडौं (कास) नेपाल लाइफ इन्स्योरेन्सले झापाको चन्द्रगढीमा उपशाखा कार्यालय सञ्चालनमा ल्याएको छ । उक्त कार्यालयबाट स्थानीयस्तरमा बिमितले सेवा प्राप्त गर्ने र यसले बिमा बजारको विकासमा थप सघाउ पुग्ने दाबी कम्पनीको छ । कम्पनीले चालु आव ०७४०७५ को प्रथम त्रैमासिक अवधिमा कुल बिमा शुल्क आम्दानी करिब ३ अर्ब ८० करोड रहेको जारी विज्ञप्तिमा छ ।
दुई साताअघिबाट बजेट निर्माण थालनी,"काठमाडौं सरकारले कार्ययोजना तयार पार्दै दुई साताअघिबाट आर्थिक वर्ष २०७५७६ का लागि बजेट निर्माणको प्रक्रिया थालनी गरेको छ ।राष्ट्रिय योजना आयोगले संघीय वार्षिक कार्यक्रम तथा मध्यकालीन खर्च संरचना (एमटीईएफ) तयारसम्बन्धी कार्ययोजना तयार पार्दै बजेट निर्माणको थालनी गरेको हो । योजना आयोगका उपाध्यक्ष स्वर्णीम वाग्लेका अनुसार संघीय वार्षिक कार्यक्रम तथा मध्यकालीन खर्च संरचना (एमटीईएफ) कार्ययोजना पारित गरी काम सुरु भएको हो । यो संरचनामा काम गर्न मन्त्रालयका अधिकारीहरूलाई दुईदिने तालिमसमेत दिइसकिएको छ, उनले भने, अब आगामी वर्षको बजेट निर्माणको काम सुरु भएको छ ।आयोगको तयार पारेको कार्यतालिकाअनुसार आगामी मंसिर ११ गतेसम्ममा संघ (केन्द्र), प्रदेश र स्थानीय तहमा हस्तान्तरण तथा सञ्चालन हुने कार्यक्रमको सूची तयार हुनेछ । मंसिर २५ गतेसम्ममा संघमा सञ्चालन हुने विकास कार्यक्रमको विश्लेषण, लागत, अनुमान र प्राथमिकीकरणको कार्यतालिका तय भएको छ । यी दुवै काम सम्बन्धित मन्त्रालयहरूले गर्नेछन् । आयोगको आर्थिक व्यवस्थापन महाशाखा प्रमुख तथा सहसचिव खेमराज कोइरालाका अनुसार पुस १५ गतेसम्म आयोग र अर्थ मन्त्रालयले अन्तर सरकारी वित्तीय हस्तान्तरणको प्रारम्भिक अनुमान तथा ढाँचा तयार पार्नेछन् । पुस ३० गते आयोगका उपाध्यक्ष नेतृत्वको स्रोत समितिको बैठकले तीन वर्षीय बजेटको सीमा निर्धारण र एमटीईएफ मार्गदर्शन स्वीकृत गरी सम्बन्धित मन्त्रालयमा पठाइनेछ, उनले भने, त्यसको आधारमा फागुन २१ गते क्षेत्रगत मन्त्रालयहरूले बजेट माग, स्रोत परिमार्जन र लक्ष्य तथा नतिजासहित पठाउनेछन् ।उक्त आधारमा चैतको १५ सम्म संघीय विकास कार्यक्रम तथा एमटीईएफबारे आयोगमा छलफल हुनेछ । त्यसको १३ दिनपछि (चैत २८) बजेट र एमटीईएफको मस्यौदा तयार हुनेछ । उक्त मस्यौदामाथि अर्थ मन्त्रालयमा वैशाख २१ गतेबाट छलफल सुरु हुनेछ । छलफलबाट पास भएका कार्यक्रम जेठ १२ मा आयोगबाट बजेट स्वीकृत गरी १५ मा संघीय संसद्मा बजेट पेस गर्ने कार्यतालिका छ । संविधानमै जेठ १५ भित्र बजेट पेस गर्नुपर्ने व्यवस्था गरेकाले समयमै कार्यतालिका निर्माण गरी बजेटको गृहकार्य सुरु भएको हो ।संविधानले व्यवस्था गरेको राष्ट्रिय प्राकृतिक स्रोत तथा वित्त आयोग गठन भइनसकेको सन्दर्भमा बजेट निर्माण सुरु गरेकाले एमटीईएफसँग सम्बन्धित अन्य संरचनाहरूसमेत ब्युँताइएको आयोगले जनाएको छ । योजना र वार्षिक बजेटलाई एकबद्ध गराई राज्य सञ्चालन तथा विकास निर्माणको क्षेत्रमा स्रोत बाँडफाँट गर्ने तीन वर्षीय कार्यक्रम एमटीईएफ भनिन्छ । ०६९७० सम्म यससँग सम्बन्धित तीन तहका संरचनाहरू सक्रिय भए पनि पछिल्लो समय निष्क्रिय रहेको कोइरालाले बताए । योपटकबाट पुन: सक्रिय बनाउँदै जिम्मेवारीसमेत तोकिएको हो । त्यसका लागि उपाध्यक्षको नेतृत्वमा बजेट तथा स्रोत समिति पहिलेदेखि नै सक्रिय छ । उपाध्यक्षकै नेतृत्वको निर्देशक समिति, केन्द्रीय मध्यकालीन खर्च संरचना इकाई, निकायगत मध्यकालीन खर्च संरचना कार्यदलहरू सक्रिय बनाइएको हो, सहसचिव कोइरालाले भने । निर्देशक समितिलाई समष्टिगत आर्थिक ढाँचा तयार पार्ने र एमटीईएफ निर्धारण गर्ने जिम्मेवारी तोकिएको छ । आयोगको आर्थिक व्यवस्थापन महाशाखा हेर्ने सहसचिव नेतृत्वको मध्यकालीन खर्च संरचना इकाईले मन्त्रालयहरूको समन्वयकारी भूमिका निर्वाह गर्नेछ । साथै निर्देशन दिने, मार्गदर्शन बनाउने, संरचना बनाउने, तालिम, गोष्ठी तथा अभिमुखीकरण गर्ने जिम्मेवारी तोकिएको सहसचिव कोइरालाले बताए । मन्त्रालयको मध्यकालीन खर्च संरचना हेर्ने कार्यदलहरूले प्रत्येक कार्यक्रमको लागत आकलन र परिमार्जनको काम गर्नेछन्, उनले भने, यो कार्यदलले मन्त्रालय तथा अन्तर्गतको बजेट तर्जुमासम्बन्धी समन्वय र मध्यकालीन खर्च संरचना तयार गरी योजना आयोगमा पेस गर्नेछन् । यो समितिमा सम्बन्धित मन्त्रालयको योजना तथा बजेट हेर्ने माहाशाखा प्रमुख अध्यक्ष हुने व्यवस्था छ । सरकार आगामी आर्थिक वर्षको बजेट निर्माणमा जुटे पनि चालु वर्षको पुँजीगत खर्च भने निराशाजनक देखिएको छ । आर्थिक वर्ष सुरु भएको ४ महिनामा चालु (प्रशासनिक) खर्चको तुलनामा विकास (पुँजीगत) खर्च भने साढे तीन गुणा कम भएको छ । कात्तिक मसान्तसम्म साढे ६ प्रतिशत विकास बजेट खर्च भएको छ । चालु खर्च भने करिब २३ प्रतिशत भइसकेको छ । चालु आर्थिक वर्षका लागि साढे १७ प्रतिशत रकम सीधै स्थानीय तहलाई खर्च गर्ने गरी विनियोजन गरिएको छ । आगामी आर्थिक वर्षका लागि १२ खर्ब ७८ अर्ब ९९ करोड ४८ लाख ५५ हजार विनियोजन भएको छ । यसमध्ये चालुतर्फ ८ खर्ब ३ अर्ब ५३ करोड १४ लाख ५४ हजार (६२८ प्रतिशत) विनियोजन गरिएको छ । पुँजीगततर्फ ३ खर्ब ३५ अर्ब १७ करोड ५९ लाख ७० हजार रुपैयाँ (२६२) प्रतिशत र वित्तीयतर्फ १ खर्ब ४० अर्ब २८ करोड ७४ लाख ३१ हजार (११) प्रतिशत विनियोजन भएको हो ।"
नेप्से साढे ६ अंकले घटयो,"काठमाडौं सेयर कारोबार मापक नेप्से परिसूचक सोमबार साढे ६ अंकले घटेर १ हजार ४ सय ६९१६ विन्दुमा ओर्लेको छ । अघिल्लो दिनको तुलनामा यो ०४४ प्रतिशतले कम हो । आइतबार पनि नेप्से घटेको थियो । सोमबार पनि उक्त दिन बजार खुलेदेखि नै घट्न थालेको नेप्से दिनभर निकै उतारचढाव पूर्ण रहयो । कारोबारमा आएकामध्ये अन्य समूहबाहेक सबै समूहको परिसूचक घटेपछि समग्र नेप्सेमा दबाब परेको हो । करिब साढे ४ हजार कारोबारबाट १ सय ६१ कम्पनीका ११ लाख ५२ हजार ५ सय ४० कित्ता सेयर किनबेच भए । कारोबारमा आएकामध्ये ५२ कम्पनीको सेयर मूल्य बढयो, ९२ कम्पनीको सेयर मूल्य घटयो र १७ कम्पनीको सेयर मूल्य स्थिर छ । क वर्गका कम्पनीको सेयर कारोबार मापक सेन्सेटिभ परिसूचक ०४९ र कारोबारमा रहेका सबै कम्पनीको सेयर कारोबार मापक फ्लोट परिसूचक ०५५ प्रतिशतले घटे । नेप्से घटेपछि कुल बजार पुँजीकरण पनि करिब ६ अर्ब रुपैयाँले साँघुरिएर १७ खर्ब ६ अर्ब रुपैयाँ कायम भएको छ । सोमबार व्यापार समूहको परिसूचक ५३८ प्रतिशतले घटयो । यसैगरी होटलको १०२, जलविद्युत्को ०४४, लघुवित्तको ०६१, वित्त कम्पनीको ०५६, बंैकिङको ०५५, बिमाको ०३७ र विकास बैंकको ०३ प्रतिशतले घटे । तर, अन्य समूहको परिसूचक ०३५ प्रतिशतले बढयो ।"
मतदाता हिँडे रोजगारी खोज्न,"जाजरकोट पहिलो चरणको निर्वाचन नजिकिँदै गर्दा दलका नेता कार्यकर्ता र उम्मेदवारलाई भोट बटुल्न आमसभा, बैठक र घरदैलो गर्न भ्याई नभ्याई छ । उनीहरू भोट माग्न विकट गाउँगाउँ पुगेका छन् । तर, गाउँका मतदाताले भने रोजगारी खोज्न जिल्ला छाड्ने गरेका छन् । रोजगारको अवसर नहुँदा मतदाताले कमाइका लागि जिल्ला छाड्न बाध्य भएका हुन् । चुनावकै मुखमा जिल्लाका विभिन्न गाउँबाट ५ हजारभन्दा बढी मतदाता रोजगारीको लागि बाहिरिएको एमाले श्रम तथा रोजगार विभाग सचिव निरज आचार्यले बताए । रोजगारका लागि यहाँका अधिकांश युवायुवती भारत, मलेसिया, कतार, अरबलगायत देशमा धाउने गरेको सचिव आचार्यले बताए । यतिबेला स्थानीय बासिन्दा कमाइ गर्न भारत र नेपालकै सिन्धुपाल्चोक, रामेछाप, नुुवाकोटलगायत जिल्लातर्फ गएको उनले बताए । भेरी नगरपालिका, त्रिवेणी नलगाड नगरपालिका, बारेकोट गाउँपालिका, छेडागार नगरपालिकाका मतदाता रोजगारी खोज्न जिल्ला बाहिर गएको आचार्यले बताए । स्थानीय तहको भन्दा आगामी १० गते हुने निर्वाचनमा कम मत खस्ने देखिएको उनले बताए । स्थानीय तहको चुनावमा ७१ प्रतिशत मत खसेको जाजरकोटमा आगामी निर्वाचनमा ६५ प्रतिशत नपुग्ने देखिन्छ, उनले भने । चुनावी मैदानमा उत्रिएका उम्मेदावरले मतदातालाई चुनावका लागि रोक्न नसकेको उनले बताए । गाउँघरमा रोजगारी नहुँदा रोजीरोटीको गुजारा गर्न जिल्ला बाहिर जान लागेको त्रिवेणी नलगाड नगरपालिका ५ का जनक खत्रीले बताए । चुनावमा भोट हाल्न कुर्दा उल्टै रोजीरोटी हराउँछ । काम खोज्न नगए घरपरिवारलाई कसरी पाल्ने ? खेतीपातीले ३ महिना खाना पुग्दैन, खत्रीले भने । काम पाउने सिजन भएकाले हतारहतारमा भारतको सिम्ला जान लागेको उनले बताए । नेतालाई भोट हालेर मात्र के गर्नु ? गरिबका लागि हुने केही छैन । भोट हालेर जितेदेखि नेताको अनुहार देख्न पाउँदैन, उनले भने, नेताहरू जनताको मतले पदमा पुग्छन् । तर, जनताका लागि केही गर्दैनन् । भोट हाल्न कुर्नुभन्दा काम पाइने ठाउँमा जाँदा फाइदा हुने उनले बताए । चुनावको मुखमा रोजगारीका सिलसिलामा जिल्ला बाहिर जानेको संख्या बढेको प्रहरी निरीक्षक रमेश अवस्थीले बताए । गत कात्तिक दोस्रो सातादेखि जाजरकोटबाट दैनिक २ सयभन्दा बढीका दरले रोजगारीका लागि बाहिरिने गरेको निरीक्षक अवस्थीले बताए । विगतका चुनाव जितेर पदमा पुगेका नेताले ठूला आयोजनाको निर्माण, उद्योग स्थापना, कृषिमा आधुनिकीकरण गर्नेलगायत कार्यमा ध्यान नदिँदा बेरोजगारी बढेको उनले बताए । यस जिल्लाका ९१० देखि स्नातकोत्तरसम्मका विद्यार्थी पनि भारतीय बजारको कमाइबाट पढाइ खर्च जुटाउन बाध्य भएको उनले बताए । अविकास, गरिबी र परम्परागत कृषि प्रणालीका कारण बेरोजगारी बढेको आचार्यको भनाइ छ ।"
खेतीकिसानीले जीवन धान्नै गाह्रो,"मोरङ विराटनगर १४ का शंकर यादव ४ बिघा खेत जोत्छन् तर खेतीबाट भएको आम्दानीले छोराछोरीलाई उच्च शिक्षा पढाउने सामथ्र्य छैन । वृद्ध आमाबुवाको राम्ररी स्वास्थ्योपचारसमेत गराउन नसक्ने अवस्था उनको छ ।खेतीबाट भएको आम्दानीले छोराछोरीलाई उच्चतहसम्म पढाउनु भनेको सपना मात्रै हो, उनले भने, आकासेपानीको भरमा खेती गरेर बर्सेनि खडेरी नै भइरहेको छ, त्यसमा पनि समयमा कृषि मल, गुणस्तरीय बीउबिजन, कृषि मजदुरको अभावले किसानको समस्या विकाराल छ ।धन, गहुँको खेती गर्ने किसान बर्सेनि घाटा व्यहोर्दै आएका छन् । खेत जोताइ, बीउ, मल, मजदुर गरेर धान खेती गर्न प्रतिकट्ठा २ हजार २ सय लगानी गरेपछि धेरैमा २५ सयसम्मको २ देखि अढाइ मन धान फल्छ, उनले भने, खडेरी हुँदा किसानको लगानी पनि डुब्छ । त्यसैलै सिँचाइको प्रभावकारी व्यवस्था हुनुपर्छ । उनले यसरी खेती गरेर किसानको कहिल्यै पनि प्रगति नहुने भएकाले वैज्ञानिक तरिकाले व्यावसायिक खेती प्रणाली लागू गर्ने उम्मेदवारलाई यसपालि आफूहरूले भोट दिने बताए । यस्तै रतुवामाई ६ का किसान मित्रलाल पौडेलले मुलुकमा सबभन्दा विकराल समस्या किसानकै भएको बताए । मल, उन्नत बीउ, सुलभ ब्याजदरमा सहज तरिकाले ऋण, उपकरण र तालिम केही किसानले पाइरहेको छैन, उनले भने, यस्तो अवस्थामा किसानको यो मुलुकमा मर्नु नबाँच्नुको अवस्था कसैले बुझ्न सकेको छैन । सरकारले बर्सेनि कृषिमा बजेट पनि बढाउँदै लगेको छ तर त्यो किसान लक्षित छैन । सरकारी बजेटमा कृषि माफियाहरूको मात्रै पहुँच रहेको उनले गुनासो पोखे । जिल्ला कृषि विकास कार्यालयहरूमामार्फत यसअघि दिँदै आएको सेवा सुविधा कर्मचारीलाई घूस नदिएसम्म कुनै पनि किसानले नपाएको उनले सुनाए । किसानलाई ठूलो समस्या परेपछि जग्गा बिक्री गरेर समाधान गर्नुको विकल्प हुँदैन तर त्यो बिक्री गर्न पनि अड्डा अदालतमा घूस नदिई नहुने अवस्था छ, उनले भने, यी यस्ता किसानको समस्या सुधार गरेर आयस्तर उकास्ने योजना ल्याउने उम्मेदवारलाई नै यसपटक आफूहरूले भोट दिने उनी बताउँछन् । सुनबर्सी ७ का किसान आमोद हुसेनले सरकारले किसानलाई सहज रूपमा ऋणसमेत उपलब्ध गराउन नसकेकाले गाउँका साहु महाजनसँग सयकडा ३ रुपैयाँको दरले ऋण लिएर आकासेपानीको भरमा खेती गर्न बाध्य रहेको गुनासो पोखे । सरकारले बैंकहरूलाई सीमित प्रतिशत कृषिमा लगानी गर्नैपर्ने बाध्यात्मक व्यवस्था गरेको छ तर कुन किसानले ऋण पाइरहेको छ त्यो हेर्ने निकाय खोई ? उनले भने, ठूला कुनै कृषिजन्य उद्योगमा वा पुरानै ऋणीलाई ऋण दिनेबाहेक सामान्य किसानले ऋण पाउन सकेका छैनन् ।कृषि विकास कार्यालय मोरङका बागबानी विकास अधिकृत काशीकुमार चौधरीले मुलुकमा सबभन्दा पीडित किसान रहेको बताए । किसानको समग्र परिवर्तनका लागि कुन गाउँक्षेत्रमा के बाली उपयुक्त हुन्छ त्यसको परीक्षण गरेर सोहीअनुसार बाली बल्क प्रणाली लागू हुनुपर्छ, उनले भने, उक्त प्रणालीमा कृषि मल, गुणस्तरीय उन्नत जातको बीउ, सिँचाइ सुविधा, लागतअनुसारको कृषिजन्य उत्पादनको मूल्य निर्धारण गरी बजारको व्यवस्थापनसमेत हुनुपर्छ ।त्यति भएपछि मात्रै किसानको परिवर्तन हुने हो, होइन भने काग कराउँदै गर्छ, पिनास सुक्दै गर्छ भनेजस्तै हुने उनले बताए । अहिलेसम्म सरकार किसानप्रति गम्भीर हुन सकेको छैन, उनले भने, अहिलेसम्म कृषि क्षेत्र नेताहरूको पनि पहिलो प्राथमिकतामा पर्न सकेको छैन । उनले बाढीपीडित किसानका लागि सरकारले ल्याएको राहत विशेष योजना पूर्ण रूपमा अव्यावहारिक भएको सुनाए ।पूर्वाञ्चलका १६ जिल्लामा कुल खेती भइरहेको ९ लाख ७४ हजार ७ सय ३५ हेक्टर जग्गामध्ये ४ लाख ९१ हजार ६ सय २२ हेक्टर सिँचित रहेको उनले बताए । उनले बाह्रै महिना सिँचाइ हुनेमा २ लाख ६७ हजार ७ सय २१ र मौसमी सिँचाइ हुनेमा २ लाख २३ हजार ९ सय १ हेक्टर जग्गा रहेको बताए ।"
आठौं राष्ट्रिय खेलकुद अर्को वर्ष,"नेपालगन्ज राष्ट्रिय खेलकुद परिषद् (राखेप) ले आठौं राष्ट्रिय खेलकुद प्रतियोगिता अर्को वर्षको मंसिर दोस्रो साता आयोजना गर्ने तयारी गरेको छ । असोजमा जिल्ला स्तरीय र मंसिर पहिलो साता क्षेत्रीय प्रतियोगिता गर्ने जनाइएको छ ।प्रतियोगिताको मिति अब बस्ने परिषद्को बोर्ड बैठकले निर्णय गर्ने राखेप सदस्यसचिव केशवकुमार विष्टले बताए । राष्ट्रिय प्रतियोगिता तयारीबारे जानकारी दिन नेपालगन्जमा सोमबार आयोजित पत्रकार सम्मेलनमा सदस्यसचिव विष्टले २०७५ मंसिर दोस्रो साता आठौं राष्ट्रिय खेलकुद गर्ने लक्ष्यसहित पूर्वाधार निर्माणको कामलाई तीव्रता दिइएको बताए । नेपालगन्ज, दाङ र बर्दियामा प्रतियोगिता सञ्चालन गर्नेगरी पूर्वाधार निर्माणको काम भइरहेको छ । परिषद्ले राष्ट्रिय खेलकुदमा ३५ खेल समावेश गर्ने तयारी गरेको छ । २० खेल नेपालगन्जमा, १० खेल दाङमा र ५ खेल बर्दियामा हुनेछन् । राष्ट्रिय प्रतियोगिताका लागि १ अर्ब २४ करोड रुपैयाँ पूर्वाधार निर्माणमा खर्च गर्ने तयारी रहेको सदस्यसचिवको भनाइ छ । परिषद्का अनुसार यो वर्ष करिब ५३ करोडको लागतमा पूर्वाधार निर्माणका कामहरू हुनेछन् । १३ औं साग खेलकुद र आठौं राष्ट्रिय खेलकुदको कामलाई सँगसँगै अगाडि बढाइएको छ । राष्ट्रिय प्रतियोगिताको टुंगो आगामी बोर्ड बैठकले लगाउने छ । मंसिर दोस्रो साता प्रतियोगिता गर्ने परिषद्को लक्ष्य छ, सदस्यसचिवले भने, यसवर्ष पूर्वाधार निर्माणका लागि ११ करोड रकम प्राप्त भइसकेको छ भने ४१ करोड रकम निकासा हुने प्रक्रिया छ । आठौं राष्ट्रिय प्रतियोगिता तयारीसम्बन्धि भौतिक पूर्वाधार निर्माण समिति र तयारी सचिबालयका संयोजक बिनोद मैनालीले पूर्वाधार निर्माणसँगै अन्य तयारी पनि तीव्र बनाइएको बताए । उनका अनुसार एक महिनाअघि प्रतियोगिताका लागि मस्कटका रूपमा हात्तीको छावा घोषणा गरिएको छ भने गीत, नारा र लोगो छनोटका लागि सूचना प्रकाशित भइसकेको छ । सचिवालयका सदस्यसचिव एवं मध्यपश्चिम क्षेत्रीय खेलकुद विकास समितिका अध्यक्ष भीम ओलीका अनुसार तयारीका लागि नेपालगन्ज रंगशाला स्तरोन्नतिको पहिलो चरणका ९० प्रतिशत काम सम्पन्न भइसकेको छ । उनले कोहलपुरमा क्रिकेट मैदान निर्माणलाई ९० लाखको टेण्डर भइसकेको बताए । उनका अनुसार पौडी पोखरीको निर्माणको काम सुरु गरिएको छ भने भारोत्तोलन एकेडेमीको पहिलो तला निर्माणको काम सकिएको छ । उनले जुडो एकेडेमीका लागि टेण्डर प्रक्रिया सुरु भएको जनाए । सदस्यसचिवले आठौं राष्ट्रियमा खेलाडीको दैनिकभत्ता २५ सय रुपैयाँ पुर्याइने दाबी गरे । ६ हजार खेलाडी सहभागी गराइने छ ।"
बार्सिलोनालाई पछ्याउँदै भ्यालेन्सिया,"बर्खास्तगीमा परे पुलिसलन्डन (एएफपी) वेस्ट ब्रुमले सोमबार व्यवस्थापक टोनी पुलिसलाई बर्खास्त गरेको छ । चिनियाँ स्वामित्वमा रहेको क्लबले लगातार खराब प्रदर्शन गरेपछि उनले आफ्नो जागिर गुमाएका हुन् । अहिले वेस्ट ब्रुम इंग्लिस प्रिमियर लिगको १७ औं स्थानमा छ । लिगका पछिल्ला २१ खेलमा पुलिसले दुई जितमात्र आत्मसात् गरेको छ । शनिबार चेल्सीको हातबाट वेस्ट ब्रुम ४० ले पराजित रह्यो । सबै खाले प्रतियोगिताका ११ खेलमा जितहीन रहेको वेस्ट ब्रुम रेलिगेसन क्षेत्रबाट एक स्थानमात्र अगाडि छ । क्लबको वेबसाइटमा अध्यक्ष जोन विलियम्सले भनेका छन्, यस्तो निर्णय कठिन हुन्छ, तर यो क्लबलाई राम्रो होस् भनेर गरिएको हो ।उनले भनेका छन्, यो खेलमा नतिजा चाहिन्छ । तर पछिल्लो समय हामीले राम्रो नतिजा प्राप्त गर्न सकिरहेका छैनौं । हामी पुलिसले क्लबका लागि दिएको योगदानप्रति धन्यवाद दिन चाहन्छौं । अब केही समय सहायक प्रशिक्षक ग्यारी मेगसनले टिम सम्हाल्ने छन् । यो सिजन बर्खास्तगीमा पर्ने ५९ वर्षीय पुलिस पाँचौं प्रशिक्षक हुन् ।"
वर्षाले नेपाल निराश,काठमाडौं (कास) नेपालले एसिया क्षेत्रको महिला ट्वान्टी२० विश्वकप क्रिकेट छनोटमा सोमबार आयोजक थाइल्यान्डसँग १ अंकमै चित्त बुझाएको छ । वर्षाका कारण यी दुई टोलीबीचको खेल रद्द हुन पुग्यो । बैंककस्थित ट्ेरडथाई क्रिकेट मैदानमा नेपालले टस जितेपछि ब्याटिङमा आएको थाइल्यान्डले निर्धारित २० ओभरमा ६ विकेट गुमाई ९० रन बनायो । जवाफमा नेपालले ३४ ओभरमा विनाक्षति १० रन बनाएको समयमा खेल वर्षाले बिथोलिएर रद्द भयो । ५ ओभरको खेल सम्भव भएको अवस्थामा विनाक्षति १४ रन बनाएको भए नेपाल विजयी हुन्थ्यो । दुबै टोलीले ५५ ओभर नखेलेका कारण नतिजा ननिस्किएको हो । वर्षाले खेल रोकिनु अगाडि ज्योति पाण्डे ५ बलमा ४ र सीता रानामगर १७ बलमा ५ रन बनाई क्रिजमा थिए । यसअघि कप्तान रुबिना क्षेत्री र सरिता मगरले सुरुआतमा विकेट लिएपछि थाइल्यान्ड दबिएर खेल्न बाध्य भयो । रुबिनाले ओपनर सिरिन्तारालाई ५ तथा सीताले नाटाकन चान्टमलाई १८ र नाटाया बुचाथामलाई २ रनमा आउट गर्दा थाइल्यान्ड सातौं ओभरमा ३५३ को स्थितिमा पुग्यो । सोही स्कोरमा नानापाट कोन्चारोइन्काई पहिलो बलमै रनआउट भइन् । रन आउट नै भएकी रत्नपोर्न पाडुङलेर्डले ५ रन बनाई । कप्तान सोर्नारिन टिपोचले २७ बलमा १७ रन बनाइन् । नारुमोल चाइवाईले ३७ बलमा २३ र चानिदा सुथिरिएङले १३ बलमा १३ रन बनाएपछि थाइल्यान्डको स्कोर हेर्न लायक बनेको थियो । नेपालले मंगलबार हङकङसँग खेल्नेछ । हङकङले सोमबारै मलेसियालाई ३५ रनले पराजित हरायो । हङकङले ७ विकेट गुमाई ७७ रन बनाएकामा मलेसिया १७ ओभरमा ४२ रनमा आउट भयो । यूएईले चीनलाई १६ रनले पराजित गरी अन्तर्राष्ट्रिय क्रिकेट परिषद् (आईसीसी) को इभेन्टमा पहिलो विजय हात पार्यो ।
गजुरमुखीलाई तेस्रो स्थान,"काठमाडौं (कास) महेन्द्र स्मृति एकेडेमीलाई टाइब्रेकरमा हराउँदै गजुरमुखी स्कुलले कोकाकोला अन्तरस्कुल राष्ट्रिय फुटबलको पुरुषतर्फ तेस्रो स्थान हासिल गरेको छ । सातदोबाटोस्थित एन्फा कम्प्लेक्स मैदानमा सोमबार निर्धारित समय ११ को बराबरीमा टुंगिएको थियो । भरत चौधरीले २१ औं मिनेटमा महेन्द्र स्मृतिलाई अग्रता दिलाए पनि रोहन धितालको गोलमा गजुरमुखीले खेल बराबरी गर्यो । टाइब्रेकरमा गजुरमुखी ५४ ले विजयी भयो । महिलातर्फ सिन्धुपाल्चोकको सेतीदेवी शारदा माविले प्रीति राईको निर्णायक गोलमा काठमाडौंको अमर इंग्लिस स्कुललाई १० ले हरायो । शंकर सरस्वती मावि कैलालीले गत वर्षको विजेता टोली दुर्गा मावि, रौतहटलाई ३२ ले पराजित गर्यो । विजेता टोलीका गोमा थापा, ईश्वरी रावल र रेखा रावलले गोल गरे । रौतहटबाट रश्मी कुमारी घिसिङ र सविता रानामगरले गोल गरे ।स्याङजाको भुम्रे माविले छहारी शिक्षा सदनलाई ७० ले हरायो । सुनीता कुनाल र उदय थापाले २२ गोल गरे । थप गोल सरस्वती हमाल, दमन्ती पगेंनी र सपना लोप्चन (आत्मघाती) को नाममा रह्यो ।"
रहिनन् नोभोत्ना,प्राग (एएफपी) पूर्वविम्बल्डन विजेना याना नोभोत्नाको सोमबार निधन भएको छ । डब्लूटीएका अनुसार ४९ वर्षीया नोभोत्ना क्यान्सरपीडित थिइन् । सन् १९९८ मा उनले विम्बल्डन उपाधि जितेकी थिइन् । त्यसका लागि उनले फाइनलमा फ्रान्सकी नथाली टउजियटलाई हराएकी थिइन् । डब्लूटीएका अनुसार चेक गणतन्त्रको आफ्नो घरमा निधन हुँदा उनी परिवार सँगै थिइन् । नोभोत्नाले अरु दुई अवसरमा पनि विम्बल्डन फाइनल खेलिन् । सन् १९९३ मा उनी स्टेफी ग्राफ र १९९७ मा मार्टिना हिंगिससँग पराजित भएकी थिइन् । ग्राफविरुद्धको फाइनल गुमाएयता उनी कोर्टमै रोएकी थिइन् र त्यस क्षणको तस्बिर खुबै चर्चित बनेको थियो । उनले चारपल्ट विम्बल्डनको डबल्स उपाधि पनि हात पारिन् । सन् १९८९ र १९९० मा उनका साथी खेलाडी हेलेना सुकोभा थिइन् भने सन् १९९५ मा आरान्ता सान्चेज भिकोरियो र १९९८ मा हिंगिससँग यो उपलब्धि आत्मसात् गरेकी थिइन् । कोर्टमा हेडब्यान्ड लगाएकी खेल्ने नोभोत्ना चारै ग्रान्ड स्लाममा डबल्सको उपाधि जित्न सफल रहिन् । सन् १९६८ अक्टोबर २ मा उनको जन्म भएको थियो । सन् १९८७ देखि १९९९ सम्म चलेको आफ्नो खेलजीवनका क्रममा उनले २४ सिंगल र ७६ डबल्स उपाधि जितिन् । यस्तै सन् १९९८ मा तत्कालीन चेकोस्लाभाकियाका लागि फेड कप पनि जितेकी थिइन् ।
आर्मी फाइनलमा,दमक घरेलु समर्थक र मैदानमा झापा एघारलाई स्तब्ध बनाउँदै विभागीय टोली त्रिभुवन आर्मी क्लब सोमबार दोस्रो सताक्षी गोल्डकप फुटबलको फाइनल पुगेको छ । आर्मीले पहिलो सेमिफाइनलमा झापालाई ३० ले हरायो । जितसँगै आर्मीले कम्तीमा २ लाख ५० हजार रुपैयाँ पुरस्कार सुरक्षित गरेको छ । १३ औं मिनेटमा नवयुग श्रेष्ठले गोल गर्दै आर्मीलाई अग्रता दिलाएका थिए । झापाका कप्तान योगेश गुरुङले पेनाल्टी बक्सनजिकै सन्तोष तामाङलाई फाउल गरेपछि आर्मीले फ्रिकिक पायो । सन्तोषको फ्रिकिकमा झापाका गोलकिपर किशोर गिरी अनमार्क हुँदा नवयुगले गोल गरे । नवयुगले ३६ औं मिनेटमा दोस्रो गोल गर्दै आर्मीको अग्रता दोब्बर बनाए । उनले जर्ज प्रिन्स कार्कीको पासमा मैदानको मध्यभागबाट एक्लो प्रयासमा लगेको बलमा गोल गरेका हुन् । ७८ औं मिनेटमा आर्मीका बैकल्पिक खेलाडी दीप लामाले गोल गर्दै टिमको जित सुनिश्चित गरे । उनले पदम तामाङको पासमा गोल गरेका थिए । खेलको दोस्रो मिनेटमै म्यान अफ द म्याच नवयुगले गरेको प्रहार क्रसबार नजिकैबाट बाहिरियो । १४ औं मिनेटमा जर्ज प्रिन्सले पनि लक्षित प्रहार गरेनन् । झापाका विशाल राईले ३७ औं मिनेटमा गरेको कडा प्रहार आर्मीका गोलरक्षक विकेश कुथुले पन्च गर्दै जोगाए । ७१ औं मिनेटमा नवयुगको प्रहार गोलरक्षक किशोरले पन्च गरेर बचाए । ८८ औं मिनेटमा पेनाल्टी बक्सभित्रबाट झापाका पूजन उपरकोटीेले गरेको प्रहार गोलरक्षक विकेशले जोगाए । मंगलबार आयोजक सतासीधाम र मनाङ मस्र्याङदी क्लबबीच दोस्रो सेमिफाइनल हुनेछ ।
यानकुमारीले जितिन् स्वर्ण,काठमाडौं (कास) नेपालकी यानकुमारी चौलागाईले क्यानडामा भएको टोरन्टो ओपन तेक्वान्दो च्याम्पियनसिपमा स्वर्ण पदक जितेकी छन् । टोरन्टो सहरस्थित भेराइटी भिलेज एथलेटिक सेन्टरमा भएको महिला ५७ केजी तौलसमूहको फाइनलमा यानकुमारीले आयोजक राष्ट्रकी लौजन लौरिनलाई हराउँदै स्वर्ण जितेकी हुन् । त्यसअघि बाई पाउँदै यान फाइनल पुगेकी थिइन् । अरु दुई नेपाली खेलाडी भने पदकविहीन रहे । ज्ञानी चुनरा र रेजिना कार्की पहिलो चरणमै पराजित भए । ४९ केजीमा रेजिना क्यानडा तथा ६२ केजीमुनि ज्ञानी क्युबाका खेलाडीसँग हारेका थिए । क्यानडामै रहेका आठौं साफका स्वर्ण विजेता राजकुमार राईले प्रशिक्षकको भूमिका निभाए ।
केपी ओलीको घोषणा,"काठमाडौं (कास) नेकपा (एमाले) का अध्यक्ष केपी शर्मा ओलीले मलेसियामा एसीसी यू१९ एसिया कपमा उत्कृष्ट प्रदर्शन गरेको नेपाली टोलीलाई जनही १० हजार रुपैयाँ दिने घोषणा गरेका छन् । मदन भण्डारी स्पोर्ट्स एकेडेमीले सोमबार यू१९ क्रिकेट टिमलाई गरेको सम्मान कार्यक्रममा अध्यक्ष ओलीले उक्त घोषणा गरेका हुन् । सीमित स्रोत र साधनका बाबजुद नेपाली क्रिकेट टिमले गरेको प्रदर्शन सम्मान गर्न लायक छ, उनले भने, म व्यक्तिगत रूपमा सबै खेलाडी, प्रशिक्षक र व्यवस्थापक टिमलाई जनही १० हजार रुपैयाँ दिने घोषणा गर्दछु । ओलीले चुनावपछि बन्ने सरकारले खेल र खेलाडीको प्रवद्र्धनका लागि ठोस योजना ल्याउने बताए । खेलमा सहभागी भएपछि नेपालको जित्ने बानी परेको छ, उनले भने, त्यस्तो बानी सधैं रहिरहोस् ।"
त्रिशूलीमा ह्वाइटवाटर हुँदै,"धादिङ (कास) त्रिशूली नदीमा मंगलबार १६ औं हिमालय ह्वाइटवाटर च्यालेन्ज हुने भएको छ । तीनदिने प्रतियोगिताका लागि धादिङको जोगीमारास्थित रोयल बीच क्याम्पमा सबै तयारी पूरा भइसकेको आयोजक नेपाल एसोसिएसन अफ र्याफ्टिङ एजेन्सिज (नारा) ले जनाएको छ । धादिङदेखि चितवनको फिस्लिङसम्म त्रिशूली नदीमा प्रतियोगिता गर्न लागिएको नाराका खेलकुद संयोजक विष्णु सिलवालले बताए । कायक डाउन रिभर रेस, कायक सालम, बोस्टर क्रस र फ्रि स्टाइल काइकिङमा प्रतिस्पर्धा हुनेछ । चारवटै विधाका विजेताले एक लाख, दोस्रोले ५० हजार र तेस्रोले ३० हजार पुरस्कार पाउने छन् ।"
नेपाली क्रिकेटका पञ्चकन्या,"काँकडभिट्टा नेपाली क्रिकेटका लागि काँकडभिट्टा ज्यादै उर्वर छ । एक दर्जनजति अन्र्तराष्ट्रिय क्रिकेटर जन्माएको यो सीमा सहरमा पाँच जना त राष्ट्रिय महिला क्रिकेटर नै छन् । नेपाली क्रिकेटका पञ्चकन्या हरूले सोमबार थाइल्यान्डमा सुरु ट्वान्टी२० विश्वकपको एसिया छनोट प्रतियोगितामा सँगै खेलेका छन् । स्थानीय काँकडभिट्टाको मैदानमा सँगै अभ्यास गर्ने यिनीहरूले अन्तर्राष्ट्रिय मैदानमा देशका लागि खेल्ने छन् ।राष्ट्रिय टोलीमा परेका कप्तान रुबिना क्षेत्रीसहित काजोल श्रेष्ठ, सवनम राई, संगीता राई र यसपल्ट छानिएकी रोमा थापा मेचीनगर नगरपालिका ६ निवासी हुन् । एउटै वडाबाट अन्तर्राष्ट्रिय क्रिकेटमा पाँच खेलाडी सहभागी बन्नु सिंगो झापाका लागि गर्वको पक्ष हो,् जिल्ला खेलकुद विकास समितिका अध्यक्ष शंकर थापा भन्छन्, नेपाली महिला क्रिकेटका पञ्चकन्या हुन् उनीहरू । कुनै बेला क्रिकेटरद्वय मनोज कटुवाल र लाक्पा लामा सिंगो झापाका सान थिए । यी दुई खेलाडीको प्रेरणावाटै जन्मिएका हुन् रुबिनाहरू । केही वर्षअघि झापामा रुबिनामात्रै एक्ली महिला क्रिकेटर थिइन् । छोटो समयमा यिनले क्रिकेटमा अप्रत्यासित छलाङ मारिन् ।नेपाली महिला क्रिकेटकी कमान्डर रुबिना अहिले एक्ली छैनन् । उनीपछि काजोल, सवनम, संगीता र रोमाहरू जन्मिइसकेका छन् । महिला क्रिकेटकी कप्तान बन्नुअघि रुबिनाले सन् २००९ मा मलेसियामा भएको टान्टी२०महिला क्रिकेटमा सिंगापुरविरुद्ध खेलेर डेब्यू गरेकी हुन् । डेब्यूमै उनले ५ विकेट लिँदै विश्व कीर्तिमान गरेकी थिइन् । महिला क्रिकेटको भविष्यप्रति बेला बेला ज्यादै निरास हुन्छिन् यी अलराउन्डर । खास गरी महिला क्रिकेटलाई राज्यले गरेको चरम उपेक्षाबाट आफू आजित बनेको रुबिना गुनासो पोख्छिन् । काजोलले पनि अन्तर्राष्ट्रिय क्रिकेटमा पहिचान बनाउँदै छिन् । उनले आधा दर्जन बढी मुलुकमा आफ्नो खेलकौशल देखाइसकेकी छन् । गत वर्ष हङकङमा भएको आईसीसी महिला विश्वकप क्रिकेटको एसियाली छनोट प्रतियोगितामा रुबिनासहित काजोल र सवनम एकैपल्ट मैदान ओर्लिएका थिए । यसपल्ट पाँच जना गाउँले खेलाडी ले थाइल्यान्डमा आफ्नो कौशल देखाउने छन् । सवनमले रुबिनाको सहयोगका कारण आफू क्रिकेटमा छिरेको बताउँछिन् । काजोलको भनाइ पनि सवनमको जस्तै छ । भन्छिन्, रुबिना दिदीकै प्रेरणा र हौसलाले क्रिकेटमा हाम्रो क्रेज बढेको हो । कक्षा ८ मा पढै गर्दा सवनमले पहिलो पटक क्रिकेटको ब्याट र बल समातेकी थिइन् । स्थानीय मैदानमा अन्तरमावि क्रिकेट आयोजना भएको थियो । उनले नर्थ प्वाइन्ट स्कुलबाट खेलेकी थिइन् । सवनम सामान्य परिवारकी सदस्य हुन् । सुरुमा उनलाई क्रिकेटको ब्याट वल किन्न पनि गाह्रो थियो यिनलाई । तर, जहाँ इच्छा त्यहाँ उपाय भनेझैं उनको इच्छासामु सबै अभावहरू परास्त भए । परिवारको भरपूर सहयोगले खेल्न थप हौसला थप्यो । काजोलले सन् २००९ बाट क्रिकेट खेल्न थालिन् । सन् २०१३ मा थाइल्यान्डमा भएको प्रतियोगितामा डेब्यू गरिन् । त्यसपछि दक्षिण कोरियामा एसियन गेम्स र भर्खरै हङकङमा विश्वकप छनोट खेलिन् । त्यसयता यिनले पछाडि फर्केर हेर्नुपरेको छैन । सधंै टिममा स्थान सुरक्षित गरिरहेकी छन् । उनी नेपाली टोलीकी उत्कृष्ट ब्याट्सवुमन हुन् । त्यस अलवा राम्रो विकेटकिपिङ गर्छिन् । संगीताले पनि गत वर्ष थाइल्यान्डको बैंककमा आयोजित एसिया कप क्रिकेटवाट अन्र्तराष्ट्रिय प्रतियोगितामा डेब्यू गरेकी हुन् । यसअघि पटकपटक क्याम्पमा पर्दै अन्तिममा छनोटबाट वन्चित उनी गत वर्ष पहिलोपल्ट टोलीमा परेकी हुन् । रोमाले यसपालि पहिलो अन्तर्राष्ट्रिय अनुभव बटुल्दै छिन् । गत वर्ष उनी पनि क्याम्पमा त परिन् तर टोलीमा पर्न सकेकी थिइन् । अघिल्लो पटक टोलीमा पर्न नसके पनि निरास थिइनन् उनी । अघिल्लो पटक राम्रो प्रदर्शन गर्न चुकेकी थिएँ, भन्छिन् अर्को वर्ष पर्नेगरी खेल्छु भन्ने प्रण गरेकी थिएँ । सबै खेलाडी स्थानीय मिलन क्रिकेट क्लबका उत्पादन हुन् । राष्ट्रिय टोलीमा एउटै वडावाट पाँच खेलाडी पर्नु हाम्रो क्षेत्रकै गौरव हो, पूर्व राष्ट्रिय क्रिकेटर मनोज कटुवाल भन्छन्, सबै अब्बल छन्, उनीहरूले राम्रो प्रदर्शनमा ढुक्क छु ।"
अभिषेक र मायांका अपराजित,"काठमाडौं (कास) पश्चिमाञ्चलका अभिषेक बाँस्तोला र पुलिस क्लबकी मायांका राणा १४ औं राष्ट्रिय लनटेनिस प्रतियोगिताको सोमबार पाँचौं चरण सकिँदासम्म अपराजित छन् । सातदोबाटोस्थित टेनिस कोर्टमा सोमबार महिला सिंगलमा मायांकाले आफ्नै बहिनी माहिकालाई ६२, ६१ को सोझो सेटमा हराइन् । उनले अर्को खेलमा वाकओभर पाइन् । माहिकाले एपीएफकी भगवती बिकलाई ६३, ६१ ले हराइन् । पुरुष सिंगलमा अभिषेकले पुलिसका दावा शेर्पालाई ६०, ६० र आर्मीका प्रणव खनाललाई ७५, ६४ को सेटमा हराए । पश्चिमाञ्चलकै प्रदीप खड्काविरुद्ध भने प्रणव ६४, ६० को सोझो सेटमा विजयी भए ।आर्मीका संरक्षकभूषण वज्राचार्य र पुलिस कमल भण्डारीले दोहोरो जित पाए । संरक्षकले एपीएफका श्रीराम मगरलाई ७६ (२), ७६ (५) र पश्चिमाञ्चलका प्रदीप खड्कालाई ६२, ६१ ले हराए । कमलले एपीएफका सन्तोष खत्रीलाई ६१, ६४ र एपीएफकै श्रीराम मगरलाई ६०, ७५ ले हराए । सन्तोषले भने पुलिसका दावालाई ६३, २६, ६३ ले हराए । महिलामा आर्मीकी अभिलाषा विष्टले एपीएफकी विजिशा श्रेष्ठलाई ७५, ६३ र एपीएफकी भगवतीलाई ६१, ६१ ले हराइन् । विजिशा पश्चिमाञ्चलकी गंगा शर्मासँग पनि ६२, ६१ ले हारिन् । एपीएफकी एनी माथेमाले भने गंगालाई ७६ (५), ६४ ले हराइन् ।"
नेपालगन्ज म्याराथन आज,"नेपालगन्ज (कास) शान्ति सम्झौता भएको दिनको सम्झनामा नेपालगन्जमा प्रत्येक वर्ष हुँदै आएको नेपालगन्ज म्याराथन तेस्रो संस्करण मंगलबार हुँदै छ । क्रियटिभ ह्यान्ड्स ग्रुपले गर्ने प्रतियोगिता विजेताले ५५ रुपैयाँ पाउने छन् । स्पर्धामा ६ सय बढीको सहभागिता रहने आयोजकले जनाएको छ । डिफेन्डिङ च्याम्पियन आर्मीका कृष्ण बस्नेत हुन् । दोस्रोले २५ हजार र तेस्रोले १५ हजार प्राप्त गर्नेछन् । शीर्ष आठ स्थानसम्मका विजेता नगदबाट पुरस्कृत हुने छन् । नेपालगन्ज रंगशालादेखि सुरु भएर कोहलपुर चौराहा हुँदै पुन: रंगशालामा दौड सकिने छ । महिला हाफतर्फ विजेताले ३० हजार, दोस्रोले १५ हजार र तेस्रोले १० हजार पाउने छन् । आयोजकका अनुसार ५ किलोमिटर छात्रछात्रा दौड र अपांगता भएका लागि १ किमि ट्राइसाइकल दौड पनि हुनेछ ।"
अन्तरकलेज फुटसल,"काठमाडौं (कास) प्रथम अल्फा बिटा अन्तरकलेज फुटसल प्रतियोगितामा १६ टिमले प्रतिस्पर्धा गर्ने भएका छन् । स्पर्धा बुधबार सुरु हुनेछ । संयोजक राष्ट्रिय फुटबल टोलीका पूर्वकप्तान हरि खड्काले ४ समूहमा राखेर लिगकम नकआउट आधारमा खेलाइने बताए । विजेताले १ लाख, उपविजेताले ६० हजार र तेस्रोले ४० हजार तथा सर्वोत्कृष्ट र सर्वाधिक गोलकर्ताले समान १० हजार पुरस्कार पाउने आयोजक अल्फा बिटा कन्सल्टेन्सीले जनाएको छ । खेल शंखमूल फुटसलमा हुनेछ ।"
प्याट्रियट्ससँग वाटरएड,"काठमाडौं (कास) एभरेस्ट प्रिमियर लिगको टोली ललितपुर प्याट्रियट्सले गैरसरकारी संस्था वाटरएडसँग सहकार्य गर्ने भएको छ । ललितपुरे टोलीले संस्थाको पिरियड पावर नामक अभियानअन्तर्गत विभिन्न कार्यक्रममा सहयोग गर्नेछ । यस अभियानले महिला रजस्वला र यससँग सम्बन्धित अन्धविश्वास र आवश्यक सावधानीको अभावमा निम्तिने खतरा विषयमा जनचेतना फैलाउने छ । सोमबार एक कार्यक्रममाझ दुवै तर्फका प्रतिनिधिले यसबारे चर्चा गरे । प्याट्रियट्सका अध्यक्ष किशोर महर्जनले टोलीले सामाजिक उत्तरदायित्व निर्वाह गर्दै वाटरएडसँग सहकार्य गर्न लागेको बताए । खेलाडीहरू समाजका रोलमोडल हुन् । यस्तो कार्यक्रममा उनीहरूको सहभागिताले जनमानसमा राम्रो सन्देश जान्छ, उनले भने ।"

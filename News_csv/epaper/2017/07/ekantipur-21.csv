शीर्षक,विवरण
बन्यो निर्वाचन क्षेत्र निर्धारण आयोग,"काठमाडौं निर्वाचन आयोगले दबाब बढाएपछि सरकारले बिहीबार सर्वोच्च अदालतका पूर्वन्यायाधीश कमलनारायण दासको अध्यक्षतामा निर्वाचन क्षेत्र निर्धारण आयोग गठन गरेको छ । आयोगले साउन १५ गतेभित्र क्षेत्र निर्धारणको प्रतिवेदन माग गरिरहेका बेला सरकारले २१ दिनको अवधि दिएर आयोग गठन गरेको हो । संविधानले सर्वोच्चका पूर्वन्यायाधीशको अध्यक्षतामा भूगोलविद् एकजना, समाजशास्त्री वा मानवशास्त्री एकजना, प्रशासनविद् वा कानुनविद् एकजना सदस्य तथा सरकारको विशिष्ट श्रेणीका अधिकृत सदस्यसचिव रहने गरी आयोग गठनको व्यवस्था गरेको छ । संविधानको धारा २८६ मा उक्त आयोग गठनसम्बन्धी व्यवस्था छ । आयोग गठनसम्बन्धी कानुन संसद्बाट पारित भइसकेको छ । सरकारका प्रवक्ताको जिम्मेवारीमा रहेका अर्थमन्त्री ज्ञानेन्द्रबहादुर कार्कीका अनुसार आयोगका सदस्यमा भूगोलविद् माधव अधिकारी, समाजशास्त्री डा विश्वकल्याण पराजुली र प्रशासनविद् गणेशराज कार्की छन् । सदस्य सचिवमा बेगेन्द्र शर्मा पौडेल तोकिएका छन् । उनी पश्चिमाञ्चलका क्षेत्रीय प्रशासक हुन् । आयोगको गठनले आगामी प्रदेश र प्रतिनिधिसभा निर्वाचन सुनिश्चित गरेको छ, कान्तिपुरसँग मन्त्री कार्कीले भने, २१ दिनको समय तोकिएको छ । रातदिन नभनी युद्धस्तरमा काम गर्न आयोगलाई हाम्रो आग्रह छ । आयोगले समयभित्रै संवैधानिक प्रावधानअनुसार प्रदेश र प्रतिनिधिसभा निर्वाचनका लागि निर्वाचन क्षेत्र निर्धारण गरी प्रतिवेदन बुझाउनेमा सरकार विश्वस्त छ । आयोगले प्रतिनिधिसभा र प्रदेशसभा सदस्य निर्वाचनका लागि क्षेत्र निर्धारण गर्नेछ । निर्वाचन आयोगले असोज अन्तिम सातामा प्रदेश र मंसिर पहिलो साता प्रतिनिधिसभाको निर्वाचन गर्न सरकारसमक्ष प्रस्ताव गरिसकेको छ । संविधानले प्रतिनिधिसभामा प्रत्यक्षतर्फ १६५ सांसद निर्वाचित हुने व्यवस्था गरेको छ । आयोगले हाल कायम रहेका २४० क्षेत्रलाई घटाएर संविधानबमोजिम जनसंख्या र भूगोलका आधारमा १६५ निर्वाचन क्षेत्र निर्धारण गर्नेछ । प्रत्येक जिल्लामा कम्तीमा एउटा निर्वाचन क्षेत्र हुने गरी आयोगले क्षेत्र निर्धारण गर्नुपर्नेछ । प्रदेशसभाका हकमा भने प्रतिनिधिसभा निर्वाचनका लागि सम्बन्धित प्रदेशमा निर्धारण भएको निर्वाचन क्षेत्रको दोब्बर संख्यामा क्षेत्र निर्धारण गरिनेछ । संविधानको धारा ८४(१) को खण्ड (क) मा जनसंख्या र भौगोलिक अनुकूलता तथा विशिष्टताका आधारमा निर्वाचन क्षेत्र निर्धारण गरिने उल्लेख छ । निर्वाचन क्षेत्र निर्धारण ऐनअनुसार क्षेत्र निर्धारण गर्दा जनसंख्यालाई मुख्य र भूगोललाई दोस्रो आधार मानी निर्धारण गर्नुपर्नेछ । आयोगले आफ्नो कार्यविधि आफंै निर्धारण गर्न सक्ने व्यवस्था संविधानमा छ । आयोगले क्षेत्र निर्धारण गरेको प्रतिवेदन बुझाइसकेपछि सरकारले त्यसको कार्यान्वयनका लागि निर्वाचन आयोगमा पठाउनेछ । संविधानले सरकारलाई त्यसमा फेरबदलको अधिकार दिएको छैन । आयोगले निर्धारण गरेको निर्वाचन क्षेत्रको विषयमा कुनै अदालतमा प्रश्नसमेत उठाउन नपाइने संवैधानिक व्यवस्था रहेकाले आयोग शक्तिशाली मानिएको छ । निर्धारण भएको निर्वाचन क्षेत्रको प्रत्येक २० वर्षमा जनसंख्या र भौगोलिक विशिष्टताका आधारमा पुनरावलोकन गर्नुपर्ने संवैधानिक व्यवस्था छ । निर्वाचन आयोगले आगामी निर्वाचनका लागि सरकारका तर्फबाट गर्नुपर्ने आवश्यक तयारीका लागि सरकारको पटकपटक ध्यानाकर्षण गराइसकेको छ । आयोगले प्रदेशसभा सदस्य निर्वाचन ऐन तथा प्रतिनिधिसभा सदस्य निर्वाचन ऐन असार मसान्तभित्र माग गरेकोमा पाइसकेको छैन । यी दुईवटै विधेयक संसद्मा विचाराधीन छन्।"
उम्मेदवारी भदौ २१ मा,"काठमाडौं (कास) निर्वाचन आयोगले प्रदेश नम्बर २ को स्थानीय तह निर्वाचन कार्यतालिका बिहीबार सार्वजनिक गरेको छ । असोज २ गते गरिने निर्वाचनका लागि आयोगले भदौ २१ देखिको निर्वाचन कार्यक्रम ल्याएको हो । आयोगका प्रवक्ता सहसचिव सूर्यप्रसाद शर्माका अनुसार भदौ २१ गते उम्मेदवारको मनोनयन दर्ता, २४ गते निर्वाचन चिह्न प्रदानको कार्यतालिका तय भएको छ । प्रदेश नम्बर २ मा १ सय २७ स्थानीय तह छन् । राष्ट्रिय जनता पार्टीले संविधान संशोधनबिना निर्वाचनमा भाग नलिने र निर्वाचन बिथोल्ने कार्यक्रम ल्याएपछि सरकारले राजपाको प्रभाव क्षेत्र मानिएको प्रदेश नम्बर २ को निर्वाचन तेस्रो चरणमा गर्ने निर्णय गरेको थियो । वैशाख ३१ गते एकै चरणमा घोषित निर्वाचन राजपाकै माग सम्बोधन प्रयासका लागि सरकारले दुई चरणमा लगेको थियो । प्रदेश नम्बर ३, ४ र ६ को वैशाख ३१ मा तथा प्रदेश नम्बर १, २, ५ र ७ का स्थानीय तहको निर्वाचन जेठ ३१ गते गर्ने वैशाख १० गतेको मन्त्रिपरिषद् बैठकले निर्णय गरेको थियो । पछि दोस्रो चरणको निर्वाचन असार ९ हुँदै असार १४ गते पुर्याइयो । त्यसबीचमा मागअनुसार संविधान संशोधन, स्थानीय तहको संख्या वृद्धिलगायत विषय सम्बोधन हुन नसकेपछि राजपाले चुनावमा भाग लिन मानेन । उम्मेदवारी मनोनयनको अघिल्लो दिन सरकारले असार १ गते प्रदेश नम्बर २ को निर्वाचन सार्ने निर्णय लिएको थियो । सरकारको उक्त निर्णयसँगै आयोगले प्रदेश नम्बर २ को सम्पूर्ण कार्यक्रम स्थगित गर्नुका साथै निर्वाचन अधिकृतहरूको कार्यालय बन्द गरी खटाइसकेका कर्मचारीहरूलाई फिर्ता गरेको थियो । प्रवक्ता शर्माले पहिलो खटाइएका कर्मचारीका नियुक्ति रद्द भइसकेकाले नयाँ ढंगबाट मुख्य निर्वाचन अधिकृत र निर्वाचन अधिकृतहरूको नियुक्ति प्रक्रिया बढाइएको बताए । आयोगले प्रदेश नम्बर २ मा मतपत्रसहितका निर्वाचन सामग्रीहरू पहिल्यै पठाइसकेको छ । धेरै काम पहिले नै पूरा भइसकेको छ, तयारीमा खासै समस्या छैन, शर्माले भने, निर्वाचन अधिकृतहरूको नियुक्तिसँगै बाँकी कामले गति लिन्छ । आयोगले प्रदेश नम्बर २ को निर्वाचनका लागि १ अर्ब ७० करोड खर्चको अनुमान गर्दै उक्त रकम सरकारसँग माग गरिसकेको छ । प्रदेश नम्बर २ का ८ जिल्लामा १ महानगर, ३ उपमहानगर, ४५ नगरपालिका र ७८ गाउँपालिका छन् । उक्त प्रदेशमा २६ लाख ६४ हजार ७ सय ९२ मतदाता छन् ।"
स्थानीय तहमा जानै मानेनन् कर्मचारी,"काठमाडौं स्थानीय तहमा खटाइएका कर्मचारीमा कार्यकारी को विवाद उठेको छ । प्रशासन समूहका कनिष्ठ कर्मचारी ध्स्थानीय तहको कार्यकारी अधिकृत हुने भएपछि अन्य समूहका कर्मचारी असन्तुष्ट भएका हुन् । विवादका कारण शिक्षा, कृषि र वनजस्ता अन्य समूहबाट खटाइएका कर्मचारी स्थानीय तहमा जान मानिरहेका छैनन् । यसले गर्दा स्थानीय तहबाट हुनुपर्ने शिक्षालगायतका काम ठप्प छन् ।खासगरी शिक्षा मन्त्रालयअन्तर्गतका उपसचिव र अन्य प्राविधिक मन्त्रालयअन्तर्गतका प्राविधिकले आफूभन्दा कनिष्ठमातहत रहने गरी काम गर्न नमानेका हुन् । विज्ञहरूले भने कर्मचारी समायोजन नभई अन्तरिम व्यवस्थापन मात्र भएकाले अहिले वरिष्ठताको विवाद गर्न नहुने बताएका छन् । निर्वाचन सम्पन्न भएका स्थानीय तहमा कार्यकारी अधिकृतमा सामान्य प्रशासन समूहका कर्मचारी खटाउने निर्णय सरकारले गरेको छ । मन्त्रिपरिषद्को गत जेठ १९ को बैठकले स्थानीय तह सञ्चालनसम्बन्धी अन्तरिम व्यवस्थापन आदेश जारी गर्दै प्रशासन समूहका कर्मचारीकै मातहत अन्य कर्मचारी हुने निर्णय गरेको हो । चुनावअघि नै गाउँपालिकामा शाखा अधिकृत र नगरपालिकामा उपसचिव तहका कार्यकारी अधिकृत खटाइसकिएको छ । महानगरमा भने सहसचिवस्तरका कार्यकारी अधिकृत छन् । पछि अन्य मन्त्रालयका कर्मचारी स्थानीय तहमा व्यवस्थापन गर्दा कनिष्ठ कार्यकारी अधिकृत मातहत हुन पुगेपछि विवाद सृजना भएको हो । मुख्य सचिव, सामान्य प्रशासन सचिव र संघीय मामिला तथा स्थानीय विकास मन्त्रालयका सचिव रहेको ३ सदस्यीय कार्यदलले स्थानीय तहमा कर्मचारीको अन्तरिम व्यवस्थापन गरेको थियो । कार्यदलले शिक्षा, स्वास्थ्य, कृषि, वनसहित १२ मन्त्रालयसँग समन्वय गरी कर्मचारीको तह निर्धारण र खटन गरेको हो । हामीभन्दा जुनियर कर्मचारीलाई प्रशासन समूहको नाममा कार्यकारी बनाइएको छ । अन्य समूह वा प्राविधिक भएकै कारण अरू कर्मचारीले अगुवाइ गर्न नसक्ने हो र ? शिक्षाअन्तर्गतका एक उपसचिवले भने । स्थानीय विकास मन्त्रालयका सचिव दिनेश थपलियाले भने प्रशासनको दरबन्दी रहने व्यवस्था भएकाले अन्य समूहका कर्मचारीलाई कार्यकारी अधिकृत पठाउन नमिल्ने बताए । अहिले कुनै नयाँ व्यवस्था होइन । पहिले पनि प्रशासन समूहकै कर्मचारी जिल्लामा स्थानीय विकास अधिकारी हुन्थे । उनीभन्दा वरिष्ठ भए पनि प्राविधिक समूहका कर्मचारी मातहतमै बसेर काम गरिरहेका छन्, थपलियाले अहिलेको विवादलाई अनावश्यक बखेडाको संज्ञा दिए । शिक्षा समूहमा केही विवाद देखिए पनि अन्य मन्त्रालयअन्तर्गतका प्राविधिकहरू कार्यालयमा खटिइसकेको थपलियाले बताए । स्थानीय तहलाई अधिकारसम्पन्न बनाएपछि जिल्लाका २ दर्जन कार्यालय समायोजन हुँदै छन् । सबै विषयवस्तु व्यवस्थापन गर्न स्थानीय तहमा शिक्षा, स्वास्थ्य, कृषि तथा पशुपक्षी, भूमि व्यवस्थापन, पूर्वाधार विकास, प्रशासन, राजस्वलगायत महाशाखाविभाग बनाउने तयारी छ । सामान्य प्रशासन मन्त्रालयकी सहसचिव नीता पोखरेल अर्यालले अहिले प्राविधिक कर्मचारीको विशिष्ट जिम्मेवारी हुने भएकाले प्रशासनको जिम्मेवारी दिन मिल्नेनमिल्नेबारे पर्याप्त बहस पहिले नै भइसकेको जानकारी दिइन् । मन्त्रालयगत रूपमा धेरै चरणमा छलफल भई यो निर्णय भएको हो, अर्यालले भनिन् । संविधानअनुसार संघ, प्रदेश र स्थानीय तहमा कर्मचारी समायोजनसम्बन्धी कानुन संसदबाट पारित भइनसकेका कारण सरकारले अन्तरिम व्यवस्थापन गर्न लागेको हो । प्रशासन विज्ञ काशिराज दाहालले यो अन्तरिम व्यवस्थापन भएकाले कार्यकारी को रहने भन्ने विवाद झिक्न नहुने बताए । अधिकारसम्पन्न संघीय प्रशासनिक पुन:संरचना कार्यान्वयन समितिका संयोजकसमेत रहेका दाहालले समायोजन कानुन बनेपछि अहिलेको समस्या हल हुने बताए । अहिले कर्मचारी समायोजन गर्न लागिएको होइन । तत्कालका लागि व्यवस्थापन गरिएको मात्र हो, उनले भने ।दाहालले कर्मचारी समायोजन विधेयकमा समायोजनका विभिन्न मापदण्ड रहेकाले शिक्षा समूह र प्राविधिक कर्मचारीमा देखिएको समस्या त्यसपछि सम्बोधन हुने बताए । अहिले जे निर्णय भएको छ, समायोजनमा त्यो नजिर हुँदैन । त्यसैले विवाद गरेर स्थानीय तहको काममा बाधा पुर्याउनु हुन्न, उनले भने । सरकारले पारित गरेको आदेशमा कर्मचारी व्यवस्थापन स्थानीयस्तरमै गर्न प्रमुख जिल्ला अधिकारीको संयोजकत्वमा निर्वाचित जनप्रतिनिधिसहितको समिति बनाइएको छ । जिल्लास्थित समितिलाई कर्मचारी र भौतिक व्यवस्थापनबारे अध्ययन गरी केन्द्रमा पठाउने जिम्मेवारीसमेत दिइएको छ । स्थानीय तहमा कर्मचारी व्यवस्थापन मात्र नभई विभिन्न कार्यालयको जिम्मेवारीसमेत हस्तान्तरण भइरहेका छन् । कृषि तथा पशुसेवा केन्द्र र उपकेन्द्र, प्राथमिक स्वास्थ्य केन्द्र, स्वास्थ्य चौकी, उपस्वास्थ्य चौकी, आयुर्वेद औषधालय, शिक्षा केन्द्र र उपकेन्द्र, प्राथमिक स्वास्थ्य केन्द्रजस्ता कार्यालयको जिम्मेवारी स्थानीय तहमा हस्तान्तरण हुनेछन् । विभिन्न योजना र कार्यक्रमबाट सम्पन्न खानेपानी, सिँचाइ, महिला विकास, वन, भूसंरक्षण, भवन तथा सहरी विकास, नगर विकास समितिलगायत विकास निर्माण संरचनाका चलअचल सम्पत्ति, बजेट, कार्यक्रम र कर्मचारी सम्बन्धित गाउँपालिका वा नगरपालिकामा हस्तान्तरण हुनेछन् ।"
भारतको राष्ट्रपतिमा कोविन्द,नयाँदिल्ली भारतको १४ औं राष्ट्रपतिमा ७१ वर्षीय दलित नेता रामनाथ कोविन्द निर्वाचित भएका छन् । कोविन्दलाई सत्तारूढ दल भारतीय जनता पार्टीले सोमबार भएको निर्वाचनमा उम्मेदवार बनाएको थियो । बिहीबार गरिएको मत गणनामा झन्डै दुईतिहाइ मत ल्याएर उनी निर्वाचित भएका हुन् । कोविन्दले ७ लाख २० हजार ४४ मत (भोट भ्यालु) पाए । उनका प्रतिद्वन्द्वी कांग्रेस गठबन्धनका उम्मेदवार मीरा कुमारले ३ लाख ६७ हजार १४ मत ल्याएकी थिइन् । भाजपा सदस्य राष्ट्रपतिमा निर्वाचित भएको यो पहिलोपटक हो । दलित समुदायबाट भारतको राष्ट्रपति बन्ने कोविन्द दोस्रो व्यक्ति हुन् । यसअघि केआर नारायणन भारतको पहिलो दलित राष्ट्रपति बनेका थिए । कोविन्द लामो सामाजिकराजनीतिक आन्दोलनबाट खारिएका व्यक्ति हुन् । सन् १९४५ को अक्टोबर १ मा कानपुर नजिकको गाउँमा जन्मेका कोविन्द ५ दाजुभाइ र दुई दिदीबहिनीमध्ये कान्छा हुन् । उनले पहिले कानपुरस्थित कलेजमा कमर्स पढे । त्यसपछि कानुन पढ्न थाले । पढाइकै क्रममा भाजपा निकट राष्ट्रिय स्वयंसेवक संघमा समेत आबद्ध भए । दिल्ली आएर सरकारी सेवामा नाम निकाले पनि त्यो छोडेर वकालतमा लागेका थिए । वकालतका क्रममा उनी समाजवादी आन्दोलनका अगुवा मोराजी देसाईसँग निकट भए । संकटकाल अन्त्यपछि बनेको सरकारमा उनी देसाईको सहयोगी बने । सन् १९९१ मा उनी औपचारिक रूपमै भाजपा प्रवेश गरे । भाजपाले कोविन्दलाई उत्तर प्रदेशबाट पार्टीको दलित नेताका रूपमा अगाडि बढायो । सन् १९९४ मा उनी पहिलोपटक राज्यसभा सदस्य बने । सन् २००२ मा उनले भारतका तर्फबाट संयुक्त राष्ट्रसंघमा सम्बोधनसमेत गरेका थिए । उनी सन् २०१० मा भाजपाको राष्ट्रिय प्रवक्ता भए पनि मिडियासँग कमै बोल्ने गर्थे । उनले त्यही वर्ष उमा भारतीलाई पार्टीमा फर्काउन ठूलो भूमिका खेले । भारतीले अर्काे राजनीतिक दल खोल्न भन्दै सन् २००३ मा भाजपा छोडेकी थिइन् । कोविन्दले भारती र लालकृष्ण आडवाणीका बीच पनि मध्यस्थताको काम गरे । सन् २०१३ को लोकसभा निर्वाचनअघि उनलाई पार्टीको उत्तरप्रदेशको महासचिव बनाइयो । यो वास्तवमा उनको घटुवा थियो तर त्यसलाई उनले अन्यथा मानेनन् र पार्टीले दिएको जिम्मेवारी पूरा गरे । निरन्तरको लगन र मिहिनेतले अहिलेको उचाइमा पुगेको भन्दै भारतीय राजनीतिज्ञहरूले कोविन्दको प्रशंसा गरेका छन । प्रतिपक्षले समेत उनको विरोध गर्न सकेन । प्रजातान्त्रिक अभ्यासका लागि प्रतिपक्षले पनि बलियो उम्मेदवार दियो । यसले कोविन्दको उचाइ झनै बढायो । भारतको राष्ट्रपतिको पद संवैधानिक हो । यो पदको कार्यकारी हैसियत हुँदैन ।
शि:();क्षा र स्थानीय विकास मन्त्रालयबीच विवाद,"काठमाडौं शिक्षा मन्त्रालयले पछिल्लो समय ७८ उपसचिवलाई स्थानीय तहमा खटायो। कतिपयलाई हातैमा पत्र थमाइयो । केहीलाई हुलाकबाट । सरुवा पत्र लिएर केही उपसचिव स्थानीय निकायमा पुगे । धेरैजसो अझै गएका छैनन् । गएका पनि केही दिन हाजिर भइसकेपछि कार्यकारी अधिकृत आफूभन्दा कनिष्ठ रहेको भन्दै फिर्ता भए । यसमध्येको बुढानीलकण्ठ नगरपालिकामा सरुवा भएका उपसचिव युवराज पौडेल पनि हुन् । उनले आफूभन्दा कनिष्ठ कार्यकारी अधिकृत रहेको भन्दै मन्त्रालयमै हाजिर हुने व्यवस्था गर्न निवेदन दिएका छन् । स्थानीय तहमा खटिने कर्मचारीको वरिष्ठ र कनिष्ठको व्यवस्थापन गर्न नसकेपछि विवाद संसदीय समितिसम्म पुगेको छ । शिक्षा मन्त्रालयबाट कर्मचारी स्थानीय निकायमा नगएपछि संसदको विकास समितिले बिहीबार संघीय तथा स्थानीय विकास र शिक्षा मन्त्रालयका सचिवलाई बोलाएर छलफल गरेको थियो । दुवै मन्त्रालयबाट खटाइएका कर्मचारी समान पदका भए पनि उपसचिव वा अधिकृत भएको मिति अघिपछिलाई आधार मानेर वरिष्ठता विवाद भएको छ । कार्यकारी अधिकृत कनिष्ठ र अन्य मन्त्रालयबाट खटिने शाखा प्रमुख वरिष्ठ हुने भएपछि समस्या देखिएको हो । शिक्षा र स्थानीय विकास मन्त्रालयका सचिवबीच यही विषयमा समितिमा चर्काचर्की भयो । कर्मचारी संघसंगठनले समेत वरिष्ठ र कनिष्ठको व्यवस्थापन नगरे आन्दोलन गर्ने र खटाएको ठाउँमा नजाने चेतावनी दिएका छन् । संघसंगठनले स्थानीय तहमा हाजिर भई काम गर्न थालेका कर्मचारीलाई फर्कन धम्कीसमेत दिइरहेका छन् । कतिपयलाई सरुवा बुझ्नसमेत दिइएको छैन ।साउन १ देखि स्थानीय तहमा काम सुरु भए पनि शिक्षा मन्त्रालयले कर्मचारी व्यवस्थापन नगर्दा शिक्षाका काम ठप्प भएको स्थानीय विकास सचिव दिनेश थपलियाले बताए । स्थानीय तहको कार्यकारी अधिकृतको पद प्रशासन सेवा र समूहकै हुनुपर्ने व्यवस्था भएको बैठकमा थपलियाले अडान लिएका थिए । यो व्यवस्थाअनुसार कार्यकारी अधिकृत अन्य सेवाको भन्दा वरिष्ठ या कनिष्ठ दुवै हुन सक्ने उनले बताए । स्थानीय तहको मेयर या प्रमुख हुने भएकाले कर्मचारीले यस्तो विवाद गर्न नहुने उनको तर्क थियो । शिक्षा मन्त्रालयका निमित्त सचिव सूर्यप्रसाद गौतमले कार्यकारी अधिकृत कनिष्ठ भएकाले शिक्षाबाट खटिने वरिष्ठ कर्मचारीले काम गर्न नसक्ने बताए । थपलिया र गौतम बीच कर्मचारीको विषयलाई लिएर समितिमा चर्काचर्की भएको थियो । हामीले बुढानीलकण्ठ नगरपालिकामा ०६६ मा उपसचिव बढुवा भएका कर्मचारीलाई स्थानीय शिक्षा अधिकारी बनाएर पठायौं । नगरपालिकामा कार्यकारी अधिकृत ०७२ मा बढुवा भएका उपसचिव रहेछन्, गौतमले भने, शिक्षाका कर्मचारी स्थानीय तहमा जान तयार छन्, तर सिनियर र जुनियर मिलाएर मर्यादा कायम गरिदिनुपर्छ । धेरैजसो गाउँपालिकामा नासुले निमित्त कार्यकारीको जिम्मेवारी चलाइरहेका बेला शिक्षाबाट अधिकृत पठाउँदा काम गर्न अप्ठ्यारो हुने भन्दै गौतमले आफ्ना कर्मचारीको बचाउ गरे । २ सय अधिकृत गाउँपालिकामा पठाउँछौं तर सुब्बाको मातहतमा पठाउन सकिँदैन, उनले भने, यस्तो अवस्थामा उच्च मनोबलका साथ काम गर्न सक्दैनन् । स्थानीय तहमा जान निवेदन दिएर बसेका कर्मचारीको संख्या ठूलो भए पनि कनिष्ठ कर्मचारीमातहत राख्न खोजिएकामा विरोध रहेको उनले बताए । शिक्षा मन्त्रालयका निमित्त सचिवको जवाफ दिँदै स्थानीय विकास मन्त्रालयका सचिव थपलियाले स्थानीय तहमा कर्मचारी खटाउने मन्त्रिपरिषदको निर्णय र विधिलाई स्मरण गर्न आग्रह गरे । जो सिनियर छ त्यही कार्यकारी हुन्छ भन्नु नै गलत हो, उनले भने, यसअघि स्थानीय विकास अधिकारी जुनियर र इन्जिनियर सिनियर हुन्थे । इन्जिनियर कहिल्यै स्थानीय विकास अधिकारी भएनन् । निमित्तसम्म हुन सक्थे । शिक्षाका सहसचिव र निमित्त सचिवले स्थानीय कार्यकारी अधिकृतको मातहतमा सिनियर कर्मचारीले काम गर्न नसक्ने बताए भने सचिव थपलियाले संक्रमण कालमा सिनियर, जुनियर भन्ने नै नहुने बताए । संविधानले स्पष्ट रूपमा माध्यमिक तहसम्मको शिक्षा सञ्चालनको जिम्मेवारी स्थानीय तहमा दिइसकेकाले विषयगत जनशक्ति हस्तान्तरणमा ढिलाइ गर्न हुँदैन, उनले भने, सरकारको निर्णयबमोजिम कार्यकारी अधिकृतको दरबन्दी र जिम्मेवारीसम्बन्धी व्यवस्थापन गरिएको हो । स्थानीय सरकारमातहत कर्मचारी व्यवस्थापन गर्ने कुरालाई लिएर शिक्षालाई संघीयता विरोधी भनेर चित्रित गर्न खोजिएको भन्दै गौतमले विरोध गरे । कार्यकारी चयनको अधिकार मेयरप्रमुखलाई नै दिन सकिने उनले अर्को विकल्प अघि सारे । स्थानीय विकास मन्त्रालयले आफूलाई सर्वज्ञाता नठानी संघीयताका विषयमा अरूले पनि जान्दछन् भन्ने चुनौती गौतमले दिए । शिक्षाले स्थानीय मन्त्रालयले गरेको कामको विरोध गरेपछि थपलियाले शिक्षाका सचिव स्थानीयमा र स्थानीयका सचिव शिक्षामा सरुवा हुन सक्ने हेक्का राख्दै मर्यादित हुन आग्रह गरे । शिक्षाविद् मनप्रसाद वाग्लेले मन्त्रालयबीचको असमझदारी हटाउन शिक्षा, स्थानीय विकास र सामान्य प्रशासन मन्त्रालयका सदस्य रहने गरी संयुक्त कार्यदल बनाउन सुझाव दिए । सांसद बैजनाथ चौधरीले शिक्षाको गुणस्तर कसरी सुधार गर्ने भन्ने बहस हुनुपर्नेमा कर्मचारीको पदीय मर्यादा र कसरी इज्जत बचाउने भन्ने विवादले शिक्षालाई थप तहसनहस बनाउने बताए । अर्का सांसद आङदावा शेर्पाले सिनियर र जुनियरको समस्या समाधान गर्न सिनियरलाई सुविधा दिएर हटाउन सरकारलाई सुझाव दिए । विकास समितिले स्थानीय निकायमा मर्यादा कायम राखेर कर्मचारी व्यवस्थापन गर्न मन्त्रालयहरूलाई निर्देशन दिएको छ । समितिको निर्देशनअनुसार स्थानीयमा खटिएका कर्मचारीभन्दा जुनियरलाई मात्रै शिक्षाले पठाउनुपर्ने हुन्छ । स्थानीय तहमा तत्काल शिक्षाका कर्मचारी जाने वातारण बनाउनुपर्छ, शिक्षा र स्थानीय विकास मन्त्रालयलाई निर्देशन दिँदै समिति सभापति रवीन्द्र अधिकारीले भने, समयमा कर्मचारी पठाउँदा मर्यादा र तहमा ध्यान दिँदै छिटो निष्कर्ष निकालेर शिक्षाका कर्मचारी पठाउन ढिला हुनु हुँदैन । कनिष्ठ र वरिष्ठको विवाद समाधान गर्न कार्यदल गठन गर्न समितिले निर्देशन दिएको छ ।"
सुवेदीलाई राजीनामा गर्न लगाइयो,काठमाडौं (कास) सरकारले सोमलाल सुवेदीलाई मुख्य सचिवबाट राजीनामा गर्न लगाउनुका साथै उनलाई सामान्य प्रशासन मन्त्रालयको अतिरिक्त समूहमा राख्ने निर्णयसमेत खारेज गरिदिएको छ । सुवेदी बढी पेन्सनका लागि आफ्नो मुख्य सचिव पद अतिरिक्त समूहमा राखी एसियाली विकास बैंकमा वैकल्पिक कार्यकारी निर्देशकमा जागिर खान फिलिपिन्स गएका थिए । थप तीन वर्ष सेवा गरे बराबरको पेन्सन बढाउन उनी राजीनामा नदिई मनिला गएका हुन्। राजीनामा नदिँदा अवकाशपछि उनले झन्डै ४५ सय रुपैयाँ बढी पेन्सन पाउने थिए । सरकारले उनको पद अतिरिक्त समूहमा राखी एडीबीमा जान स्वीकृति दिए पनि निजामती प्रशासनको सर्वोच्च पदमा रहेकै व्यक्ति पद अतिरिक्त समूहमा राखी जागिर खान गएकामा चर्को विरोध भएपछि राजीनामा दिन लगाएको प्रधानमन्त्री निकट स्रोतले बतायो । सुवेदीले बुधबार मुख्य सचिव पदबाट राजीनामा दिएका हुन् । मन्त्रिपरिषद्को बिहीबारको बैठकले उनको राजीनामा स्वीकृत गरी अतिरिक्त समूहमा राखिएको मुख्य सचिव पदसमेत खारेज गरेको सरकारका प्रवक्ता एवं अर्थमन्त्री ज्ञानेन्द्रबहादुर कार्कीले जानकारी दिए ।
मापदण्डविपरीत भवनलाई महानगरको अनुमति,काठमाडौं (कास) सरकारले सोमलाल सुवेदीलाई मुख्य सचिवबाट राजीनामा गर्न लगाउनुका साथै उनलाई सामान्य प्रशासन मन्त्रालयको अतिरिक्त समूहमा राख्ने निर्णयसमेत खारेज गरिदिएको छ । सुवेदी बढी पेन्सनका लागि आफ्नो मुख्य सचिव पद अतिरिक्त समूहमा राखी एसियाली विकास बैंकमा वैकल्पिक कार्यकारी निर्देशकमा जागिर खान फिलिपिन्स गएका थिए । थप तीन वर्ष सेवा गरे बराबरको पेन्सन बढाउन उनी राजीनामा नदिई मनिला गएका हुन्। राजीनामा नदिँदा अवकाशपछि उनले झन्डै ४५ सय रुपैयाँ बढी पेन्सन पाउने थिए । सरकारले उनको पद अतिरिक्त समूहमा राखी एडीबीमा जान स्वीकृति दिए पनि निजामती प्रशासनको सर्वोच्च पदमा रहेकै व्यक्ति पद अतिरिक्त समूहमा राखी जागिर खान गएकामा चर्को विरोध भएपछि राजीनामा दिन लगाएको प्रधानमन्त्री निकट स्रोतले बतायो । सुवेदीले बुधबार मुख्य सचिव पदबाट राजीनामा दिएका हुन् । मन्त्रिपरिषद्को बिहीबारको बैठकले उनको राजीनामा स्वीकृत गरी अतिरिक्त समूहमा राखिएको मुख्य सचिव पदसमेत खारेज गरेको सरकारका प्रवक्ता एवं अर्थमन्त्री ज्ञानेन्द्रबहादुर कार्कीले जानकारी दिए ।
एउटै:(); चालक ४२ पटकसम्म कारबाहीमा,"काठमाडौं हिलटेक कम्पनीको नाममा रहेको को१क १८९ नम्बरको बसका चालकले ५० पटक ट्राफिक नियम उल्लंघन गरे । कहिले लेन अनुशासन मिचेको त कहिले फरक किसिमका हेलचेक्र्याइँ गरेको अभियोगमा कारबाहीमा परे । चालक फेरिए पनि बस चलाउने तरिका फेरिएन । जो आए पनि कारबाहीमा परिरहे । सोविन्द तामाङले चलाएको माइक्रोबसले ठक्कर दिँदा २ वर्षअघि नयाँ बसपार्कमा पैदलयात्री ४ वर्षीय अनुष तामाङको मृत्यु भयो । प्रहरी विवरणमा दुर्घटनाको कारण चालकको लापरबाही भन्ने प्रस्ट छ । तिनै सोविन्दले ट्राफिक अनुशासन उल्लंघन गरेबापत २७ पटक जरिवाना तिरे । तर, गाडी चलाउने सरकारी अनुमति पाइरहे । अर्जुन सेवाले चलाएको माइक्रोबसले किच्दा १ वर्षअघि चिकित्सकद्वय सन्दीप सुवेदी र सोनी आनन्दको मृत्यु भयो । नयाँ बानेश्वरस्थित विद्या संस्कार विद्यालयको विद्यार्थी बोकेको बा१य ४३ नम्बरको हरियो प्लेटको माइक्रोबस अचानक ब्रेक फेल भएर दुर्घटना भएको थियो । यसमा तीन किसिमका कमजोरी भएका थिए, पर्यटक बसमा विद्यार्थी बोक्नु, अति जीर्ण गाडी चलाउनु र पटके उल्लंघनकर्ता चालक हुनु । प्रहरी प्रतिवेदनमा उल्लेख भएअनुसार सेवाले लाइसेन्स लिएको ९ वर्षमै सानाठूला गरी २६ दुर्घटना गराएका थिए । २०६३ मा वाग्मती अञ्चल यातायात कार्यालयबाट लाइसेन्स लिएको केही महिनामै उनले ठक्कर दिए र जरिवाना तिरेर निस्के । ट्राफिक प्रहरी महाशाखाका अनुसार लाइसेन्स लिएको ६ महिनाभित्र उनले तीनपटक जरिवाना तिरिसकेका थिए । २०६७ मा उनले १० पटकभन्दा बढी जरिवाना तिरे । २०७२ मा मात्र ५ पटक जरिवानामा परे । उनले २०६५ मा तनहुँको घाँसीकुवामा गाडी दुर्घटना गराउँदा एक जनाको मृत्यु भएको थियो । पुर्पक्षका लागि थुनामा रही छुटेको केही महिनामै उनले पुन:गल्ती गरेर जरिवाना तिरे ।४ वर्षअघि बौद्धमा विष्णुबहादुर बलले चलाएको माइक्रोबसको ठक्करले मोटरसाइकल चालक भक्तबहादुर विकको घटनास्थलमै मृत्यु भयो । बल २० पटक कारबाहीमा परिसकेका व्यक्ति हुन् । बा१ज ९७६ नम्बरको ट्याक्सी चालक अष्टनारायण महर्जन ३४ पटक, बा२ख ९५ नम्बरको गाडीका चालक प्रकाश आचार्य ४२ पटक कारबाहीमा परे । प्रहरीले संकलन गरेको तथ्यांकका आधारमा आर्थिक वर्ष २०७३७४ मा उपत्यकामा प्रत्येक दिन १५ सवारी दुर्घटना हुने गरेको देखिन्छ । चालकको लापरबाही, तीव्र गति, मादक पदार्थ सेवन, यान्त्रिक गडबडी, ओभरटेक, पैदलयात्रीको लापरबाही, तोडफोडबाट सवारी साधनको क्षति, सडकको अवस्था र मौसम तथा चौपायाका कारण प्रत्येक दिन उपत्यकामा सवारी दुर्घटना बढ्दै गएको प्रहरीले उल्लेख गरेको छ । सबैभन्दा बढी दुर्घटनाचाहिँ चालकको लापरबाहीले हुने गरेको छ । महाशाखाका डीआईजी मिङ्मार लामाले पछिल्लोपटक उपत्यकाको सडकको दुरवस्थाले गर्दा सवारी दुर्घटना बढेको दाबी गरे । चालकले ओभर कन्फिडेन्टमा गाडी हाँक्छन्, तर सडकको अवस्था नाजुक छ, उनले भने, सडकको अवस्था नबुझेरै गाडी हाँक्दा दुर्घटना बढेका छन् । चालकको लापरबाहीले ५ हजार २ सय ५, तीव्र गतिले ४१, मादक पदार्थ सेवनले १ सय ६७ र यान्त्रिक गडबडीले गर्दा ५० दुर्घटना भएको प्रहरी तथ्यांकमा छ । दक्ष चालक पनि छैनन्, राजधानीका सडक पनि राम्रा छैनन्, डीआईजी लामाले भने, त्यसकारण सडकको अवस्था पनि सुधार्नुपर्छ । अस्वस्थ प्रतिस्पर्धाले गर्दा चालकले जथाभावी गाडी चलाउँदा दुर्घटनाको अनुपात बढेको उनको भनाइ छ । त्यसैगरी, ओभरटेकमा ३३ वटा, पैदलयात्रीको लापरबाहीले ४ वटा, सडकको अवस्थाले २१ वटा, मौसम तथा चौपायाका कारण ७ र सवारी साधनको तोडफोडले २ सवारी दुर्घटना भएका छन् ।"
११ बसको इजाजत निलम्बन,"ललितपुर यातायात व्यवस्था विभागले क्षमताभन्दा बढी यात्रु नबोक्न दिएको निर्देशन नमानेको भन्दै बीपी राजमार्गअन्तर्गत खुर्कोटसिन्धुली खण्डमा चल्ने ११ वटा बसको बाटो इजाजतपत्र निलम्बन गरेको छ । ना५ख ९५२७, बा४ख ४३१२, ना७ख ८९२, ना६ख ८४६ लगायत बसको इजाजतपत्र निलम्बन गरिएको हो । यातायात व्यवस्था नियमावली अनुसार उक्त सडकमा १८ सिटभन्दा बढी र १० टनभन्दा बढीको सवारी चलाउन पाइँदैन । १८ सिटभन्दा बढी भएको गाडी मोडमा घुम्न नसक्ने र १० टनभन्दा बढीको गाडी सडकमा धस्सिने विभागको भनाइ छ । क्षमताभन्दा बढी यात्रु नचढाउन निर्देशनविभागले दक्षिणी ललितपुरका दुर्गम पहाडी गाउँमा सञ्चालन हुने सार्वजनिक यात्रुवाहक सवारी साधनमा क्षमताभन्दा बढी यात्रु नबोक्न ललितपुर मिनीबस व्यवसायीलाई निर्देशन दिएको छ । चापागाउँ हुँदै दक्षिण दुर्गम पहाडी गाउँका साथै काभ्रे, मकवानपुर पुग्ने यात्रुको चाप बढेपछि कोचाकोच गरेर चलाउँदा दुर्घटनाको जोखिम बढेको भन्दै विभागले सचेत गराएको हो ।यातायात व्यवस्था विभागका प्रवक्ता टोकराज पाण्डेले निर्देशन कार्यान्वयन नगरे कारबाही गर्ने चेतावनी दिए । हामी अनुगमन पनि गर्छौं, उनले भने । यात्रुको चाप बढे पनि चापागाउँदेखि ठूलादुर्लुङ, बुखेल, चौघरे र कटुवन जाने बाटोमा ललितपुर मिनिबस व्यवसायी संघले बस थपेको छैन । उक्त भेगका बासिन्दा दूध, तरकारी बोक्ने गाडी र मिनिट्रकमा झुन्डिएर यात्रा गर्न बाध्य छन् । त्यस्तै भट्टेडाँडाबाट माल्टा र प्युटारकटुवन जाने बाटोमा पनि बस थपिएको छैन । ठूलादुर्लुङमा दैनिक एउटा मात्र बस चल्छ । बसमा खुट्टा टेक्ने ठाउँ नभएपछि उक्त क्षेत्रका स्थानीयवासी ट्रकमा जान बाध्य हुने गरेका छन् । ठूलादुर्लुङ टिकट काउन्टरका सञ्चालक जगनाथ तिमल्सिनाले एउटा बसमा जम्मा ३४ सिट हुने बताए । साँघुरो बाटोमा क्षमताभन्दा तेब्बर यात्रु बोक्नुपर्दा दुर्घटना हुने सम्भावना पनि उत्तिकै हुन्छ, उनले भने, त्यसैले सम्बन्धित निकायले समयमै ख्याल राख्नुपर्ने हो। ललितपुर मिनीबस व्यवसायी संघका अध्यक्ष नीररत्न नेवा:ले ललितपुर दक्षिण भेगमा चल्ने गाडीले क्षमताभन्दा बढी यात्रु नबोकेको दाबी गरे । बर्खाले गर्दा बाटो चिप्लो भएर बस गन्तव्यसम्म पनि पुग्न सकेको छैन, उनले भने, गिम्दी पुग्ने बस भट्टेडाँडा छैमलेसम्म मात्र जान्छ ।गुडिरहेको गाडीबाट खसेर मृत्युभक्तपुर (कास) चाँगुनारायण नगरपालिका५ ढुङ्गेपाटीमा गुडिरहेको मिनिटाटाबाट खसेर बिहीबार एक जनाको मृत्यु भएको छ । बिहीबार साँझ चाँगुनारायणबाट भक्तपुरतर्फ आउँदै गरेको बा१क ८५५१ नम्बरको गाडीबाट खसेर सख्त घाइते भएका दाङका १८ वर्षीय हिमाल घर्तीमगरको भक्तपुर अस्पतालमा उपचारका क्रममा मृत्यु भएको हो । अर्का घाइते सल्यान लक्ष्मीपुर७, जिरघाटका १९ वर्षीय शशी श्रीष मगरको भक्तपुर अस्पतालमा उपचार भइरहेको महानगरीय प्रहरी परिसरका प्रवक्ता डीएसपी कृष्ण प्रसाईंले बताए । चालक चाँगुनारायण नगरपालिका७ लाकिलाका ३९ वर्षीय लक्ष्मीजंग सुलु प्रहरी नियन्त्रणमा छन् ।"
प्रेम गरेको भन्दै कुटिए युवायुवती,"बुटवल (कास) प्रेम सम्बन्धकै कारण रूपन्देहीको मर्चवारका युवायुवती निर्घात कुटिएका छन् । सम्मरीमाई गाउँपालिका६ डिहुली गाउँका मीना यादव र दिनेश लोध कुटिएका हुन् । मीना १८ र दिनेश २१ वर्षका छन् ।विवाहितले अन्तरजातीय प्रेमसम्बन्ध राखेर इज्जत फालेको भन्दै मीनाको परिवारले घेरा हाली उनीहरूलाई लठ्ठी र लात्तीले हिर्काएका थिए । घटनामा छिमेकी र स्थानीय जनप्रतिनिधि मिलेर युवकको परिवारलाई १ लाख रुपैयाँ जरिवाना गराएका छन् । प्रेम सम्बन्धका कारण युवती बदनाम भएको र विवाह गर्नुपर्ने भएकाले लोधका बुबालाई कारबाही स्वरूप १ लाख रुपैयाँ जरिवाना तिराएको स्थानीयले बताए । घटनापछि दुवैजना आआफ्नो घरमा छन् । प्रहरीले समेत गुपचुप राखेका बेला स्थानीय एक युवकले बिहीबार भिडियो सार्वजनिक गरेपछि घटना बल्ल बाहिर आएको हो । स्थानीय रमेश कोहारका अनुसार मीना र दिनेश दुवै विवाहित हुन् । बालविवाह भएकी मीना गौना नगरेका कारण माइतैमा बसेकी थिइन् । उनीहरू पछिल्लो समयमा नजिकिएका थिए । दुईको प्रेम सम्बन्ध रहेको शंकामा मीनाको परिवारले दिनेश घर आएको समयमा उनलाई नियन्त्रणमा लिएर कुटपिट गरेको थियो । दिनेशलाई बचाउन आएकी मीनालाई समेत परिवार सदस्य मिलेर लछारपछार गरेका थिए । एक युवाले मौखिक जानाकारी गराएपछि प्रहरीले युवतीका बुबा इन्नरलाई पक्राउ गरी एक दिन थुनामा राखेको थियो । २० गते मर्चवार गाउँपालिकाका अध्यक्ष केशवनन्द बनिया, सम्मरीमाई गाउँपालिका२ का अध्यक्ष सत्यनारायण बनियाँ र स्थानीय जनार्दन यादवलगायतले उनलाई छुटाएका थिए । रूपन्देहीका प्रहरी नायब उपरीक्षक बेलबहादुर पाण्डेले भने विगतमा मानसिक रोगको औषधि खाएका इन्नर बेहोस हुन लागेपछि प्रहरीले छाडिदिएको बताए । स्थानीय लक्ष्मी यादवले भने आफूहरूले पटकपटक छानबिनमा आग्रह गरे पनि प्रहरीले महिलाको घटना भनेर बेवास्ता गरेको बताइन् ।भिडियो बाहिर आएपछि रूपन्देही प्रहरीले घटनामा चासो दिएको छ । उतिबेला युवकको बारेमा कुरै आएन । युवतीलाई आफ्नै बाबुले कुटेको उजुरी मात्रै आयो, पाण्डेले भने, बल्ल अमानवीय घटना र युवकसमेत कुटिएको बारेमा थाहा भयो । अब तत्काल पीडकलाई पक्राउ गरी जिल्लाबाटै घटना अनुसन्धान हुनेछ ।"
बस्ती सार्न माग,"धादिङ (कास) पहिरोपीडितलाई राहत लिएर री गाउँ पुगेका प्रजिअ महेश आचार्यलाई गंगाजमुना गाउँपालिकाका पदाधिकारीले बस्ती नै सार्न आग्रह गरेका छन् । गाउँपालिका प्रमुख बलबहादुर अधिकारी र उपप्रमुख एन्जिला तामाङको नेतृत्वमा सबै वडाप्रमुखले प्रजिअसँग यस्तो माग गरेका हुन्। मंगलबार पहिरोले पुरेका घर र पहिरो जाने सम्भावना रहेको बस्ती देखाउँदै उनीहरूले तत्काल सुरक्षित स्थलमा लैजान आग्रह गरे । पहिरोले री गाउँ उच्च माविसमेत जोखिममा परेको छ । भूकम्पयता विकट री गाउँका ररिचेत, किचेत, किन्चेतलगायत बस्ती जोखिमपूर्ण छन् । भूगर्भविद्ले री गाउँका चार र लापाका चार बस्ती सार्न सिफारिस गरिसकेका छन् । अरू बस्ती व्यवस्थापन नहुँदै करिब ८० घर रहेको तामाङ बस्ती पुन्द्रुङ उच्च जोखिममा परेको छ । पहिरो झर्न थालेपछि मंगलबार गंगाजमुना२ पुन्द्रुङका १७ घरपरिवारले बस्ती छाडेका थिए । सहायक प्रजिअ लीलाधर अधिकारी स्थानीय तहले सार्नुपर्ने बस्तीको विवरण तयार पारी सिफारिस गरेपछि सहज हुने बताउँछन् । पीडितलाई प्रतिपरिवार १० हजार नगद र नेपाल रेडक्रस, उद्योग वाणिज्य संघलगायत स्थानीय तथा अन्तर्राष्ट्रिय गैससको सहयोगमा एक महिनाका लागि खाद्यवस्तु उपलब्ध गराइएको छ ।"
दुर्घटनामा तीनको मृत्यु,"धादिङ (कास) पृथ्वीराजमार्गको बेनीघाट र गजुरीमा भएका छुट्टाछुट्टै सवारी दुर्घटनामा तीन जनाको मृत्यु भएको छ । बबेनीघाट विशालटारमा बुधबार भएको दुर्घटनामा २ जनाको मृत्यु भएको छ । घटनामा ४ जना घाइते भएका छन् । काठमाडांैंबाट काँकडभिट्टा जाँदै गरेको ना५ख २२९३ नम्बरको रात्रिबस सडक छेउको खोल्सीमा खसेको थियो । मृत्यु हुनेमा झापा घर भएका बसका चालक ३५ वर्षीय कमल ढुंगाना र सोही स्थानका सहचालक २२ वर्षीय नवराज सिवाकोटी रहेको गजुरी प्रहरीले जनाएको छ । काठमाडौंदेखि नै उक्त बस सहचालकले चलाएका थिए । प्रत्यक्षदर्शी यात्रु जीवन सुन्दासका अनुसार चालक क्याबिनको सिटमा बसेका थिए । घाइतेको मलेखुस्थित सामुदायिक अस्पतालमा उपचार भइरहेको छ । गजुरीको जिप दुर्घटनामा कपिलवस्तुको महाराजगन्ज नगरपालिकाका कार्यकारी अधिकृत हरिप्रसाद शर्माकी श्रीमती विष्णुकुमारीको मृत्यु भएको छ । जिप दुर्घटनामा चालक, शर्मा र उनका छोरा घाइते भएका छन् ।"
डुबेर २ को मृत्यु,कञ्चनपुर (कास) कञ्चनपुरको भीमदत्त नगरपालिका११ भुजेला नजिकै महाकाली सिँचाइ आयोजनाको नहरमा डुबेर दुई युवकको मृत्यु भएको छ । गड्डाचौकीबाट भुजेलामा रहेको आफन्तको घर जाने क्रममा बुधबार राति म१प ४६६० नम्बरको मोटरसाइकल नहरको साइफनमा ठोक्किर दुवैजना नहरमा खसेका थिए । मृत्यु हुनेमा दार्चुलाको लेकम गाउँपालिका घर भई महेन्द्रनगर बसोबास गर्ने मनोज पन्त र डम्मर पन्त रहेको प्रहरीले जनाएको छ । उनीहरू नाताले काकाभतिजा हुन् ।
डोकलाङ र चीनको छिमेक सम्बन्ध,"अलेष्टर ल्याम्बले एसियन फ्रन्टियर्स (१९६८) पुस्तकमा चीनसित साँध जोडिएका मुलुकहरू र चीनबीच सीमा विवादसम्बन्धी निरन्तर समस्याबारे विस्तृत अध्ययन गरेका छन् । चीनको उत्तरमा रहेको तत्कालीन सोभियत संघ र दक्षिणपश्चिमको भारतबाहेक बाँकी अन्य राष्ट्रहरू साना छिमेकी नै हुन् । साँधसीमा विधिवत नरहेकै कारण इतिहासका विभिन्न कालखण्डमा साना छिमेकीहरूसित सीमा सम्झौता गरेर चीनले विवाद टुंग्याएको छ । तर सीमा विवादकै कारण चीनले आफ्ना दुवै ठूला छिमेकीहरू भारतसित अक्टोबर १९६२ मा अनि सोभियत संघसित मार्च १९६९ मा छोटो युद्धसमेत लडेको छ । सोभियत संघको विखण्डनपछि चीनका छिमेकीहरूको संख्या बढेको छ । तर उत्तरपश्चिम भेगमा सीमा विवाद एक हदसम्म टुंगिएको छ । दक्षिणमा रहेको भारतसित भने अनेकौं द्विपक्षीय वार्ता र समझदारीपछि पनि बेलाबखत सीमा विवाद चर्किनुकै कारण ती दुईबीचको सम्बन्ध सामान्यीकरण हुनसकेको छैन ।सामान्यतया राज्यको साँधसीमाले मुलुकको भौगोलिक सम्प्रभुताको रेखांकन गर्ने हुँदा राष्ट्रिय पहिचानसहित सीमा सुरक्षाप्रति संवेदनशीलता र त्यसको प्रतिरक्षा गर्न मुलुकहरू कूटनीतिक उपाय अपनाउनुका साथै तामसी शक्ति प्रयोग गर्न पनि चुक्दैनन् । साम्यवादी चीनले स्थापित भएको २० वर्षभित्र आफ्नै व्यवस्थाको उत्प्रेरक सोभियत संघसित जुध्नु, त्यसैगरी पञ्चशील र सहअस्तित्व सिद्धान्त स्वीकारी हातेमालो गरेको भारतसित लड्नु उसको राष्ट्रिय सम्प्रभुतामा आँच आउनुकै कारण रहेको छ । दक्षिणी भेगकै साना छिमेकीहरूमध्ये पाकिस्तान, नेपाल र बर्मा (म्यानमार) सित सीमा सम्झौता गर्न सफल हुनु र त्यसबेलाको सिक्किमसँग तिब्बतको चुम्बी उपत्यकामा भारतको सैन्य उपस्थितिको कारण चर्किएको विवाद र पछि त्यसको भारतमा विलयले गर्दा बिथोलिएको सम्बन्ध चीन र भारतबीचको परस्परको सम्बन्धबाटै अब निर्धारित हुनेछ । राष्ट्रिय सम्प्रभुताप्रतिको संवेदनशीलता साना मुलुकको पनि हुन्छ । चीनले आफ्नो भूभाग भन्दै सडक खन्दै गरेको भुटानको दक्षिणपश्चिम सीमामा रहेको डोकलाङ (दोक्लम पनि भनिने) पठार आफ्नो अक्षुण्ण भूमि रहेको दाबी गर्दै १९९८ मा सीमा विवादसम्बन्धी लिखित समझदारी कायम गर्न चीनलाई अनुरोध गरेको छ । चीनको दाँजोमा अति सानो, अल्पविकसित, कमजोर अनि शून्य सैन्य क्षमता भएको भुटानले विवाद चर्काएर जोरी खोज्ने नियत राखेको छैन । शिष्टतापूर्ण वक्तव्यबाट सीमा विवाद नचर्काए पनि विश्व रंगमञ्चमा आफ्नो सम्प्रभुता दाबीको सम्प्रेषण गर्दै समस्याप्रति ध्यानाकर्षण गरेको छ । यसलाई सानो मुलुकको कूटनीतिक चारित्रिक विशेषताकै रूपमा मनन गर्नुपर्ने भएको छ । आफ्नो समस्याप्रति विश्व समुदायको ध्यानाकर्षण गरी अन्तर्राष्ट्रियस्तरमा आफ्नो अस्तित्वप्रति सचेत गराउने कार्य सानो राष्ट्रको नीतिगत विशेषता नै हुने गर्छ । किनभने साना राष्ट्रहरूको विकल्प चयनको सीमितता हुनेदेखि मनोवैज्ञानिक तवरबाट नै असुरक्षाको त्रासदीबाट ती प्रभावित हुन्छन् । यही असहज परिस्थितिमा अहिले भुटान रहेको छ । तिब्बती सांस्कृतिक समायोजनको आशंका भुटानमा अझै बाँकी छ भने राजनीतिक, भौगोलिक तथा आर्थिक अतिक्रमणद्वारा भारतमा विलय हुनसक्ने त्रासदीबाट पनि भुटान मुक्त हुनसकेको छैन ।दक्षिण एसियामा धार्मिक, सांस्कृतिक र रहनसहनमा तिब्बतको अक्षुण्ण प्रभाव रहेको मुलुक भए पनि चीनसित दौत्य सम्बन्ध नरहेको भुटानको संधियारको रूपमा चिनियाँ प्रतिनिधिहरूसित सरकारी स्तरमा सम्पर्क र संवाद भने जारी राखेकै छन् । कूटनीतिक सम्बन्ध स्थापना गरी सीमा विवाद टुंग्याउनुको साथै द्विपक्षीय व्यापार प्रबद्र्धन गर्ने विषयमा छलफल चलेको दशकौं बितिसकेको छ । भुटानले आफ्नै अग्रसरतामा अप्रिल १९८४ देखि बेइजिङबाट थालेको द्विपक्षीय सीमा वार्ता अगस्त २०१६ सम्म २४ औं पटक सम्पन्न भइसकेको छ । सम्पर्क र संवादको निरन्तरतासितै पर्यटकीय आवागमन र उच्चस्तरीय भ्रमणले गर्दा जनस्तरमा समेत चिनियाँहरू भुटानबारे अनभिज्ञ छैनन् । सीमा वार्ताकै कारण अनौपचारिक भए पनि द्विपक्षीय सम्बन्ध झ्यांगिएको छ । यसको ज्वलन्त उदाहरण राजा जिग्मे वाङचुकले १९४९ को सन्धिप्रति भुटानको कुनै गुनासो नरहेको भारतलाई कुनै बेला आश्वासन दिए पनि २००७ मा उक्त सन्धिको धारा २ फेर्दै नयाँ सन्धि गर्न भारतलाई मनाउन सक्नु भुटानको कूटनीतिक परिस्कृतताकै रूपमा बुझ्नुपर्ने हुन्छ (जबकि सन्धि भएको दिनदेखि नै सबै नेपालीले असमान र अमान्य ठहर्याएको १९५० को सन्धिको विवाद भारतसित नेपालले टुंग्याउन सकेको छैन) । नयाँ सन्धि अनुसार राष्ट्रिय स्वार्थ सम्बन्धित विषयमा भुटान र भारत परस्पर सहकार्य गर्न वचनबद्ध भएका छन् । यस भनाइले १९४९ को सन्धिको धारा २ मा कुँदिएको भुटानको बाह्य सम्बन्ध भारतको सुझाव अनुसार चल्नेछ भन्ने वाक्य खारेज गरिएको छ । तर भुटानले चाहेर पनि दौत्य सम्बन्ध गाँस्न सकेको छैन । यसको कारण सीमा विवाद भने होइन ।भुटान र चीनबीच ७६४ वर्गकिमि क्षेत्रमा सीमा विवाद रहेको छ । त्यसमध्ये भुटानी सरकारी तथ्यांक अनुसार २६९ वर्गकिमि क्षेत्र डोकलाङ पठारमा पर्छ । जसमा अहिले विवाद केन्द्रित छ । डोकलाङ भुटानको पूर्वउत्तरी साँधमा अवस्थित तवाङ्ग क्षेत्रजस्तै सामरिक दृष्टिकोणमा अति महत्त्वपूर्ण भूभाग रहेको छ । यदि डोकलाङ पठारलाई विवादमा नअल्झाउने हो भने भुटानको उत्तरी सीमाको जाकुरलुङ र पासमलुङ उपत्यकामा आफ्नो दाबी र नियन्त्रण छोड्ने चिनियाँ प्रस्तावलाई भुटानले सहजै स्वीकार्न सकेको छैन । ती सीमा क्षेत्रबाट चीन हटे वा नहटे पनि भुटानले आफ्नो दक्षिणपश्चिम सीमा रहेको डोकलाङमा चीनको स्वामित्व आफ्नै आन्तरिक कारण र बाह्य बाध्यताले गर्दा स्वीकारेको छैन । चीनसित दौत्य सम्बन्ध राख्न चाहेर पनि नसक्नु, भूराजनीतिक परिस्थितिले गर्दा चीनभारतबीचको तनावपूर्ण सम्बन्धकै कारण भूपरिवेष्टित राष्ट्र हुनुको मूल्य चुकाउनुपर्ने स्थितिले भुटानको बाध्यता स्पष्ट गर्छ । तसर्थ सहमतिमा नपुगुन्जेल चीनले सडक निर्माण कार्य रोकी यथास्थिति कायम गर्नुपर्ने भुटानको अभिप्राय छ । भुटानको यथार्थवादी तथा संयमित व्यवहारले डोकलाङ विवाद विस्फोटक हुनुबाट बचेको छ । तर यो विवाद भुटान र चीनबीच द्विपक्षीय मात्र नभई यसको तेस्रो पक्ष पनि छ । यसले भारतीय संरक्षकत्वमा रहेको भुटानको सम्प्रभुताको मुद्दाको आडमा विद्यमान भारतचीन सीमा विवादमा तेस्रो आयाम थपेको छ । अहिलेको विवादमा भारतको संलग्नता भुटान र चीनबीचको विवादित सीमा क्षेत्रमा चीनले आफू अनुकूल यथास्थिति परिवर्तन गर्न खोजेको भुटानको गुनासोको कारण भएको हो । भारतको आफ्नै ३,४८८ किमि लामो चीनसित जोडिएको सीमा क्षेत्रबारे १९९३ मा विद्यमान नियन्त्रित रेखामा शान्ति कायम गर्ने द्विपक्षीय सम्झौता भए पनि बेलाबखत सीमामा तनाव बढ्ने क्रम जारी नै छ । सीमा रेखा उल्लंघनको आरोप दुवै पक्षबाट लाग्ने गरेको छ । सन् १९८६ मा तवाङ्गको उत्तरमा पर्ने सुमडोरोङचुमा उठेको गम्भीर तनाव १९८८ मा तत्कालीन प्रधानमन्त्री राजीव गान्धीको चीन भ्रमणपछि पनि शिथिल हुन करिब १० वर्ष लागेको थियो । दुवै मुलुकका सेना आमनेसामने हुनु र युद्धको शंखनाद गर्नु घरेलु र अन्तर्राष्ट्रिय खपतको निम्ति एउटा परम्परा नै भएको छ । तर वस्तुस्थितिको तथ्यपरक विश्लेषणको अभावमा युद्धको आशंका पनि मडारिएको छ, जसको सम्भाव्यता भने अति न्यून छ ।भारतको चीनसित सीमा विवाद बाहेक अन्य थुप्रै मुद्दामा रहेको असहमतिले गर्दा सम्बन्ध तनावग्रस्त रहेको छ । त्यसमध्ये प्रमुख विषय अहिले चीनपाकिस्तान आर्थिक करिडोर (सीपीईसी) भएको छ, जुन बाटो भारतीय दाबी रहेको पाकिस्तान नियन्त्रित कश्मीर भएर गुजिँ्रदैछ । त्यसैगरी चीनले भारतलाई न्युक्लियर सप्लायर्स ग्रुपको सदस्यताबाट वञ्चित गर्नु अनि मौलानमसुद अजहरलाई अन्तर्राष्ट्रिय आतंककारी नस्वीकार्नु अनि भारत बेल्ट एन्ड रोड इनिसियटिभ (बीआरआई) मा सहभागी नहुनुले द्विपक्षीय सम्बन्धमा तनावको पारो चढेको छ । भारतका पूर्व राष्ट्रिय सुरक्षा सल्लाहकार शिवशंकर मेननले १५ जुनमा भारतचीन (बीच) चुनौती गोष्ठीमा राखेको भनाइ अनुसार दुई मुलुकबीच शक्ति सन्तुलनमा देखापरेको वास्तविक भिन्नताले गर्दा चीनको बढ्दो सैन्यशक्ति, आर्थिक उन्नति र कूटनीतिक प्रभावको त्रासदी ले भारतचीनबीच विगतमा कायम रहेको समझदारी क्रमश: हराउँदैछ । त्यसको मनोवैज्ञानिक असर भारतीय व्यवहारमा प्रतिविम्बित हुँदैछ । त्यसैले भारत र चीनबीच चिसिँदो र खस्किँदो सम्बन्ध व्यवस्थापन गर्न नयाँ रणनीतिक खाका कोर्नुपर्ने आवश्यकता औंल्याएका छन्, मेननले ।चीनसितको सम्बन्ध सुध्रिनै नसक्ने गरी बिग्रिसकेको पनि त छैन । यही जुलाईको अन्त्यतिर प्रधानमन्त्री नरेन्द्र मोदीका राष्ट्रिय सुरक्षा सल्लाहकार अजित डोभल बेइजिङ पुग्दैछन् । मोदी स्वयम् ब्रिक्स सम्मेलनमा भाग लिन यही सेप्टेम्बरमा चीन पुग्दैछन् । चिनियाँ राष्ट्रपति सी र भारतीय प्रधानमन्त्रीको यो उच्चस्तरीय भेटघाट हात मिलाउनुमा मात्र सीमित रहने छैन । तीबीच ब्रिक्सको एजेन्डा बाहेक द्विपक्षीय सम्बन्धबारे सल्लाह र समझदारी पनि हुनेछ । किनभने यी दुवै राष्ट्रका नेतृत्व वर्गको महत्त्वाकांक्षा भविष्यमुखी छ । त्यसैले वर्तमानमा उपलब्ध अवसरहरूलाई सीमा विवादमै अल्झाएर गुमाउन चाहँदैनन् । हुन त सीमा विवादले सांकेतिक रूपमा राष्ट्रिय सुरक्षाको गम्भीर चुनौती औंल्याउँछ । अनि शक्तिशाली नेताहरूको व्यक्तिगत अहम्ले पनि टकराव निम्त्याउँछ । तर चीनसित प्रत्यक्ष संवाद नै विवाद सल्ट्याउने सबैभन्दा उपयुक्त उपाय हो । डोकलाङ चीनले आफ्नो भूमि भनी दाबी गरेको छ । भुटान त्यो स्वीकार्दैन । भुटानभित्र उपस्थित भारतीय सेना थिम्पुलाई सघाउन डोकलाङ पुगेको छ । आफ्नो भूमिमा भुटान हुँदै भारतीय सेना पसेको चीनको गम्भीर आरोप छ । त्यहाँबाट तेस्रो मुलुक भारतको सेना हटेमात्र सीमा विवादबारे छलफल गर्न चीन तयार रहेको बेइजिङको भनाइ छ । विवादको कूटनीतिक समाधान खोज्न पहिले दुवै पक्ष पूर्ववर्ती अवस्थामा फर्कनुपर्यो । भारतीय सेनाको डोकलाङमा उपस्थिति निश्चय नै उत्तेजनाको कारण हो । तर डोकलाङ चुम्बी उपत्यकामा भारतको अति संवेदनशील भूभाग चिकेन नेक अनि नाथुला नजिकै पर्छ, जुन भारतचीनको व्यापारिक मार्गको रूपमा समेत प्रयोग हुँदै आएको छ, सन् २००६ देखि । यी दुवै शक्तिराष्ट्रहरूबीचको परस्परको विश्वसनीयतामा खडेरी पर्नु चीनको प्रतिवादको बाबजुद दलाई लामालाई हालै अरुणाञ्चल प्रदेश र तवाङ्गको भ्रमण गराउनुमा मोदीकै विशेष भूमिका रहेको चीनको बुझाइले सम्बन्ध प्रत्यक्ष प्रभावित भएको छ ।डोकलाङ विवादलाई यही पृष्ठभूमिमा चिहाउनुपर्छ । त्यहाँ के भइरहेको छ, त्यसबारे सत्यतथ्यबाट अवगत छैनौं । तर भारतभुटान र चीनको त्रिदेशीय सम्बन्ध विश्लेषण गर्दा भुटानसित सहज अनि सामान्य कूटनीतिक सम्बन्ध कायम गर्न भारतलाई नै अवरोध ठान्छ, चीन । तसर्थ चीनको चासो भुटानलाई आफ्नो प्रभाव क्षेत्र कायम गर्नुभन्दा थिम्पुबाट नयाँदिल्लीको एकलौटीलाई क्रमिक रूपमा विस्थापित गर्नुमै केन्द्रित छ । डोकलाङको मुद्दामा भारतीय संलग्नतालाई नस्वीकार्नु यसैको संकेत हो । र दोस्रो मुलुकको भूमि भई चीनको दाबी रहेको भारतीय सैन्य उपस्थितिलाई अतिक्रमणको संगीन आरोप लगाई दोषारोपण गर्न चीन सफल भएको छ । यस हिमाली भेगमा भारतको राजनीतिक, आर्थिक र सैनिक प्रभाव कसरी मत्थर गर्न सकिन्छ र आफ्ना साना छिमेकीहरूसितको सम्बन्ध बढी विश्वासिलो र प्रभावकारी बनाउन सकिन्छ भन्ने उद्देश्यबाटै चीनको रणनीति जारी छ । यस रणनीतिलाई सार्थक बनाउन चीनले कूटनीतिक र आर्थिक प्रभाव नै बढी प्रयोग गरेको छ, १९६२ मा भारतसित युद्ध र १९६७ मा सिक्किममा झडप बाहेक ।भारत भने युद्ध हुने वा नहुने, दुवै पक्ष आमनेसामने नै रहने सम्भावनाको डर, त्रास र धम्कीभन्दा बेइजिङको थिम्पुमा स्थायी उपस्थिति हुने सम्भावनाबाट बढी चिन्तित छ । भुटानले चीनसित कूटनीतिक सम्बन्ध राख्ने अवस्था आउनु भारतको चीनसित अर्काे पराजय हुनेछ । सन् १९९० को दशकको सुरुवातमा भुटानको डुबर्स क्षेत्रबाट नेपालीमूलका भुटानी बासिन्दालाई लखेट्न सघाएझैं भुटानमा आर्थिक र व्यापारिक विस्तार गर्न सक्रिय चिनियाँहरूलाई फर्काउन भारतको निम्ति प्रायश: असम्भव नै हुनेछ । र अहिलेको सीमा विवाद पश्चिम भुटानको सीमा रेखांकनसमेत नभएको क्षेत्रमा भुटानको दाबी अनुसार भएको छ, भारतसित होइन । तसर्थ भुटानको अन्तर्राष्ट्रिय सीमा निर्धारण सम्बन्धमा भारतलाई बोल्न छुट दिन चाहँदैन, चीन । डोकलाङ विवाद चीन वा भुटानको दाबीले भन्दा त्यहाँ भारतीय सेनाको तैनाथीले चर्केको छ । यसबारे भारतले पुनर्विचार गर्नु अत्यावश्यक छ । चीन डोकलाङमा भुटानको असन्तुष्टि द्विपक्षीय वार्ताबाट टुंग्याउन चाहन्छ।"
चेक रोकेर कमिसनको खेल,"आर्थिक अनियमिततामा सरकारी कर्मचारीहरू कुन हदसम्म लिप्त हुन्छन् भन्ने कुरा असारमा काटिएको ठूलो रकमको चेक आर्थिक वर्ष सकिँदासमेत थन्क्याइराख्ने प्रवृत्तिले प्रस्टयाउँछ । आर्थिक वर्ष २०७३७४ मा ८ खर्ब २३ अर्ब रुपैयाँ बराबरको चेक काटिएकामा १ खर्ब २ अर्ब रुपैयाँ बराबरको चेक साट्न बाँकी छ । यसको मतलब अधिकांश चेक सम्बन्धित कार्यालयमै थन्किएका छन् । काम गर्ने ठेकेदार वा अन्य सेवाप्रदायकलाई नदिई चेक आफूसँगै राख्नुको सोझो अर्थ हो, त्यहाँ आर्थिक चलखेल जोडिएको छ । भुक्तानी पाउने व्यक्ति वा कम्पनीले सरकारी कर्मचारीलाई मागिएको निश्चित रकम बुझाएपछि मात्र ती चेक हात पार्छन् । वर्षौंदेखि चल्दै आएको र आर्थिक वर्ष सकिने बेला तीव्र बन्ने यस्तो प्रवृत्ति बढ्दै गएको छ । तर चेक लेनदेनको यस्तो विकृति नियन्त्रणमा सम्बन्धित पक्षको भने उदासीनता देखिँदै आएको छ जुन निन्दनीय छ ।कुन समयावधिमा कति मात्रामा विकास खर्च गरिसक्नुपर्ने निश्चित मापदण्ड नभएकाले हामीकहाँ आर्थिक वर्षको अधिकांश समय सुस्ताउने र अन्तिममा प्रगति देखाउन तीव्र गतिमा काम गर्ने प्रवृत्ति छ । यही प्रवृत्ति सरकारी कर्मचारी, ठेकेदार लगायतलाई आर्थिक अनियमितता गर्ने अवसर बन्दै आएको छ । बजेट फिर्ता हुनबाट जोगाएर काममा प्रगति देखाउन लालायित सरकारी कर्मचारी र जसरी पनि भुक्तानी खोजिरहेका निर्माण व्यवसायीबीच लेनदेन जोडिएपछि गुणस्तरीय काम हुनै सक्दैन । बजेट बेलैमा आए पनि आर्थिक अनियमितताको अवसर छोप्नकै लागि जेठअसारतिर मात्र काममा तम्सने प्रवृत्ति स्थापित भएको छ । गएको आर्थिक वर्षको अन्त्यसम्ममा साट्न बाँकी रहेको चेकले खर्च गर्ने त्यही प्रवृत्तिलाई समेत छर्लंग पार्छ । नियमत: सरकारी चेक एक महिनाभित्र साटिसक्नुपर्छ र सामान्यत: चेक असार २५ भित्रै काटिसक्नुपर्छ । साट्न बाँकी सबै चेकमा कमिसनको चलखेल नहुन सक्छ । चालु खर्च अन्तर्गतको चेक पनि काटिएर भुक्तानी बाँकी रहेको हुन सक्छ भने केही चेक अन्य बैंकमा जम्मा गर्नुपर्ने भएकाले क्लियरिङमा समय लागेको हुन सक्छ । तर भुक्तभोगीहरूका भनाइमा साट्न बाँकीमध्ये अधिकांश चेक भने कमिसनसँगै जोडिएका छन् । यस्ता चेक सम्बन्धित कार्यालय प्रमुख, लेखापाल वा इन्जिनियरले अतिरिक्त लाभ लिएर मात्रै ठेकेदार वा सेवाप्रदायकलाई दिने गरेको पूर्वअर्थ सचिव रामेश्वर खनाल नै बताउँछन् । सरकारी काम गरेपछि सम्बन्धित कार्यालयले विवरणसहित चेक काट्न जिल्ला कोष तथा लेखा नियन्त्रक कार्यालय (कोलेनिका) मा पठाउने प्रावधान छ । कोलेनिकाले चेक सम्बन्धित कार्यालयमै पठाएपछि कर्मचारीहरूले भने चलखेलका लागि थन्काएर राख्छन् । असार २५ पछि चेक काट्नुपर्ने भए कोलेनिकाको अनुमति लिनुपर्ने व्यवस्थासमेत दुरुपयोग हुने गरेको छ । कोलेनिका र सम्बन्धित कार्यालयका लेखापाल मिलेपछि असार मसान्तसम्मै चेक काटिने गर्छ । निश्चित रकम लिएर मात्र चेक काट्नुदिनु आर्थिक अपराध नै हो । यसमा सबैको मिलेमतो भएपछि काममा गुणस्तर हुन सक्दैन । मिलेमतोले दण्डहीनतासमेत बढाउँछ । समग्रमा यो मुलुककै लागि घातक छ । त्यसैले यो प्रवृत्ति नियन्त्रण गर्नुपर्छ । तत्कालका लागि आर्थिक चलखेलका लागि चेक थन्क्याउने कर्मचारीका विषयमा छानबिन गर्नुपर्छ र दोषीलाई कानुनी कारबाही गर्नुपर्छ । दीर्घकालका लागि भने भुक्तानी प्रणालीमा सुधार गर्दै छिटोछरितो र पारदर्शी बनाउनुपर्छ । भुक्तानी सिधै सेवाप्रदायकको खातामा जाने व्यवस्था मात्रै सबै कार्यालयमा लागू गर्न सके चेक आफूसँग राखेर रकम बार्गेनिङ गर्ने प्रवृत्ति न्यूनीकरण हुन्छ । सिंहदरबारमा सुरु गरिएको यस्तो भुक्तानी प्रणाली सबैतिर अनिवार्य गर्नुपर्छ । यस्तै, वर्षभरि नै खर्च गर्ने वातावरण बनाउन राजनीतिक तहमा पनि इमानदारिता चाहिन्छ । बजेटमाथिको राजनीति अन्त्य गरिनुपर्छ । राजनीतिक दलहरूले आर्थिक अनियमितता गर्नेहरूलाई सहयोग र संरक्षण गर्दा दण्डहीनतासँगै भ्रष्टाचार पनि मौलाउँछ । त्यसैले काम नगर्ने कर्मचारी र ठेकेदारलाई संरक्षण गर्न राजनीतिक दलहरूले बन्द गर्नुपर्छ ।"
हारको समीक्षा गलत ढंगले नगरौं,"जातअनुसार ज्येष्ठ नागरिक फरकफेसबुकमा आइरहेको यो खबरबारे थाहा चाहियो । एक अति विपन्न ६२ वर्षीय बिरामी बाहुनलाई छिमेकी भाइ सम्पन्न एक गुरुङले भनेछन्, दाजु, मैले त वृद्धभत्ता लिइरहेको छु, तपाईंको वृद्धभत्ता ल्याइदिन्छु उपचार गर्नुस् । कागतपत्र लिई गएका गुरुङ भाइ बिनाभत्ता फर्केर भनेछन्, दाजु, खसआर्यले त वृद्धभत्ता पाउन ७० वर्ष नाघेको हुनुपर्ने रैछ नि । जनजाति, दलित र मधेसी तथा मुसलमान आदिलाई मात्र ६० वर्ष पुगेपछि ज्येष्ठ नागरिक भनिने खसआर्यलाई भने ७० वर्ष पुग्नुपर्ने सरकारी नियम रहेछ । के यो सत्य हो ? सम्बन्धित मन्त्रालयले जवाफ देओस् । मानवअधिकार आयोगलाई फुर्सत छ भने उनले पनि पत्ता लगाओस् । कथित आर्यखस नामक एनजीओहरू कुन दुलामा लुकेर बसेका छौ ? कस्तो रेसियल इन्डिक्रेमसन हो यो ? यदि सचिव र नेताहरू बाहुनैबाहुन भएको भनाइ हो भने बाहुनहरू सरकारी कर्मचारी, उच्चपद तथा नेताहरूमा कतिजनाले मात्रै पाउने निर्धारण गर । तर त्यसको बदला यो औषधीबिना मर्न लागेको बाहुनले किन यातना भोग्ने ? झिल्का पहिले सानै हुन्छ । डढेलो लागेपछि निभाउन खोजेर हुन्न अर्बपति नेताहरू । आर्यखसको मौनता र सहनुलाई कमजोरी र कायरता सम्झने भुल नहोस् । जातीय विभेदको देश अन्तत: विलिन भएको कुरा प्रमाणित छ । राजेन्द्र थापाकौशलटार, भक्तपुर"
हामीले भुलेको त्रिदेशीय विन्दु,"भारत र चीनबीच सन् १९६२ को युद्धपछि हिन्दीचिनी भाइभाइ को सम्बन्ध पूर्णत: खण्डित भएको थियो । त्यसपश्चात् उनीहरूको सीमा क्षेत्र सधैंजसो तनावग्रस्त रहँदै आएको छ । यसचोटि फरक के भयो भने भारतचीन तनाव तिनको सीमामा नभई पहिलोपटक तेस्रो मुलुक (भुटान) मा हुन पुग्यो । छिमेकी शक्तिराष्ट्रहरूको साँढेको जुधाईमा बाछाको मिचाई जस्तो बन्ने अवस्थामा भुटान पक्कै पुग्न चाहँदैन, त्यो उसको कूटनीतिक मनोभावले पनि दर्शाइरहेको छ । तर, आफूले नचाहँदानचाहँदै पनि यस्तो अप्रिय परिस्थिति आउँदोरहेछ र त्यसनिम्ति तयार भइरहनु पर्दोरहेछ भन्ने दृष्टान्त हाम्रो सन्दर्भमा पनि उत्तिकै लागू हुन्छ । त्यो किनभने भुटानकै जस्तो भूअवस्थितिमा नेपाल छ, जहाँ भारत र चीन दुवैको सामरिक प्रतिस्पर्धा बेलाबखत महसुस भइरहन्छ । भुटानको सेनालाई तालिम दिने भनेर त्यहाँ बसिआएको भारतीय फौजले भुटानचीन सीमामा पनि चेकपोस्टहरू राखेको छ । र, तिनै टुकडी उत्तरतर्फ दोक्लम पठारमा चीनले बनाउँदै गरेको सडक निर्माण रोक्न जाँदा हालको टकराव सुरु भएको हो । भुटानमा झैं नेपालमा पनि उत्तरतर्फ चिनियाँ सीमा क्षेत्रमा भारतीय सेनाका १८ वटा चेकपोस्टहरू राखिएका थिए, २००८ सालबाट । त्यसलाई तत्कालीन राजा महेन्द्रले २०२६ सालमै हटाएर दूरदर्शिता देखाएका रहेछन् भन्ने हालको दोक्लम द्वन्द्वले थप पुष्टि गरेको छ । त्यसरी हटाइएका पोस्टमध्ये एउटा दार्चुला जिल्लाको टिंकरमा पनि थियो, जो तिब्बती बजार ताक्लाकोट जाने प्रवेशद्वार हो । तर, टिंकरबाट केही पश्चिमतर्फ कालापानी क्षेत्रमा राखिएका भारतीय सैन्य शिविरहरू भने राजा महेन्द्रले पनि रहिरहन दिए । तत्कालीन मन्त्री एवम् लेखक ऋषिकेश शाहले पंक्तिकारलाई भनेको कुरा सही हो भने, त्यसबखत महेन्द्र पनि भारतलाई अरू नचिढ्याउने निष्कर्षमा पुगिसकेका थिए । त्यसैको परिणाम हो कालापानी क्षेत्रमा भारतीय सैन्य उपस्थितिको निरन्तरता । जसरी अहिले दोक्लम प्रकरणका कारण भारतचीनभुटान त्रिदेशीय विन्दु विवादमा परेको छ, कालापानी अतिक्रमणले पश्चिमतिरको नेपालभारतचीन त्रिदेशीय विन्दुलाई पनि अस्पष्ट राखिरहेको छ । कतै भुटानको जस्तै अवस्था हाम्रो दार्चुला क्षेत्रमा त आउँदैन ? यसतर्फ पनि विचार गर्नुपर्ने देखिन्छ । भारतचीनबीच जारी दोक्लम तनाव चर्केर त्यो सैन्य द्वन्द्वमै रूपान्तरित भयो भने उनीहरूको ३,४८८ किलोमिटर लामो सीमा क्षेत्रभरि अस्थिरता निम्तिन सक्छ । त्यस्तै बेला हो विवादित भूभागहरू थप विवादमा पर्ने र तिनको दुरुपयोग हुन सक्ने । यसकारण पनि काठमाडौंले कालापानीलाई बिर्सिरहन मिल्दैन ।कालापानी क्षेत्रमै पर्छ लिपुलेक नाका, जहाँबाट प्राय: सबै मौसममा तिब्बततर्फ आउजाउ गर्न सकिन्छ । कैलाशमानसरोबर जान चाहने भारतीय तीर्थयात्रीका लागि सबभन्दा नजिकको बाटो हो यो । अचेल उत्तर भारतका बासिन्दाहरू यो तिब्बतीतीर्थ जाने क्रम बढेको सन्दर्भमा लिपुलेक नाका भविष्यमा अरू उपयोगी हुँदै जाने पक्का छ । चीन र भारतको राजधानी दिल्लीलाई जोड्ने सबभन्दा छोटो दूरीको नाका पनि यही हो । त्यसैले यसको धार्मिक, व्यापारिक र सामरिक सबैखाले महत्त्व छ । सामरिक महत्त्व त कति भने कालापानी क्याम्प राखिएको खोंचबाट उत्तरका चिनियाँ डाँडाहरूतर्फ सहजै अवलोकन गर्न सकिँदोरहेछ, चीनबाट पनि त्यसरी नै हेर्नआउन सकिने होला । २१ वर्षअघि रिपोर्टिङका लागि कालापानी पुग्दा सहकर्मी फोटो पत्रकार यात्रा थुलुङलाई भारतीय सुरक्षाकर्मीले चिनियाँ भन्दै गरेको कडा केरकार अहिले पनि सम्झनामा आउँछ । नेपाली भूमिमै भारतीय सैनिकको रोकटोक र खानतलासी आफैंमा अनौठो अनुभूति थियो । दार्चुलाको त्यो उत्तरपश्चिम कुनो ६ दशकभन्दा लामो समयदेखि भारतीय नियन्त्रणमा छ । नेपाल र ब्रिटिस इन्डियाबीच सन् १८१६ मा सम्पन्न सुगौली सन्धिअनुसार नेपालभारतको पश्चिमी सीमा महाकाली नदीले छुट्याएको हो । उक्त सन्धिका आधारमा बनाइएका ब्रिटिस इन्डियाका सर्भे नक्साहरूमा लिम्पियाधुरालाई महाकालीको मुहान स्रोत मानिएको छ । पछिपछि लिम्पियाधुराभन्दा अझ पूर्वको लिपुलेकबाट झर्ने चार गुणा सानो नदीलाई महाकाली भन्न थालियो । अनि १९६२ को युद्धपछि लिपुलेकभन्दा १० किमि दक्षिणको तुल्सी न्युराङ, जो कालापानीबाट बढी चिनिन्छ, त्यहाँ कृत्रिम खोल्सो बनाएर त्यसैलाई महाकालीको उद्गम दाबी गरियो । लिपुलेकलाई नै महाकालीको मुहान मान्दा पनि भारतले त्यहाँ ३५ वर्ग किमिभन्दा बढी नेपाली भूभाग मिचेको देखिन्छ, जहाँ सैन्य शिविरहरू राखिएका छन् । दार्चुलाबाट निर्वाचित एमाले सांसद प्रेमसिंह धामीले कालापानी अतिक्रमणबारे आवाज उठाउन थालेपछि त्यो मुद्दा पहिलोपटक राजनीतिक राडारमा आएको थियो । अनि २०५३ सालमा गरिएको स्थलगत रिपोर्टिङले त्यहाँको वस्तुस्थितिलाई सार्वजनिक जानकारीमा ल्यायो । त्यसैताका कालीको उद्गम र कालापानी अतिक्रमणको बेवास्ता गर्दै भारतसँग महाकाली एकीकृत विकाससम्बन्धी सन्धि गरिएपछि त्यो राष्ट्रिय सरोकारको मुद्दा बन्यो । २०५४ सालमा प्रतिनिधिसभाबाट उक्त सन्धि अनुमोदन गरिँदा सँगै पारित राष्ट्रिय संकल्पमा महाकालीको उद्गम तय गर्ने प्रतिबद्धता पनि उल्लेख थियो । त्यसै वर्ष भारतका प्रधानमन्त्री इन्दरकुमार गुजराल काठमाडौं आउँदा कालापानी प्रकरण द्विदेशीय वार्ताको कार्यसूचीमा चढ्यो । त्यसपश्चात् केही वर्षसम्म त्यो राजनीतिक र प्राविधिक दुवै तहका द्विपक्षीय वार्ताहरूमा मुख्य एजेन्डा बने पनि त्यसलाई विस्तारै भुल्न थालियो । महाकाली सन्धि र कालापानीको विवादमा रुमल्लिएर उसबेला एमाले पार्टीसमेत फुटेको थियो । एमाले फुटाएर माले बनाएका वामदेव गौतम कालान्तरमा मातृपार्टीमै फर्किए, तर कालापानीबाट भारतीय सेना फर्केन । कुनै मुद्दा चर्किंदा सारा देशले चासो राख्ने, तर अलि समय बितेपछि राष्ट्रिय सरोकारका मुद्दासमेत चटक्कै भूल्ने हाम्रो बानी कालापानी प्रकरणमा पनि दोहोरियो । यस्ता विषयमा संस्थागत स्मरण राख्ने परिपाटी त धमिलिँदै गएको छँदैथ्यो, आम बहस र सरकारको प्राथमिकताबाट पनि त्यो ओझेलमा पर्यो । त्यो मुद्दालाई निरन्तर उठाइरहने कार्य सायद एकै जनाले मात्र गरे सीमा विज्ञ बुद्धिनारायण श्रेष्ठले । महाकाली सन्धि संसद्बाट अनुमोदन गराउँदा कालापानी विवाद सुल्झाउने राष्ट्रिय संकल्प गरेका प्रधानमन्त्री शेरबहादुर देउवा नै राजनीतिक जीवनको उत्तरार्धमा अहिले फेरि सरकारको नेतृत्वमा आएका छन् । यसबेला भारतचीनबीच चर्केको दोक्लम प्रकरणले दक्षिण एसियामा नयाँखाले शीतयुद्ध सुरु हुने र हिमाली राज्यहरूमा भूराजनीतिक ऊहापोह आउन सक्ने संकेत पनि दिएको छ । त्यसैले त्रिदेशीय सीमा क्षेत्रको संवेदनशील भूभागप्रतिको आफ्नो सरोकार नेपालले सम्बन्धित मुलुक (भारत) र अन्तर्राष्ट्रिय समुदायको जानकारीमा राखिरहन जरुरी छ । पछिल्लो समय नेपाली नेतृत्वले कालापानीलाई भारतसँगको कूटनीतिक कार्यसूचीमा समेत राख्न चाहेको देखिन्न । बरु भारतचीन द्विपक्षीय वार्ताको विषय बन्यो त्यो, अर्कै रूपमा । शक्तिराष्ट्रहरू मिल्दा हाम्रो राष्ट्रिय अखण्डतासँग जोडिएको मामिलालाई समेत कसरी बेवास्ता गर्दारहेछन् भन्ने देखायो त्यसले । चीनका तत्कालीन प्रधानमन्त्री वेन जियाबाओले २०६१ चैत २७३० मा गरेको भारत भ्रमणका क्रममा गरिएको सीमासम्बन्धी एउटा प्रोटोकल ले कालापानी क्षेत्रमाथिको भारतीय दाबीलाई मान्यता दिएको थियो । दुई देशका प्रधानमन्त्रीको उपस्थितिमा विदेशसचिवस्तरमा हस्ताक्षरित उक्त प्रोटोकलको दफा ५(२) मा लिपुलेकलाई मध्य सेक्टरको भारतचीन सीमा विन्दु मान्दै सैन्य क्षेत्रमा आपसी विश्वास अभिवृद्धि गर्न त्यहाँ द्विपक्षीय बैठकका लागि संयन्त्र गठन गर्ने उल्लेख गरिएको थियो । लिपुलेकलाई भारतीय भूमि मान्दै त्यस्तो प्रकृतिको प्रोटोकलमा चीनले हस्ताक्षर गर्नु आफैंमा उदेकलाग्दो विषय हो, जो चीनकै पूर्वधारणा विपरीत थियो । उदाहरणका लागि, २०५६ भदौ १७ गते काठमाडौंमा आयोजित पत्रकार सम्मेलनमा चिनियाँ राजदूत जङ सुयाङले कालापानीलाई नेपाली भूभाग मान्दै त्यसै छेउछाउ पर्ने त्रिदेशीय विन्दु पहिल्याउन चीननेपालभारत तीनवटै मुलुकबीच संयुक्त वार्ता हुनुपर्ने धारणा राखेका थिए । यस्तै प्रकृतिको प्रतिक्रिया बेइजिङबाट आएको थियो । तर, आफ्नै संस्थागत स्मरणलाई पन्छाउँदै चीनले लिपुलेकप्रतिको नेपाली संवेदनशीलतालाई बेवास्ता गर्नुको कारण थियो भारतसँग बढ्दो उसको हिमचिम । त्यो त्यही कालखण्ड थियो, जुन बेला चीनले सिक्किमको भारतमा विलयलाई पनि मान्यता दिँदै थियो । अनि फेरि लिपुलेक यस्तो नाका थियो, जसमार्फत दिल्लीलगायत उत्तर भारतमा आफ्नो व्यापार विस्तार गर्न उसलाई निकै अनुकूल हुन्थ्यो ।भारत र चीनले नेपाली भूमि (लिपुलेक) लाई लिएर आफूखुसी सम्झौता गरेको र भारतीय अतिक्रमणलाई वैधता दिने चीनको कदम त्रुटिपूर्ण रहेको सम्बन्धमा मैले २०६२ जेठमा कान्तिपुर र नेपाल म्यागेजिनमा आवरण रिपोर्ट लेखें । काठमाडौंस्थित चिनियाँ दूतावासले त्यसप्रति आपत्ति जनाउँदै विज्ञप्ति निकाल्यो । त्यो रिपोर्टिङपछि हाम्रो परराष्ट्र संयन्त्र पनि थोरै चनाखो भएजस्तो लागेको थियो । तर, होइन रहेछ । एक दशकपछि उही रोग बल्झियो ।भारतीय प्रधानमन्त्री नरेन्द्र मोदीको चीन भ्रमणका क्रममा २०७२ जेठ १ गते भएको ४१ बुँदे सम्झौताको २८ औं बुँदामा भारत र चीनबीच लिपुलेक नाकाबाट सीमा व्यापार अभिवृद्धि गर्ने गरी वार्ता अघि बढाउने सहमति भएको उल्लेख गरियो । चीनले फेरि पनि कालापानीमाथिको भारतीय अतिक्रमणलाई अनुमोदन गर्न खोजेजस्तो देखियो । सी चिनफिङ र मोदीबीच मधुमास चलिरहेको चरण थियो त्यो । खासमा दस वर्षअघिको कूटनीतिक धक्काबाट काठमाडौंले कुनै पाठ सिकेको रहेनछ । त्यसबीचमा कम्तीमा चिनियाँ पक्षसँग आफ्नो संवेदनशील भूमिलाई लिएर भारतसँग कुनै लेनदेन नगर्न नेपालले कूटनीतिक लबिइङ गर्न सक्थ्यो, त्योसमेत गरेको देखिएन । फलत: नेपाल फेरि प्रतिक्रियात्मकमात्र बन्नुपर्यो । दिल्ली र बेइजिङ दुवैतिर आपत्ति जनाउँदै पत्राचार त गरियो, तर त्यसले दुई छिमेकीको सहमतिलाई उल्टाउने हैसियत राखेन । उसबेला खासगरी चीनस्थित नेपाली राजदूत महेश मास्केले चिनियाँ पक्षलाई सम्झाउन निकै दौडधुप गरे, तर दिल्लीसँग मधुमास चलिरहेका कारण हुन सक्छ बेइजिङले भारतसँगको सहमति सच्याउन चाहेको देखिएन, स्वाभाविक कूटनीतिक सदासयता जनाए पनि । चीन अहिले कसरी सोच्दै छ थाहा छैन, तर दोक्लम द्वन्द्वका कारण भारतसँग बढेको दूरीले दक्षिण एसियातर्फ उसको हेराइमै मूलभूत बद्लाव आउँदै गरेको संकेत मिल्छ । सिक्किम विलयलाई मान्यता दिने दस वर्षअघिको निर्णय उल्ट्याउन चाहेको जनाउ उसले आफ्ना मुखपत्र र थिंकट्यांक मार्फत जसरी दिँदै छ, त्यसले धेरै कुरा दर्शाउँछ । सिक्किमप्रति चीनको सोच बदलिएको हो भने पनि नेपालले त्यसप्रति धेरै चाख राख्नु कूटनीतिक दृष्टिले जोखिमपूर्ण हुन सक्छ । तर, सिक्किमसँगै लिपुलेककालापानीलाई पनि भारतीय भूमिका रूपमा मान्यता दिने चिनियाँ धारणा सच्याउन भने नेपालले प्रेरित गर्नुपर्छ । दोक्लम द्वन्द्वले यो कूटनीतिक अवसर दिँदै छ, जसलाई नेपालले गुमाउनु हुन्न । जहाँसम्म भारतको कुरा हो, कालापानी क्षेत्रबाट आफ्नो सैन्य उपस्थिति हटाउन ऊ सहजै तयार होला भन्ने छैन । त्यस क्षेत्रमा जोडिएको उसको सुरक्षा संवेदनशीलता पनि गहिरै छ । त्यसमा असर नपर्नेमा उसलाई आश्वस्त तुल्याउँदै निरन्तर कूटनीतिक लबिइङ जारी राखेमा एउटा विन्दुमा त्यो परिणाममुखी साबित हुन सक्छ । आखिर आईके गुजरालको प्रधानमन्त्रीत्वकालमा भारतको राजनीतिक नेतृत्व कालापानीबाट सैन्य टुकडी फर्काउन सिद्धान्तत: तयार भएकै हो । त्यहाँ रिक्त थलोमा नेपालले आफ्नो पल्टन प्रतिस्थापन गर्न नपाउनेमात्र उसको सर्त थियो । यद्यपि आकार लिनै लागेको त्यो भद्र समझदारीलाई त्यहाँको प्रतिरक्षा संस्थापनले आनाकानी गरेर टारिदिएको घटनाक्रम भारतका लागि तत्कालीन राजदूत भेषबहादुर थापाको स्मरणमा ताजै छ । अहिले द्विदेशीय सम्बन्ध नवीकरणका लागि गठित प्रबुद्ध समूहमा नेपालतर्फको अगुवाइ थापाले नै गरेका छन् । कालापानी अतिक्रमणको विषयलाई सम्भव भएमा प्रबुद्ध समूहको कार्यसूचीमा राखिनुपर्छ । र, नेपालले यसलाई भारतसँगको द्विपक्षीय वार्तामा फेरि चढाउन पनि अग्रसरता लिनुपर्छ । हालको दोक्लम द्वन्द्व केही समयमा मथ्थर हुँदै जाला । तर भारत र चीनबीच पछिल्लो दुई दशकयता बढेको विश्वासको सम्बन्ध भने सायद लामै समय टुट्नेछ । र, यसले दक्षिण एसियामा नयाँ शीतयुद्धको समेत थालनी गर्न सक्छ । यस्तो अवस्थामा यी दुई शक्तिराष्ट्रमाझ रहेको नेपालजस्ता मुलुकको कूटनीतिक एवम् सामरिक महत्त्व ह्वात्तै बढ्नेछ । नेपालले कूटनीतिक कौशल देखाउन सक्ने हो भने भारत र चीन दुवैसँगको द्विपक्षीय सम्बन्धमा उल्लेख्य उपलब्धि हासिल गर्न सक्छ। पश्चिमतर्फको त्रिदेशीय सीमा विन्दु निर्धारण गर्ने र कालापानी फर्काउने अनुकूलता पनि आउन सक्छ । तर त्यसका निम्ति चाहिने एकमात्र सर्त हो राजनीतिक नेतृत्वको इच्छाशक्ति।"
बीपी दर्शन र कांग्रेस,"देशका ६ प्रदेशमा दुई चरणमा गरिएको स्थानीय तहको निर्वाचनले स्थानीय सरकार गठन हुनु नेपाली राजनीतिको सुखद पक्ष हो । तर दुर्भाग्यवश २ नं प्रदेशको स्थानीय तहको निर्वाचनलाई असोज २ मा सारिएको छ । प्रदेश र संघीय संसदको निर्वाचन संविधानले तोकेको समयमा सम्पन्न गरी संविधानलाई कार्यान्वयन गर्दै देशमा विद्यमान पट्यारलाग्दो लामो राजनीतिक संक्रमणको अन्त्यसँगै राजनीतिक स्थायित्व कायम गर्ने चट्टानी चुनौती सरकार र राजनीतिक दलसामु टड्कारो रूपमा उभिएको छ । नेपाली राजनीतिको यही कठिन चुनौतीको बीचमा आज हामी राजनेता बीपी कोइरालाको ३५ औं स्मृति दिवसमा उहाँलाई सम्मानपूर्वक स्मरण गरिरहेका छौं । ३५ वर्ष अगाडि आजकै दिन देश र जनताप्रति इमानदार महान राष्ट्रवादी एवं प्रजातन्त्रवादी नेता बीपी कोइरालाको निधन भयो । उहाँको निधनपछिको ३५ वर्षमा देशको राजनीति धेरै उतारचढाव पार गर्दै आजको चुनौतीपूर्ण मोडमा आइपुगेको छ । आज देश बीपीले कल्पना गरेको विचार र सिद्धान्तको बाटोमा छैन । स्वयम् बीपी समेतले स्थापना गरेको र लामो समयसम्म नेतृत्व गरेको ऐतिहासिक गौरवशाली प्रजातान्त्रिक पार्टी नेपाली कांग्रेस आफैं उहाँको विचार र सिद्धान्तको मार्गमा छैन । दूरदर्शी नेता बीपीले ३५४० वर्ष अगाडि देशको राजनीतिक भविष्यप्रति जेजस्तो अनुमान र विश्लेषण गर्नुभएको थियो, त्यो आज सत्य सावित भैरहेको छ । उहाँले भन्नुभएको थियो विदेशी आई हामीलाई ठूलठूला सद्भाव देखाउलान्, केही गर्लान् । त्यसमा हामी अल्मलिन थाल्छौं, त्यसो गर्नु हुँदैन । बीपीले भनेजस्तै विगतको लोकतान्त्रिक आन्दोलन, शान्ति प्रक्रिया र संविधान निर्माणमा विदेशी लगानी र सौजन्यमा नेपाली राजनीति वा शान्ति प्रक्रिया र संविधान निर्माणमा विदेशी वा छिमेकीहरू कति प्रभावी भए, सहजै अन्दाज गर्न सक्छौं । महान राजनीतिक चिन्तक एवं विचारक बीपीले नेपालको सन्दर्भमा राखेको राजनीतिक प्रस्तावलाई राजसंस्थाले अस्वीकार गरेकै परिणाम एकदिन देशबाट राजसंस्थाले दु:खदायी पतन व्यहोर्नुपर्यो भने आफ्नो संस्थापक नेताको राजनीतिक सोच, विचार र सिद्धान्तलाई परित्याग गर्दा आज नेपाली कांग्रेस पार्टी इतिहासकै सबैभन्दा कठिन मोडमा उभिन बाध्य भएको छ । म मरेपछि नेपाली कांग्रेसमा मेरो भूमिका बारेमा व्यापक भ्रम सिर्जना गर्ने प्रयास हुनेछ भन्ने मलाई पक्का छ । घटनाहरूलाई बङ्ग्याएर इतिहासको गलत व्याख्या गरिनेछ । नेपाली कांग्रेसमा मैले लिएको राजनीतिक अडान र मेरो दृष्टिकोणलाई गौण बनाइनेछ । मैले नेपाली कांग्रेसमा सदैव सैद्धान्तिक र विषयगत अडान लिएको छु । राष्ट्रियता, प्रजातान्त्रिक संस्थाहरू, आर्थिक विकास र समाजवादी व्यवस्थाको विषयमा मेरा अडानका निरन्तरता छन्, बीपी भन्नुहुन्थ्यो । करिब ४० वर्ष अगाडि बीपीले व्यक्त गरेको उपरोक्त मार्मिक एवं दूरदर्शी विचारले बीपीको दूरदर्शिता र वर्तमान कांग्रेसको दशा र दिशाहीनतालाई राम्रैसँग चित्रण गर्छ । निश्चय: नै बीपीले भन्नुभए जस्तै आज स्वयम् कांग्रेसबाटै उहाँमाथि व्यापक भ्रम सिर्जना गरिएको छ, उहाँको विचार र दर्शनलाई कांग्रेसकै नेताहरूबाट आआफ्नो राजनीतिक स्वार्थमा अपव्याख्या गरिएको छ, बीपीलाई अपमान गरिएको छ ।राजाको मुर्खतापूर्ण निरंकुश कदमविरुद्ध अर्को अतिवादी शक्तिहरूसँग मिलेर क्रान्ति गर्ने नाममा हाम्रा नेताको राजनीतिक कुण्ठा, मुलुकको प्रथम राष्ट्रपति बन्ने उत्कट अभिलाषा र सन्तानमोह प्रभावी भएर पार्टीको स्थापनाकालीन मौलिक नीति तथा सिद्धान्त र देशको राजनीति तथा पार्टीका विषयमा बीपीको राजनीतिक सोच, विचार र सिद्धान्तमा नेपाली कांग्रेसले पटकपटक सम्झौता गर्न पुगेको छ । त्यसकारण आज कांग्रेसको चारतारे झण्डामा बीपीको तस्बीर धुमिल हुनपुगेको छ । कांग्रेसको चुनावी घोषणापत्र र राजनीतिक दस्तावेजहरूमा बीपीको सोचविचार र चिन्तनको सुगन्ध आउन छाडेको छ ।जुन दिन नेपाली कांग्रेसले राष्ट्रियताको अडान छाड्नेछ, यो निरर्थक भएर जानेछ । जुन दिन यसले प्रजातन्त्रको आदर्श छाडेर केवल सत्ताको राजनीति गर्नेछ, यो निरर्थक भएर जानेछ । बीपीले ३५ वर्ष अगाडि चिन्ता गरेको जस्तै अवस्थामा नेपाली कांग्रेस पुगेको छ । सिद्धान्त र आदर्शलाई ख्याल नगरी केवल सत्ताकेन्द्रित राजनीति गर्दा कांग्रेसको राष्ट्रियतासँगको नाता कमजोर हुनपुगेको छ, प्रजातन्त्रको आदर्शको स्तम्भ हल्लिन पुगेको छ । बीपीले आफ्नो कुरा स्वयम् पार्टीका साथीहरूले बुझिदिएनन् भनेर बरोबर गुनासो गर्नुभएको थियो । उहाँको निधनपछि कांग्रेसले उहाँको विचारलाई कति पछ्यायो, हामी सहजै अनुमान गर्न सक्छौं । सर्वमान्य नेता गणेशमान सिंहको नेतृत्वमा ०४६ सालमा भएको जनआन्दोलनदेखि कांग्रेसले बीपीको विचारलाई आंशिक रूपमा परित्याग गरेको थियो भने माओवादीसँग गरेको १२ बुँदे समझदारी र त्यसमा टेकेर गरेको २०६२०६३ जनआन्दोलन र आन्दोलनको सफलतापछि सरकारमाओवादीबीच भएको बृहत शान्ति सम्झौता र तत्कालीन सात दल र माओवादी र सरकार र माओवादीबीच विभिन्न चरणमा भएका राजनीतिक सहमतिमा कांग्रेसले आफ्नो स्थापनाकालीन सिद्धान्त र बीपी विचार र चिन्तन बमोजिम अडान राख्नै सकेन । प्रजातन्त्र (लोकतन्त्र) र शान्ति प्रक्रियाका नाममा अमूर्त रूपमा जनआन्दोलनको भावना भन्दै नानाभाँतीका सम्झौता गर्दै गयो र कांग्रेस बीपी चिन्तन र विचारबाट पुरै विमुख हुनपुग्यो । अहिले कांग्रेसले उग्रवामपन्थी दल माओवादी केन्द्रको सहयोगमा सरकारको नेतृत्व गरिरहेको छ । हिजो माओवादी नेतृत्वको सरकारमा सम्मानजनक रूपमा सहभागी हुँदा र अहिले स्वयम् सरकारको नेतृत्व गरिरहँदा स्थानीय तहको ६ वटा प्रदेशमा भएको निर्वाचनमा कांग्रेसले आशातित सफलता प्राप्त गर्न सकेन । निर्वाचनमा दोस्रो स्थानमा आउँदासमेत एक प्रकारले कांग्रेस चुनाव पराजयको मानसिकतामा डुबेर बसेको छ । विगतमा जस्तै जित्नेले आफ्नो कारणले जितेको, हार्नेले अर्काको असहयोगले हारेको भनेर एकले अर्कोलाई घातअन्तरघातको आरोप लगाएर बस्ने बाहेक समग्रमा कांग्रेस किन दोस्रो हुनपुग्यो, अहिलेसम्म समीक्षा गरेको छैन । नेपाली कांग्रेसजस्तो मुलुकको प्रमुख तथा आमजनता र दुनियाँले विश्वास गर्ने पार्टीले प्रचण्डलाई प्रधानमन्त्री सुम्पेर सत्तामा सहकार्य गर्नुको राजनीतिक औचित्य आम जनता र कार्यकर्ताबीच पुष्टि गर्नसकेको छैन ।संविधान जारी भएको पृष्ठभूमिमा ५ महिना भारतीय नाकाबन्दी खेपेको, सरकारले चीनसँग महत्त्वपूर्ण सम्झौता गरेको आदि कारणबाट तथाकथित राष्ट्रवादको आडमा केपी ओली लोकप्रिय बनेको अवस्थामा उनको सरकारलाई पतन गराएर माओवादी नेतृत्वको सरकार स्वीकार गर्नु कांग्रेसका लागि कति फलदायी भयो ? सरकार र संसदीय फाँट दुवैमा कांग्रेसको भूमिका प्रभावकारी हुनसक्यो ? यसको मूल्याङ्कन अझैसम्म भएको छैन ।प्रचण्ड सरकारले राम्रो कामको जस आफूमात्र लिने र खराबजति सबै कांग्रेसको थाप्लामा बोकाउने क्रममा राजदूत नियुक्ति, आईजीपी नियुक्ति, प्रधानन्यायाधीशमाथि महाअभियोग लगाउने आधारहीन कार्यका कारण निर्वाचनमा कति क्षति पुग्यो ? पार्टी सिद्धान्त र आदर्श विपरीत सर्वोच्च अदालतको फैसलाविरुद्ध पार्टी उभिनु, स्थानीय तहको निर्वाचनमा चितवन लगायतका जिल्लामा सिद्धान्तहीन ढङ्गले माओवादीसँग गठबन्धन गरिनुले कांग्रेसलाई के कति नोक्सान भयो ? वरिष्ठता, योग्यता, लोकप्रियता र चुनाव जित्न सक्ने आधार आदिलाई ख्यालै नगरी विवेकहीन ढङ्गले केवल गुटगत आधारमा टिकट वितरण गरेको आदि कारणले निर्वाचनमा कति असर गर्यो ? र पार्टीको कमजोर निर्वाचन अभियान र हल्का व्यवस्थापन निर्वाचन पराजयको कारण बन्न सक्छ कि सक्दैन ? यी सब समग्र सवालमा कांग्रेसको आसन्न केन्द्रीय कार्यसमिति बैठकले कस्तो समीक्षा गर्ला ? निष्ठावान आम कार्यकर्ताका लागि चासो र प्रतीक्षाको विषय बनेको छ । कांग्रेसले माथि उल्लेखित सवालहरूमा यथार्थको धरातलमा समीक्षा गर्दै आउँदो प्रदेश नं २ को स्थानीय निर्वाचन, प्रदेशसभा र संघीय संसदको निर्वाचनका लागि स्पष्ट रणनीति र कार्यनीति निर्माण गर्न विलम्ब गर्नु हुँदैन । यसका लागि पार्टीले पराजयको पीडामा छट्पटाएर बस्नुको बदला पराजयबाट सिक्दै कमजोरीलाई सुधार गर्न पार्टीको कमजोर एवं बरालिएको वैचारिक धारलाई सशक्त बनाई कमजोर बन्दै गएको राष्ट्रियताको नाता बलियो बनाउन बीपीको विचार र चिन्तनमा रिभिजिट गर्न आँटिलो कदम चाल्नुको अर्को विकल्प छैन ।२०१७ पुस १ को निरंकुश कदमपछि कठोर ८ वर्ष कारावास र त्यसपछिको अर्को ८ वर्षको कष्टकर भारत निर्वासनसमेत गरी १६ वर्षको राजनीतिक योग र तपस्याले बीपीले राजनीतिक रूपमा बुद्धत्व वा सिद्धि प्राप्त गर्नुभएको थियो । त्यसैको परिणाम हो, बीपीले नेपाली राजनीतिलाई एउटा बाटो देखाउनुभयो । राष्ट्रियता, प्रजातन्त्र र देश विकासका लागि एउटा मार्ग कोर्नुभयो । अझै पनि त्यो मार्गबाट कांग्रेससहित अन्य राजनीतिक दल हिँड्ने हो भने राष्ट्रियता बलियो हुन्छ, प्रजातन्त्र बलियो हुन्छ, जनता बलिया हुन्छन्, समग्रमा देश बलियो हुन्छ । कांग्रेस त यसै बलियो हुन्छ ।"
इक्यान मेला सुरु,"काठमाडौं (कास) नेपाल शैक्षिक परामर्श संघ (इक्यान) को आयोजनामा बिहीबारदेखि राजधानीको भृकुटीमण्डपमा शैक्षिक मेला सुरु भएको छ ।नेपालका लागि श्रीलंकाली राजदूत डब्लु एस परेराले मेलाको उद्घाटन गरेकी हुन् । मेलामा भारत, चीन, बंगलादेश, अस्ट्रेलिया, बेलायत, न्युजिल्यान्ड, क्यानडा, श्रीलंका लगायतका प्रतिष्ठित कलेज तथा विश्वविद्यालयका स्टलहरू छन् । त्यस्तै, विदेश अध्ययन गर्न जाने विद्यार्थीलाई परामर्श दिने कन्सल्टेन्सीहरूका स्टल पनि छन् । उच्च शिक्षा अध्ययनका लागि विभिन्न मुलुकमा अध्ययन गर्न जान चाहने विद्यार्थीले सम्बन्धित मुलुकका शिक्षा र भिसा नीति, प्रवेशको आधार, छात्रवृत्तिलगायतका जानकारी पाउन सक्छन् । उद्घाटन कार्यक्रममा श्रीलंकाली राजदूत परेराले विदेशका कलेज तथा विश्वविद्यालयका शिक्षाका राम्रा कुरा नेपालमा पनि लागू गराउनेतर्फ पहल गर्न इक्यानलाई आग्रह गरिन् । इक्यान अध्यक्ष प्रकाश पाण्डेले उच्चशिक्षाका लागि विदेश जान रोक्नु समस्याको समाधान नभएको बताए । स्वदेशमा पर्याप्त अवसर सिर्जना हुन नसकेकाले विद्यार्थीहरू बाहिर जान बाध्य रहेको उनले सुनाए ।"
५ लाख ४० हजारका शैक्षिक पुरस्कार,"हेटौंडा (कास) यहाँको एउटा निजी कलेजले उत्कृष्ट विद्यार्थीहरूका लागि वार्षिक ५ लाख ४० हजार रुपैयाँका पुरस्कार प्रदान गर्ने घोषणा गरेको छ ।हेटौंडा उपमहानगरपालिका४ स्थित हेटौंडा स्कुल अफ म्यानेजमेन्टका प्रिन्सिपल पुरनबहादुर जोशीले आफ्नी आमा टीकादेवी जोशीको स्मृतिमा उक्त पुरस्कार स्थापना गरेका हुन् । उक्त कलेज २०५२ देखि सञ्चालनमा आएको हो । कक्षा ११ र १२ मा उत्कृष्ट हुने विद्यार्थीलाई जनही ११ लाख रुपैयाँ पुरस्कार दिने घोषणा गरेको हो । वाणिज्य र विज्ञान दुवै संकायमा पहिलो, दोस्रो र तेस्रो हुने विद्यार्थीलाई क्रमश: ५० हजार, २५ हजार र १० हजार रुपैयाँ दिइने प्रिन्सिपल जोशीले बताए । पुरस्कारले विद्यार्थीलाई उत्कृष्ट अंक हासिल गर्न प्रोत्साहित तुल्याउँछ, उनले भने ।उक्त कलेजमा कक्षा ११ र १२ मा दुई हजार एक सय विद्यार्थी छन् । सरकारी शिक्षकबाट सेवानिवृत्त जोशीले यसअघि शिक्षा, पत्रकारिता, खेलकुद, साहित्यका प्रतिभालाई प्रदान गर्न टीकादेवी स्मृति पुरस्कार स्थापना गरिसकेका छन् । उनले एसएलसी परीक्षामा उत्कृष्ट नतिजा ल्याउनेहरूलाई पनि पुरस्कृत गर्दै आएका छन् ।"
महाधिवेशनसम्मै ठाकुर संयोजक,"काठमाडौं छ मधेसकेन्द्रित घटक मिलेर तीन महिनाअघि गठित राष्ट्रिय जनता पार्टीले महाधिवेशनसम्म महन्थ ठाकुर नै अध्यक्ष मण्डलको संयोजक हुने समझदारी गरेको छ । बिहीबार पार्टी मूख्यालय बबरमहलमा सुरु राजपा अध्यक्ष मण्डल बैठकले आलोपालो पद्दतिमा अध्यक्ष मण्डल चलाउने एकता ताकाको पूर्वसमझदारी पुनर्विचार गर्ने ठहर गरेको हो । बैठक स्रोतका अनुसार अध्यक्ष मण्डलमा यसबारे औपचारिक निर्णय भने गरिएको छैन । तर ठाकुरपछि अध्यक्ष मण्डल संयोजक हुने भनिएका राजेन्द्र महतोले नै यस्तो प्रस्ताव गरेपछि अरू नेता ठाकुरको नेतृत्व मान्न सहमत भएका हुन् ।यसअघि वैशाख ७ मा पार्टी एकता हुँदै गर्दा ठाकुरलाई अध्यक्ष मान्न अरू नेता तयार भए पनि तत्कालीन तमसपा अध्यक्ष महेन्द्र यादवले असन्तुष्टि जनाएका थिए । यादव कुनै बेला ठाकुरकै नेतृत्वको तमलोपामा थिए ।दुईदुई महिनामा अध्यक्ष फेर्नु राम्रो हुँदैन, त्यसैले पद हस्तान्तरणतिर नलागी पार्टी निर्माण गर्न लागौं, महतोलाई उद्धृत गर्दै स्रोतले भन्यो, महाधिवेशनसम्मै ठाकुरलाई संयोजक स्वीकार गरेर जाऔं । कान्तिपुरसँग कुरा गर्दै महतोले बैठकमा औपचारिक रूपमा यो विषयले प्रवेश नपाए पनि ठाकुरलाई साझा नेता मान्ने विषयमा दुई मत नरहेको बताए । भर्खरै निर्वाचन आयोगमा दल दर्ता गरेको राजपाले अर्को वर्ष महाधिवेशन गर्दैछ । राजपा बैठकमा बिहीबार राजनीतिक विषयमा भने छलफल नभएको अध्यक्ष मण्डलका अर्का नेता अनिल झाले जानकारी दिए । शुक्रबार बिहान ११ बजे फेरि बस्ने बैठकमा आन्दोलनको समीक्षा, चुनावलाई हेर्ने दृष्टिकोणलगायतबारे छलफल हुने उनले बताए । राजपा नेताहरूका अनुसार साउन १४ देखि १७ सम्म पदाधिकारी बैठक बस्ने, त्यसपछि १८ देखि २७ सम्म केन्द्रीय समिति बस्ने भन्दै अध्यक्ष मण्डलको बैठकले त्यसैका लागि प्रस्ताव तयार गर्ने छ । राजपामा अहिले ८ सय १५ केन्द्रीय सदस्य र १ सय ३४ पदाधिकारी छन् । अध्यक्ष मण्डल बैठकले पार्टी संगठन चुस्त ढंगले चलाउन कठिन भएको भन्दै राजनीतिक समिति, अनुशासन समिति र संसदीय समिति गठन गर्ने तयारी गरेको छ । पार्टी नेतृत्वमा आफूलाई उपेक्षा गरिएको भन्दै नेता हृदयेश त्रिपाठीले जनाउदै आएको असन्तुष्टि सम्बोधन गर्दै उनलाई निश्चित जिम्मेवारी दिने नेताहरूको तयारी छ । मूलत: हामीले पदाधिकारी बैठकमा लैजाने दस्तावेजकै बारेमा छलफल गर्दैछौं, महतोले भने ।"
चीननेपाल थप नजिकिँदै,"काठमाडौं (कास) काठमाडौंस्थित चिनियाँ दूतावासका उपप्रमुख याङ सिचाओले पछिल्लो समय नेपालीमा देखिएको चिनियाँ भाषामोहप्रति खुसी व्यक्त गर्दै यसले दुई देशलाई जनस्तरमा थप नजिक्याउने बताएका छन् । बंगलादेश र थाइल्यान्डमा चिनियाँ कूटनीतिज्ञका रूपमा काम गरेर नेपाल आएका उनले भने, नेपालीहरूको चिनियाँ भाषा सिक्ने चाहनाले हामी हर्षित छौं । यो प्रयासले दुई देशको जनस्तरमा सम्बन्ध उचाइमा पुग्नेछ । व्यापार व्यवसाय पनि बढ्नेछ र पर्यटन व्यवसायले थप फड्को मार्नेछ ।चिनियाँ सहयोगमा नेपालचीन सांस्कृतिक तथा शैक्षिक परिषद्ले आयोजना गरेको ६ महिने नि:शुल्क चिनियाँ भाषा प्रशिक्षण बुधबार राजधानीमा आरम्भ गर्दै नियोग उपप्रमुख याङले नेपालीहरूमा चिनियाँ भाषामोह बढ्दो पाइएको बताएका थिए । पर्यटन बोर्डमा सुरु भएको दोस्रो प्रशिक्षणमा ४० जनाले भाषा सिक्दै छन् । मुलुकका विभिन्न स्थानमा चलाइने यो प्रशिक्षण पर्यटन व्यवसायी तथा पथप्रदर्शक लक्षित छ ।नेपालमा चिनियाँ खाना, कलासंस्कृति पनि फस्टाउँदो रहेको सुनाउँदै याङले भने, भाषाको ज्ञान बढ्दै जाँदा दुईपक्षीय व्यापार बढ्छ भने नेपाल आउने चिनियाँ पर्यटकसमेत बढ्नेछन् । चिनियाँहरूले नेपालका थुप्रै विद्यालयमा समेत नि:शुल्क चिनियाँ भाषा पढाउन थालेका छन् ।पछिल्लो समय पर्यटकका रूपमा विभिन्न देश घुम्ने चिनियाँको संख्या बढ्दो छ । सबैभन्दा बढी थाइल्यान्डमा मात्रै वार्षिक ९० लाख चिनियाँ पुग्छन् । जापानको जनसंख्याको तीन दोब्बर चिनियाँले विश्व भ्रमण गर्ने सुनाउँदै कार्यवाहक राजदूतको जिम्मेवारीमा रहेका याङले भने, नेपालमा भाषाको ज्ञान बढ्ने र पर्यटकका लागि प्राथमिकता दिने हो भने यहाँको ग्रोथ १० प्रतिशतले वृद्धि हुन सक्छ । नेपालमा पर्यटनको अपार सम्भावना देखेको उनले बताए ।चीनले सन् २०१७ लाई नेपाल पर्यटन वर्षका रूपमा मनाइरहेकाले पनि पर्यटक वृद्धि हुने विश्वास गर्दै उनले भने, भूकम्पपछि चिनियाँ पर्यटक घटेको जानकारी हामीलाई छ । अब बढ्दै जानेछन्, सगरमाथा, बुद्धको शान्त, सुन्दर देशमा चिनियाँ नआउने कुरै छैन । जब भाषा सिकिन्छ त्यसपछि सम्पर्क पनि बढ्छ । उनले आफ्ना नागरिकलाई नेपालबारे बुझाउने र नेपाल घुम्न जान सुझाउने प्रतिबद्धता पनि गरे । कार्यक्रममा परिषद्का अध्यक्ष डा हरीशचन्द्र शाहले पर्यटन प्रवद्र्धनमा सघाउन भाषा शिक्षणमा जोड दिइएको बताए ।"
जोशीलाई संसद्को श्रद्धाञ्जली,काठमाडौं (कास) व्यवस्थापिका संसद्को बिहीबारको बैठकले लोकतान्त्रिक आन्दोलनका अथक योद्धा रामहरि जोशीप्रति श्रद्धाञ्जली अर्पण गरेको छ । जोशीको गत असार २९ मा ९२ वर्षको उमेरमा राजधानीको ग्रान्डी अस्पतालमा निधन भएको थियो । संसद्ले पारित गरेको शोक प्रस्तावमा मृत आत्माको चिर शान्तिको कामना गर्दै शोक सन्तप्त परिवारमा समवेदना व्यक्त गरिएको छ ।
योग्य विद्यार्थीलाई भर्ना गर्नू : सर्वोच्च,काठमाडौं (कास) सर्वोच्च अदालतले चिकित्सा शिक्षाको स्नातकोत्तर (पोस्ट ग्रयाजुएसनपीजी) मा योग्य विद्यार्थीलाई अनिवार्य रूपमा भर्ना गर्न आदेश दिएको छ । न्यायाधीशहरू शारदाप्रसाद घिमिरे र विश्वम्भरप्रसाद श्रेष्ठको संयुक्त इजलासले युनिभर्सल कलेज अफ मेडिकल साइन्सेजमा भर्ना भएका ललितजंग शाहीसहित ३३ विद्यार्थीहरूका हकमा जारी भएको अन्तरिम आदेशले निरन्तरता नपाउने आदेश जारी गरेको हो । असार ११ गतेको अन्तरिम आदेश खारेज भएपछि युनिभर्सल र नेसनल कलेजमा बढी शुल्क बुझाएर भर्ना भएका विद्यार्थीको वैधता सकिएको छ ।
नाकाबन्दी झन् कडा : कतार,"दोहा (एजेन्सी) कतारले इजिप्ट, साउदी अरब, बहराइन र यूएईले नाकाबन्दीलाई झन् कडा पारेको आरोप लगाएको छ । सरकारी अधिकारीहरूले कतारसामु नयाँ ६ वटा माग राखेर असंगठित रूपमा कतारलाई अप्ठ्यारोमा पारेको बताएका हुन् । बहराइन, यूएई र इजिप्टले मंगलबार आतंकवादलाई खाडीबाट परास्त गर्न कतारले ६ वटा माग सम्बोधन गर्नुपर्ने बताएका थिए । नयाँ मागसँगै उनीहरूले पुराना १३ मागहरू स्थगित गरेको जनाएका थिए । कतार सरकारको सञ्चार कार्यालयका निर्देशक शेख सैफ विन अहमद अल थानीले चार देशहरूले नियमित रूपमा विरोधाभाषपूर्ण भनाइहरू सार्वजनिक गरेको आरोप लगाए । उनका अनुसार अमेरिका वा कुवेतले आधिकारिक रूपमा कुनै सम्पर्क नगरेको जनाए । उनले नयाँ मागहरू अमेरिका वा कुवेतको दबाबमा आएको दाबी गरे । यी देशहरूले आतंकवादलाई समर्थन गर्न, सशस्त्र विद्रोहीहरूलाई संरक्षण दिन, हिंसालाई प्रोत्साहन गर्न र घृणा फैलाउने वक्तव्यबाजी गर्न तत्काल बन्द गर्नुपर्ने नयाँ माग राखेका छन् । कतारको समाचार च्यानल अल जजिरा बन्द गर्नुपर्ने माग भने हटाइएको छ । आतंकवादलाई समर्थन गरेको भन्दै चार देशले कतारमाथि जुन ५ देखि नाकाबन्दी गरेका हुन् । कतारले भने यसलाई अस्वीकार गर्दै आएको छ ।"
ट्रम्पका ३ सहयोगीले बयान दिने,"वासिङ्टन (बीबीसी) गत वर्षको राष्ट्रपतीय चुनावमा रूसी संलग्नताबारे छानबिन गरिरहेको संसदीय समितिले राष्ट्रपतिका छोरा र अन्य दुईलाई बयान दिन बोलाएको छ । राष्ट्रपति डोनाल्ड ट्रम्पका छोरा जुनियर ट्रम्प, ज्वाइँ जरेद कुश्नर र चुनावी अभियान प्रमुख पल मनाफोर्टलाई गत वर्षको राष्ट्रपतीय चुनावमा रूसी संलग्नताबारे प्रश्न गरिनेछ । ट्रम्पले टेलिभिजन अन्तर्वार्ता र ट्वीटरमार्फत छोरा निर्दोष भएको बताएका थिए ।"
टर्कीको आलोचना,बर्लिन (रोयटर्स) जर्मनीले आफ्ना नागरिकलाई टर्की भ्रमण नगर्न सचेत गराएको छ । इरानले मानिसलाई थुनामा राखेको र काउन्सुलर सेवा बन्द गरेकाले भ्रमण गर्नुपूर्व होसियार हुन जर्मनीले आग्रह गरेको हो । विदेशमन्त्री सिग्मर ग्याब्रियलले टर्कीले जर्मन नागरिकसहित ६ मानव अधिकारकर्मीलाई आतंकवादीको आरोपमा पक्रेकोमा भत्र्सना गरे । उनले टर्कीलाई अन्तर्राष्ट्रिय मानव अधिकार कानुनको पालना गर्न सुझाव दिए । सिग्मरले बर्लिनमा बोल्दै टर्की नीतिमा परिवर्तन गर्नुपर्ने समय भएको प्रस्ट पारे । उनी पछिल्लो समय जर्मनी र टर्कीबीच उत्पन्न गहिरो कूटनीतिक संकटबारे छलफल गर्न बिदा छोट्याएर बर्लिन फर्किएका हुन् ।
भूक:();म्पपीडितले पाएनन् निब्र्याजी ऋण,"काठमाडौं भूकम्पपीडितहरूलाई आवास निर्माणका लागि सरकारले सामूहिक जमानीमा ३ लाख रुपैयाँसम्म निब्र्याजी ऋण दिने भने पनि अझै पाएका छैनन् । ढिलो गरी कार्यविधि निर्माण भएको र उक्त कार्यविधि पनि कार्यान्वयन हुन नसक्दा पीडितहरूले यस्तो सुविधा नपाएका हुन् । सरकारले गत आर्थिक वर्षको बजेट वक्तव्यमा विपन्न वर्गमा रहेका भूकम्पपीडितलाई सामूहिक जमानीमा निब्र्याजी ऋण दिने घोषणा गरेको थियो । त्यसको करिब एक वर्षपछि मात्र राष्ट्र बैंकले कार्यविधि बनायो । उक्त कार्यविधि गत जेठ पहिलो साता सरकारले स्वीकृत गरी कार्यान्वयनका लागि निर्देशन दिएको थियो । सरकारले निर्देशन दिएको करिब दुई महिनासम्म पनि उक्त कार्यविधि कार्यान्वयनमा आउन सकेको छैन । सरकार र त्यस मातहतका निकायहरूबीच प्रभावकारी समन्वय नहुँदा कार्यविधि कार्यान्वयन हुन नसकेको हो । राष्ट्र बैंकले बनाएको कार्यविधि प्राधिकरणलाई चित्त नबुझ्ने र प्राधिकरणको निर्देशन अर्थ मन्त्रालय र राष्ट्र बैंकलाई मान्य नभएकाले पीडितले शून्य ब्याजदरको ऋण पाउन नसकेको स्रोतले बतायो । सरकारी निकायहरूबीच प्रभावकारी समन्वय हुन नसक्नुको मार भूकम्पपीडितहरूले भोगिरहेका छन्, स्रोतले भन्यो । राष्ट्र बैंकले जारी गरेको सामूहिक जमानीमा निब्र्याजी ऋणसम्बन्धी कार्यविधिमा प्रक्रियागत अस्पष्टता भएकाले ऋण परिचालन हुन नसकेको प्राधिकरणका सहप्रवक्ता भीष्मकुमार भुसालले बताए । कार्यविधिलाई सरल बनाउन राष्ट्र बैंकलाई पृष्ठपोषण (फिडब्याक) दिएका छौं, उनले भने, राष्ट्र बैंकले अर्थ मन्त्रालय र प्राधिकरणसँग छलफल गरी जटिलताहरू टुंग्याउने आश्वासन दिएको छ । नीतिगत जटिलताकै कारण सामूहिक जमानीमा निब्र्याजी ऋण प्रदान हुन नसकेको राष्ट्र बैंकका प्रवक्ता नारायण पौडेलले बताए । कार्यविधिमा केही व्यावहारिक कठिनाइहरू देखिएका छन्, ती विषय सुल्झिएपछि कार्यान्वयनमा आउँछ, उनले भने । बैंकले ऋण दिँदा सबै पक्ष हेर्ने भएकाले ऋणको सुरक्षण, असुली, परिचालन प्रक्रियालगायतमा नीतिगत स्पष्टता हुनुपर्ने उनले बताए । ०७२ वैशाखको विनाशकारी भूकम्पबाट घर गुमाएका अधिकांश पीडितहरू अझै पनि टहरामै बस्न बाध्य छन् । भूकम्पबाट ७ लाख २५ हजार घरहरू पूर्ण रूपमा ध्वस्त भएका छन् । तीमध्ये अधिकांशले अझै घर निर्माण गर्न सकेका छैनन् । सरकारले २ प्रतिशत ब्याजदरमा काठमाडौं उपत्यककामा २५ लाख र उपत्यका बाहिर १५ लाख रुपैयाँ आवास निर्माणका लागि ऋण दिने नीति ल्याएको छ । तर, अप्ठ्यारो नीतिगत व्यवस्थाकै कारण अधिकांश पीडितले उक्त सुविधा पाएका छैनन् । राष्ट्र बैंकको तथ्यांकअनुसार यो व्यवस्थाअन्तर्गत गत जेठसम्म ३ सय ८२ जना पीडितले ८१ करोड ६५ लाख रुपैयाँ पाएका छन् । निब्र्याजी ऋणसम्बन्धी कार्यविधिमा खासगरी न्यून आय भएका र सामाजिक रूपमा पिछडिएका साना किसान, कालिगढ, मजदुर र भूमिहीन परिवारजस्ता विपन्न वर्गलाई लक्षित गरिएको छ । विपन्न वर्गको परिभाषामा पर्ने त्यस्ता भूकम्पपीडितहरूले राष्ट्र बैंकबाट स्वीकृति प्राप्त क, ख, ग, र घ वर्गका बैंक तथा वित्तीय संस्थाबाट ३ लाख रुपैयाँसम्म निब्र्याजी ऋण लिन सक्नेछन् । यस्तो ऋण प्राप्त गर्नका लागि कार्यविधिमा विभिन्न सर्तहरू तोकिएको छ । तीमध्ये ऋणी तथा पीडितको परिवारमा बस्नयोग्य आवासीय घर नभएको र नेपाल सरकारले जारी गरेको भूकम्पपीडित परिचय पत्र भएको हुनुपर्ने प्रमुख हुन् । यो कर्जा प्रदान गर्दा बैंक वा वित्तीय संस्थाले ऋणीसँग कुनै पनि प्रकारको ब्याज वा शुल्क लिन पाउने छैनन् । सामूहिक जमानीमा निब्र्याजी प्रवाह गरिने यो ऋण अनिवार्य रूपले कर्जा सुरक्षण निगमबाट सुरक्षण गरिएको हुनुपर्नेछ । कर्जाको भुक्तानी अवधि कम्तीमा ३ वर्ष र बढीमा ५ वर्ष हुने कार्यविधिमा उल्लेख छ । यो कर्जामा ऋणीबाट कुनै शुल्क उठाउन नपाइए पनि बैंक तथा वित्तीय संस्थाले सरकारबाट निश्चत ब्याज पाउँछन् । बैंक तथा वित्तीय संस्थाको सञ्चालन लागतमा २ प्रतिशत विन्दु थप गरी ब्याजदर कायम गरिनेछ, कार्यविधिमा भनिएको छ, यस्तो ब्याज रकम, बिमा वा सुरक्षण शुल्क वित्तीय संस्थाबाट माग भई आएमा राष्ट्र बैंक बैंकिङ कार्यालयले त्रैमासिक रूपमा उक्त कोष खर्च गरी सम्बन्धित बंैक वा वित्तीय संस्थालाई उपलब्ध गराउनेछ । यसका लागि सरकारले एउटा कोष स्थापना गर्ने र उक्त कोष काठमाडौं थापाथलीस्थित राष्ट्र बैंकको बैंकिङ कार्यालयमा स्थापना गरिनेछ । तर, कोष कति रकमको हुने भन्ने कार्यविधिमा उल्लेख छैन ।यस व्यवस्थाअन्तर्गत प्रवाहित कर्जा बैंक तथा वित्तीय संस्थाले विपन्न वर्गमा गणना गर्न पाउँछन् । सोही कारण बैंक तथा वित्तीय संस्थाले सरल, सहज र छरितो ढंगले यस्तो कर्जा प्रवाह गर्ने व्यवस्था मिलाउनुपर्नेछ । कार्यविधिले सामूहिक जमानीमा निब्र्याजी ऋण उपलब्ध गराउने कार्यको समन्वय तथा अनुगमन गर्न राष्ट्र बैंकका डेपुटी गभर्नरको संयोजकत्वमा सम्बन्धित क्षेत्रका प्रतिनिधि सम्मिलित अनुगमन समिति गठन गरिने व्यवस्था छ ।"
सिमेन्टमा तौल ठगी,"काठमाडौं घर वा अन्य निर्माणका लागि सिमेन्ट किन्दै हुनुहुन्छ ? यदि किन्दै हुनुहुन्छ भने तौलमा ठगिन सक्नुहुन्छ । सिमेन्ट किन्दा जोखेर मात्रै लिनुहोला । किनभने बजारमा कम तौलका सिमेन्ट बोरा छ्प्यापछ्याप्ती भेटिन थालेका छन् । आपूर्ति व्यवस्थापन तथा उपभोक्ता हित संरक्षण विभाग र गुणस्तर तथा नापतौल क्षेत्रीय कार्यालयको संयुक्त बजार अनुगमन टोलीले सिमेन्ट डिलरहरूमा अनुगमन गर्दा यस्तो भेटिएको हो ।अनुगमनका क्रममा एक बोरामा (५० किलोको बोरा) ८ किलोसम्म कम तौल फेला परेको छ । घर निर्माण गर्दा करिब २ सय बोराभन्दा बढी नै सिमेन्ट चाहिन्छ । जसअनुसार एउटा घरमा १६ सय किलोसम्म ठगी हुँदै आएको जानकारहरू बताउँछन् । सिमेन्ट हार्डवेयरसप्लायरमा अनुगमन गर्दा तौलमा व्यापक ठगी भएको देखियो, आपूर्ति विभागका महानिर्देशक कुमार दाहालले भने, उपभोक्ता ठगी गर्ने हार्डवेयरमा सिलबन्दी गरी बयानका लागि विभागमा उपस्थित हुन निर्देशन दिएका छांै ।अनुगमन टोलीले शुभश्री खाडादेवी सप्लायर्समा उदयपुर सिमेन्ट (गैंडा ब्रान्ड) र हेटौंडा सिमेन्ट (शक्ति) सिमेन्टको बोरा तौल परीक्षण गर्दा ६ किलोसम्म कम पाइएको थियो । गैंडा ब्रान्डमा डेढ किलो र शक्तिमा करिब ६ किलोसम्म कम तौल भेटियो, क्षेत्रीय कार्यालय प्रमुख शशि यादवले भने, सप्लायर्समा सिलबन्दी गरेका छौं । यी दुई सिमेन्ट सरकारी संस्थानका उत्पादन हुन् । सरकारी सिमेन्ट भएकाले थप कारबाहीका लागि उद्योग मन्त्रालयमा पत्राचार गरेको जनाइएको छ । यस्तै अरनिको हार्डवेयर ट्रेडर्समा अनुगमन गर्दा एडभान्स पावरमा ३ किलोसम्म कम फेला परेको थियो । अम्बुजा सिमेन्टको बोरामा ८ किलोसम्म कम भएको यादवले बताए । वनस्थलीमा रहेको संस्कार ट्रेडिङमा अनुगमन महालक्ष्मी र शिवम् सिमेन्टमा करिब ८ किलोसम्म कम तौल भएको पाइएको थियो । उक्त ट्रेडिङ सिलबन्दी गरी थप अनुसन्धानका लागि विभागमा अपस्थित हुन निर्देशन दिइएको विभागले जनाएको छ । एक बोरामा ८८ किलो कम हुनु भनेको व्यापक ठगी हो, महानिर्देशक दाहालले भने, उक्त ट्रेडर्सलाई कालोबजारी ऐनअनुसार कारबाही प्रक्रिया अघि बढाएका छौं । यस्तै सिद्धार्थ सिमेन्टको बोरामा पनि ९ सय ग्रामसम्म कम भेटिएको थियो । अग्नि सिमेन्टको बोरामा २ किलो र त्रिदेव सिमेन्टमा साढे १ किलोसम्म कम सिमेन्ट भेटिएको छ । उक्त बोराहरू बिक्रीमा रोक लगाएर कारबाहीको प्रक्रिया बढाइएको विभागले जनाएको छ । प्रमुख यादवले उद्योगी र डिलरको मिलोमतोमा ठगी भएको हुने सक्ने बताए । थप छानबिनका लागि उद्योगीहरूलाई पनि पत्राचार गर्ने तयारी भएको यादवले बताए । सरकारले ५० किलोको बोरामा ५ सय ग्राम (आधा किलो) सम्म घटबढलाई मान्यता दिएको छ । सिमेन्ट लोडअनलोड हुँदा केही कम हुन सक्छ । जानकारका अनुसार कम्पनीले नापतौल गरेर पठाउने हुँदा एउटै बोरामा ८ किलोसम्म कम गर्दैन । बजारमा प्रतिस्पर्धा छ । कम तौलको सिमेन्ट बजारमा पठाउने सम्भावना नै छैन । डिलरहार्डवेयरको बद्मासी हुन सक्छ, एक सिमेन्ट उद्योगीले भने, हामी छानबिन गरिरहेका छौं । दोषीलाई कारबाही हुन्छ ।महानिर्देशक दाहालले सिमेन्टको तौलमा देखिएको समस्या हटाउन कम्पनीहरू सचेत हुनुपर्ने बताए । कम्पनीबाट कम तौलको सम्भावना कम हुन्छ । अनुगमनका क्रममा कम्पनीको बोरामा कम फेला पर्दा सम्बन्धित कम्पनीको पनि दोष हुन्छ, उनले भने, यस्ता समस्याबाट बच्नविश्वसनीयताका लागि कम्पनी स्वयंले आफ्नो डिलरमा अनुगमन गर्नुपर्छ । गुणस्तर विभागका महानिर्देशक विश्वबाबु पुडासैनीले उद्योगीभन्दा पनि डिलरहरूले निकालेको हुन सक्ने बताए । यसअघि डिलरमा अनुगमन गर्दा केही डिलरले सिमेन्टको खाली बोरा पनि मगाउने गरेको पाइएको छ, उनले भने, डिलरहरूले खाली बोरा मगाउनु भनेको ठगी गर्ने उद्देश्य नै हो । उनका अनुसार बोरा सिल भए पनि पाइप हालेर सिमेन्ट झिक्ने गरिन्छ । विभागले सम्बन्धित उद्योगलाई तौलबारे जानकारी दिन निर्देशन दिएको छ । यस्तै ठगी गर्ने ट्रेडर्सलाई प्रक्राउ गरी कारबाही प्रक्रिया अघि बढाउन आग्रह गरेको गुणस्तर विभागका महानिर्देशक पुडासैनीले बताए । हार्डवेयरमा अनिवार्य काँटा राख्न व्यवसायीलाई निर्देशन दिएका छौं, उनले भने, सर्वसाधारणलाई पनि जोखेर मात्रै खरिद गर्न अनुरोध छ ।"
असोज मसान्तसम्म ठेक्का सम्झौता,"काठमाडौं बजेटमा स्वीकृत कार्यक्रमहरू अब असोज मसान्तसम्म ठेक्का सम्झौता गरिसक्नुपर्ने भएको छ । अर्थ मन्त्रालयले बजेट कार्यान्वयनका लागि समयतालिका सहितको कार्यक्रम सार्वजनिक गर्दै उक्त निर्देशन सम्बन्धित सरकारी कार्यालयलाई दिइसकेको छ । ठेक्का सम्झौता गर्नका लागि सम्बन्धित योजनाको खरिद योजना, विस्तृत डिजाइन, लगत अनुमान र बोलपत्र आह्वान भने साउन मसान्तभित्र गरिसक्नुपर्ने कार्यतालिका अर्थ मन्त्रालयको सार्वजनिक गरेको छ । बोलपत्र आह्वान र सम्झौताका लागि कार्यविधि र निर्देशिका तर्जुमा तथा संशोधनसमेत साउन मसान्तसम्मा गरिसक्नुपर्नेछ । उक्त कामका लागि कर्मचारी आवश्यक परेमा अस्थायी दरबन्दी सिर्जना र स्वीकृतिसमेत साउनमै गरिसक्न अर्थ मन्त्रालयको निर्देशन छ । बिल भुक्तानी पेस भएको १५ दिनभित्र गरिसक्नुपर्नेछ, निर्देशनमा भनिएको छ, आम्दानी र खर्चको विवरण मासिक रूपमा सार्वजनिक गर्नुपर्नेछ । वित्तीय र भौतिक प्रगति विवरण महिना सम्पन्न भएको सात दिनभित्र गरिसक्नुपर्नेछ ।कार्यक्रमको कार्यान्वयन र अनुगमनका लागि अर्थमन्त्रीले प्रत्येक दुईदुई महिनामा समीक्षा गर्नुपर्ने जनाइएको छ । कार्यतालिका बनाए पनि चालु आर्थिक वर्षको बजेट कार्यान्वयनका चुनौतीहरू र ध्यान दिनुपर्ने विषयहरूसमेत सार्वजनिक गरेको छ । अर्थ मन्त्रालयले सबै मन्त्रालयका सचिवहरूसँगको समीक्षामा बजेट, कार्यान्वयन तालिका, सुधारका उपायलगायत विषयहरू सार्वजनिक गरेको हो । पहिलो चौमासिक अवधिमा गत वर्षको प्रतिवेदन, समीक्षा, सरुवा, चाडपर्व, मनसुन र प्रदेश नम्बर २ को स्थानीय निर्वाचनजस्ता कारणले कार्यतालिकाबमोजिम काम हुन बाधा पर्न सक्ने भएकाले अबको प्रत्येक दिन क्रियाशील रहनुपर्ने, मन्त्रालयको निष्कर्ष छ, नीतिगत र प्रक्रियागत सुधारसँगै काम गर्ने शैली र प्रवृत्तिमा पनि सोहीबमोजिम परिवर्तन आवश्यक छ । साथै कर्मचारीको समयमै समायोजन नहुँदा स्थानीय तहमा कर्मचारीको अभाव हुने देखिएकाले छिट्टै कर्मचारी खटाउनसमेत अर्थले सम्बन्धित मन्त्रालयलाई अनुरोध गरेको छ । स्थानीय तहको कार्य सञ्चालनसम्बन्धी कानुन तर्जुमा र मापदण्डहरूको निर्धारण चाँडै गर्नुपर्ने, मन्त्रालयले सम्बन्धित मन्त्रालयलाई भनेको छ, दुईवटा निर्वाचन गर्नुपर्ने भएकाले त्यसबाट आयोजना कार्यान्वयन प्रभावित नहुने व्यवस्था मिलाउनुपर्छ । पुँजीगत खर्च बढाउने उपाय स्वरूप अर्थ मन्त्रालयले यस वर्ष यस्ता विभिन्न उपायहरू अघि सारेको हो । गत वर्ष पनि नयाँ आर्थिक वर्षअगावै बजेटको महत्त्वपूर्ण अंग विनियोजन विधेयक पास भए पनि पुँजीगत खर्च भने बढ्न सकेन । करिब ६५ प्रतिशत मात्रै पुँजीगत खर्च भएको छ ।बजेटसँग सम्बन्धित सबै विधेयकहरू पास भइसकेको, स्थानीय तहका लागि सोझै बजेट गएको, प्रक्रियागत झन्झटहरू नभएकोलगायत कारणले चालु वर्षको बजेट खर्च बढ्ने अनुमान गरिएको छ । १६ वर्षपछि नयाँ आर्थिक वर्ष अगावै बजेट पास भइसकेको छ ।१६ वर्षअघि तत्कालीन अर्थमन्त्री महेश आचार्यको पालामा २०५७५८ मा असार मसान्तमै बजेट पास भएको थियो । सरकारले जेठ १५ मा सदनमा प्रस्तुत गरेको बजेटको सबै विधेयक पास भएपछि साउन १ गतेबाट नै खर्च गर्ने, राजस्व र ऋण उठाउने बाटो खुला भइसकेको छ । स्थानीय तहलाई समेत करिब ७५ अर्ब रुपैयाँ बजेटको अख्तियारी अर्थ मन्त्रालयले दिइसकेको छ । प्रदेश सरकार गठन भइनसकेकाले उसका लागि विनियोजन भएको खर्च संघमै रहनेछ । सरकारले आगामी आर्थिक वर्षका लागि १२ खर्ब ७८ अर्ब ९९ करोड ४८ लाख ५५ हजार रुपैयाँ बजेट संसदमा पेस गरिसकेको छ । यसमध्ये चालुतर्फ ८ खर्ब ३ अर्ब ५३ करोड १४ लाख ५४ हजार (६२८ प्रतिशत) विनियोजन गरिएको छ । पुँजीगततर्फ ३ खर्ब ३५ अर्ब १७ करोड ५९ लाख ७० हजार रुपैयाँ (२६२) प्रतिशत र वित्तीयतर्फ १ खर्ब ४० अर्ब २८ करोड ७४ लाख ३१ हजार (११) प्रतिशत विनियोजन भएको हो । संविधानमै जेठ १५ गते बजेट पेस गर्नुपर्ने बाध्यात्मक व्यवस्था गरेपछि गत वर्षबाट नयाँ आर्थिक वर्ष सुरु हुनु अगावै बजेट पास हुने गरेको छ ।"
अलैंची बोटमा ढुसी,"लमजुङ (कास) यहाँका अलैंची बगानका बिरुवामा ढुसीले आक्रमण थालेको छ । पात सुक्न थालेको देखिएपछि प्राविधिकहरूले प्रभावित केही ठाउँमा अध्ययन गरेका छन् । प्राविधिकले मस्र्याङ्दी गाउँपालिकाको छिनखोला, भुस्मे र नयाँगाउँमा अवलोकन तथा अध्ययन गरेका हुन् ।"
भुटानमा उद्यमी महिलाहरूको सार्कस्तरीय बैठक,"काठमाडौं दक्षिण एसियाली उद्यमी महिलाको सहभागितामा भुटानमा क्षेत्रीय उद्यमशीलताबारे बैठक सम्पन्न भएको छ । साउथ एसियन वुमन डेभलपमेन्ट फोरम (एसएडब्लुडीएफ) र भुटान एसोसिएसन आफ वुमन इन्ट्रेप्रेनर्स (बीएओडब्लूई) को सहकार्यमा आयोजित उक्त कार्यक्रममा दक्षिण एसियामा महिला उद्यमशीलताका लागि प्रभावकारी नीति निर्माण र कार्यान्वयनबारे छलफल भएको जारी विज्ञप्तिमा उल्लेख छ । इफेक्टिभ पोलिसिज फर वुमन इन्ट्रेप्रेनर्सिप इन द सार्क रिजन शीर्षकमा दुई दिनसम्म चलेको उक्त बैठकमा सार्क क्षेत्रका महिला उद्यमी, विशेषज्ञ र अन्य सरोकारवालाहरूको सहभागिता रहेको जनाइएको छ । आयोजकका अनुसार बैठकको उद्देश्य दक्षिण एसियाका आठवटै मुलुकमा क्रियाशील रहेको महासंघचेम्बरमा आबद्ध उद्यमी महिला, विशेषज्ञ र अन्य सरोकारवालालाई एउटै ठाउँमा ल्याउनु रहेको थियो । बैठकमा उद्यमी महिलाहरूका लागि क्षेत्रीय नीति तथा महिलाद्वारा सञ्चालित साना तथा मझौला उद्यम (एसएमई) लाई बढावा दिन क्षेत्रीयस्तरमा संयुक्त रूपमा अगाडि बढ्नेबारे सुझावहरू आएको आयोजकले जनाएको छ । ठकको उद्घाटन भुटानका विदेशमन्त्री लियोन्पो दाम्चो दोर्जीले गरेका थिए ।"
परिसूचक र कारोबार रकम दुवै घटे,"काठमाडौं (कास) सातामा कारोबारको अन्तिम दिन सेयर कारोबार मापक नेप्से र कारोबार रकम दुवैमा कमी आएको छ । परिसूचक १५२ अंकले घटेपछि समग्र नेप्से परिसूचक १ हजार ६ सय ३५७५ विन्दुमा ओर्लेको छ । कारोबारमा आएकामध्ये बिमा, वित्त कम्पनी, उत्पादन तथा प्रशोधन समूह र अन्य समूहको परिसूचक बढे पनि बाँकी समूहको परिसूचक घटेपछि समग्र नेप्से परिसूचक आरालो लागेको हो । नेप्सेसँगै कुल बजार पुँजीकरण पनि सामान्य रूपमा घटेको छ । नेप्सेमा सूचीकृत क वर्गका कम्पनीहरूको सेयर कारोबार मापक सेन्सेटिभ परिसूचक ००६ र कारोबारमा रहेका सबै कम्पनीका सेयर कारोबार मापक फ्लोट परिसूचक ०१९ प्रतिशतले ऋणात्मक रहे । उक्त दिन ६१ कम्पनीको सेयर मूल्य बढ्यो, ७६ कम्पनीको घट्यो र १८ कम्पनीको सेयर मूल्य स्थिर छ । बिहीबार बिमा समूहको परिसूचक सबैभन्दा बढी ०८७ प्रतिशतले बढ्यो । यसैगरी उत्पादन तथा प्रशोधन समूहको परिसूचक ०५६, ०१७ र अन्य को ००८ प्रतिशतले सकारात्मक रहे । तर, होटल समूहको परिसूचक ०७१, जलविद्युत्को ०५८, बंैकिङको ०३७ र विकास बैंकको ०१९ प्रतिशतले घटे । करिब ८ हजार ७ सय कारोबारबाट १ सय ५५ कम्पनीका १७ लाख ७५ हजार ९ सय ८९ कित्ता सेयर किनबेच भए। उक्त किनबेचबाट ९६ करोड ७ लाख बराबरको सेयर कारोबार भयो । अघिल्लो दिनको तुलनामा कारोबार रकम कम हो । अघिल्लो दिन १ अर्ब १८ करोड रुपैयाँ बराबरको सेयर कारोबार भएको थियो ।"
अझै अनिश्चित दार्चुलातिंकर सडक,"दार्चुला स्वदेशबाट गाउँ पुग्न भारतीय बाटो भएर आउनुपर्ने व्यास गाउँपालिकावासीको बाध्यता हटेको छैन । दार्चुलातिंकर सडक ९ वर्षअघि निर्माण सुरु भएपछि गाउँसम्म गाडी चढ्ने आशा लिएका उनीहरूले कति समय कुनुपर्ने हो, अझै अनिश्चित छ । सडक निर्माणपछि उनीहरूले ज्यान जोखिममा राखेर तुइन तर्नबाट छुटकारा पाउने आशा राखेका थिए। तर, समस्या जस्ताको तस्तै रह्यो । ०६३ सालमा तिंकर सडकको सर्भे गर्दा स्वदेशकै बाटोबाट गाउँ पुग्न पाइने भयो भनेर खुसी लागेको थियो, व्यास गाउँपालिका मालका रामसिंह धामीले भने, आश गरेको १० वर्षभन्दा बढी भइसक्यो तर पूरा भएन । तुइनको सहायताले महाकाली नदी तर्दा वर्षातको समयमा अन्यन्तै कठिन हुने उनले बताए । महाकालीको भेलमाथि ग्याबिनतारको रसीमा तर्नुपर्छ । वर्षातमा घरको कुनै सदस्य सदरमुकाम वा सीमावर्ती भारतीय बजार गयो भने घर नपुगेसम्म बाटो कुरेरै बस्नुपर्ने नियति छ । राष्ट्रिय गौरवको दार्चुलातिंकर सडक ९ वर्षमा १६ किलोमिटरमा मात्र गाडी गुड्ने भएको छ । वर्षातमा भने उक्त सडकमा गाडी गुड्दैन । तिंकर सडक योजनाले ५० किलोमिटर जति सडकको ट्रयाक खोलिएको भने पनि अझै ठाउँठाउँमा पहाड कटिङ बाँकी नै छ । यो क्षेत्रका बिरामीलाई कतै लानुपरे पिठ्युँमा बोक्नुको विकल्प छैन । कतिपय बिरामीले समयमै उपचार नपाउँदा बाटोमै मृत्युवरण गरिरहेका छन् । सडक नहुँदा जोखिमपूर्ण तुइनको सहायताले महाकाली नदी तर्नु वा एकदुई दिन लगाएर पैदलै सदरमुकाम खलंगा आवतजावत गर्नुपर्छ । महाकालीमाथिको तुइन तर्दा बर्सेनि स्थानीयको अकालमा ज्यान जाने गरेको छ । गत वर्ष ४ र यस वर्ष तुइनबाट खसेर २ जनाको ज्यान गएको स्थानीय बताउँछन् ।प्रत्येक वर्ष प्राथमिकता पाउने त्रिदेशीय नाका जोड्ने दार्चुलातिंकर सडक बजेट भाषणमै सीमित हुन पुगेको छ । ७ वर्षअघिबाट निर्माण थालिएको यो सडकमा बर्सेनि कुल बजेटको ६० प्रतिशतभन्दा बढी फ्रिज हुन्छ । राष्ट्रिय महत्त्व बोकेको सडकलाई गत आवमा ३० करोड रुपेयाँ विनियोजन भएको थियो । तर, सडकमा ७ करोड ३७ लाख रुपैयाँ मात्र खर्च भएको योजना प्रमुख मनीषकुमार शाहले जानकारी दिए । आव ०७२७३ मा १५ करोड ४२ लाख विनियोजित बजेटमध्ये २ करोड ४४ लाख, आव ७१७२ मा १३ करोड ६९ लाख विनियोजित बजेटमध्ये ६ करोड ३० लाख रुपैयाँ खर्च भएको थियो । गत आवसम्म ठेकेदारको लापरबाहीले सडक निर्माण हुन नसकेको भनिए पनि यस वर्षबाट विस्फोटक पदार्थको अभावमा काम हुन नसकेको योजना प्रमुख शाहले बताए । राताकाटादेखि चालु आवमा ४० किलोमिटर सडकको स्तरोन्नति र लास्कु गाड र निजङगाडमा पक्की पुल निर्माणका लागि ठेक्का भए पनि हालसम्म एकतिहाइ पनि काम हुन सकेको छैन । विस्फोटक पदार्थ अभावमा कडा चट्टानी भूभाग भएको ठाउँमा काम रोक्नुपरेको निर्माण कम्पनीका पदाधिकारी बताउँछन् । नेपाली सेनाको स्वयम्भू बारुदखानालाई ०७१ माघमा १०१ टन विस्फोटक पदार्थ उपलब्ध गराउनका लागी भुक्तानी गरिसकेको योजनाले जनाएको छ । सेनाले ०७२ सम्म ५७ टन विस्फोटक पदार्थ उपलब्ध गराएको जनाएको छ । गत वर्षबाट यो सडकलाई महाकाली करिडोरमा राखेर निर्माण कार्य अगाडि बढाइएको छ । निर्माण कार्य सुरु गर्दा यो सडक आव ०७५७६ मा निर्माण सम्पन्न गर्ने लक्ष्य राखिए पनि हाल १० वर्ष धकेलिएको छ । निर्माणको जिम्मा पाएको दार्चुलातिंकर सडकका ठेकेदारका कारण ढिला भइरहेको स्थानीयको बुझाइ छ ।"
रेस्पोन्सिबल बिजनेस समिट हुने,काठमाडौं (कास) राजधानीमा अगस्टको पहिलो साता रेस्पोन्सिबल बिजनेस समिट (आरबीएस) को आयोजना हुने भएको छ । नेपालमा कर्पोरेट सामाजिक दायित्व र व्यापारमा राम्रो अभ्यासलाई बढावा दिनका लागि उक्त समिटको आयोजना गर्न लागिएको जारी विज्ञप्तिमा उल्लेख छ । अगस्ट ३ र ४ मा हुने उक्त दोस्रो समिटको आयोजना नेसनल बिजनेस इनिसिएटिभ (एनबीआई) ले त्रिभुवन विश्वविद्यालय र काठमाडौं विश्वविद्यालयको सहकार्यमा गर्ने जनाइएको छ ।
जुत्ता घरमा समर सेल मेला,काठमाडौं (कास) नेपाली जुत्ता घरको आयोजनामा राजधानीमा समर सेल मेला २०७४ सुरु भएको छ । गर्मीयामलाई लक्षित गरी मेलाको आयोजना गरिएको जारी विज्ञप्तिमा उल्लेख छ । मेलामा नयाँ डिजाइन एवं मोडलका जुत्ताहरू नेपाली जुत्ताघरका विभिन्न सोरुमहरूमा उपलब्ध हुने आयोजनले जनाएको छ । मेला अवधिभर जुत्ताहरूमा खुद्रा बिक्री मूल्यमा ७० प्रतिशत छुट र ३ सयदेखि ५ हजार रुपैयाँसम्मका जुत्ता तथा चप्पल उपलब्ध हुने नेपाली जुत्ता घरले जनाएको छ । यस मेलामा उपभोक्ताले सर्वसुलभ मूल्यमा नेपाली जुत्ता तथा चप्पल प्रयोग गर्ने बानीको विकासका लागि एक अनुपम थलो हुने विश्वास आयोजकको रहेको जारी विज्ञप्तिमा छ ।
अमेरिका सेमिफाइनलमा,अमेरिका सेमिफाइनलमा फिलाडेल्फिया (एएफपी) संयुक्त राज्य अमेरिकाले बुधबार एल साल्भाडोरको कडा चुनौती पार लगाउँदै कोस्टारिकासँग कन्काकाफ गोल्डकप फुटबलको सेमिफाइनल पक्का गरेको छ । आयोजक मुलुकका लागि रक्षकद्वय ओमार गोन्जालेज र इरिक लिचाले पहिलो हाफमा गोल गरे । त्यसलाई जोगाउन उसलाई निकै हम्मे पर्यो । अमेरिका सन् २०१३ यताको पहिलो गोल्डकप उपाधि हत्याउन चाहन्छ । अमेरिकाले कोस्टारिकासँग शनिबार खेल्नेछ । कोस्टारिकाले चाहिँ पनामालाई १० ले हरायो ।
कभर्डहलमा नेटबल सुरु,काठमाडौं (कास) मंगलदीप र सामाखुसी बोर्डिङ स्कुल (सेब) प्रथम अन्तरस्कुल नेटबल प्रतियोगिताको सेमिफाइनल पुगेका छन् । लिग चरणमा मंगलदीप अपराजित रहँदै ३ खेलबाट ९ अंक जोडेर समूह ए को विजेता बनेको हो । एन्जल्स हार्टलाई ११० ले हराएको मंगलदीपले सेबमाथि ११४ स्कोरको जित निकाल्यो । एक खेलमा उसले वाकओभर पायो । तीन खेलबाट ६ अंक जोडेको सेबले पुष्पकुन्जलाई १२७ ले र नवोदित स्कुललाई १७२ ले हरायो ।
योङ देवताको बस्ती,"बुङमतीवासी द्यव मयजु अहिले उमेरमा ५२ लागिन् । उनले २०२२ सालमा ५ महिनाकै उमेरमा बुङमतीमा द्यव मयजु बन्ने रोलक्रम पाएकी थिइन् । त्यो बेलाको केही पनि सम्झना छैन तर म आजीवन द्यव मयजु बन्न पाएको त्यही अवसरले गर्दा हो, द्यव मयजु भन्छिन् । ललितपुर जिल्लाको सुन्दर नेवार बस्ती बुङमतीमा झन्डै टोलैपिच्छेजसो द्यव मयजु भेट्न सकिन्छ, अझ कतिपय त घरैपिच्छे । खोजी गर्दै जाँदा, अहिलेकी द्यव मयजु भने ७ वर्षीया किञ्जल वज्राचार्य नजिकैको त्रिरत्न सहकारी विद्यालयमा कक्षा १ की विद्यार्थी बनेर पढ्न गएकी रहिछन् । ५० वर्षअघिकी द्यव मयजु भने तल खेतबारीमा घाँस उखेल्दै थिइन् । २० वर्षअघि द्यव मयजु पालोमा परेकी गंगा वज्राचार्य वसन्तपुर, प्याफलभित्रको वल्र्ड हेरिटेज होटलमा दिनभरको ड्युटी पूरा गरेर साइकलमा बुङमती ओरालो झर्दै थिइन् ।हाम्रा सन्तानदरसन्तान हिसाब गर्ने हो भने हाम्रै टोलबस्तीमा दर्जनौं कुमारी देवी भइसके, आफ्ना तीनै जना छोरी पालोक्रममा द्यव मयजु बनेको सन्दर्भ सुनाउँदै ५१ वर्षीय कमलराज वज्राचार्य भन्छन्, यो आफूले चाहेर होइन, भगवान्ले दिएको आशीर्वादजस्तै हो । उनको घरमा जुम्ल्याहा छोरी गंगाजमुना र कान्छी छोरी सरस्वती (सोफिया) समेत कुमारी बनेका थिए । कमलराजकी बहिनी दुर्गादेवी पनि कुमारी बनिसकेकी छन् । कमलराज आफैं बुङमतीमा रहने रातो मच्छिन्द्रनाथका ८ मध्ये एक प्रमुख पुजारीसमेत हुन् ।अहिलेकी कुमारी किञ्जलका बुबा मानरत्न वज्राचार्य बुङमती, कोटाटोलको पुस्तैनी घरमा बस्छन् जहाँ बुङ बालकुमारी किञ्जललाई पनि राखिन्छ । त्यही कुमारी घरको मुनि मानरत्न काष्ठकलाको काम गर्छन् । कुमारीका लागि भनेर सुरक्षित र अलग्गै व्यवस्थित घर अहिलेसम्म बन्न सकेकै छैन । जसको पालो पर्छ, उसको घरमा कुमारी घर सर्छ, उनले सुनाए । वज्राचार्य वंशजअनुसार बन्ने कुमारीमा अबको पालो किञ्जलकै बहिनी कृपा (हाल १८ महिना) को छ । कुमारीका बुबा मानरत्न भने एउटै देवताका नाममा र उस्तै पूजाअर्चनाका लागि बनाइने कुमारीमा ठाउँपिच्छे सेवासुविधाको विभेद रहेकोमा अनौठो मानिरहेका छन् । उनका अनुसार, जबकि नजिकै पाटनको कुमारी र वसन्त कुमारीलाई भने राज्यले सेवासुविधा र सुरक्षासमेत दिएको छ । मच्छिन्द्रनाथ देवताका लागि पूरै पाठपूजामा खट्नुपर्ने चलन र परिबन्द भने बढी बुङमती कुमारीसँग जोडिएको छ । तर, यो संस्कृति जोगाउने कुरामा राज्य तहको भरथेग भने शून्य छ । मानरत्नका अनुसार, वसन्तपुरमा त कुनै पूर्वकुमारीको बिहेबारी हुँदा सरकारले ५० हजार रुपैयाँसम्म दिने गरेको छ भने मासिक ३ हजार रुपैयाँ भत्ता दिने चलन यथावत् छ । सिंगो राज्य भने नेवार संस्कृति भनेर गर्व गर्छ, यही संस्कृतिलाई देखाएर ठूला कुरा गर्छ । तर बुङमती कुमारीको हकमा भने राज्यबाट कुनै प्रकारको भरथेग वा सहयोग गरिएको छैन, मानरत्न भन्छन्, संस्कृति भनेको एउटा व्यक्तिले धान्ने कुरा होइन । यसमा त सिंगो समाज, राज्य नै लाग्नुपर्छ । कुमारी किञ्जलका बाबु मानरत्नका अनुसार, हरेक संक्रान्ति, अष्टमी, पूर्णिमा वा पर्वविधान पूजाका दिन कुमारीको ड्युटी झनै कठोर हुन्छ, विशेष हुन्छ । जस्तो, गत साता साउने संक्रान्तिकै दिन बिहान ३ बजे उठेर तयारी भई नित्य पूजामा बसेकी थिइन्, कुमारी किञ्जल । टाढाटाढादेखि भक्तजनहरू कुमारीको आशीर्वाद लिन आएका हुन्छन् । त्यो नियमित कामकुरा पूरा गरेर बिहान १० बजे विद्यालय कक्षामा पुग्न कुमारी किञ्जललाई हम्मे परिरहेको थियो । विद्यालयमा पनि नियमित विद्यार्थीभन्दा भिन्न (कुमारी ड्रेस) लगाएर र बोल्नेखानेबस्ने कुरामा भिन्न बनेर कुमारी किञ्जल बसिरहेकी थिइन् । बुङमतीको चिनारी रातो मच्छिन्द्रनाथ काठमाडौं उपत्यकामा वर्षा र सहकाल देवताका रूपमा चिनिन्छन् । देशभर अनिकाल र खडेरी मच्चिँदा मच्छिन्द्रनाथको प्रवेशले सहकाल ल्याएको किंवदन्ती रहिआएको पुजारी कमलराजको भनाइ छ । यही लोककल्याणकारी संयोगको स्मरणमा हरेक वर्ष वैशाख कृष्ण प्रतिपदादेखि रातो मच्छिन्द्रनाथको रथयात्रा गर्ने परम्परा यथावत् छ । मच्छिन्द्रनाथ ६ महिना बुङमती र ६ महिना पाटनमा रहने गर्छन् । काठमाडौं उपत्यका र आसपासमा रहेका प्रचलित द्यव मयजुलाई राजकीय, तारिणी, किलागल, टोखा, ख्वप: (भक्तपुर), बुङमती, यल (पाटन), आजीवन कृष्ण मन्दिर कुमारी भनिए पनि यसमा हरेकको विशेषता अलग छ । पुजारी कमलराजका अनुसार रातो मच्छिन्द्रनाथको मुख्य पुजारी खलक बन्धुदत्त वज्राचार्यको खलकमा जन्मने छोरीहरू बुङमतीमा पालोक्रममा पुजारी बन्ने गर्छन् । अंशुवर्मा कालदेखि चलेको चलन र बुङमतीको अस्तित्वमा जोडिएको दैवी कुरोलाई हामीले अनुसरण गर्ने मात्रै हो । हामीले मानेमा देवताले पनि मान्छन्, नमानेमा जथाभावी सुरु भइहाल्छ ।बुङमतीमा कुमारी पनि दर्जनौंको संख्यामा छन्, कुमारी घर पनि त्यत्ति नै छन् । आफ्नै आँगनघर पनि छँदैछन् । द्यव मयुजसँग के बोल्नेके नबोल्ने, के खानेके नखाने, के गर्नेके नगर्ने आफ्नै नियम छ । पुजारी कमलराजका अनुसार यसलाई कुमारीको गृहस्थी नियम भनिन्छ ।२०५६ सालमा ६ वर्षकै उमेरमा कुमारी बनेकी गंगा वज्राचार्य अहिले बीबीएस अन्तिम वर्षकी विद्यार्थी हुन् । उनी हरेक दिन बुङमतीबाट वसन्तपुरसम्म पढाइअनुसार होटल व्यवस्थापनको जागिर खान पुग्छिन्, आफ्नो ठाउँको चिनारीमा जोडिएकी उनी कहिले साइकल दौडमा बुङमती कोरा अभियानमा हुन्छिन् भने कहिले पर्यटन प्रवद्र्धनका अरू उपायमा जोडिएकी हुन्छिन् । मच्छिन्द्रनाथ रथारोहणका बेलामा मात्रै धेरैले हाम्रो बुङमतीको नाम ख्याल गरिरहेका हुन्छन् तर, हामी (कुमारी) भने सधैंभर आफ्नो ठाउँको सांस्कृतिक र पर्यटकीय चिनारीमा जोडिएकै हुन्छौं, गंगा भन्छिन् । बुङमतीमा १२ वर्षे मेला चलिरहेका बेला २०६० सालमा कुमारी बनेकी नीलम वज्राचार्य अहिले विवाहित छिन् र घरपरिवार चलाएर बुङमतीमै बसेकी छन् । एसएलसीसम्म पढाइ पूरा गरेपछि घर व्यवहारले थिचेको बताउने नीलमलाई आफूलाई बुङमती र वरपर द्यव मयजु भनेर चिन्ने गरेकामा खुसी लाग्ने गरेको छ । कुमारी देवी भनेर चिनिएकाले बिहे गरेर गएपछि पनि मैले कसैलाई ढोग्नु पर्दैन, कसैले ढोगाउन पनि लगाउँदैन, नीलम भन्छिन्, यो कुमारीमाथि गरिएको सम्मान पनि हो ।"
पलपूजाको जोडी हिट,"सायद मार्फत निर्माताका रूपमा आएका सुनील रावलले छोटो समयमै आफूलाई मात्रै नभई आफ्नो दुर्गिस ब्यानरलाई समेत स्थापित गराए । पहिलो फिल्मबाट पैसा कमाउन नसके पनि नाम कमाए । चर्चा कमाए । त्यसपछि उनले अनमोल केसीलाई होस्टेल बाट हिरोमा डेब्यु गराउँदा फिल्मले पनि सफलता चाख्यो । त्यसपछि होस्टेल रिटन्र्स बाट उनले थप उचाइ लिए । एकपछि अर्को सफलताले मस्त बनेका सुनीललाई यसपटक भने नराम्रो धक्का लागेको छ । सायद २ अनपेक्षित रूपमा चलेन । सधैं लिडमा नयाँलाई मौका दिने सुनील यसपटक भने होस्टेल रिटन्र्स कै डेब्यू नायक सुशील श्रेष्ठलाई दोहोर्याएका थिए । बरु फिल्म हेर्नेले अर्का डेब्यु एक्टर अमृत ढुंगानाले दर्शक मन जिते ।म यस्तो गीत गाउँछु सँगै जुधाएर फिल्म रिलिज गरेका सुनीललाई धक्का भने रिलिज अगावैदेखि लाग्न थालेको थियो । मोफसलका लागि ३० लाख रुपैयाँको मिनिमम ग्यारेन्टी दिएको वितरक कम्पनी एफडीले फिल्म रिलिजको पूर्वसन्ध्यामा उक्त सम्झौता तोडिदिएको थियो । एफडी सम्बद्धका अनुसार सुनीलले फिल्मका लागि आवश्यक प्रचारप्रसारसमेत नगरी निष्क्रिय बसेपछि आफ्नो लगानी खेर जाने डरले रद्द गरेको हो ।त्यसो त सुनीललाई रिलिज फिल्मले मात्रै धक्का दिएको छैन । यतिबेला फ्लोरमा रहेको लाउरे पनि उनलाई टाउको दुखाइ बनेको छ । सुटिङको मध्य भागमा पुगेपछि निर्देशक निगम श्रेष्ठले हात झिकेका छन् भने नायिका सृष्टि श्रेष्ठ पनि हात काटिएको घटनाले रेस्टमा बसेकी छन् ।करोडकी स्वस्तिमास्वस्तिमा खड्का होस्टेल रिटन्र्स बाट डेब्यु गरिन् सहनायिका बनेर । उक्त फिल्मबाट थोरबहुत क्रेडिट पनि पाइन् । त्यसपछि लभ लभ लभ मा सोलो नायिका बनेर गत वर्ष देखा त परिन् तर यसपटक भने उनको खासै चर्चा हुन पाएन । जबकि फिल्म हेर्नेले उनको कामको खुलेर प्रशंसा गरे । तर फिल्म नै हेर्न भने कमै गए । आखिर भाग्य न हो, दुई रुपैयाँ फिल्मको एक गीत कुटुमा कुटु सुपारी दाना मा नाचिदिएकी स्वस्तिमाले यतिबेला नचिताएको चर्चा बटुलेकी छन् । उक्त गीतले सात हप्तामै युट्युबमा एक करोड बढी भ्युअर्स बटुलेको छ । आफ्नै पतिसमेत रहेका दुई रुपैयाँ का नायक निश्चल बस्नेतसँग नाचेकी स्वस्तिमालाई कमेन्ट्समा समेत राम्रो प्रतिक्रिया मिलिरहेको छ ।यसअघि नायिका प्रियंका कार्कीलाई यस्तो सफलता मिल्दै आएको थियो । कुटुमा कुटु मा खुबै रुचाइएपछि भने अब भने प्रियंकाको विकल्प देखिएको फिल्मकर्मी बताउन थालेका छन् ।"
चन्द्रको भलिउड छलाङ,"५० भन्दा बढी नेपाली चलचित्रमा द्वन्द्व निर्देशन गरिसकेका चल्तीका युवा द्वन्द्व निर्देशक चन्द्र पन्तलाई भलिउडको रमझमले तानेको छ । त्यसो त कलिउडका विराज भट्ट, निखिल उप्रेती, रजनी केसीलगायत धेरै कलाकारलाई भोजपुरी चलचित्रले नतानेको होइन । दशकयता ठूलो फड्को मारेको भोजपुरी सिने उद्योगको मोहमा परेका पन्तले आफ्नो फिल्मी करियरको पहिलो चलचित्र निर्देशन नै भोजपुरीबाट गर्दैछन् । हाल वीरगन्ज क्षेत्र वरपर उनको भोजपुरी चलचित्र निरहुवा चलल लन्डन को छायांकन धमाधम भइरहेको छ । असारे झरी दर्किरहँदा हवल्दार सुन्तली, मुखौटा, कृ, पल आदि चलचित्रको द्वन्द्व निर्देशन गरिसकेका पन्तको जोस रुझेको छैन । यो चलचित्रमा भोजपुरी सुपरस्टार दिनेशलाल यादव निरहुवा र चल्तीकी नायिका आम्रपाली दुबेको मुख्य भूमिका छ ।साताअघि जोमसोम र पोखरामा चलचित्रको एउटा गीत तथा केही एक्सन दृश्य छायांकन गरेर वीरगन्जतर्फ आएको चलचित्र युनिट अहिले बाँकी दृश्य छायांकनमा व्यस्त छ । चलचित्रको ४० प्रतिशत दृश्यको छायांकन नेपाल र बाँकी लन्डन, स्कटल्यान्डमा गर्ने योजना रहेको पन्तले बताए । ६० दिनमा छायांकन सक्ने योजनाका साथ हाम्रो युनिट अहोरात्र काम गरिरहेको छ, उनले भने, यसै गतिमा छायांकन भए योजनाबद्ध रूपमा आउँदो छठ पर्वका दिन चलचित्र रिलिज गर्न भ्याउने छौं ।पशुपतिनाथ प्रोडक्सन र खड्का फिल्मस्को ब्यानरमा निर्माणाधीन चलचित्रको निर्माताद्वय सुरज खड्का र सोनु खत्री हुन् । नेपालको मात्र नभई भारतको समेत भोजपुरी चलचित्र इतिहासमै सर्वाधिक बजेटको दाबी गरिएको यो चलचित्रको लागत करिब ४ करोड भारतीय रुपैयाँ रहेको पन्त बताउँछन् । भोजपुरी चलचित्रका सुपरस्टार जोडी निरहुवा, आम्रपाली र कमेडियन मनोज टाइगर समेतलाई मात्र पारिश्रमिक १ करोड भारुभन्दा बढी दिइएको छ । कलिउडका सुनील थापा र रश्मि भट्ट पनि चलचित्रमा अभिनय गर्दैछन् । थापाको भागको छायांकन लन्डनमा हुने पन्तले बताए । ८ वटा गीत रहेको चलचित्रको जोमसोममा गरिएको एउटै गीतको छायांकनमा २० लाख रुपैयाँ खर्च गरिएको छ । तुलनात्मक रूपमा नेपाली चलचित्रले अन्तर्राष्ट्रिय बजार पाइसके पनि भोजपुरी चलचित्र भारत र नेपालमा मात्र सीमित रहेकाले त्यसको पनि स्तर बढाउने हाम्रो प्रयास हो, पन्त भन्छन् । चलचित्रमा भारतीय चलचित्र कलाकारबाहेक सम्पूर्ण प्राविधिक नेपालकै रहेको उनले बताए । आगामी महिना लन्डनमा आयोजना हुन लागेको भोजपुरी फिल्म अवार्डमा चलचित्रको पहिलो गीत सार्वजनिक गर्ने योजना रहेको पनि उनले सुनाए ।"
फ्युजन ब्युटी र लक्जरीको,"छर्लङ्ग र एकदमै सम्मुख लाग्ने सेता हिमशृंखला हेर्न नगरकोट जान नचाहने को होलान् ? काठमाडौंबाट मात्रै ३२ किमि पूर्व पर्छ यो अति लोकप्रिय हिलस्टेसन । यो थुम्कोमा छोटो तर रोमञ्चकारी बिदा मनाउन सकिने ६० हाराहारी रिसोर्ट छन् । जो अधिकांश उत्तरतर्फ बार्दली फर्किएको डिजाइनमा छन् । यही भीडमा यसै सिजनबाट थपिएको छ अर्को आधुनिक रिसोर्ट । जसलाई लगानीकर्ताले नाम दिएका छन्, होटल मिस्टिक माउन्टेन । करिब ३१ महिना लामो निर्माण कार्यपछि सञ्चालनमा ल्याइएको मिस्टिक माउन्टेन भूकम्पपछि नगरकोट सकियो भन्दै नकारात्मक प्रचार गर्नेका लागि मुखभरिको जवाफ हुन सक्छ । नगरकोटबाट धुलिखेल निस्किने हाइकिङ रुटमा पर्ने यो रिसोर्ट बाक्लो अनि हरियो वनले ढाकिएको पहाडको खोंचमा निर्माण गरिएको छ । हालसम्म ६२ करोड रुपैयाँ लगानी गरिसकेका एक्ला लगानीकर्ता पर्यटन व्यवसायी बालकृष्ण धोजुले यसलाई अल्ट्रा लक्जरी होटल भन्न रुचाउँछन् । यहाँ अधिकांश पूर्वाधारमा भारत, चीन हुँदै इटालीसम्मको हार्डवेयर र प्रविधि प्रयोग गरिएको छ । सहरी क्षेत्रमा बसोबास गर्ने नेपालीहरूको घुमफिरमा रुचि बढ्दै गइरहेका बेला सञ्चालनमा ल्याइएको यो रिसोर्टले मध्यम र उच्च वर्गीय आन्तरिक पर्यटकलाई लक्षित गरेको छ । यहाँभित्र कफी सप, नेपाली र विदेशी रेसिपी फयुजन गरिएको मल्टी कुजिन रेस्टुरेन्ट र स्काई बारसहित तीन वटा आउटलेट सञ्चालन गरिएको प्रमुख सेफ महेशराज ढकालले बताए । यी तीन वटै हिमालतर्फ फर्किएका आरामदायी आउलेट हुन् । बार्दलीबाट देखिने अग्ला पहाडभन्दा माथि बादल देखिन्छ । मनसुन सिजनमा अझ पानी परेपछि देखिने इन्द्रेणी र हिमचुचुराको दृश्यले मोहित बनाइदिन्छ । सुन्दरता र लक्जरीको फ्युजन जो यो ठाउँलाई भनिएको छ । २७ रोपनी क्षेत्रफल भएको रिसोर्ट भिरालो पहाडमा बनाइएको छ । आर्किटेक्ट सञ्जयलाल श्रेष्ठका अनुसार भिरालो प्राकृतिक भूभागमा षटकोणीय ढाँचामा प्राकृतिक दृश्यलाई नबिग्रिने गरी तीन वटा ब्लक (घर) बनाइएका छन् । ती सबैलाई ब्रिजिङ गर्दै जोडिएको छ । यीमध्ये सबैभन्दा अग्लो ७ तलासम्मको छ । यहाँ ८ वटा सुइटसहित ७० डिलक्स रुम छन् । हरेक ब्लकमा अतिथिहरूका लागि आँगन राखिएको छ । जहाँबाट प्राकृतिक दृश्य हेर्न आनन्द मिल्छ । यो रिसोर्टमा अर्डरलगायतका सबै सर्भिसलाई आईसीटीसँग जोडिएको छ । सुइमिङ, ज्याकुजी वा उफ्रोमा हुनुहुन्छ भने रुमको फोन मोबाइलमै बज्ने र मोबाइलबाटै अर्डर टिपाउन मिल्ने प्रविधि राखिएको छ । अपांगमैत्री रिसोर्टमा एक रातको बसाइलाई १५ हजार रुपैयाँ र सुइटको ५० हजार रुपैयाँ मेनुमा लेखिएको छ । दुई जनाका लागि तोकिएको यो रेटमा एक रातको बसाइ, डिनर, ब्रेकफास्ट, स्न्याक्स, बेभरेजलगायतका सुविधा छन् । थप जानकारी मिस्टिक माउन्टेनको वेब वा फेसबुक पेजमा हेर्न सकिन्छ । स्विमिङ पुल, लिफ्ट, ज्याकुजी, उफ्रो, मल्टीआउटलेट क्याफेबार, एक्जुकेटिभ सुइट आदि भएको नगरकोटको एक मात्र रिसोर्ट आफूले बनाएको धोजुको भनाइ छ ।"
"इकोलोजी, इकोनमी एन्ड सोसल इन्क्लुजन","के हो बायो अर्गानिक खेती ? ८० वर्ष अघिसम्म रासायनिक मल भित्रिएको थिएन । त्यतिबेला खेती प्रणाली अर्गानिक थियो । त्यतिबेला सय दाना बीउ रोप्यो भने तीन दाना मात्रै फल्दैनथ्यो । पछि रासायनिक मल आयो । यसले सबै बिरुवामा दाना फल्ने त भयो तर माटो बिगार्यो । मल हालेका छौं, तर कसरी फलेको छ भनेर हेरेका छैनौं, गुरुङ भन्छन्, ५० प्रतिशत रासायनिक मल बिरुवाले लिन्छ । २५ प्रतिशत हावामा जान्छ र २५ प्रतिशत जमिनमा जान्छ । यसले बिरुवा मात्रै होइन, हावा, जमिनसमेत बिगारिदिएको छ । यसको दुष्परिणामबाट बच्न अर्गानिक खेतीको बहस चल्यो । अर्गानिक खेती पुरानै हो । तर बायो अर्गानिकचाहिँ नयाँ पद्धति हो ।बिरुवा सप्रन हावा, पानी मल मात्रै हैन सूर्य र चन्द्रमाको मुभमेन्टको पनि प्रभाव परेको हुन्छ भन्ने मान्यताले खेती गरिन्छ बायो अर्गानिक पद्धतिमा । सूर्यचन्द्रको मुभमेन्ट बुझेर प्लान्टिङ क्यालेन्डर बनाइन्छ । बीउ रोप्ने समय हुन्छ । गोडमेल गर्ने समय हुन्छ । र, टिप्ने पनि समय हुन्छ । गाँजर बिहान टिप्नु र बेलुका टिप्नुमा फरक हुन्छ, उनी उदाहरण दिन्छन्, चन्द्रमाको प्रभावले गाँजरको पोषक तत्त्व बिहान पाततिर जम्मा भएको हुन्छ । बिहान गाँजर टिप्यो भने ३० प्रतिशत पोषक तत्त्व खेर जान्छ । फेरि सूर्यको गतिशीलताको प्रभावले पातबाट पोषक तत्त्व जरातिर जान्छ । बेलुका टिप्यो भने शतप्रतिशत पोषक तत्त्व गाँजरमा पाइन्छ । यो अध्ययनले गरेको पुष्टि हो । यो विज्ञान बुझेर खेती नगर्दा हामी पछि परेका हौं ।यो पद्धतिले इकोलोजी बिग्रँदैन । इकोलोजी नबिग्रने गरी गरिएको खेतीपातीलाई उनले आर्थिक गतिविधिसँग जोडेका छन् । उत्पादित अन्नपात यहीं खपत हुन्छ । पर्यटकका लागि क्याफे खोलेका छन् । आन्तरिक तथा बाह्य पर्यटक आउजाउ भइरहन्छन् । त्यसले आर्थिक गतिविधि बढाएको छ । आर्थिक गतिविधिलाई सेवासँग जोडिएको छ । यहाँ भएको आम्दानीको केही प्रतिशत सामाजिक काममा लगाएका छन् । हरेक महिना स्वास्थ्य शिविर हुन्छ । औषधि नि:शुल्क बाँड्छन् । यहाँबाट स्वास्थ्य सेवाका लागि झन्डै ७ किलोमिटर यात्रा गरेर बल्खु आउनुपर्छ । त्यहीं भएको चाल्नाखेल स्वास्थ्य चौकीको सेवा राम्रो छैन । अब पोलिक्लिनिक खोल्न लागेका छौं, गुरुङ भन्छन्, यसले स्थानीयवासीलाई स्वास्थ्य सेवा दिनेछ ।बालबालिकाका लागि शिक्षाको व्यवस्था पनि गरिएको छ । सक्नेले पैसा तिर्ने, नसक्नेका लागि नि:शुल्क पढाउने व्यवस्था गरिएको छ । अंकुरण किन्डरगार्डेनमा रहेका ९० जना विद्यार्थीमध्ये १४ जना नि:शुल्क पढ्छन् । पैसा तिर्न नसक्नेले त्यहाँको फर्ममा श्रम गर्नु भने पर्छ । महिनामा ४ दिन अभिभावकले श्रम गर्नुपर्ने नियम बनाइएको छ । मेरो पनि लगानी छ भन्ने भावना जागोस् भनेर यसो गरिएको हो, गुरुङ भन्छन् । स्कुलमा १४ जनाले जागिर पाएका छन् । फर्ममा ५४ जनाले काम गर्छन् । तिनीहरूले बायो अर्गानिक खेती गर्ने तरिका पनि सिकेका छन् । यहींका बालबालिकालाई गुणस्तरीय शिक्षा दिइएको छ । अबको बीस वर्षपछि गुणस्तरीय जनसंख्या यहीं बनोस्, त्यही जनसंख्याले यो ठाउँ पनि बनाओस् भन्ने सोचाइ रहेको उनी बताउँछन् । यही हो इकोलोजी, इकोनोमी र सोसल इन्क्लुजन भनेको, उनी भन्छन्, यस्तो विकास दिगो हुन्छ ।दिगो विकासको नमुना हेर्न यहाँ विभिन्न देशबाट स्वयंसेवक र अनुसन्धानकर्मी आउँछन् । हामी पैसा लिएर उनीहरूलाई सिकाउँछौं, उनी भन्छन्, अहिलेसम्म ४६ देशबाट १२ सयभन्दा बढी यहाँ अध्ययन गर्न आएका छन् । अध्ययन गर्न आउनेमा १४ देखि १८ वर्षसम्मका बढी छन् ।"
एआईमा आँखा,"माइक्रोसफ्टले अघिल्लो साता आर्टिफिसियल इन्टेलिजेन्स (एआई) का लागि छुट्टै रिसर्च ल्याब खोल्ने घोषणा गरेको थियो । माइक्रोसफ्टको यो घोषणा कुनै नौलो थिएन किनकि यसअघि नै गुगल, एप्पलजस्ता उसका प्रतिस्पर्धी कम्पनी यो अभियानमा जुटिसकेका छन् । अहिलेका अधिकांश ठूला प्रविधि कम्पनीको ध्याउन्न आर्टिफिसियल इन्टेलिजेन्सको अनुसन्धानमा छ ।आर्टिफिसियल इन्टेलिजेन्सलाई अर्को शब्दमा मेसिन लर्निङ पनि भन्न सकिन्छ । यसको सोझो अर्थ कुनै भौतिक मेसिन वा सफ्टवेयरले मानिसले बुद्धि लगाएर काम गरेजस्तै गर्न सक्ने प्रविधि हो । यसले गर्न सक्ने कामको सूची बनाउने हो भने निकै लामो हुन सक्छ ।जस्तो : फेसबुकमा सामूहिक फोटो अपलोड गर्दा फोटोमा कोको व्यक्ति छन् भनेर चिन्न सक्ने भएको छ, फेसबुक । मानिसले आवाजमार्फत दिएको निर्देशनमा एप्पलको सिरीले मोबाइल र कम्प्युटरमा म्यासेज गर्ने, कसैलाई कल गर्नेदेखि अलार्म सेटसम्मका विभिन्न काम गर्न सक्छ । ठूला कम्पनीहरू कल सेन्टरबाट मानव जनशक्ति हटाएर सफ्टवेयरको भरमा आफ्ना उपभोक्ताको समस्याको सूची तयार पार्ने र त्यसलाई त्यसैमार्फत समाधान गर्न सक्षम भइरहेका छन् ।यी केही उदाहरण भए जसलाई आर्टिफिसियल इन्टेलिजेन्सले समेट्छ । शिक्षा, स्वास्थ्य, इन्जिनियरिङ, बैंकिङ, प्रविधि, घरायसीसम्बन्धी अहिले धेरै सफ्टवेयर र उपकरणको विकास भएका छन् । त्यसमा प्रयोग भएका धेरै प्रविधिलाई एआई भन्न सक्छौं जसले मानिसले दिएको निर्देशन वा सिकाइको माध्यमबाट समस्या हल गर्न सक्छन् ।फेरि अर्को उदाहरण लिऔं, मानिसले गर्ने काम अब रोबोटले गर्नेछ भनेर जति पनि चिन्ता व्यक्त गरिँदै छ, ती सबै एआईमा भएको प्रगतिका उपज हुन् । कुनै मेसिन भनौं वा सफ्टवेयर त्यसले मानिसले गर्ने एकै प्रकृतिका काम सिकेर त्यसैअनुसारको काम गर्न सक्ने भएको छ । जस्तो : कुनै कम्पनीको सर्भिस सेन्टरमा आउने समस्याहरू उस्तै प्रकृतिका हुन्छन् र अधिकांश ग्राहकको प्रश्न पनि उस्तै प्रकारका हुन्छन् । हरेक ग्राहकलाई सोही उत्तर दिन र उनीहरूका सोही प्रश्नको जवाफ दिन मानिस नै भइरहनुपर्छ भन्ने छैन । यसका लागि कुनै सफ्टवेयरले त्यो काम गर्न सक्छ ।जस्तो : कुनै इन्टरनेट प्रदायक कम्पनीमा हरेक पटक ग्राहकले फोन गर्ने र सोध्ने प्रश्न एकै प्रकृतिका हुन सक्छन् । मेरो इन्टरनेट चलेन वा स्लो भयो । यसका लागि त्यहाँ सर्भिस सेन्टरमा काम गर्ने मानव जनशक्तिले दिने उत्तर पनि एकै हुन सक्छ । यसका लागि मान्छे नै किन चाहियो र ? एकपटक सफ्टवेयर बनाउन खर्च गरेपछि वर्षौंसम्म मानव जनशक्तिलाई दिनुपर्ने तलबको रकम जोगिन्छ । यसैकारण धेरै कम्पनीहरू धेरै मानिस खटेर एकै प्रकारले गर्नुपर्ने कामका लागि मेसिन वा सफ्टवेयरमा निर्भर हुन चाहन्छन् जसका कारण उनीहरूले खर्चमा कमी आओस् । यसअघि मानिसलाई धेरै बल लगाएर गर्नुपर्ने एकै खालको कामलाई मेसिनले विस्थापित गरेको थियो अब भने मानिसले बुद्धि लगाएर गर्ने काम पनि विस्थापित हुने जोखिम बढेको हो । तर यो प्रविधिले मानिसको रोजगारी खोस्ने मात्रै होइन, रोजगारीको अन्य अवसर सिर्जना पनि गरिरहेको छ । किनभने यो प्रविधि आफैं जन्मिने नभई मानिसले नै निर्माण गरेका हुन् । र, यो मानव नियन्त्रणबाहिर पक्कै जाने छैन् । यद्यपि केही वैज्ञानिक र जानकारहरूले एआईको सीमालाई नियन्त्रण गर्नुपर्ने आवाज भने उठाउन थालिसकेका छन् किनकि मानिसले सिकाएको मेसिन वा सफ्टवेयर मानिसकै लागि जोखिम बनेको देख्न कोही चाहँदैन । त्यसैले आर्टिफिसियल इन्टेलिजेन्सको विकासमा संसारभर धेरै कम्पनी र समूह सक्रिय छन् जो मानिसका लागि उपयोगी सफ्टवेयर वा मेसिन बनाउन उद्यत छन् । मानिसको कामलाई विस्थापित गर्न सक्ने कुनै सफ्टवेयर वा मेसिन बनाउन सके त्यसले उनीहरूलाई दिने सफलता धेरै ठूलो हुन सक्छ, त्यसैले सानादेखि ठूला कम्पनीहरू यस क्षेत्रमा खटिएका छन् ।ठूला प्रविधि कम्पनीहरूको लगानी यो क्षेत्रमा बढ्दो छ । उनीहरू एआईको क्षेत्रमा केही उपलब्धिमूलक काम गरिरहेका साना खालका कम्पनीहरू खोजीखोजी किन्न चाहन्छन् जसका कारण उनीहरूको अनुसन्धानमा सहयोग पुगोस् । गुगलले मात्रै अघिल्लो वर्ष एआईको क्षेत्रमा अनुसन्धान गरिरहेका ११ वटा कम्पनीलाई किनेर आफूमा समाहित गरिसकेको छ । उसले एआईको अनुसन्धानका लागि मात्रै डिपमाइन्ट र ब्रेनप्रोजेक्ट छुट्टाछुट्टै सञ्चालन गरिरहेको छ । यसमार्फत आएको धेरथोर उपलब्धि उसले आफ्नो भर्चुअल असिस्टेन्ट टुल गुगल असिस्टेन्टमार्फत प्रयोगकर्तासामु बाँडिरहेको पनि छ । गुगलका असिस्टेन्ट एप्पलको सिरीजस्तै प्रविधि हो जसले प्रयोगकर्ताले आवाजमार्फत दिएको निर्देशनअनुसार मोबाइलमा विभिन्न काम गर्न सक्छ ।गुगलले सुरुवात गरेको चालकविहीन कार बनाउने होडमा अहिले संसारका सबैजसो ठूला कार कम्पनीहरू समाहित भइसकेका छन् । उनीहरूले इमेजमार्फत सडकमा गुडिरहेको गाडीहरूको अवस्था मूल्यांकन गरी सोहीअनुसार स्पिड नियन्त्रण गर्ने, साइड दिनेजस्ता काम गर्न सक्ने भएका छन् । यसका लागि केही गाडी निर्माता कम्पनीहरूले आफ्नै रिसर्च ल्याब खोलेका छन् भने केहीले प्रविधि कम्पनीसँगको सहकार्यमा अनुसन्धानमा जोड दिइरहेका छन् । केही सहरमा चालकविहीन कार गुडाउने परीक्षण भइरहेका छन् । हरेक क्षण मानवीय विवेक आवश्यक पर्ने यस्तो कामका लागि त मानव आवश्यक नपर्ने अवस्था आइसकेको छ भने मानिसले सिर्जनशीलताबिना हरेक पटक एकै काम गर्ने पेसाहरू के होलान् ? अब विस्थापित हुन्छ । सबैको अनुमान यही छ ।"
५० अर्ब डिभाइस इन्टरनेटमा जोडिँदै,फेसबुकले आईओएस डिभाइसमा आफ्नो एप प्रयोग गर्ने केही प्रयोगकर्तामाझ जीआईएफ क्रिएटर फिचरको परीक्षण सुरु गरेको छ । केही प्रयोगकर्ताले यसको अनुभव गर्न पाएका छन् । फेसबुक एपको क्यामेरा फिचरमा जीआईएफ क्रिएटरका लागि छुट्टै बटन राखेर परीक्षण सुरु गरिएको हो । जसबाट प्रयोगकर्ताले भिडियो खिच्दा स्वत: जीआईएफमा बदलिनेछ । सोसल मिडियोमा आफ्नो विचार व्यक्त गर्नका लागि जीआईएफ निकै लोकप्रिय माध्यम हो । फेसबुकका अनुसार गत वर्ष मात्रै म्यासेन्जरमा १२ अर्ब जीआईएफ आदानप्रदान भएको छ जसमध्ये ४ अर्ब जीआईएफ सन् २०१७ को नयाँ वर्षको दिनमा आदानप्रदान भएका थिए । भिडियो कन्टेन्टमा जोड दिएको फेसबुकले अहिले सानो संख्याका प्रयोगकर्तामाझ यो नयाँ फिचर परीक्षण भइरहेको जनाएको छ ।
अद्भुत फेडेरर,"३५ वर्षको उमेरमा पनि फेडेररले जितिरहनुको कारण के हो ?रोजर फेडेररले बिम्बल्डन ओपन टेनिसको फाइनलमा मारिन सिलिचलाई आइतबार पराजित गर्न दुई घण्टा पनि खेल्नुपरेन । उनले सजिलै तीन सेट जिते र कीर्तिमान आठौंपल्ट अल इंग्ल्यान्ड क्लबमा ट्रफी कब्जा गरे । उनले यसपल्टको उपाधि यात्रामा कुनै एक सेट पनि गुमाएनन् । त्यसैले बिम्बल्डनका आठ उपाधिमा यसलाई सबभन्दा उत्कृष्ट सफलता पनि भनिएको छ ।स्वीस फेडेरर ३५ वर्षका भइसकेका छन् । तर टेनिस कोर्टमा उनी त्यस्तो बूढो लाग्दैन । उनले जसरी खेल्छन्, त्यो साँच्चै कुनै टिन एजर्सले खेलिरहेजस्तो लाग्छ । किनभने उनी लोभलाग्दो टेनिस खेल्छन्, उत्कृष्ट खेल्छन्, एकदमै मिहिनेत गर्छन् । उनको खेल क्लासिक हुने गर्छ । त्यसैले त उनीभन्दा आठ वर्ष कान्छो क्रोएसियाली सिलिच सेन्टर कोर्टमा फिक्का देखिए । यो उमेरमा पनि उनले जुन स्तरमा खेलिरहेका छन्, त्यसले उनी साँच्चै अद्भुत खेलाडी हुन् भन्ने प्रमाणित गर्छ ।फेडेररको पहिलो ग्रान्डस्लाम टेनिसको उपाधि पनि बिम्बल्डन नै हो, जुन उनले सन् २००३ मा जितेका थिए । त्यसमा विश्व टेनिसमा उनको आधिपत्यको सुरुआत भने पनि हुन्छ । विश्व टेनिसको सबभन्दा ठूलो र प्रतिष्ठित प्रतियोगिता ग्रान्डस्लाम हो । ग्रान्डस्लाममा सर्वाधिक सफल पुरुष फेडेरर नै हुन् । उनले १९ पल्ट ग्रान्डस्लाम उपाधि हात पारेका छन् ।ग्रासकोर्ट उनको फेबरेट हो । त्यसैले बिम्बल्डनमा सर्वाधिक सफलता हात पार्नुलाई उनका लागि अनौठो मान्नु पर्दैन । क्ले कोर्टमा खेलिने फ्रेन्च ओपन उनको प्रकृतिको खेल होइन । उनी २००९ मा भने फ्रेन्च ओपन च्याम्पियन नै भएका थिए । उनी क्ले कोर्टमा राफेल नडालसँग चारपल्ट फाइनलमा पराजित भएका थिए । उनै स्पेनी नडाल फेडेररको करिअरको सबभन्दा कडा प्रतिद्वन्द्वी हुन् । फेडेररले हार्डकोर्टमा हुने अस्ट्रेलियन ओपन र यूएएस ओपनको उपाधि पाँचपाँच पल्ट जितेका छन् । सन् २००४, २००६ र २००७ मा उनले फ्रेन्च ओपनबाहेक तीनै ग्रान्डस्लाम जितेका थिए । लगातार १० ग्रान्डस्लामको फाइनल खेल्ने पनि उनी नै हुन् । ग्रान्डस्लाममा उनी २९ पल्ट फाइनल पुगेका छन् ।शान्त स्वभावका फेडेरर २०१२ मा बिम्बल्डन ओपन च्याम्पियन भएपछि तीन ग्रान्डस्लामको फाइनलमा हारेका थिए । उनको उमेर पनि चढ्दै गएको थियो । नोकाभ जोकोभिच, एन्डी मुरेले उत्कृष्ट लय समातेका थिए । त्यसैले फेडेररकै समर्थकले पनि बेलैमा उनले संन्यास लिइदिए हुन्थ्यो भन्न थालेका थिए । तर फेडेररले र्याकेटको कला देखाउन छाडेनन् । कहिलेसम्म भन्ने थाहा छैन तर टेनिस खेलिरहन्छु, फेडेररले भनेका थिए, आई लभ टेनिस ।उनले पाँच वर्षको प्रतीक्षापछि बल्ल २०१७ मा आएर ग्रान्डस्लाम जिते । उनले मेलबर्नको चर्को गर्मीमा जनवरीमा नडाललाई हराएर यो वर्षको पहिलो ग्रान्डस्लाम (अस्ट्रेलियन ओपन) जितेका थिए । ३१ वर्षीय नडालले फ्रेन्च ओपन दसौंपल्ट जित्दा भने फेडेरर आराम गरिरहेका थिए । बूढाहरूको वर्षमा परिणत भएको २०१७ को अन्तिम ग्रान्डस्लाम यूएस ओपन अगस्टमा सुरु हुँदै छ । यसमा पनि फेरि बूढा खेलाडी नै जम्ने हो कि भन्ने बहस सुरु भइसकेको छ ।कीर्तिमान ३ सय २ साता विश्व वरीयताको शीर्षस्थानमा रहेका फेडेररले १९ वर्ष लामो व्यावसायिक खेल यात्रामा ९३ उपाधि जितेका छन् । घुँडाको चोट र ढाडको दुखाइले सताइएका उनले गत वर्ष धेरै समय रिकोभरीमै बिताएका थिए । उनले १२ महिनायता टुरका सात प्रतियोगिता मात्र खेलेका छन् । तैपनि उनी तेस्रो वरीयतामा छन् । नम्बर १ मेरो लक्ष्य होइन तर त्यो भयो भने मेरा लागि अविश्वसनीय नै हुने, उनले मिडियासँग भनेका छन् ।फेडेररको टेनिस मोहसँग जोडिएको सफलताले थुप्रै प्रश्न तेस्र्याएको छ । यो उमेरमा अरूले किन उनले जस्तो खेल्न सक्दैनन् ? के अर्को पुस्ताका खेलाडी स्तरीय छैनन् ? उनी आफैंले भने युवा खेलाडीलाई अझ आक्रामक भएर खेल्ने सुझाव दिएका छन् ।"

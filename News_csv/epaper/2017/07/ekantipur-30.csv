शीर्षक,विवरण
दुवै चुनाव एकैपल्ट गर्ने तयारी,"काठमाडौं सरकारले संघीय संसद् र प्रदेशसभाको चुनाव एकैपटक गर्ने गरी तयारी अघि बढाउने भएको छ। प्रमुख राजनीतिक दलको सहमतिका आधारमा प्रधानमन्त्री शेरबहादुर देउवा एकैपटक चुनाव गराउने निष्कर्षमा पुगेका हुन्। यो पक्षमा प्रधानमन्त्री देउवालाई बल पुग्ने गरी प्रमुख प्रतिपक्षी एमालेले समेत एकैपटक चुनाव गराउनुपर्ने धारणा सार्वजनिक गरिसकेको छ। प्रधानमन्त्री देउवाले संविधानले तोकेको समयसीमाभित्रै सम्पन्न गर्न एकैपटक दुवै निर्वाचन गर्नु उपयुक्त हुने भन्दै आफूले अन्य दलहरूसँग छलफल थालेको बताए। एकैपटक गर्दा निर्वाचनमा खर्च कम लाग्छ र प्रतिनिधिसभाको चुनाव गरेपछि प्रदेशको चुनाव हुँदैन कि भन्ने आशंका पनि रहँदैन, शनिबार राजधानीमा सम्पादकहरूसँगको कुराकानीमा प्रधानमन्त्री देउवाले भने। उनले यो प्रस्तावमा मुख्य दलहरूसँग कुराकानी अघि बढाएको पनि बताए। प्रधानमन्त्री देउवाले केही दिनअघि गृह, अर्थ र परराष्ट्रमन्त्रीको उपस्थितिमा निर्वाचन आयोगका पदाधिकारीसँग एकै चरणमा चुनाव गराउने विषयमा छलफल गरेका थिए। त्यस छलफलमा सहभागी सरकारका प्रवक्तासमेत रहेका अर्थमन्त्री ज्ञानेन्द्रबहादुर कार्कीले समयको चाप र खर्चका हिसाबले पनि एकै चरणमा चुनाव गराउन उपयुक्त हुने निष्कर्षमा सरकार पुगेको बताए। सरकारले सम्भव भएसम्म विद्युतीय मेसिनबाट मतदान गराउनेबारे पनि छलफल गरिरहेको कार्कीले जानकारी दिए। कति सम्भव हुन्छ, कति हुन्न त्यो छलफलमै छ, तर विद्युतीय मेसिनबाट हुन सके अझ छिटोछरितो, स्वतन्त्र र निष्पक्ष ढंगबाट चुनाव गराउन सकिन्छ भन्ने सरकारको निचोड छ, उनले भने।संवैधानिक व्यवस्थाअनुसार आगामी माघ ७ भित्र संघीय प्रदेश र संसदको चुनाव गरिसक्नुपर्छ। माघ ७ भनिए पनि चुनाव गराउन अनुकूल मौसम मंसिरसम्म मात्रै हो। मंसिरपछि हिमाली क्षेत्रमा चुनाव सम्भव देखिन्न। अबको चार महिनाभित्र दुवै तहको चुनाव अलगअलग मितिमा गर्न कठिनाइ पर्ने भएकाले पनि प्रमुख प्रतिपक्षी एमालेसमेत एकैपटक चुनाव गराउनुपर्ने पक्षमा देखिएको हो। एमाले अध्यक्ष केपी ओलीले माघ ७ सम्म मात्रै व्यवस्थापिका संसद्को आयु रहेकाले त्यसयता दुवै तहको चुनाव अलगअलग गराउन असम्भव हुने भएकाले एकै पटक गराउनुपर्ने बताएका छन्। दुवै तहको चुनाव गराउन असम्भव भए पहिला व्यवस्थापिका संसद्को चुनाव गराउने विकल्प पनि एमालेले अघि सारेको छ। माघ ७ भित्र नयाँ संसद् आएन भने राजनीतिक शून्यता ल्याउने बताउँदै ओलीले यस्तो विकल्प पनि औंल्याएका हुन्। माघ ७ पछि संसद् रहन्न, संसद्को सदस्यता नरहेपछि प्रधानमन्त्री पनि रहन्नन् र सरकार पनि हुन्न, शनिबार कान्तिपुरसँग ओलीले भने, प्रदेश र संघीय संसद्को एकैपटक चुनाव गरौं। एकैपटक गर्न नसक्ने हो भने पहिला केन्द्रीय संसद्को चुनाव गरौं। केन्द्रीय संसदको चुनाव भए राजनीतिक शून्यता नरहने ओलीको तर्क थियो।प्रमुख निर्वाचन आयुक्त अयोधीप्रसाद यादव भने एकै पटक चुनाव गराउनुपर्छ भन्ने निष्कर्षमा आयोग पुगिनसकेको बताए। राजनीतिक छलफलमा भनिएका कुरालाई लिएर आयोग निष्कर्षमा पुग्ने कुरा हुन्न, आयोगले प्राविधिक कुरा हेरेर भन्ने हो, उनले भने, हामी छलफलमै छौं, अहिल्यै केही भन्न सकिन्न। निर्वाचन आयोगका पूर्वप्रमुख आयुक्त नीलकण्ठ उप्रेती भने समय चापले दुवै तहको चुनाव एकैसाथ गराउनु उपयुक्त हुने बताए। कानुनमा व्यवस्था गरेर एकै पटकमा दुवै तहको चुनाव गराउन सहजै सकिन्छ, उनले भने।अहिलेसम्म चुनावका लागि आवश्यक कानुन आइसकेको छैन। राजनीतिक हिसाबले सबभन्दा पेचिलो बन्न सक्ने क्षेत्र निर्धारणको काम अझै बाँकी छ। संविधानअनुसार २ सय ४० निर्वाचन क्षेत्रलाई घटाएर संघीय संसदका लागि १ सय ६५ मा कायम गर्नुपर्ने हुन्छ भने संघीय प्रदेशका लागि एक निर्वाचन क्षेत्र बराबर दुईका हिसाबले ३ सय ३० निर्वाचन क्षेत्र निर्धारण गर्नुपर्छ। उप्रेतीका अनुसार एकै पटक चुनाव गर्दा चारवटाको साटो दुइटा मतपत्र मात्रै बनाए पुग्छ। प्रत्यक्षमा प्राप्त हुने मतलाई समानुपातिकमा समेत गणना गर्ने गरी व्यवस्था गर्दा दुइटा मतपत्रले पुग्छ। साना दलले प्रत्यक्षतर्फ उम्मेदवार नदिन सक्ने अवस्था पनि रहने भएकाले उनीहरूका लागि चुनाव चिह्न राखिदिनुपर्ने हुन्छ। त्यस्तो अवस्थामा प्रत्यक्षमा अर्को उम्मेदवारलाई र समानुपातिकमा पार्टीलाई भोट हाल्नुपर्ने हुन्छ। साउनभित्र कानुन आयो भने चुनाव गराउन सहज हुन्छ,, उप्रेतीले भने, दुई पटक चुनाव गराउने हो भने मतपत्र मात्रै ६ करोड बढी छाप्नुपर्छ। मतपत्र छाप्नकै लागि तीन महिना चाहिन्छ भने कसरी अलगअलग चुनाव हुन सक्छ? दुई पटक चुनाव गर्दा खर्च पनि दोब्बर लाग्ने उनले बताए।"
संवैधानिक र व्यावहारिक कठिनाइ,"काठमाडौं निर्वाचन आयोगले प्रदेशसभा तथा संघीय संसद् (राष्ट्रियसभा र प्रतिनिधिसभा) निर्वाचन एकैपटक गराउन प्राविधिक र कानुनी दृष्टिकोणले कठिन हुने बताएको छ। एकैपटक निर्वाचन गर्दा संवैधानिक र व्यावहारिक जटिलता आइपर्ने आयोगको बुझाइ छ। आयोगले असोज मसान्तदेखि मंसिर पहिलो साताभित्र क्रमश: प्रदेशसभा, राष्ट्रियसभा र प्रतिनिधिसभा निर्वाचन गराउन सरकारलाई प्रस्ताव गरेको छ। निर्वाचन व्यवस्थापनको सम्पूर्ण जिम्मेवारी आयोगको हो। आयोग संविधान र कानुनले गरेको व्यवस्थाअनुसार चल्नुपर्छ, प्रमुख निर्वाचन आयुक्त अयोधीप्रसाद यादवले भने, संवैधानिक व्यवस्था हेरेरै आयोगले क्रमश: प्रदेश, राष्ट्रियसभा र त्यसपछि प्रतिनिधिसभा निर्वाचनको प्रस्ताव गरेको हो। उपयुक्त विधि र प्रक्रिया त्यही हो। यतिबेला सरकार तथा प्रमुख प्रतिपक्षी दल प्रदेश र प्रतिनिधिसभा निर्वाचन एकै पटक गर्ने विषयमा एकमत देखिन थालेका छन्। आयोगले भने व्यावहारिक हिसाबले एकैपटक दुवै निर्वाचन राम्रो सुनिए पनि त्यसअगाडि संवैधानिक, व्यवस्थापकीय र प्राविधिक चुनौतीहरू प्रशस्तै रहेकाले औपचारिक रूपमा उक्त छलफललाई बढाइसकेको छैन। संविधानले संघीय संसद्मा प्रतिनिधित्व गर्ने प्रत्येक राजनीतिक दलबाट निर्वाचित कुल सदस्य संख्याको कम्तीमा एक तिहाइ सदस्य महिला हुनुपर्ने व्यवस्था गरेको छ। संघीय संसद् भनेको प्रतिनिधिसभा र राष्ट्रियसभा दुवै हो। प्रतिनिधिसभाको प्रत्यक्ष र राष्ट्रियसभामा निर्वाचितसमेतबाट कुनै दलको निर्वाचित महिला सदस्यको संख्या एक तिहाइ नपुगे त्यस्ता दलले समानुपातिकतर्फबाट बाँकी संख्यामा महिला निर्वाचित गर्नुपर्ने संविधानमा व्यवस्था छ।संविधानको धारा ८४(८) ले महिला प्रतिनिधित्वको सुनिश्चितताका लागि राष्ट्रियसभा निर्वाचनपछि मात्रै प्रतिनिधिसभा निर्वाचन गरिनुपर्ने संकेत दिएको छ। राष्ट्रियसभाको निर्वाचन प्रदेशसभाको निर्वाचनपछि मात्रै सम्भव रहेकाले आयोगले त्यसैअनुसारको निर्वाचन कार्यसूची सरकारलाई बुझाएको हो। प्रमुख आयुक्त यादवले एकैपटक प्रदेश, प्रतिनिधिसभाको निर्वाचन गर्दा संविधानअनुसार महिला प्रतिनिधित्वको सुनिश्चितता कसरी हुन्छ भन्ने प्रश्नको समाधानसमेत खोज्नुपर्ने बताउँछन्। आयुक्त इला शर्माले संविधानले उपायसमेत देखाएर संघीय संसद्मा महिलाको ३३ प्रतिशत उपस्थितिको सुनिश्चितता गरेको भन्दै संविधानको भावना पहिला प्रदेश निर्वाचनपछि नै प्रतिनिधिसभा निर्वाचन गर्नुपर्ने रहेको बताइन्। उनले पनि एकै पटक दुवै निर्वाचन गर्दा संविधानको भावनाअनुसार महिला प्रतिनिधित्वमा समस्या आउने सक्ने उल्लेख गरिन्। प्रत्यक्ष र समानुपातिकतर्फ फरक गरिने छुट्टाछुट्टै मतपत्र र मतपेटिका पनि एकै पटक दुवै निर्वाचनका लागि अर्को प्रमुख चुनौती रहेको आयोगको बुझाइ छ। दुवै निर्वाचन एकै दिन गर्दा एक मतदाताले चारवटा मतपत्र र चारवटा मतपेटिका प्रयोग गर्नुपर्ने अवस्था छ। त्यसले मतदान र मतगणना अत्यन्तै झन्झटिलो, समय लाग्ने र अव्यावहारिक हुने आयोगले बताउँदै आएको छ। सहजताका लागि मतदानमा विद्युतीय मेसिन प्रयोगको विकल्प आयोगका अगाडि रहे पनि त्यसका लागि समय कम रहेको आयोग स्रोतले बतायो। चारचारवटा मतपत्र दिएर निर्वाचन गराउन सहज हुन सक्दैन, प्रमुख आयुक्त यादवले कान्तिपुरसँग भने, त्यसमा सुधार भएर निर्वाचन कानुनहरू आए आयोगले छलफल गर्न सक्छ। आयोगले दुवै निर्वाचनमा एउटाएउटा मतपत्र प्रयोग गर्न सकिए एकै दिन निर्वाचनको विकल्पमा तयार हुन सक्ने संकेत दिएको छ। प्रत्यक्षतर्फका उम्मेदवारले पाएको मतलाई नै राजनीतिक दलले पाएको मत मानी समानुपातिकमा त्यसैलाई गणना गर्नुपर्ने कानुनी व्यवस्था गरिए एउटै मतपत्र र एउटै मतपेटिकाबाट निर्वाचन गराउन सकिने सुझाव आयोगको छ। प्रतिनिधिसभा र प्रदेशसभासम्बन्धी निर्वाचन विधेयक संसद्मा विचाराधीन छ। आयोगको प्रस्तावसँग मिल्दोजुल्दो संशोधन प्रस्ताव पनि उक्त विधेयकमाथि परेको छ। तर, आयोगको उक्त अनौपचारिक प्रस्तावप्रति साना दल सहमत छैनन्। साथै, प्रत्यक्ष निर्वाचनमा गठबन्धन गर्ने दलहरूको तथा स्वतन्त्र उम्मेदवारलाई पनि मतदान गर्ने मतदाताको अभ्यासलाई उक्त प्रस्तावले निरुत्साहित गर्ने देखिन्छ। प्रत्यक्षतर्फकै मत पाएकालाई समानुपातिकमा जोडदा गठबन्धन दुई दलमध्ये कुन दलको समानुपातिक मतमा जोड्ने भन्ने समस्या आउने आयोगकै एक अधिकारीले बताए। अर्कोतिर, मतदाताले मतपत्रमा एक स्थानमा मात्रै स्वस्तिक चिह्न लगाउन पाउने भएपछि प्रत्यक्षतर्फ स्वतन्त्र उम्मेदवारलाई मत दिँदा ती मतदाताको मत समानुपातिकतर्फ जोडिने छैन। जसले लाखौं मतदाता समानुपातिकतर्फ मत दिनबाट वञ्चित हुनेछन्। समय कम भएकाले एकै पटक दुवै निर्वाचन गर्नुपर्ने कुरा सैद्धान्तिक रूपमा राम्रो हो, सम्भावना नभएको होइन, शर्माले भनिन्, तर, त्यस अगाडिका चुनौती पनि प्रशस्तै छन्। त्यसलाई कसरी व्यवस्थापन गर्ने महत्त्वपूर्ण पक्ष हो। उनले आयोगले एकै पटक निर्वाचन गराउने विषयमा केही सोचिनसकेको बताइन्। यादवले संवैधानिक र कानुनी व्यवस्था, निर्वाचनको व्यवस्थापकीय र प्राविधिक पक्ष विचार नगरी राजनीतिक दलहरूले बोल्दैमा वा सहमति गर्दैमा एकै दिन दुवै निर्वाचन सम्भव नदेखिएको बताए।"
स्वाइन फ्लुले थप एकको मृत्यु,काठमाडौं (कास) स्वाइन फ्लुले शनिबार एक जनाको मृत्यु भएको छ। काठमाडौंको ग्रान्डी इन्टरनेसनल अस्पतालमा भेन्टिलेटरमा राखी उपचार गराइरहेका पोखराका २९ वर्षीय एक व्यक्तिको मृत्यु भएको हो। स्वाइन फ्लुको संक्रमण हुनुअघि पूर्ण स्वस्थ रहेका ती युवालाई संक्रमणपछि निमोनियाँ देखिएको थियो। यसअघि पनि यस्तै एक जनाको स्वाइन फ्लुका कारण त्रिवि शिक्षण अस्पतालमा भेन्टिलेटरमै उपचारक्रममा मृत्यु भएको थियो। इपिडिमियोलजी तथा रोग नियन्त्रण महाशाखाका डा गुणनिधि शर्माले ग्रान्डी र शिक्षण अस्पताल गरी हालसम्म दुई जनाको स्वाइन फ्लु (इन्फ्लुएन्जा ए भाइरसएच१एन१) का कारण मृत्यु भएको बताए।
अस्थायी शिक्षक परीक्षा रोक्न शिक्षामन्त्रीकै दबाब,"काठमाडौं शिक्षक सेवा आयोगले भदौ पहिलो साता अस्थायी शिक्षकलाई स्थायी बनाउन लिन लागेको परीक्षा रोक्न उपप्रधान तथा शिक्षामन्त्री गोपालमान श्रेष्ठ आफैं लागिपरेका छन्। अस्थायी शिक्षकहरूसँग परीक्षामा अनुत्तीर्ण भए पनि सुविधा दिने सम्झौता गरेका श्रेष्ठले दोस्रो पटक परीक्षा सार्न आयोगलाई दबाब दिएका छन्। गत वर्ष संशोधन भएको शिक्षा ऐनमा सामुदायिक विद्यालयमा २०४९ अघिदेखि ०७२ असोज २ सम्म नियुक्ति लिएका अस्थायी शिक्षकलाई स्थायी बनाउने प्रक्रिया एक वर्षभित्र सुरु गर्नुपर्ने व्यवस्था छ। यही व्यवस्थाअनुसार गत चैत १९ मा आयोगले अस्थायी शिक्षकलाई स्थायी बनाउन विज्ञापन गरेको थियो। गत असार २३ मा परीक्षाको मिति तय गरिएकामा मन्त्री श्रेष्ठले अस्थायीको आन्दोलनको कारण देखाउँदै परीक्षा सारेको बताउँदै आएका छन्। आयोगले भदौ ३ गते गर्न लागेको परीक्षा पनि पुन: सार्न उनले आयोगलाई दबाब दिएका हुन्। शिक्षामन्त्री श्रेष्ठले बिहीबार आयोग पदाधिकारीलाई मन्त्रालय बोलाएर परीक्षा सार्न दबाब दिएका हुन्। मन्त्रीज्यूले परीक्षा सार्न आग्रह गर्नुभयो, आयोगका अध्यक्ष ताना गौतमले भने, कानुनअनुसार परीक्षा लिइएकाले हामीले परीक्षा सार्न सकिँदैन भन्यौं।मन्त्री श्रेष्ठले आयोगका पदाधिकारीलाई शिक्षक महासंघलाई देखाएर परीक्षा सार्न दबाब दिएका थिए। तर, शिक्षक महासंघले पनि तोकिएकै दिन परीक्षा हुनुपर्ने भन्दै मन्त्री श्रेष्ठलाई बिहीबार नै ज्ञापनपत्र बुझाएको छ। हामी परीक्षा सार्न हुँदैन भनेर मन्त्रीलाई ज्ञापनपत्र बुझाउन जानुअघि नै आयोगका पदाधिकारीलाई परीक्षा सार्न भन्नुभएको रहेछ, महासंघका एक पदाधिकारी भने। महासंघले ज्ञापन बुझाएपछि चाहिँ मन्त्री श्रेष्ठले आयोगका पदाधिकारीलाई बोलाएर परीक्षा तोकिएकै मितिमा गर्नुपर्छ भनेको उल्लेख गर्दै ती पदाधिकारीले भने, मन्त्रीको कुरा फेरिएको सुनेर आयोग अध्यक्ष गौतमले यो त कुरा बाझिएन र भनेर प्रश्न गर्नुभयो। मन्त्रीको ताल देखेर हामी छक्क पर्यौं। मन्त्री श्रेष्ठले परीक्षा सार्न दबाब दिएको विषयमा बुझ्न बारम्बार प्रयास गर्दा पनि उनी सम्पर्कमा आउन चाहेनन्। मन्त्रीको काम गराइ र बोलाइमा फरक रहेको आयोगलाई दिएको दबाबले पुष्टि गर्छ।संसद्बाट सर्वसम्मत पारित ऐनमा भएको व्यवस्थामा अस्थायी शिक्षकले सुविधा वा परीक्षा रोज्नुपर्ने प्रावधान छ। यो व्यवस्थाको विरोध गर्दै अस्थायी शिक्षकहरूले परीक्षामा फेल भए पनि सुविधा दिनुपर्ने माग गरेका छन्। माग पूरा गराउन अस्थायी शिक्षकहरू अनशन बस्नेदेखि प्रधानमन्त्री शेरबहादुर देउवा र कांग्रेसका नेताहरूलाई गुहार्ने गरिरहेका छन्। यतिले मात्र नपुगेर उनीहरूले पूर्वराजा ज्ञानेन्द्र शाह र प्रधानसेनापतिलाई समेत चिठी लेखेका छन्। सामुदायिक विद्यालय सुधार गर्ने हो भने अहिले बिदाइ हुन चाहनेलाई सुविधा दिएर पठाउनुपर्ने र परीक्षा चाहनेलाई निष्पक्ष रूपमा परीक्षा लिनुपर्ने विज्ञको सुझाव छ। निश्चित अवधिका लागि नियुक्त भएका व्यक्तिलाई सुविधा दिएर बिदाइ गर्ने कानुन बनिसक्दा पनि मन्त्री श्रेष्ठले आयोगले लिने परीक्षामा अनुत्तीर्ण भए पनि सुविधा दिने कानुन बनाउने, परीक्षा सहज बनाउने जस्ता व्यवस्था गर्ने सम्झौता असार ९ मा गरेका थिए। वर्षौं अस्थायी रहेर काम गरेकालाई शिक्षा ऐनअनुसार स्थायी बनाउने अन्तिम चरणमा मन्त्री नै बाधक बन्न लागेका छन्। ०४९ देखि ०६१ सम्म जति जना कार्यरत छन्, त्यति नै दरबन्दी कायम गरिएको छ भने ०६१ देखि ०७२ सम्म नियुक्ति लिएकामध्ये ४९ प्रतिशत आन्तरिक दरबन्दीको व्यवस्था गरिएको छ। आन्तरिक रूपमा प्रतिस्पर्धा गराउँदा पनि आन्दोलनमा सहभागी ०६१ देखि ०६५ सम्म नियुक्ति पाएका शिक्षकहरू आफू अनुत्तीर्ण हुने भन्दै कानुन संशोधन गराएर परीक्षामा अनुत्तीण भए पनि सुविधा दिनुपर्ने माग गरिरहेका छन्। आयोगले पटकपटक लिएको परीक्षामा अनुत्तीर्ण भएका व्यक्ति यस पटक पनि अनुत्तीर्ण हुने डरले आन्दोलन गरिरहेका छन््। परीक्षा सार्न खोज्नु भनेको सामुदायिक विद्यालयको गुणस्तर र विद्यार्थीको सिकाइमा खेलवाड गरेको मानिने सुविधा लिएर बिदाइ हुन लागेका एक अस्थायी शिक्षकले बताए। यदि विद्यालय सुधार्ने हो भने हामीलाई बिदाइ गर्नुपर्छ, ती शिक्षकले भने, हामी सुविधा लिएर जान खोज्दा पनि आन्दोलन गर्ने साथीहरूका कारण ढिलाइ भइरहेको छ। १० हजारभन्दा बढी अस्थायी शिक्षक सुविधा लिएर बिदाइ हुन चाहेका छन्। प्राथमिक तहमा ०४९ अघिका १ हजार ५२, ०४९ देखि ०६१ सम्म कार्यरत ६ हजार १ सय १५ जना सुविधा लिएर घर जान चाहेका छन्। माविको ०४९ अघि नियुक्ति पाएका सबैजना घर जान चाहेका छन्। सरकारले हाम्रो सम्मान गरेर सुविधा दिने घोषणा गरिसकेको छ, अब आन्दोलन गरेर ढिलाइ गर्ने हो भने अहिले घोषणा गरेको सुविधा पनि नपाउने हो कि भन्ने डर लागेको छ, सुविधा लिन चाहने काठमाडौंका एक शिक्षकले भने। माध्यमिक तहको शिक्षा स्थानीय तहलाई दिइसकेकाले शिक्षा ऐन मान्दैनौं भनेर सुविधाबाट वञ्चित गराउने सम्भावना रहेको विज्ञहरू बताउँछन्। अस्थायी शिक्षकको परीक्षा हुने हो भने सुविधा लिएर बिदा हुन चाहने १० हजार र परीक्षा रोजेका १५ हजारमध्येबाट अनुत्तीर्ण हुने दरबन्दीमा खुला प्रतिस्पर्धाबाट योग्य शिक्षक नियुक्ति गर्ने बाटो खुल्थ्यो। अस्थायी शिक्षकका नाममा हुने आन्दोलनले शिक्षा ऐन संशोधन गर्न नसक्ने भएपछि जसरी हुन्छ भदौ ३ मा तय गरेको परीक्षा सार्न खोजिएको हो। परीक्षा कानुनअनुसार लिन लागिएको हो, कुनै हालतमा सर्दैन, आयोगका अध्यक्ष गौतमले भने, परीक्षाको तयारी अन्तिम चरणमा पुगेको छ। यदि शिक्षामन्त्री श्रेष्ठले मन्त्रिपरिषद्बाट निर्णय गराएर परीक्षाको मिति सारेको खण्डमा परीक्षा चाहने अस्थायी शिक्षकहरू सर्वोच्च अदालतमा रिट हाल्ने बताउँछन्।"
छोरी जन्मेपछि घर निकाला,"कपिलवस्तु छोरी जन्माएको ओरापमा कुटपिट गर्दै यहाँकी एक महिलालाई घर निकाला गरिएको छ। कपिलवस्तु नगरपालिका५ श्रीरामपुरकी २२ वर्षीया सविना खातुनलाई पति र ससुराले कुटपिट गरेका हुन्। छोरी जन्माएको आरोप लगाउँदै निर्घात कुटपिट गरे, खातुनले दु:खेसो पोखिन्। तीन महिनाअघि छोरी जन्माएपछि यातना दिन थालेको उनले सुनाइन्। बच्चा जन्मनुअघिदेखि नै छोरी जन्मिए गाह्रो हुन्छ, तँलाई पनि दु:ख हुन्छ भन्दै मानसिक तनाव दिन्थे, उनले भनिन्, छोरी जन्मिएमा तँ सुखले बस्न पाउँदिनस् भन्थे। गत बुधबार साँझ गाउँको विवाह कार्यक्रममै श्रीमान् दिलसार र ससुरा इजाहार खाँले मिलेर निर्घात कुटपिट गरेको उनका बाबु लइस पठानले बताए। लाठी, मुक्का र खुट्टाले कुटपिट गरी सख्त घाइते बनाएको उनले बताए। सविनाको दायाँ गाला सुन्निएको छ। कानमा चोट छ। ढाड, पिठयुँ र शरीरका विभिन्न भागमा डाम छन्। सख्त घाइते उनलाई माइतीले तत्कालै तौलिहवा अस्पतालमा भर्ना गराएको थियो। अस्पतालको रिफरमा भैरहवास्थित मेडिकल कलेजमा उपचार गराइएको थियो। अहिले उनी माइतीमा छिन्। सुरुमा भनेजति दाइजो नपाएको भन्दै यातना दिने गरेका थिए, पछि छोरी जन्मिएपछि कुटपिट गर्न थालियो, उनले भनिन्। तीन महिनाकी छोरीलाई समेत आमाबाट अलग्याएर बाबुले आफैं राखेका थिए। शनिबार प्रहरीले छोरीलाई आमाकै जिम्मा लगाएको छ। १४ महिनाअघि दिलसारसँग उनको मागी बिहे भएको थियो। बेहुलालाई ११ लाख ५० हजार भारतीय रुपैयाँ, टाटा महेन्द्रा गाडी, ४० हजारको घडी र ५ तोला सुन दिएको भए पनि दाइजो कम भयो भन्दै छोरीलाई यातना दिने गरेको आरोप सविनाका बाबु लइसले लगाए। अब फेरि जानीजानी छोरीलाई मृत्युको मुखमा पुर्याउन दिन्नँ, उनले भने, मलाई न्याय चाहिएको छ, यातना दिनेमाथि कडा कारबाही होस्। स्थानीय तहको निर्वाचनमा यशोधरा गाउँपालिका५ को वडाध्यक्ष निर्वाचित भएका उनले बिहीबार जिल्ला प्रहरी कार्यालयमा उजुरी दिएका छन्। तर कारबाही प्रक्रिया अघि नबढाइएकाले आक्रोश व्यक्त गरे। ससुरा इजाहारले पनि बुहारीविरुद्ध प्रहरीमा जाहेरी दिएका छन्। केही दलका प्रतिनिधिले भने दबाब दिएर घटना मिलाउन लागेका पीडित परिवारको आरोप छ। प्रहरी नायब उपरीक्षक प्रह्लाद अधिकारीले घटनाबारे अनुसन्धान भइरहेको बताए। कुटपिटको आरोप लागेका ससुरा इजाहारलाई प्रहरीले पक्राउ गरेको छ। पति दिलसारले भने सामान्य घर झगडा भएको बताए। खाना पकाउन भनेका थियौं, नमानेपछि सामान्य झैझगडा भएको हो, उनले भने।"
डा केसीसँग दोस्रो वार्ता पनि अनिर्णीत,"काठमाडौं सरकार र अनशनरत प्राडा गोविन्द केसीका प्रतिनिधिबीच शनिबार भएको दोस्रो चरणको वार्ता पनि अनिर्णीत भएको छ। हालकै म्यान्डेटअनुसारको सरकारी टोलीले जति पटक वार्ता गरे पनि उपलब्धि शून्य हुने दाबी डा केसीका प्रतिनिधिले गरेका छन्। पहिलो वार्ताको उपलब्धि दोस्रो पटक वार्ता बस्ने समय तय हुनु र दोस्रो वार्ताको उपलब्धि तेस्रो पटक वार्ता बस्ने समय तय हुनुका अतिरिक्त अन्य कुनै ठोस उपलब्धि नभएको उनीहरूको छ। चिकित्सा शिक्षा र सेवामा सुधारका मागसहित त्रिवि शिक्षण अस्पताल हाताभित्र ६ दिनदेखि अनशनरत डा केसीलाई सम्बोधन गर्ने प्रक्रिया, विधि, सम्भावनाबारे वार्तामा विषय प्रवेशसमेत हुन सकेको छैन। शिक्षा सचिव शान्तबहादुर श्रेष्ठको नेतृत्वमा रहेको तीन सदस्यीय वार्ता टोलीले शनिबार डा केसीका प्रतिनिधि डा वाईपी सिंह, डा जीवन क्षत्री, डा अभिषेकराज सिंह र डा सुमन आचार्यसँग करिब एक घण्टा लामो छलफल गरेको थियो। केसीका मुख्य मागबारे सरकारी टोलीले ठोस जवाफ दिन नसकेपछि पहिलो वार्ताझैं दोस्रो पनि अनिर्णीत बनेको हो। संसद्मा रहेको चिकित्सा शिक्षासम्बन्धी विधेयक आफ्ना सुझावसहित तुरुन्त पास गरिनुपर्ने डा केसीको मुख्य माग हो। तर, सरकारी वार्ता टोलीले संसद्मा रहेको विधेयक आफ्नो क्षेत्राधिकारभन्दा बाहिरको कुरा भएको बताइरहेको छ। सरकारी वार्ता टोलीले पहिलो वार्तापछिका प्रतिक्रियाअनुसार काम गर्नुपर्ने थियो तर त्यसो नभएकाले उपलब्धिविहीन भयो, वार्ताको निरन्तरता मात्र भयो, डा वाईपीले भने, यसरी वार्ता गेरर केही फाइदा हुँदैन, सूचना आदानप्रदान गर्न त टेलिफोनमै वार्ता गर्दा पनि हुन्छ। सरकारी वार्ता टोलीसँग केसीका माग पूरा गर्ने म्यान्डेट नै नरहेको गुनासो केसी पक्षीय वार्ताकारको छ। चिकित्सा शिक्षा ऐनबारे राजनीतिक प्रतिबद्घता नभएसम्म फास्ट ट्रयाकमा पारित हुँदैन, सिंहले भने, यो सचिवस्तरबाट हुने कुरै होइन, यसैले सरकारी वार्ताकार शिक्षास्वास्थ्यमन्त्री र प्रधानमन्त्रीको प्रत्यक्ष दिशानिर्देशन र म्यान्डेट लिएर वार्तामा आउनुपर्छ। सरकार र केसी पक्षबीच आइतबार अपराहन ४ बजे तेस्रो पटक वार्ता बस्ने सहमति भएको छ।जीवन रक्षाको मागनेपाल चिकित्सक संघले डा गोविन्द केसीका माग छिट्टै सम्बोधन गरेर उनको जीवन रक्षा गर्न सरकारसँग माग गरेको छ। संघले शनिबार विज्ञप्ति जारी गर्दै मुलुकको चिकित्सा शिक्षालाई पारदर्शी, गुणस्तरीय र मर्यादित बनाउने काममा सरकार नै लाग्नुपर्नेमा बारम्बार अनशन बस्नुपर्ने बाध्यात्मक परिस्थिति सिर्जना हुनुले चिकित्सा शिक्षाको गुणस्तरीयताप्रति सरकार गम्भीर नरहेको समेत उल्लेख गरेको छ।संघले त्रिवि शिक्षण अस्पतालको सुधार र पदाधिकारी नियुक्तिलगायत मागले शिक्षण अस्पताललाई नै नियमित र पारदर्शी बनाउन सहयोग मिल्ने विषयलाई समेत सरोकारवाला निकायको ध्यानाकर्षण गराएको छ। सरकारले पटकपटक सम्झौता गरेका विषय अक्षरश: कार्यान्वयन गर्नसमेत संघले सरकारसँग अपिल गरेको छ।"
समर्थनमा रिले अनशन,"काठमाडौं (कास) चिकित्सा शिक्षा र सेवा सुधारका माग राखी त्रिवि शिक्षण अस्पताल हातामा गत सोमबारदेखि अनशनरत प्राडा गोविन्द केसीको समर्थनमा शनिबार माइतीघर मण्डलामा रिले अनशन सुरु भएको छ। डा केसीको समर्थनमा आयोजित र्यालीपछि रिले अनशन घोषणा गरिएको हो। सोलिडारिटी फर डा केसी अलायन्सद्वारा शनिबार दिउँसो ३ बजेदेखि सुरु रिले अनशनमा हाल १३ जना सहभागी छन्। अलायन्सका सदस्य एवं डाक्टर्स सोसाइटी अफ नेपालका महासचिव डातोसिमा कार्कीका अनुसार रिले अनशनमा यज्ञ ढकाल, राज ढकाल, रोयल पाण्डे, विष्णु सापकोटा, कुशन पौडेल, प्रविन आचार्य, नवराज बस्ताकोटी, सविन अधिकारी, रियुक साहु, अविनास ढकाल, सुरेन्द्र बजगाईं, सूर्य आचार्य, अभयराज देवकोटा र रियाज अर्याल सहभागी छन्। अनशन थाल्नुअघि डा केसीको समर्थनमा अलायन्सले माइतीघरबाट निकालेको र्याली बानेश्वर पुगेर विरोधसभामा परिणत भएको थियो। र्यालीमा ६०१ सांसदलाई भत्ता, चिकित्सा ऐन बेपत्ता, माफियाले देश घेरे, ६०१ ले के हेरे, माफियाको मिसन, सिटामोलमा कमिसन लगायत नारा लगाइएको थियो।"
माओवादी ध्यान मधेसतिर,"काठमाडौं माओवादी केन्द्रले प्रदेश २ को स्थानीय चुनाव केन्द्रित तयारीलाई आक्रामक बनाउने रणनीति बनाएको छ। सोमबार राजधानीमा प्रदेश २ का ८ जिल्ला इञ्चार्ज र संयोजकसहित पोलिटब्युरो नेताहरूको भेला तोकेको माओवादी केन्द्रले बृहत्तर चुनावी रणनीति र प्रचारात्मक प्रशिक्षण गर्ने भएको हो। संविधान संशोधन विधेयक पारित गर्ने प्रयासमार्फत संविधानको स्वीकार्यता बढाउन आफूले पहल गरिरहेको सन्देशसहित कार्यकर्ता स्थानीय तहमा पठाउने तयारीका लागि भेला डाकिएको नेताहरूले जानकारी दिएका छन्। भेलालाई अध्यक्ष पुष्पकमल दाहाल आफैंले सञ्चालन गर्ने भएका छन्।मधेसका ८ जिल्लामा स्थानीय चुनाव तयारीमा साथीहरू खटिइसक्नुभएको छ, त्यसैलाई व्यवस्थित गर्न भेला डाकिएको हो, नेता अग्निप्रसाद सापकोटाले भने। भर्खरै सकिएको सचिवालयको विस्तारित बैठकले असोज २ को चुनावमा केन्द्रित हुने गरी कार्यक्रम ल्याउने निर्णय गरेको थियो। माओवादीले संविधान र संघीय प्रदेश सीमांकनलाई लिएर मधेसमा केही असन्तुष्टि अझै रहेको भन्दै त्यसलाई सम्बोधन गर्न अधिकतम पहल गर्ने बाटो खोज्ने दाबी गर्यो। आइतबार अपराहन पेरिसडाँडास्थित पार्टी मुख्यालयमा बस्ने पार्टी हेडक्वार्टर बैठकले यससम्बन्धी छलफल गर्ने पार्टी स्रोतले जनायो। सिरहाबाट निर्वाचित र अरूले भन्दा मधेस मुद्दा बढी बुझ्ने नेता का रूपमा माओवादीले अध्यक्ष दाहालकै नेतृत्वमा प्रदेश २ को प्रचारात्मक अभियान लैजान लागेको हो। आठ जिल्लामा हुने नगरस्तरीय आमसभालाई दाहाल आफैंले सम्बोधन गर्ने नेताहरूले बताए। मधेसकेन्द्रित नेताहरूले भने तत्कालीन ३० दलीय विपक्षी गठबन्धनका संयोजक दाहालले कांग्रेस र एमालेसँग १६ बुँदे सहमति गरी आफूहरूलाई धोका दिएको प्रचार गरिरहेका बेला माओवादीले यसलाई चिर्ने रणनीति बनाएको हो। १६ बँुदे सहमतिकै जगमा जारी संविधानलाई मधेसविरोधी भन्दै मधेस केन्द्रित पार्टीका सांसदहरूले हस्ताक्षर गरेनन्। तर तिनै दाहाललाई प्रधानमन्त्री चुन्ने बेला उनीहरूसमेत संसदमा भोट हाल्न आएका थिए।संविधान संशोधनमार्फत मधेसको चासो सम्बोधन गर्ने आफ्नो अडान यथावत् रहे पनि एक मधेस प्रदेशको माग भने कुनै पनि हालतमा ब्युँताउन नसकिने नेताहरूले जिकिर गरे। सचिवालय बैठकमा यो एक मधेस प्रदेशको विषय आयो भनी चर्चा बाहिर सुनियो, त्यस्तो कुनै छलफल भएको छैन, नेता सापकोटाले भने, हामीले मधेसका असन्तुष्टि सम्बोधन गर्न यो संविधान संशोधन विधेयक पारित गर्ने जिम्मेवारी ठूला दलहरूले देखाउनुपर्छ भन्ने निरन्तर आग्रह र पहल गरेका छौं। त्यसभन्दा पर पुरानो र असान्दर्भिक भइसकेको विषय फेरि ल्याउने काम हामीबाट हुनै सक्दैन। त्यसले संविधान कार्यान्वयनलाई सघाउ पुर्याउँदैन।चार वर्षयता चर्चै हराएको एक मधेस प्रदेशबारे यसअघि नेता नारायणकाजी श्रेष्ठले गरेको ट्वीटका कारण अकस्मात् राजनीतिक वृत्तको ध्यान तानिएको थियो। प्रदेश २ का इञ्चार्जसमेत रहेका हेडक्वार्टर नेता मातृका यादवको नाम नलिई श्रेष्ठले गरेको ट्वीटका कारण यसबारे संशय जन्माइदिएको थियो। श्रेष्ठको ट्वीटमा भनिएको छ, हाम्रो पार्टी एक मधेस प्रदेशको विरुद्धमा दृढ छ। यो अनावश्यक मात्रै होइन, हानिकारक पनि छ। यसमा कुनै भ्रम नरहोस्। तर पार्टीकै अर्का नेताले असान्दर्भिक ढंगले उठेका चर्चालाई पार्टीकै जिम्मेवार नेताबाट खण्डन हुँदा झन् नकारात्मक प्रचार हुन पुगेको भन्दै आलोचना गरे।केही दिनअघि यादवसमेत सहभागी मधेसी भ्वाइस एसेम्ब्ली का नाममा राजधानीमा आयोजित भेलामा एक मधेस प्रदेशको मुद्दा ब्यँुताउनुपर्ने प्रसंग उठे पनि त्यसबारे कुनै निर्णय नभएको नेपाल सद्भावना पार्टी गजेन्द्रवादीका अध्यक्ष विकास तिवारीले कान्तिपुरलाई जानकारी दिए। त्यस भेलामा मातृकाजी पनि रहनुभएकाले उहाँसँग जोडिएर प्रचार भयो, तर उहाँबाट आएकै थिएन, केही सहभागीले उठाएका हुन्, तिवारीले भने, मधेसी भ्वाइस एसेम्ब्ली कुनै औपचारिक संस्था होइन, त्यसमा उठेका कुरालाई माओवादीसँग किन जोड्नुपर्यो?मधेसी भ्वाइस एसेम्ब्ली माओवादी नेता यादव र नेसपा गजेन्द्रवादीका तिवारीसहित राजपा नेता महेन्द्र राय यादव, नेपाल संघीय समाजवादी पार्टी अध्यक्ष रिजवान अन्सारी र नयाँ शक्ति पार्टीका रामकेवल साह सदस्य रहेको पाँच सदस्यीय लुज नेटवर्क रहेको तिवारीले प्रस्ट्याए। तर माओवादी नेता श्रेष्ठले एसेम्ब्लीका नाममा भएका गतिविधिप्रति पार्टीको ध्यानाकर्षण भएको भन्दै यादवमाथि कारबाही माग गरेका छन्। स्रोतका अनुसार उनले गलत र अव्यावहारिक माग राख्दै मधेसको समस्या गिजोल्न खोजेको भन्दै यादवलाई कारबाही गर्न आइतबारको हेडक्वार्टर बैठकमा प्रस्ताव लैजाने तयारी गरेका छन्। मधेसको मुद्दा कट्टर ढंगले उठाउँदै आएको राष्ट्रिय जनता पार्टीले समेत अब सकिँदैन भनेर छाडिसकेको मुद्दा हाम्रै साथीहरूले उठाइदिने? यो के गर्ने खोजेको? यसले संविधान कार्यान्वयन हुन्छ कि भाँडिन्छ? श्रेष्ठले शनिबार आफ्नो निवासमा केही निकटस्थ नेतासँग भनेका थिए।हेडक्वार्टरका नेता तथा प्रदेश २ इञ्चार्ज यादव भने भेलाकै पूर्वसन्ध्यामा नर्भिक अस्पतालमा भर्ना भएका छन्। उनको स्वास्थ्यमा समस्या देखिएको उनका छोरा रविकिरणले जानकारी दिए। माओवादी केन्द्रले जिल्लाबाट राजधानी आउन मातहत कमिटी नेताहरूलाई निर्देशन दिइसकेको भन्दै भेला नरोकिने जानकारी दिएको छ। आइतबारको बैठकले प्रकाशन विभाग, प्रचार विभागलगायत केही केन्द्रीय विभाग गठन गर्ने नेता विश्वभक्त दुलाल आहुति ले जानकारी दिए।"
बाघको संख्या बढ्दै,"काठमाडौं सन् २०२२ सम्म बाघको संख्या २ सय ५० भन्दा बढी पुर्याउने संकल्प लिएको सरकारले आगामी वर्ष देशैभर वैज्ञानिक गणना गर्ने भएको छ। वन मन्त्रालय, जैविक विविधता तथा वातावरण महाशाखा प्रमुख डा महेश्वर ढकालले बाघ पाइने तराईका ५ वटै निकुञ्ज पर्सा, चितवन, बर्दिया, बाँके र शुक्लाफाँटा निकुञ्ज तथा आसपास जिल्लामा सन् २०१८ मा बाघ गणना गरिने बताए। नेपालमा वाग्मती नदीदेखि पश्चिमको कञ्चनपुरसम्म बाघको उपस्थिति छ।बाघ पाइने देशमध्ये पनि हामी संरक्षणका हिसाबले अगाडि छौं, विश्व बाघ दिवसका अवसरमा शनिबार आयोजित कार्यक्रममा ढकालले भने, सन् २०२२ सम्म संख्या २ सय ५० भन्दा बढी हुने हाम्रो अपेक्षा छ। सन् २०१३ को गणनाअनुसार पर्साबाट शुक्लाफाँटासम्म १ सय ९८ वयस्क बाघ छन्। सन् २००८ को गणनामा १ सय २१ वयस्क बाघ थिए। यसबीच संरक्षण प्रभावकारी भएकाले सबै निकुञ्जमा बाघको संख्या बढ्दो रहेको जानकार बताउँछन् । वन विभागका महानिर्देशक कृष्णप्रसाद आचार्यले भावी पुस्ताका लागि र प्राकृतिक बासस्थानमा सन्तुलन कायम गर्न बाघको संख्या बढाउनु अपरिहार्य भएको बताए। सरकारले सन् २०१८ मा बाघको संख्या २ सयभन्दा बढी पुग्ने प्रक्षेपण गरेको छ भने सन् २०२२ सम्म २५० भन्दा बढी पुग्ने लक्ष्यअनुसार काम गरिरहेको छ। अहिलेको हिसाबले संख्या विस्तार राम्रो देखिन्छ, निकुञ्ज विभागको समेत नेतृत्व गरिसकेका आचार्यले थपे, अन्तर्राष्ट्रियस्तरमा गरिएको प्रतिबद्धता पूरा हुनेमा हामी आशावादी छौं। सन् २०१३ मा भारत र नेपालतिरका संरक्षित क्षेत्रमा एकै पटक एउटै प्रविधिबाट बाघको गणना गरिएको थियो। सन् २०१८ र २०२२ मा पनि दुवैतिर एकै पटक क्यामरा ट्रयाप प्रविधिबाट बाघ गणना गरिनेछ। बाघ रहेको क्षेत्रलाई ग्रिड बनाएर हिँड्ने सम्भावित बाटोमा स्वचालित क्यामरा राखी तस्बिर कैद गर्ने त्यसैको विश्लेषणबाट विशेषज्ञहरूले आधिकारिक संख्या निकाल्नेछन् ।"
एमालेले छान्यो जिसस उम्मेदवार,"भक्तपुर जिल्ला समन्वय समिति (जिसस) भक्तपुरको निर्वाचनका लागि एमालेले सबै पदमा उम्मेदवार टुंगो लगाएको छ।एमाले जिल्ला कमिटी भक्तपुरले जिल्ला समन्वय समिति (जिसस) भक्तपुर प्रमुखमा चाँगुनारायण नगरपालिका३ का निर्वाचित सदस्य नवराज गेलाल र उपप्रमुखमा सूर्यविनायक नगरपालिका७ का सदस्य सरिता कुँवरलाई उम्मेदवार बनाएको छ। जिसस सदस्यहरूमा शकुन्तला श्रेष्ठ, गीता देउजा, कमला पोखरेल, दलित तथा अल्पसंख्यक सदस्यमा गीता विसुङखे, अजय तामाङ, उमेश श्रेष्ठ, बाबुकाजी श्रेष्ठलाई छनोट गरेको एमाले जिल्ला अध्यक्ष राजेन्द्र राजथलाले बताए। जिससमा उम्मेदवार हुन स्थानीय तह निर्वाचनको कुनै पदमा निर्वाचित भएको हुुनुपर्ने संवैधानिक प्रावधान छ। जिल्ला समन्वय समिति भक्तपुरमा एमालेको बहुमत छ। कांग्रेस र नेमकिपाले भने आफ्ना उम्मेदवार छनोट गरेका छैनन्। जिसस गठनका लागि आइतबार मनोनयन दर्ताको मिति तोकिएको जिल्ला समन्वय समिति भक्तपुरले जनाएको छ। जिसस भक्तपुरको निर्वाचन साउन २२ गते हुनेछ। जिल्ला समन्वय समिति निर्वाचनका लागि निर्वाचन आयोगले भक्तपुर जिल्ला अदालतका न्यायाधीश भोजराज शर्मालाई निर्वाचन अधिकृत नियुक्त गरेको छ।"
कछुवा गतिमा करिडोर,"काठमाडौं (रासस) काठमाडौं उपत्यकाको सवारी व्यवस्थापनमा महत्त्वपूर्ण मानिएका खोला किनारका करिडोर निर्माणमा सोचे जति प्रभावकारी काम हुन नसकेको सरकारी अधिकारीले नै स्वीकारेका छन्। बाग्मती र धोवीखोला करिडोरबाहेक अन्य करिडोरमा निर्माण कार्य तोकिएको लक्ष्यअनुसार प्रगति र बजेट उपलब्ध भएर पनि खर्च हुन सकेको छैन। सरकारले धोवीखोला, बाग्मती, विष्णुमती, नख्खुखोला, महादेवखोला र साङलाखोला करिडोर निर्माण सुरु गरेको छ। खोला करिडोरमा सडक निर्माण गर्नुको ध्येय खोला संरक्षण र सौन्दर्यीकरण गर्नु भए पनि तोकिएको समयमा निर्माण सम्पन्न नहुनेले स्थानीयवासीलाई राहत होइन, आहात मात्रै दिएको छ। सरकारले निर्माण कार्यमा प्रगति भएको ठानेको धावीखोला करिडोरका कारण पानी पर्दा हिलो र सुक्खा हुँदा धुलोको मारमा राजधानीवासी परेका छन्। आयोजनाको सडक किनारमा गरी कुल २२ किमि ट्रयाक खुलेको छ। तर ट्रयाक खोलेकोमध्ये ५ सय मिटर सडक पहिरोका कारण क्षतिग्रस्त भएको छ। उक्त सडक खण्डमा आयोजनाले ६ किमि कालोपत्रे गर्ने भनेर ठेक्का गरेको भए पनि आर्थिक वर्ष २०७३७४ मा मात्रै दुई किमि सडक कालोपत्र भएको सहरी विकास मन्त्रालयका सचिव दीपेन्द्रनाथ शर्माले बताए। आयोजनाको पूरै सडक खण्डमा ढल राख्ने कार्य सँगसँगै अगाडि बढाउनुपर्ने भए पनि हालसम्म १२ किलोमिटर क्षेत्रमा मात्रै ढल राखिएको छ। आयोजनाका लागि आव २०७३७४ मा ४५ करोड बजेट विनियोजन भएको भए पनि तोकिएअनुसार काम हुन सकेन। तर थप ६० करोड लगानी आवश्यक पर्ने सहरी विकास मन्त्रालयको भनाइ छ। मन्त्रालयले उक्त आयोजनालाई बहुवर्षीय ठेक्कामा लगाउने र आगामी दुई वर्षभित्र मात्रै सम्पन्न हुने जनाएको छ। मागअनुसारको बजेट प्राप्त भए ढल कालोपत्रे, टेवा पर्खाल लगाउने कार्यसमेत सम्पन्न हुने र एउटा महत्त्वपूर्ण आयोजना सम्पन्न हुने मन्त्रालयको विश्वास छ। तर स्थानीयवासीले भने सरकारले भन्दै आएअनुसार आयोजनामा प्रगति नभएकोमा गुनासो गरेको र गुनासो समेत जायज नै रहेको सचिव शर्माको भनाइ छ। यस्तै लामो समयदेखि चर्चामा रहेको तर कार्यप्रगति सोचअनुसार हुन नसकेको अर्को आयोजना हो बाग्मती करिडोर। उत्त, आयोजनामा हालसम्म २० किमि करिडोर र ढल बिच्छयाउने कार्य भएको र १३ किमि मात्रै सडक कालोपत्रे भएको छ। नदी किनारलाई सुन्दर बनाउन, रूखबिरुवा रोप्ने कार्यका लागि मात्रै दुई अर्ब ५० करोडको ठेक्का सम्झौता भइसकेको छ। आयोजनाका लागि चालु आवमा ७० करोड विनियोजन भएकोमा ६ किमिमा ढल र कालोपत्रे गरिने सचिव शर्माको भनाइ छ। उपत्यकाको अर्को महत्त्वपूर्ण नदी विष्णुमतीको व्यवस्थापन कार्य अगाडि बढे पनि तोकेअनुसारको प्रगति हुन सकेको छैन। आव २०७३७४ मा नै १२ किमि क्षेत्रमा नदी संरक्षण र पर्खाल लगाउनुपर्ने भए पनि पाँच किमि क्षेत्रमा मात्रै निर्माण सम्पन्न भएको छ। चालु आवमा सो आयोजनाको कामलाई गति दिने मन्त्रालयको भनाइ छ। नख्खुखोलामा आव २०७३७४ मा तीन किमि करिडोर खोल्नुपर्ने योजना रहे पनि सरकारी निकायले ध्यान नदिएको, निर्माण व्यवसायीले तोकिएको समयअनुसार काम नगर्दा २ सय ७२ मिटर सडक मात्रै निर्माण हुन सकेको छ। आयोजनाका लागि चालु आवमा दुई करोड बजेट विनियोजन भएको र सम्पन्न हुन ४५ करोड लाग्नेछ। उक्त आयोजनालाई पनि बहुवर्षीय आयोजनाको रुपमा राखिएको छ। साङ्लाखोला करिडोरको दुई किमि मात्रै करिडोरको ट्रयाक खोलिएको छ। त्यसका लागि आव २०७३७४ मा तीन लाख ९६ खर्च मात्रै खर्च गरिएको छ। बजेट दुई करोड विनियोजन भए पनि खर्च हुन सकेन। थप बजेट माग भएको र परियोजना अगाडि बढ्ने मन्त्रालयको विश्वास छ। महादेवखोला कोरिडोर पनि तीन किमि मात्रै ट्रयाक खोलिएको छ। उक्त आयोजनाका लागि १७ करोड बजेट प्राप्त भए पनि १५ करोड रुपैयाँ मात्रै खर्च भएको छ।"
सडक विस्तार आधा,"काठमाडौं (रासस) उपत्यकामा ६ सय ६७ किमि सडक विस्तार गर्ने लक्ष्य राखिएको भए प्नि हालसम्मको प्रगति केवल ५० प्रतिशतको हाराहारीमा मात्रै छ। हालसम्म ३ सय ५० किमि सडक मात्रै विस्तार भएको काठमाडौं उपत्यका विकास प्राधिकरणका आयुक्त भाइकाजी तिवारीले बताए। यस्तै आव २०७३७४ आवमा नै विस्तार हुनुपर्ने १३० किमि सडक समेत स्थानीयवासीको अवरोध, अदालतको स्टे अर्डर लगायतका कारणबाट रोकिएको छ। रोकिएको सडक विस्तारलाई अगाडि बढाउने र २६ किमि चालु आवमा विस्तार गर्ने सरकारको तयारी रहेको उनको भनाइ छ। काठमाडौं उपत्यकामा सडक विस्तारका लागि हालसम्म दुई अर्ब ९४ करोड १६ लाख १३ हजार खर्च भएको छ। सहरी विकास मन्त्री प्रभु साहले सडक विस्तार कार्यमा भइरहेको ढिलाइलाई कम गर्दै तोकिएको समयमा नै आयोजना सम्पन्न गर्न र नदी किनारका करिडोरको विकासमा आफूले विशेष कार्यसूचीमा राखेर काम सुरु गरेको बताए। मन्त्री शाहले आफू नियमित अनुगमनमाा रहेको, निर्माण व्यवसायीलाई जिम्मेवार भएर काम गर्न समेत आग्रह गरेको जनाउँदै अटेर गर्नेलाई कारबाही गरिने बताए।"
व्यवसायी टेर्दैनन् सरकारी निर्देशन,"ललितपुर ललितपुर घुसेलका संगीता तामाङ काठमाडौंस्थित एक घरमा लुगा धुने, बालबच्चा स्याहारसुसार गर्ने काम गर्छिन्। चापागाउँ बस्ने उनी बेलुका काम सकेर लगनखेल बसपार्क आइपुग्दा ८ बज्छ। नियमानुसार बसपार्कमा ८ बजेसम्म गाडी हुनुपर्छ। तर प्राय: नभेटिने गरेको उनको अनुभव छ।माइक्रोबस भेटिने त कुरै छाडांै, उनले भनिन्, बस कहिलेकाहीं मुस्किलले मात्रै भेटिन्छ। त्यो पनि खुट्टा टेक्ने ठाउँ हुँदैन। उनले गाडी भेटिएको समयमा ढोकामा झुन्डिएर कष्टकर यात्रा गर्न बाध्य हुने गरेको सुनाइन्। गाडी नभेटिएको अवस्थामा लगनखेलदेखि सातदोबाटोसम्म हिँडेर आउँछु, उनले भनिन्, त्यहाँबाट मोटरसाइकल, मिनी ट्रक जे भेटिन्छ त्यसैमा लिफट मागेर आउँछु।लगनखेलथापाथलीबानेश्वर रुटमा टेम्पो चलाउने सुनाकोठी चौताराकी रीता मगर पनि लगनखेल पुग्दा ८ बज्छ। उनी पनि प्राय: लगनखेलमा बस नभेटिँदा सातदोबाटोसम्म हिँडेर आउने र त्यहाँबाट लिफट मागेर घर आउने गर्छिन्। टेकुस्थित औषधि पसलमा काम गर्ने सुनाकोठीकै राजन महर्जनको समस्या पनि उस्तै छ। उनीहरूको जस्तै समस्या ५६ वर्षदेखि भोग्दै आउनेको संख्या थुप्रै छन्। प्राय: यात्रुबाट तोकिएको दरभन्दा दोब्बरसम्म भाडा असुल्ने, यात्रुलाई दुव्र्यवहार गर्ने, भाडा कटाएपछि बाँकी रकम फिर्ता नगर्ने जस्ता समस्याबाट यात्रीहरू पीडित हुँदै आएका छन्।सार्वजनिक यातायातमा मनोमानी रोक्न सरकारले दिएको निर्देशन पालना गर्न यातायात व्यवसायीले अटेर गर्दै आएका छन्। सवारी साधनमा अनिवार्य भाडादर टाँस्न निर्देशनसमेत व्यवसायीले पालना गरेका छैनन्।यातायात विभागले ५ वर्षदेखि तोकेर भाडादर र अन्य आधारभूत सुधार गर्न व्यवसायीलाई निर्देशन दिँदै आएका छन्। विभागले सार्वजनिक सवारी साधनका चालक र सहचालकले परिचयपत्र प्रयोग गर्नुपर्ने, तोकिएको पोसाक लगाउनुपर्ने, यात्रुले तिर्नुपर्ने भाडादर टाँस गर्नुपर्ने र तोकिएको भाडादरभन्दा बढी लिन नपाउने व्यवस्था कडाइका साथ लागू गराउन निर्देशन दिएको थियो।यातायात व्यवसायी महासंघले पनि तोकिएको भाडादर प्रत्येक सवारी साधनमा टाँस, परिचयपत्र लागू र तोकिएभन्दा बढी भाडा लिने व्यवसायीउपर स्वयं महासंघले नै कारबाही गर्ने बताउँदै आएका छन्। तर, अहिलेसम्म उपत्यकाका अधिकांश रुटमा चल्ने सवारी साधनमा भाडादर नै टाँसिएको छैन। शासकीय तथा आर्थिक सुधारको तत्कालीन कार्ययोजना २०६९ बमोजिम अनुगमन संंयन्त्रका संयोजक एवं प्रधानमन्त्री तथा मन्त्रिपरिषद् कार्यालयका सचिवलगायतका अधिकारी रहने व्यवस्था छ। प्रधानमन्त्री कार्यालयका प्रवक्ता हरिप्रसाद पन्थीले निर्देशन पालना नगर्ने व्यवसायीलाई तत्काल कारबाही गर्न यातायात व्यवस्था विभाग र ट्राफिक प्रहरीलाई निर्देशन दिने बताए। सरकारी निकायले मात्र नभई सर्वसाधारणले पनि भाडा टाँस नगरेको बारेमा प्रश्न गर्नुपर्छ, उनले भने, अधिकांश निर्देशन यातायात मन्त्रालय, विभाग र ट्राफिक प्रहरीमार्फत पालना गर्ने हो। तर, विभाग र मन्त्रालयले निर्देशन पालना गर्न चासो दिएको देखिँदैन। यातायात मन्त्रालयका प्रवक्ता टोकराज पाण्डेले अब पनि अटेर गर्ने व्यवसायीलाई कारबाहीको दायरामा ल्याउने दाबी गरे। हामीले पटकपटक निर्देशन कार्यान्वयन गर्न आग्रह गर्दा पनि टेरेनन्, उनले भने। मदिरा सेवन गरी सवारी चलाउने चालक र सहचालकलाई भने पछिल्ला दिनमा ट्राफिक प्रहरीले कारबाही बढाएको छ। यातायात विभागका अनुसार मुलुकभर सञ्चालित ९० प्रतिशत सार्वजनिक सवारी साधनमा भाडादर टाँसिएको छैन। नियमानुसार सवारी साधनमा अनिवार्य रूपमा सञ्चालन हुने रुटको नाम र भाडादर स्पष्ट देखिने गरी टाँस्नुपर्छ। व्यवसायीले भाडादर टाँसे पनि सरकारी दररेटमा नभई सम्बन्धित व्यवसायी समितिको दररेट टाँस्ने गरेको आरोप छ।यातायात व्यवसायी महासंघ बागमती अञ्चलका संयोजक नीररत्न नेवा:ले प्राय: सबै गाडीमा भाडा लिस्ट टाँसिएको दाबी गरे।"
फेसबुकमार्फत चरित्र हत्या गर्ने पक्राउ,काठमाडौं (कास) सामाजिक सञ्जाल फेसबुकमार्फत अश्लील फोटो र सन्देशबाट चरित्र हत्या गर्ने दुई जनालाई प्रहरीले पक्राउ गरेको छ। केन्द्रीय अनुसन्धान ब्युरोको टोलीले मोरङ उर्लाबारी घर भई मैतीदेवी बस्दै आएका ३२ वर्षीय दिनेश न्यौपाने र काठमाडौं सीतापाइला बस्दै आएकी रिना थापामगर छन्। उनीहरूले नक्कली फेसबुक खाता बनाएर बसुन्धारा बस्ने मोरङकी २० वर्षीया युवती र उनका आफन्तलाई अश्लील तस्बिर र सन्देश पठाएर मानसिक पीडा र चरित्र हत्या गरेका थिए। सोमबार पक्राउ परेका उनीहरूमाथि विद्युतीय कारोबार ऐनअन्तर्गत कारबाही गरिने प्रहरीले जनाएको छ।
पूर्वप्रधानाध्यापकहरू सम्मानित,"काठमाडौं (कास) गोरखाको गाइखुरस्थित लक्ष्मी माविका पूर्वप्रधानाध्यापक तथा पूर्वविद्यार्थीहरू शनिबार सम्मानित भएका छन्। लक्ष्मी मावि पूर्वविद्यार्थी संघले राजधानीमा आयोजना गरेको कार्यक्रममा उपप्रधान तथा परराष्ट्रमन्त्री कृष्णबहादुर महराले उनीहरूलाई सम्मान गरे। सम्मानित हुने पूर्वप्रधानाध्यापकहरूमा संस्थापक यमप्रसाद कोइराला, सिद्धिविलास देवकोटा, परशुराम श्रेष्ठ, योगदत्त पन्त, हितराज पाण्डे, रामजी पन्त र रुद्रनाथ खनाल छन्। वर्तमान प्रअ टीकाराम श्रेष्ठ पनि सम्मानित भएका छन्। यस्तै, २०२१ सालको एसएलसी परीक्षामा उत्तीर्ण बलराम पन्त, डम्बरबहादुर पन्त, कुविजा पन्त, सोमराज देवकोटा, चित्रकुमार पन्त, कृष्णबहादुर पन्त र खेमराज भण्डारीलाई पनि त्यस अवसरमा सम्मान गरिएको थियो। कार्यक्रममा उपप्रधानमन्त्री महराले विद्यालयको भौतिक तथा शैक्षिक सुधारका लागि सरकारका तर्फबाट आवश्यक सहयोग हुने प्रतिबद्धता जनाएका थिए। विद्यालय विसं २००९ मा स्थापना भएको हो।"
१ सय ८ ले गरे रक्तदान,"काठमाडौं (कास) शिखर युवा क्लब मैतीदेवीले शनिबार आयोजना गरेको २१ आंै रक्तदानमा एक सय ८ जनाले रक्तदान गरे। रक्तदान गर्नेमध्ये ९६ पुरुष र १२ महिला छन्। क्लबले उपत्यकाव्यापी विद्यालय स्तरीय रक्तदान जीवनदान निबन्ध प्रतियोगितासमेत गरेको थियो। निबन्ध प्रतियोगितामा प्रथम हुने शिशिर बास्ताकोटीले ५० हजार, द्वितीय हुने ओजस्वी दासले ३५ हजार र तेस्रो हुने श्यारोन सुनुवारले १५ हजार रुपैयाँ पुरस्कार पाए। १० जनाले दुई हजारका दरले सान्त्वना पुरस्कार पाए।"
रसायनयुक्त खेलौना बिक्री गर्न नपाइने,"काठमाडौं (कास) तोकिएको मापदण्डभन्दा बढी रसायन प्रयोग भएका खेलौना बिक्री गर्न सरकारले रोक लगाएको छ। अत्यधिक रसायनयुक्त खेलौनाले बालबालिकाको स्वास्थ्यमा गम्भीर असर पार्ने बताउँदै जनसंख्या तथा वातावरण मन्त्रालयले त्यस्ता खेलौनाहरूको आयात, उत्पादन, भण्डारण, बिक्रीवितरणमा पूर्ण रूपमा प्रतिबन्ध लगाएको हो।रसायनयुक्त खेलौनाले बालबालिकाको शारीरिक, मानसिक र बौद्धिक विकासमा असर परिरहेको मन्त्रालयले जनाएको छ। आफ्ना सन्तानलाई सुरक्षित र स्वस्थ राख्न मन्त्रालयले अभिभावकलाई त्यस्ता खेलौना नकिन्न आग्रह गरेको छ। नीति, नियम, कानुन तथा मापदण्डको अभावमा बालबालिकाहरू यस्ता घातक रसायनहरूको निरन्तर सम्पर्कमा आइरहेको जनस्वास्थ्य तथा वातावरण प्रवद्र्धन केन्द्रका कार्यकारी निर्देशक रामचरित्र साहले बताए। सय वटा नमुना परीक्षणमध्ये ५४ प्रतिशत खेलौनामा स्वास्थ्यका हिसाबले अत्यन्त हानिकारक मानिने गह्रौं धातुहरू लिड, मर्करी, क्रोमियम, क्याडमियम र ब्रोमिन पाइएको मन्त्रालयले बताएको छ।"
"गलत डिजाइन, गुणस्तरहीन काम","भरतपुर पूर्वपश्चिम राजमार्ग अन्तर्गत चितवनको रत्ननगर नगरपालिकास्थित २ दशमलव ३ किमि सडक सुधार आयोजनाको डिजाइनै गलत पाइएको छ। मुख्य बजार क्षेत्रको राजमार्ग ४ लेन बनाउन उक्त आयोजनाले काम गर्दै आएको छ। सडक डिभिजन कार्यालय, भरतपुरका अनुसार परामर्शदाताले टाँडी बजार सुधार आयोजनाका लागि दिएको डिजाइन गलत पाइएको हो। राजमार्गमा गुड्ने गाडीको क्षमता अडकल नगरी हचुवाका भरमा डिजाइन गरिएकाले अहिले पिच भत्किएर कामै नलाग्ने भएको डिभिजनले जनाएको छ। योजना सम्पन्न भइनसक्दै पिचमा सोभिङ (पोका पर्नु) हुन थालेको छ। सडक सुधारका नाममा स्थानीयले २ वर्षदेखि सास्ती खेप्दै आएका छन्। डिभिजनले ललितपुरको नर्थस्टार कन्सलटेन्टले दिएको डिजाइनका आधारमा ठेकेदारसित सम्झौता गरेको थियो। डिजाइन फेल भएकैले पिच भत्किएको, पोका परेको डिभिजन प्रमुख धर्मेन्द्र झाले बताए। गलत डिजाइनका कारण सडक गुणस्तरीय भएन, उनले भने, ठेकेदारलाई भत्केको र पोका परेको स्थानमा पुन: मर्मत गर्न भनेका छौं। मापदण्डअनुसार उक्त सडकको बेस ३०३५ सेमि हुनुपर्छ। पिचको मोटाइसमेत मुग्लिननारायणगढ सडकको जस्तै १६ सेमि हुनुपथ्र्यो। तर, तत्कालीन सडक डिभिजन प्रमुख हरिकुमार पोख्रेलको पालामा गलत डिजाइनमै ५ सेमि मोटाइको पिच गर्ने सम्झौता भएको पाइएको छ। देशकै प्रमुख व्यापारिक नाका वीरगन्जलगायत सहरबाट भारी सामान बोकेका गाडी यही सडक हुँदै राजधानी र पश्चिम क्षेत्र जान्छन्। डिजाइनमा सडकको चौडाइ ७७ मिटर थियो। ठेकेदारले त्यसैलाई भत्काएर चार लेन बनाएको देखिन्छ। कार्यालयका प्राविधिकका अनुसार सडक भत्काउने क्रममा ग्राभेल थपेर त्यसमाथि बेस थप्नुपथ्र्यो। ठेकेदारले पुरानो पिच भत्काई त्यसैमाथि १५ सेमि बेस हालेर ५ सेमि पिच गरेको छ। त्यतिबेलै डिजाइन करेक्सन गरिनुपथ्र्यो, झाले भने, त्यही नभएका कारण यत्रो लगानीको सडक काम पूरा नहुँदै भत्किन थाल्यो। ठेकेदारले निर्माणमा लापरबाही गरेको भन्दै डिभिजनले ४ करोड रुपैयाँ भुक्तानी रोकेको छ। भत्किएको स्थानमा मर्मत र पिचको मोटाइ एक तह थप गराउने तयारी छ। श्रेष्ठ कन्स्ट्रक्सनले उक्त १९ करोड ७० लाखमा ठेक्का सकारेको हो। २०७२ असार २९ गते काम सुरु गरेको उसले सम्झौताअनुसार २०७३ असोज २९ मै सम्पन्न गर्नुपथ्र्यो। उक्त मिति गुज्रेकै एक वर्ष बित्न लाग्दा पनि अहिलेसम्म ६५ प्रतिशतभन्दा काम भएको छैन। पछिल्लोपटक २०७४ असोज २९ सम्म काम सक्नुपर्ने गरी म्याद थपिएको छ। रत्ननगर बजार क्षेत्रमा ग्रिनरीसहित भानुचोकदेखि लौरीघोलसम्म २ दशमलव ३ किमि क्षेत्रको सडक स्तरोन्नति गरी ४ लेन बनाउन लागिएको हो। स्थानीय आक्रोशित स्थानीयले सडक गुणस्तरहीन भएको भन्दै ठेकेदारलाई काम रोक्न दबाब दिएका छन्। सडक निर्माणको प्रारम्भमै यहाँ अनुगमन समिति गठन गरिएको थियो। ठेकेदारले अनुगमन समितिलाई बेवास्ता गरेको पाइयो, रत्ननगर२ का वडाध्यक्ष तिलकराज पौडेलले भने, काम गुणस्तरहीन भएकैले ठेकेदारले रातारात कालोपत्र गर्न खोजेको रहेछ। साताअघि रातको समयमा धूलो नहटाई कालोपत्र गर्न खोज्दा स्थानीयले रोकेका थिए। झारा टार्ने काम गर्न लागेको भन्दै उनीहरू मध्यरातसम्म प्रदर्शनमा उत्रिए। रातारात कालोपत्र गर्न लाग्दा शंका लाग्यो, प्रेमकृष्ण खनालले भने, गुणस्तर छानबिन हुनुपर्छ। निर्माणका नाममा दुई वर्षसम्म धुलाम्मे बनाएकाले स्थानीयले सास्ती खोप्नुपर्यो। तल्लो भागमा २ लेन कालोपत्र गरिएको साढे ३ महिना भयो। त्यहाँ अहिल्यै ठूला खाल्डा देखिइसकेका छन्। सडकको तह मिलेको छैन। ढल दबिएर भत्किने सम्भावना छ। सडकसँगै फुटपाथ र ढल निकासका पूर्वाधारसमेत निर्माण गरिने सम्झौतामा उल्लेख छ।ठेकेदार प्रतिनिधि तथा व्यवस्थापक अनिश रेग्मीले निर्माण क्रममा सडक भत्किएको स्विकारे। परामर्शदाताको गलत डिजाइनकै कारण सडक भत्किएको हो, उनले भने, यहाँ गुड्ने गाडीको क्षमता अध्ययन गरी डिजाइन गर्नुपथ्र्यो, त्यसो गरेको पाइएन। उनले डिजाइन गलत रहेको भन्दै बेलैमा डिजाइनलाई जानकारी गराए पनि बेवास्ता गरिएको आरोप लगाए। कालोपत्रे काम सक्न नपाउँदै सडकमा भारी क्षमताका गाडी गुड्न थालेकाले पनि कमजोर भएको हो, रेग्मीले भने। ठेकेदार कम्पनीले भत्किएको र पोका परेको सडक मर्मत गर्ने जनायो। ठेकेदारलाई स्पष्टीकरणडिभिजनले काममा ढिलासुस्ती र निर्माणमा लापरबाही भएको भन्दै ठेकेदारलाई स्पष्टीकरण मागेको छ। काममा धेरै लापरबाही देखियो, डिभिजन प्रमुख झाले भने, स्पष्टीकरणको जवाफ चित्तबुझ्दो नआएकाले पुन: पत्र पठाइएको छ। डिभिजनले ठेकेदारको रकम रोक्का गरी कारबाही प्रक्रिया बढाउन लागिएको जनायो। ठेकेदारका प्रतिनिधि भने खानेपानी पाइप, विद्युत् र टेलिफोन पोलले काममा अवरोध गरेकाले ढिलाइ भएको बताउँछन्। काम ढिला भएकै हो, रेग्मीले भने, तर, निर्माण गुणस्तरहीन भन्न मिल्दैन, डिभिजन कार्यालयका प्रतिनिधिकै रोहबरमा काम भएको हो। श्रेष्ठ कन्स्ट्रक्सनले नारायणगढमुग्लिन सडकको जुगेडी खण्डमा समेत काम गरिरहेको छ। त्यहाँ पनि उसको काम चित्तबुझ्दो नभएको भन्दै जिल्ला प्रशासनले आलोचना गरेको थियो।"
ठेकेदारको अटेरी,"सुर्खेत (कास) सुर्खेत र बर्दिया जोड्ने फास्ट ट्रयाक नहुँदा यात्रुले रत्न राजमार्ग (कोहलपुरसुर्खेत) को लामो र पटयारलाग्दो यात्रा गर्नुपर्ने बाध्यता छ। उत्तरदक्षिण जोड्ने उद्देश्यले २०६४६५ देखि तेलपानीभुरीगाउँसुर्खेत खण्डको सर्भे थालिए पनि अहिलेसम्म सञ्चालनमा ल्याउन सकिएको छैन। ट्रयाक खोलेर भेरी नदीमा पक्की पुल बनाउन थालिएको पाँच वर्ष नाघ्यो तर ठेकेदारको लापरबाहीले पूरा हुन सकेन। बराहताल गाउँपालिका र वीरेन्द्रनगर नगरपालिकाको सिमाना रानीघाटमा निर्माणाधीन पक्की पुल अलपत्र अवस्थामा छ। २०७१ को बाढीले पिल्लर बंग्याएको भन्दै ठेकेदार निर्माणबाट पन्छिन खोजेको स्थानीयको आरोप छ। रानीघाटका प्रेमप्रसाद पौडेलले पुल अलपत्र पर्नुमा ठेकेदारसँगै सडक डिभिजन कार्यालय पनि दोषी रहेको आरोप लगाए। ठेकेदार र सडकका कर्मचारी दुवैको मिलेमतो हो। नत्र सम्झौता भएको ५ वर्ष बित्दा पनि काम लथालिंग हुन्थेन होला, उनले भने। पुल नहुँदा बर्दियाका यात्रु मात्रै होइन, हरिहरपुर, तरंगा र वीरेन्द्रनगरका बासिन्दासमेत मर्कामा छन्। बराहताल गाउँपालिका२ का प्रेमबहादुर ओलीले आफूहरूलाई वीरेन्द्रनगरकोहलपुर हुँदै बर्दिया, कैलाली जानुभन्दा यो रूट छोटो पर्ने बताए। छिटो पुल निर्माण सम्पन्न गर्न स्थानीयले सडक डिभिजनलाई दबाब दिँदै आएका छन्। पुल निर्माणका लागि पप्पु मल्ल जेभी कन्स्ट्रक्सन प्रालि र डिभिजन सडक कार्यालय सुर्खेतबीच आव ०६८६९ मा सम्झौता भएको थियो। १४ करोड २९ लाख ७९ हजार २ सय ७८ रुपैयाँको योजनाअन्तर्गत हालसम्म २ सपोर्ट पिल्लर मात्र निर्माण गरिएको छ। कम्पनीले ०७२ पुस २९ मा पूरा गर्ने कार्यादेश पाएको थियो। डिभिजन सडक कार्यालयले ३ वर्षमा निर्माण सकेर हस्तान्तरण गर्ने सम्झौता उल्लंघन भएको भन्दै चाँडो काम सक्न ठेकेदारलाई ताकेता गर्दै आएको छ। कार्यालयका इन्जिनियर दीपक रजकले म्याद थप गरिसकेकाले मनसुन सकिनेबित्तिकै काम थाल्न ताकेता गर्ने बताए। यदि थपिएको म्यादभित्र निर्माण सम्पन्न नगरे आवश्यक कारबाहीसहित ठेक्का सम्झौता रद्द गर्न बाध्य हुने भन्दै कार्यालयले ताकेता दिँदै आए पनि ठेकेदारले निर्माणपूर्वको तयारी थालेका छैनन्। यसले गर्दा थपिएको म्यादभित्र निर्माण सम्पन्न गर्नेमा स्थानीयको आशंका छ। निर्माण कम्पनीले पहिलो किस्ताबापत १ करोड ७६ लाख रुपैयाँ भुक्तानी लगिसकेको छ।सुर्खेतबाट बर्दियाको भुरीगाउँ ५० किमिमा पर्छ। सुर्खेतदेखि ३२ किमि बर्दियाको तेलपानीसम्म सडकको ट्रयाक निर्माण भइसकेको छ। तेलपानी जोड्न झन्डै ६ किमि बाँकी छ। तेलपानीदेखि रानीपुर २० किमिमध्ये बर्दिया राष्ट्रिय निकुञ्ज कार्यालयले आम्बासादेखि तेलपानीसम्म ४ किमिबाहेक निकुञ्जको सुरक्षार्थ १६ किमि सडक निर्माण गरिसकेको छ।"
तुइनले जोडियो तातोपानी,"सिन्धुपाल्चोक (कास) स्थानीय पाङसेर्पु डाँडा झरेर भोटेकोसीको लार्चा पुल बगाएपछि बन्द भएको आउजाउ तुइन जडान गरेर शनिबार सञ्चालन गरिएको छ। तातोपानी नाका जोड्ने पुल बगाएको स्थानभन्दा केही मिटर पश्चिममा अस्थायी तुइन जडान गरिएको हो। साताअघि पुल बगेपछि भोटेकोसी गाउँपालिका२ को ५ किमि क्षेत्र आसपासको पूरै बस्तीसँग सम्बन्धविच्छेद भएको थियो। स्टिल पोलको संरचनाबाट बनाइएको फडक असुरक्षित भएपछि तुइन जडान गरिएको हो। सीमास्थित सशस्त्र प्रहरी बलका नायब उपरीक्षक (डीएसपी) विमल डाँगीका अनुसार तुइनबाट स्थानीय आउजाउ गर्न थालेका छन्। तुइन चढ्दै गरेका साने शेर्पाले भने, अब केही जोखिम मोलेर भए पनि वारपार गर्न पाइयो। पुल नहँुदा लार्चाबाट तातोपानी पुग्न ५ घण्टा हिँड्नुपथ्र्यो। तुइनमा बिरामी, वृद्धवृद्धा, सुत्केरी र केटाकेटीलाई पार गराउन भने जोखिम छ। पुल बगेपछि उक्त भेगका बासिन्दाले धमाधम गाउँ छाड्न थालेका छन्। भूकम्प र भोटेकोसी बाढीले सडक तथा बस्ती क्षति पुर्याएपछि अप्ठेरोमा परेका उनीहरू पुल बगेपछि थप त्रस्त भए। गाउँपालिकाका अध्यक्ष राजकुमार पौडेलले बेलिब्रिज निर्माणका लागि पहल भइरहेको बताएका छन्। नवनियुक्त सूचना तथा सञ्चारमन्त्री मोहनबहादुर बस्नेतले चीनसँग कुराकानी गरेर बेलिब्रिज राख्ने घोषणा गरेका छन्। बिहीबार लार्चा आएका उनले आउजाउ सहज बनाउन सरकार प्रतिबद्ध रहेको बताएका थिए। २२ सयको बसोबास रहेको तातोपानी सुनसान हुँदै गएको छ। भूकम्पपछि तातोपानी नाका पूर्ण रूपमा बन्द छ।"
दुईको मृत्यु,नुवाकोट (कास) छुट्टाछुट्टै घटनामा शनिबार दुई जनाको मृत्यु भएको छ। दुप्चेश्वर गाउँपालिका६ मा नौबिसे भीरबाट लडेर ७२ वर्षीया विष्णुकुमारी कुइँकेलको मृत्यु भएको छ। मासिक सन्तुलन ठीक नभएकी उनी शनिबार बिहान घरबाट खेततर्फ जाँदै थिइन्। यसैगरी अमारे खोल्सामा आएको बाढीले बगाएर तादी गाउँपालिका ४ का ६० वर्षीय रामबहादुर श्रेष्ठको मृत्यु भएको प्रहरीले जनाएको छ। प्रहरीका अनुसार उनी शुक्रबार साँझ सातबिसे बजारबाट घर फर्कने क्रममा खोल्साको भेल तर्दा बगेका थिए।
रेडपाण्डा अब पाठ्यक्रममा,"पाँचथर (कास) स्थानीय पाठ्यपुस्तकअन्तर्गत वातावरण संरक्षण शिक्षा विषयमा रेडपाण्डाको जानकारीमूलक पाठ समावेश गरिएको छ। पाँचथर, इलाम र ताप्लेजुङका जिल्ला शिक्षा कार्यालयको स्वीकृतिमा निर्मित पाठ्यक्रमअनुसार एक सय पूर्णांकको स्थानीय पाठ्यपुस्तक पहिलोपटक कक्षा ६ मा लागू गरिने भएको हो। लोपोन्मुख रेडपाण्डा (हाब्रे) लगायत वन्यजन्तुको संरक्षणका लागि अनिल अधिकारीले यो पाठ्यपुस्तक तयार पारेका हुन्। अर्को शैक्षिक सत्रबाट कक्षा ७ मा पनि सुरु गरिने रेडपाण्डा नेटवर्ककी कार्यक्रम संयोजक पेमा शेर्पाले बताइन्।"
जिशिअ छुटे,सर्लाही (कास) ६ लाख ९५ हजार नगदसहित पक्राउ परेका जिशिअ होमनाथ सुवेदीलाई शुक्रबार राति छाडिएको छ । नगद लिएर चितवन जाँदै गर्दा अख्तियारले उनलाई लोथरबाट पक्राउ गरेको थियो। उनलाई १८ गते हाजिर हुने गरी शिक्षा अधिकृत रामआधार कुशवाहको जिम्मामा छाडिएको हो।
शिक्षक आन्दोलनको तुक,"शिक्षक सेवा आयोगको परीक्षामा अनुत्तीर्ण भए पनि सरकारले सुविधा दिनुपर्ने माग गर्दै अस्थायी शिक्षकहरूले आन्दोलन गरिरहेका छन्। सरकारी सुविधा वा परीक्षा रोज्नुपर्ने कानुनी व्यवस्थाप्रति असन्तुष्टि जनाउँदै उनीहरू आन्दोलनमा उत्रिएका हुन्। अस्थायी सबैले आयोगको परीक्षा दिन पाउनुपर्ने र अनुत्तीर्ण भइहाले सरकारी सुविधाबाट वञ्चित गर्न नहुनेमा जोड गर्नुले उनीहरूमा परीक्षामा उत्तीर्ण हुने आत्मविश्वास नरहेको र रित्तो हात फर्कन पनि नचाहेको बुझिन्छ। उनीहरू माग पूरा गराउनैका लागि निर्धारित परीक्षा स्थगित गराउन पनि लागिपरेका छन्।अस्थायी शिक्षकको समस्या समाधानका लागि गत वर्ष शिक्षा ऐन संशोधन गरिएपछि त्यहीअनुसार आवेदन खुलाएर परीक्षा पनि निर्धारण भइसकेको छ। परीक्षा सम्मुखमा आइसकेको अवस्थामा आयोगले पाठ्यक्रम, प्रश्नपत्र, ग्रिड र परीक्षा सहज बनाउनुपर्नेजस्ता मागसमेत अस्थायी शिक्षकहरूले अघि सारेका छन्। कतिपय शिक्षकको त तालिम नलिएका, अध्यापन अनुमतिपत्र (लाइसेन्स) नभएकालाई पनि परीक्षामा सामेल गराउनुपर्ने माग छ। यही आन्दोलनका क्रममा अस्थायीमध्ये विशेष गरी ०६१ देखि ०७२ असोज २ सम्म नियुक्ति पाएका शिक्षकले कक्षामा पढाउनै छाडेका छन्। पछिल्लो समय त माग सुनुवाइका लागि असम्बन्धित निकाय र व्यक्तिलाई गुहार्नतिर समेत लागेका छन्। सेनाप्रमुख र पूर्वराजालाई पहल गरिदिन निवेदन गरेर उनीहरूले आफ्नै आन्दोलनलाई फिक्का बनाएका छन्। गत वर्ष शिक्षा ऐन संशोधन गर्नुको मूल उद्देश्य नै अस्थायी शिक्षकको व्यवस्थापन हो। सामुदायिक विद्यालयमा कार्यरत २६ हजार अस्थायी शिक्षकलाई व्यवस्थापन गरेपछि शैक्षिक गुणस्तरमा समेत सुधार हुने अपेक्षाका साथ ऐन संशोधन गरिएको थियो। कानुन बनेको एक वर्षभित्र अस्थायी शिक्षकलाई स्थायी बनाउने विज्ञापन गर्नुपर्ने व्यवस्था छ जसअनुसार विज्ञापन भएर गत असार २४ लाई परीक्षा मिति तोकिएकामा दरखास्त फाराम रुजु र छानबिन गर्न नभ्याइने भन्दै भदौ ३ लाई सारिएको छ। ०६१ देखि ०७२ सम्मका अस्थायी शिक्षकका लागि आह्वान गरिएको विज्ञापनमा आवश्यकभन्दा बढी र ०६१ अघिका लागि कम आवेदन परेका छन्। १३ वर्षभन्दा अघिका अस्थायी शिक्षकले ४० प्रतिशत अंक ल्याउँदै स्थायी हुने लगभग निश्चित छ। भनसुन र दबाब का भरमा निश्चित अवधिका लागि नियुक्ति पाएका शिक्षकहरू नै अहिले आन्दोलनमार्फत् बार्गेनिङ गरिरहेका हुन्। योग्यताक्षमताले भन्दा पनि विद्यालय व्यवस्थापन समितिको निगाह वा दलगत भागबन्डाका आधारमा नियुक्ति पाउने थुप्रै छन्। त्यसैले शिक्षक सेवा आयोगले लिएका परीक्षामा उनीहरू अनुत्तीर्ण हुँदै आए र अझै पनि उत्तीर्ण हुने आत्मविश्वास छैन यद्यपि आयोगका कतिपय परीक्षाको विश्वसनीयतामाथि विगतमा प्रश्न नउठ्ने गरेको होइन। अस्थायी शिक्षकहरूले सहजै स्थायी बन्नका लागि मार्गप्रशस्त गराउन सम्बन्धित निकाय सबै गुहारिसकेका छन्। अदालतबाट समेत उनीहरूका लागि अनुकूल आदेश आउन सकेन। आन्दोलन मत्थर पार्ने नाममा दीर्घकालीन प्रभाव नहेरी सरकारले सम्झौता गरिदिँदा पनि समस्या निम्तिने गरेको छ। अस्थायी शिक्षकहरूका सन्दर्भमा परीक्षामा फेल भए पनि सुविधा दिने गरी कानुन बनाउने प्रक्रिया सुरु गर्ने, परीक्षा सहज बनाउनेजस्ता विगतका सम्झौताले उनीहरूको मनोबल बढाएको हो। सम्झौताअनुसार ऐन संशोधन गर्ने शिक्षा मन्त्रालयको प्रस्ताव अर्थ मन्त्रालयले अस्वीकृत गरिसकेको छ। त्यसैले अहिले उनीहरू परीक्षा नै सार्ने चलखेलमा लागेका हुन्।विद्यालयमा शैक्षिक गुणस्तर कायम गर्नुमा सबभन्दा बढी भूमिका शिक्षकको हुन्छ। सामुदायिक विद्यालयको शैक्षिक गुणस्तर अहिले सन्तोषजनक छैन। अधिकांश विद्यालयमा भनसुनका आधारमा नियुक्त भएका तर आयोगको परीक्षा पनि उत्तीर्ण गर्न नसकेका शिक्षकहरू कार्यरत छन्। योग्यता र दक्षतालाई नै शिक्षक छनोटको प्रमुख आधार बनाइनुपर्छ। त्यसमा सम्झौता गरेर शिक्षक नियुक्ति गर्नु भनेको बालबालिकाको पठनपाठनमा खेलवाड हो। विद्यालय तहको पढाइ बालबालिकाको भविष्यसँग जोडिएको हुन्छ। त्यसैले आयोगले निर्धारित समयमै परीक्षा सञ्चालन गर्नुपर्छ। परीक्षा स्वच्छ हुनु उत्तिकै महत्त्वपूर्ण छ। स्वेच्छाले चाहेका र परीक्षामा अनुत्तीर्ण शिक्षकलाई बिदा गर्दै विद्यालयमा योग्य र दक्ष शिक्षक मात्रै कायम गर्नुपर्छ।"
कांग्रेसको भविष्य सकिएको हो?,"पार्टी शीर्ष नेतृत्वबीचको विवादका कारण संसद्मा बहुमत सिद्ध गर्न नसकेपछि गिरिजाप्रसाद कोइरालाले मध्यावधि निर्वाचन घोषणा गरेको धेरैको सम्झनामा ताजै छ। तर, सीमित व्यक्तिलाई मात्र यो कुरा थाहा छ कि जसै निर्वाचन प्रचारप्रसारमा गिरिजाप्रसाद नेपाली कांग्रेसका लागि मत माग्न देशदौडाहामा जानुभयो, उहाँलाई जनताको पातलो उपस्थिति अहसास हुन थाल्यो। सँगै हेलिकप्टरमा रहेका आफ्ना सहयोगीलाई सम्बोधन गर्दै भन्नुभएछ हेर, मध्यावधि निर्वाचनको घोषणा ठीक भएनछ। अब पार्टी जोगाउन लाग्नुपर्छ। जित्न सक्ने साथीलाई जतिसक्दो मद्दत पुर्याउनुपर्यो। त्यही नीतिअनुसार तत्कालै रणनीति फेर्दा पनि कांग्रेस २०५२ को मध्यावधि निर्वाचनमा दोस्रो पार्टी हुन पुग्यो।इतिहासको पाठभनिन्छ, मानिस तीन थरीका हुन्छन्। पहिला कोटीका व्यक्तिहरू ती हुन् जो धरातलको वास्तविकता पहिचान गर्छन् र त्यसैअनुसार आफ्नो रणनीति बनाएर लक्ष्य प्राप्ति गर्छन्। दोस्रो कोटीका व्यक्तिहरू इतिहासबाट पाठ लिन्छन् र गल्ती नदोहोर्याउने प्रयत्न गर्छन्। तेस्रो कोटीका व्यक्तिहरू न वर्तमानबारे ज्ञान राख्छन्, न इतिहासबाट पाठ नै लिन्छन्। तिनले गल्ती गरिरहन्छन्।नेपाली कांग्रेसका नेताहरू माथि उल्लेख गरिएका कुन कोटीमा बस्न आज रुचाउँछन्, रोजाइ उनीहरूको हो। कम्तीमा दुई चरणको स्थानीय निर्वाचन सकिँदा नेपाली कांग्रेस यतिन्जेल दोस्रो पार्टीमा खुम्चिन बाध्य भएको छ। भर्खरै कांग्रेसको केन्द्रीय समिति बैठक हालको निर्वाचनको मीमांसा गरेर सकिएको छ। यसको निचोड के हो भने नेपाली कांग्रेस एक ढिक्का भएर चुनावमा जान सकेन र धेरै ठाउँमा अनपेक्षित पराजय बेहोर्नुपर्यो।निर्वाचनमा पराजय हुनुको कारण बुँदागत रूपमा केन्द्रीय समितिमा पेस भइसकेको हुनुपर्छ। विभिन्न स्थानीय तहमा विभिन्न कारणले पराजय भएको हुन सक्छ। अब त केवल ती त्रुटि नगरौं भन्ने संकल्प लिनु छ र त्यसलाई मूर्तरूप दिनु छ। के यति गर्न पनि कांग्रेसी नेताहरू सक्दैनन्? आज कांग्रेसजन र शुभेच्छुकले यो प्रश्न सोध्नु नाजायज हुँदैन।भागबन्डाको राजनीतिकुनै पनि संगठनको नेतृत्व चयनको एउटा पद्धति हुन्छ। त्यो पद्धतिलाई स्वीकार गरेर नै संगठनमा व्यक्तिहरू सामेल हुने गर्छन्। संगठनलाई सशक्त बनाउन चाहने यसका सदस्यहरूले संगठनको चुरो मूल्यमान्यताभित्र रहेर त्यसलाई जीवन्तता दिन समयानुकूल वैकल्पिक रणनीतिहरूसहित आफू प्रस्तुत हुन्छन् र नेतृत्व तहमा स्थापित हुने प्रयास गर्छन्। प्रयासमा सफल हुनेले निश्चित समयावधिसम्म नेतृत्व दिन्छन् र संगठन हाँक्छन्। बाँकीले नेतृत्व पाउनेलाई सघाउने हो। नेतृत्वले गम्भीर गल्ती गरे नेतृत्वलाई चुनौती दिने उपाय पनि संगठनको विधानमा स्पष्ट गरिएको हुन्छ र कांग्रेसमा त्यसको व्यवस्था पनि छ।तर नेपाली कांग्रेसको विधिविधान एकातिर, भागबन्डाको संस्कृति अर्कोतिर मौलाउन थालेको छ। कांग्रेसको विधानमा भागबन्डाका आधारमा पार्टी सञ्चालन हुने भनी कतै लेखिएको छैन। तर, नेतृत्वमा जयपराजय हुनेबित्तिकै पराजित उम्मेदवारले प्राप्त गरेको मतका आधारमा पार्टी पद र सरकारमा गएका बेला मन्त्रीलगायत राजनीतिक पदहरूको भागबन्डाको चर्चा हुन्छ। जब पार्टी सभापतिले विधानबमोजिम आफ्नो अनुकूलको टिम छान्ने अवसर पाउँदैन, अनि पार्टीको असफलतामा उसले मात्र भारी कसरी बोक्छ?सभापतिले सबैलाई समेटेर लैजानुपर्छ भन्ने कुरामा सायद विमति नहोला। किनभने पार्टीमा प्रतिस्पर्धा हुँदा फरक मत राख्नेहरूप्रति न्याय गर्ने काम फेरि पनि सभापतिकै हो। एकातिर भागबन्डाको संस्कृतिमा पार्टी सभापति सभापतिजस्ता हँुदैनन्, अर्कोतिर भागबन्डा गर्नुपर्छ भनेर माग गर्नेहरू लगभग भिखारीजस्ता देखिन्छन्। कमजोर सभापति देखिनुले कांग्रेसलाई हानि गर्छ, वैकल्पिक विचारका पार्टीभित्रका नेताहरू पनि जनताको नजरमा हाँसोका पात्र बन्छन्। यो सब कुरा पार्टीका घामपानी खाएका नेताहरूले नबुझेका छैनन्। तर, पार्टी पद वा सरकारी ओहदाको नियुक्तिमा अमुक नेताको कुरा बिक्छ भनेपछि त्यो आफंैमा एउटा शक्ति समूह हुँदोरहेछ र तिनका नेताहरू त्यसमा रमाउने गरेका देखिन्छन्।पार्टीभित्र दबाब समूह हुन्छन्, तिनका नेता पनि हुन्छन्। पार्टीको आन्तरिक चुनावबाट हार्नेबित्तिकै तिनको प्रभाव सकिने पनि हैन। त्यसैले पदाधिकारीमा पराजय हुँदा पनि निर्वाचित सभापतिले ती नेताको मनोनयन केन्द्रीय सदस्यमा गरेको हो। हुनुपर्ने के हो भने सभापतिले निर्णय गर्नुअघि प्रभावशाली नेताहरूलाई एकै ठाउँ राखेर परामर्शसम्म गर्ने हो। निर्णय भने आफैंले गर्ने हो। जसअपजस पनि आफैंले लिने हो।नेपाली कांग्रेसका हालकै सभापतिले पनि हिजो भागबन्डाको राजनीति गर्नुभएको हो। त्यसैले सायद उहाँ पनि नैतिक धरातलमा उभिएर सभापतिको आफ्नो अधिकार स्थापित गर्न सकिरहनुभएको छैन। न त प्रधानमन्त्रीकै विशेषाधिकार प्रयोग गर्न सकेको देखिन्छ। यसले पार्टी संगठन र समग्र मुलुकलाई नै प्रतिकूल प्रभाव पारेको देख्न सकिन्छ।कहाँ चुक्यो कांग्रेस?नेपाली कांग्रेस अहिले पनि नेपालको प्रमुख पार्टी हो। देशको सबैभन्दा पुरानो प्रजातान्त्रिक निष्ठासहितको पार्टी भएकाले यो मुलुकभरि फैलिएको छ। गाउँसहर सबैतिर विस्तारित छ। राष्ट्रियता, प्रजातन्त्र र लोककल्याणकारी राज्य (प्रजातान्त्रिक समाजवाद) यसको चुरो मूल्य एवं मान्यता हो। जनताप्रति उत्तरदायी, बहुलवाद, कानुनको शासन, विधिको सर्वोच्चता, स्वतन्त्र न्यायपालिका एवं स्वतन्त्र प्रेस यसका आधारभूत दार्शनिक आधार हुन्। यिनै मूल्यमान्यताको जगमा निर्माण भएको पार्टी आज जनतासमक्ष किन रक्षात्मक बनेको छ? यो प्रश्न भने विचारणीय छ।कांग्रेसलाई आफ्नो चुरो मूल्यमान्यतामा सम्झौता नगरे पुग्यो, आउँदो पचास वर्षका लागि। यसले हिंड्नका लागि राजमार्ग पाएको छ। राजमार्ग बनाउन परेको छैन, बनिसकेको राजमार्ग यसका लागि प्राप्त छ। ढंगले राजमार्गमा नहिँडिदिँदा यो दुर्घटनामा परेकोसम्म हो।कांग्रेसको सभापति कमजोर हँुदा संगठनमै यसको प्रत्यक्ष प्रभाव पर्छ। उदाहरणका लागि मन्त्रिपरिषद्को पूर्णताकै कुरा लिऊँ। कांग्रेसकै सभापति यतिबेला प्रधानमन्त्री भएको डेड महिना नाघ्दासम्म मन्त्रिपरिषद्ले पूर्णता पाउन सकेन। कसका कारणले यसो हुन गयो, त्यो अनुमानको विषय होला। तर, प्रधानमन्त्री कांग्रेसकै कारण अनिर्णीत बन्नुभयो भन्ने सन्देश लगातार प्रवाहित भइरह्यो। यसपटकको मन्त्रिमण्डलको गठन हुँदा पुष्पकमल दाहालको नेतृत्वमा रही काम गर्ने एकजना कांग्रेसी मन्त्री पनि दोहोर्याएर पर्न सकेनन्। कांग्रेसको प्रतिनिधित्व गर्ने केही मन्त्रीको निरन्तरता हुँदो हो भने कामको मूल्यांकनका आधारमा मन्त्री चयन गर्ने परम्परा बस्न सक्थ्यो। भाग पुर्याउन मन्त्री बनाउने काम बिल्कुल उचित भएन। यति गर्दा पनि कांग्रेसका २०७ मध्ये सबै सांसद मन्त्री हुन पाउने अवस्था त छैन नि।कांग्रेसले तय गर्नुपर्ने कुराउखान छ, फुत्किएको माछो ठूलो थियो। निर्वाचनमा भएको पराजयलाई फुत्केको माछोजस्तो ठान्नु भएन। गएको निर्वाचनमा जे भयो, भयो। गल्ती दोहोर्याउनु भएन। जे कारणले कांग्रेसले पराजय बेहोर्यो, त्यसबाट सिक्ने हो र आउँदा दिनमा ध्यान पुर्याउने हो।पहिलो कुरा, कांग्रेसले भन्न सक्नुपर्यो यसले अंगीकार गरेको चुरो मूल्यमान्यताबाट यो पार्टी पछि हटेको छैन, हट्दैन। दोस्रो मुलुकले समानुपातिक निर्वाचन प्रणाली अँगाल्न पुगेकाले एउटै पार्टीको बहुमत आउन लगभग असम्भव छ। त्यसैले निर्वाचन हुँदा गठबन्धनमा गएर मात्र सरकार बनाउन बहुमत पुग्ने भएकाले कुन पार्टीसँग कुन मुद्दामा कसरी जाने भनी पहिल्यै तय गरेर गठबन्धन गर्न उचित हुन्छ। तेस्रो राजनीतिलाई स्थिरता दिन आर्थिक, सामाजिक, सांस्कृतिक क्षेत्रमा विकास गर्न आवश्यक छ। मुलुकलाई आर्थिक रूपमा समृद्ध बनाउन, सामाजिक रूपमा विभेद घटाउन र सांस्कृतिक विविधता रक्षा गर्न ठोस कार्यक्रम जनतासमक्ष पेस गर्नुपर्यो।अहिले पनि नेपालमा धेरै योजनाविद्, विशेषज्ञ वा आफूलाई जान्ने हुँ भन्नेहरूसँग संवाद गर्दा विदेशी सहयोग नै आर्थिक विकासको मुख्य आधार मान्ने धेरै भेटिन्छन्। विप्रेषणको अर्थनीतिसँग नेपालको भविष्य देख्नेको पनि कमी छैन। यो मूल दृष्टिकोणमा जतिन्जेल परिवर्तन गरिँदैन, हाम्रो सम्पन्नताको कुरा कल्पना मात्र हुन्छ।हामी सक्छौं, हामी गर्छौं, गरेर देखाउँछौं भन्ने अठोटसहितको आर्थिक, सामाजिक, सांस्कृतिक नीतिको परिकल्पना कांग्रेसले गर्नुपर्यो। विदेशी सहयोग सहायक तत्त्व मात्र हो भनेर बुझ्नुपर्यो। नेपालले आफ्नो अर्थनीतिमा सहायक हुने गरी लगानी भित्र्याउन प्रयास गर्ने हो। सहायताका लागि याचना गर्ने सोच मात्र पनि हानिकारक छ।कांग्रेसले जतिबेला नेपाल र नेपालीको क्षमता पहिचान गर्न सक्यो, त्यतिबेला यसलाई कसैले चुनौती दिन सकेन । त्यसैले आफ्नो पुरानो प्रतिष्ठा आर्जन गर्नका लागि आउँदा दिनमा कांग्रेस नेपालीको स्पन्दन छाम्न र तिनमा विश्वास जगाउन समर्थ हुन्छ, हँुदैन? प्रतीक्षा यसको छ। कांग्रेस पार्टीको भविष्य सकिएको छैन। कांग्रेसका धेरै कमीकमजोरीका बाबजुद यसको हैसियत अझै पहिलो पार्टी हुने सम्भावना जीवित छ। गिरिजाप्रसादले मध्यावधि चुनावमा महसुस गरेझैं कांग्रेस सञ्चालकहरूले विगतको पराजयबाट सिक्न प्रयास गरे पुग्छ ।"
पाठक मञ्च,"अपराधकर्मी र हाम्रो मानसिकतानेपाली कामदार, सर्वसाधारण र सरकारी अधिकारी जति बिदेसिन्छन्, सबै इमानदार, अनुशासित र निर्विकार होलान् भन्ने विश्वास राख्न सकिँदैन। कतिपय व्यक्ति आपराधिक मानसिकताका, गुन्डागर्दी मन पराउने र केही यहाँ अपराध गरेर विदेशी भूमिमा लुक्ने उद्देश्यले पनि पुगेका हुन्छन्। तर हाम्रो मनस्थिति भने बुझिनसक्नुको छ: नेपालमा अपराध गर्नेलाई हामी देखि सहँदैनाँै, तर विदेश पुगेपछि दूधले नुहाएको झैं ठान्छौं। परदेशमा जति ठूलो अपराध गरे पनि हाम्रो दया, माया र सहानुभूति थामिनसक्नुको हुन्छ र चन्दा उठाएरै भए पनि त्यस्ता व्यक्तिलाई उद्धार गर्न अघि सर्छौं। हामीले उठाएको चन्दामाथि धूर्तहरूले रजाइँ गर्दा हामीलगायत सञ्चारकर्मीलाई समेत पत्तो हुँदैन। विकसित एवं समृद्ध देशमा नेपालीमाथि लगाइएको आरोप सरासर झूट र कपोलकल्पित भन्ने गर्छौं, त्यहाँको गवाही, प्रहरी अनुसन्धान र अदालती बहसमा लाग्नेहरूलाई पागल भन्न पछि पर्दैनौं। दोषीको बयानलाई हामी परम सत्य ठान्छौं र कानुनी शासनको धज्जी उडाउन लालायित देखिन्छौंर जब विदेशमा दोषी ठहरिएको व्यक्ति हाम्रो विमानस्थलमा आइपुग्छ, हामी तँछाडमछाड गर्दै फूलको मालाले स्वागत गर्छौं, ठूलो पुरुषार्थ गरेर फर्केको सन्देश फिँजाएर दुनियाँ हँसाइरहन्छौं। जब कि अपराध गरेर जेल सजाय पाउने विदेशी हामीकहाँ पनि नभएका होइनन्। कुख्यात हत्यारा चाल्र्स शोभराजकै कुरा गरौं, उनलाई फ्रान्सले हत्यारा सुपुर्दगी गर्नुपर्छ भन्ने कुरा उठाएको छैन, न त त्यहाँका जनताले चन्दा उठाएर उनलाई उद्धार नै गर्न खोजेका छन्। वास्तवमा उनीहरू कानुनमा विश्वास गर्छन्, हामी गर्दैनौं। हामी भावनामा बग्छौं, उनीहरू वास्तविकताका पक्षमा उभिन्छन्। यावत् कुराले गर्दा नेपाली नेपालीबीचको भाइचारा अक्षुण्ण रहनु अपरिहार्य हँुदाहँुदै पनि अपराध संरक्षण गर्न खोज्ने हाम्रो मानसिकतामाथि पूर्णविराम लगाउनु अनिवार्य देखिन्छ। डा भुवनेश्वर शर्माचन्द्रागिरि२, काठमाडौं वीर अस्पतालको दुर्गति१ सय २८ वर्षअघि १५ शय्याबाट सुरु गरिएको वीर अस्पताल अहिले ४ सय ६० शय्यासम्म पुगेको छ। वीर अस्पतालको वार्षिकोत्सवमा भाषण गरी अस्पतालको प्रगतिको प्रतिबद्धता जनाए पनि अहिलेसम्म यसले पूर्णता पाउन सकेको छैन। पटकपटक भाषण गरियो, प्रतिबद्धता जनाइयो तर प्रगति शून्य नै छ। फोहोरको डुंगुर, जीर्ण भवन, रंगरोगनविहीन, शौचालबाट आउने दुर्गन्ध तथा अव्यवस्थित व्यवस्थापनबीचमा मन्त्रीद्वयले व्यक्त गरेको वीर अस्पताललाई सुधार्ने नीति अवलम्बन गर्ने धारणा कति विश्वासिलो छ, सबैले बुझेका सन्दर्भ हुन्। वीर अस्पतालमा रहेका फार्मेसी देखावटी मात्र रहनु र नर्सहरू सामाजिक सञ्जालमा व्यस्त भेटिए पनि व्यवस्थापन पक्ष मौन बस्नु नै अस्पतालको दक्षतामा सवाल उठ्नु हो। त्यसकारण भाषण होइन, काम गरेर देखाउनुपर्छ। मुक्तकण्ठबाट जनताले प्रशंसा गरेको आवाज गुन्जियोस्। अस्पतालको फार्मेसीमा पर्याप्त औषधिको भण्डार होस्। नर्सहरूले सामाजिक सञ्जालमा दिन बिताउनु नपरोस्। शल्यक्रियामा प्रयोग गरिएको औषधिको विवरण बिरामीका आफन्तलाई दिइयोस्। ठाउँठाउँमा सीसी क्यामरा जडान गरी अनुगमन गरियोस्। अस्पताल स्वच्छ र सेवाग्राहीमैत्री बनोस्। प्रमोद पौडेलकाठमाडौं३२, पेप्सीकोलाआयोग गठन गर्नेविरुद्ध किन नबोल्ने?कर फछ्र्योट आयोगको ब्रह्मलुट शीर्षकमा विशेष अदातलका पूर्वअध्यक्षको लेख प्रकाशित रहेछ। आयकर ऐन २०५८ को दफा १४२ मा प्रचलित कानुनमा जुनसुकै कुरा लेखिएको भए पनि साल बसाली लागू हुने आर्थिक ऐनले करको दर घटाउने, बढाउने छुट दिने, मिनाहा दिने व्यवस्था गरेकामा बाहेक अन्य कुनै पनि ऐनले यस ऐनबमोजिमका करका व्यवस्थामा कुनै संशोधन, परिवर्तन वा करसम्बन्धी अन्य व्यवस्थाहरू गर्न सक्ने छैन भन्ने कानुनी व्यवस्थालाई उहाँले सर्वेसर्वा रूपमा विशेष व्यवस्था भनी उपमा दिनुभएछ। त्यसो हो भने अहिले आएको औद्योगिक व्यवसाय ऐन २०७३ को दफा २२ मा उद्योगलाई दिएको कर छुट सुविधाको कानुनी व्यवस्था कुन सालबसाली आर्थिक ऐनभित्र छ? करका दरहरू पनि आयकर ऐन २०५८ को दफा ११ सँग मेल खाँदैनन्। कर विज्ञको समेत पहिचान बनाउनुभएका व्यक्तिको भनाइमा आयकर ऐन २०५८ आइसकेको अवस्थामा कर फस्र्योट ऐन आकर्षित हुन सक्दैन भन्ने रहेछ। कानुन व्याख्यासम्बन्धी ऐन २०१० र संवैधानिक प्रावधान र व्यवस्थाको हवाला दिनुभएको रहेछ। आयकर ऐन २०५८ लागू भएपछि अहिलेसम्म पटकपटक कर फस्र्योट आयोग गठन भइसकेका छन्। ती सबैको वैधानिकता शून्य हुन्छ भन्ने थाहा हुँदा त्यस्तो आयोग गठन गर्ने र जिम्मेवारी तोक्नेउपर केही नबोल्नुपर्ने हुन्छ र? कानुन लागू गर्नेले भने समयअनुसारको कानुन नभए त्यस्तो कानुनको अनादेखा गर्न सक्छ। तर नागरिकले त्यस्तो कानुनको अनादेखा गर्नै सक्दैन। स्मरण रहोस्, पूर्वअर्थसचिवले आइन्दा आयोग गठन गर्दैनौं भनेकै भए पनि त्यस्तो भनाइले कुनै कानुनी आदेश वा हैसियत प्राप्त गर्ने पनि होइन। न त त्यस्तो भनाइ सरकार प्रमुखको आधिकारिक हुन्छ। अर्थसचिवको भनाइले कर फस्र्योट आयोग ऐन २०३३ निलम्बितको स्थितिमा पुग्दैन। विशेष अदालतका पूर्वअध्यक्षको विचारले करसम्बन्धी राष्ट्रिय नीति निर्माणमै महत्त्व राख्न सक्छ। अर्कातिर मुद्दा अदालतमा विचाराधीन पनि छ। कुरा आमसञ्चारमा राख्ने कि अदालतमा बहसको सिलसिलामा उठाउने भन्ने गम्भीर प्रश्न अर्कातिर छँदै छ। एकातिर भ्याट रकम तथा पदीय जिम्मेवारी र अर्कातिर आयोगको वैधानिकता दुई फरक विषयलाई एकै ठाउँमा राखेर हेर्न मिल्छ र? महालेखाले यसअगाडिका आयोगका कामकारबाहीलाई गलत देखेको वा सरकारले गलत ऐनको प्रयोग गरी आयोग गठन गरेको किटानी उल्लेख गर्न सक्नुपर्छ। सरकारमा रहनेले निष्क्रिय ऐन प्रयोग गरी आयोग गठन गरेको हो भने त्यस्ता पदाधिकारीको कुनै जिम्मेवारी हुँदैन? आयोगको कामकारबाहीउपर महालेखाले सालबसाली रूपमै बेरुजु भनेर उल्लेख गरी, गलत ऐन खारेजीका लाागि राष्ट्रपतिसमक्ष पेस हुने प्रतिवेदनमा उल्लेख गर्न केले रोकेको थियो? तुलसी काफ्लेतगबिकष्पबाभि२थबजयय।अयअस्थायी शिक्षकलाई अन्याय भएको छैनकान्तिपुर दैनिकमा प्रकाशित फेल भए पनि सुविधा पाउन आन्दोलन शीर्षकको समाचार पढेर म चुप रहन सकिनँ। शिक्षक सेवा आयोगले लिने परीक्षामा ४० नम्बर ल्याउन नसकेर अनुत्तीर्ण भए पनि सरकारले सुविधा दिनुपर्ने माग गर्दै अस्थायी शिक्षकहरू आन्दोलनमा उत्रिएका मात्रै छैनन्, हारगुहार गर्दै पूर्वराजादेखि नेपाली सेनाको ढोका ढकढक्याउन पुगेका छन्। यो हास्यास्पद लाग्यो। अध्यापन अनुमतिपत्र नभएका तथा तालिम नलिएका शिक्षकलाई पनि आयोगले लिने परीक्षामा सामेल गराउनुपर्ने साथै फेल भए पनि सुविधा दिनुपर्ने माग राखेर आन्दोलन गर्नु आफंैमा लज्जास्पद कुरा हो। गत वर्ष असारमा संशोधन भएको ऐनमा अस्थायी शिक्षकले सुविधा वा परीक्षामध्ये एक रोज्नुपर्ने व्यवस्था गरेको थियो। ऐनमा भएको व्यवस्थाअनुसार आयोगले गत चैतमा स्थायी शिक्षकका लागि प्रावि, निमावि र माविमा गरी १९ हजार २ सय ६५ शिक्षक दरबन्दीमा विज्ञापन खुलाएको थियो। त्यहीअनुसार परीक्षा आगामी भदौ ३ गते तोकिएको छ। अस्थायी शिक्षकहरूले दुवै हातमा लड्डु खोजेर हँुदैन। सरकारले कोही कसैलाई पनि अन्याय गरेको छैन। परीक्षा दिन नचाहनेले तथा परीक्षामा उत्तीर्ण हुन्न भन्नेका लागि सुविधासमेत लिने व्यवस्था गरेको छ। अस्थायी शिक्षकहरूले अब परीक्षा हुने अन्तिम समयमा आएर विभिन्न बखेडा झिकेर आन्दोलनका नाममा परीक्षा दिन नचाहने तथा सुविधा रोजेका करिब १० हजार शिक्षकलाई समेत बाधा पुग्नेछ। तसर्थ अस्थायी शिक्षकले आफ्नो अधिकार खोज्दा अरूको अधिकार हनन हुन्छ कि भन्ने हेक्का राख्ने हो कि? रमेश दाहाल मेन्छ्यायाम २, तेह्रथुम विपन्नलाई नि:शुल्क स्वास्थ्य बिमासाउन १३ गते कान्तिपुरमा प्रकाशित गरिब र विपन्नलाई नि:शुल्क स्वास्थ्य बिमा शीर्षक समाचार एकदम सान्दर्भिक लाग्यो। गरिब तथा विपन्न नागरिकलाई लक्षित गरी सरकारले तीन वर्षभित्र सबै जिल्लामा सामाजिक स्वास्थ्य सुरक्षा अर्थात् स्वास्थ्य बिमा कार्यक्रम लागू गरिसक्ने उद्देश्य निकै राम्रो छ। दक्षिण कोरियामा स्वास्थ्य बिमा कार्यक्रम निकै लोकप्रिय छ। कोरियासँग हामीले धेरै सिक्नुपरेको छ। कोरियाली सरकारले सघाउ पुर्याएको यस कार्यक्रमका हरेक ५ जनासम्म परिवार हुने सहभागी नागरिकले २५ सय मात्र प्रिमियम रकम खर्च गरेपछि स्वास्थ्य बिमा हुनुका साथै निजको परिवारले ५० हजारसम्मको उपचार खर्च पाउँछ। तर त्यस कार्यक्रममा देखिएका कतिपय कमीलाई निम्नानुसार सुधार गर्नुपर्छ: १ केन्द्र सरकारद्वारा सञ्चालित सामाजिक स्वास्थ्य सुरक्षा कार्यक्रम अब स्थानीय सरकारका पोल्टामा पर्ने देखिन्छ। स्थानीय कार्यपालिकाले स्थानीय जनताको स्वास्थ्यप्रति सचेत र जिम्मेवार बहन गरे मात्र स्वास्थ्य बिमा कार्यक्रम सफल हुन्छ। त्यसकारण स्थानीय तहका जनप्रतिनिधिलगायत सबैलाई कार्यक्रमबारे योगदान पुर्याउने गरी सघाउन विशेष ध्यान दिनुपर्छ।२ आव२०७३७४ असारसम्म १५ जिल्लामा लागू भइसकेको सामाजिक स्वास्थ्य सुरक्षा कार्यक्रमको सफलता व्यापक जनचेतनामा आधारित छ। तर अझै पनि स्वास्थ्य बिमा अथवा सामाजिक स्वास्थ्य सुरक्षा कार्यक्रमबारे अधिकांश जनतालाई स्पष्ट जानकारी छैन। सरकारी स्वास्थ्य निकाय तथा जनताले त यसलाई नाफामुखी गैरसरकारी संस्थाका रूपमा बुझेको पाइन्छ। त्यसकारण सरकारी स्वास्थ्य निकायलाई व्यापक रूपमा जानकारी तथा सहयोग गर्ने परिपाटी मिलाउन नितान्त जरुरी छ। ३ स्वास्थ्य बिमा कर्यक्रम सफलतापूर्वक लागू गर्न र जनताको रकमको सुरक्षित व्यवस्थापन गर्न कार्यक्रममा कार्यरत कर्मचारीको ठूलो देन हुन्छ। तर जिल्लामा कार्यरत प्रबन्धक, दर्ता अधिकारी तथा कार्यालय सहयोगी करारमा कार्यरत भएको पाइएको छ। करारभन्दा स्थायी कर्मचारीका रूपमा परिचालन गरिए कार्यक्रमप्रति अपनत्व बढ्छ। ४ जोसुकैलाई पनि गरिब भनी प्रमाणित गर्नु सामाजिक अपराध तथा सामाजिक सुरक्षा कार्यक्रमको बाधा, अवरोधसमेत हो। त्यसैले गरिब तथा विपन्न राजनीतिक दबाब तथा मोलाहिजा नहेरी सही व्यक्तिलाई नै प्रमाणित गराई सोहीअनुरूप सेवाग्राहीको स्तर निर्धारण गर्नुपर्छ। गंंगाराज अर्याल,पाणिनी८, पाली, अर्घाखाँचीतुलसीदास, हनुमान चालीसा र विज्ञान३० जुलाईको दिन गोस्वामी तुलसीदास जयन्ती हो। तुलसीदासको जन्म यमुना नदीको किनारमा रहेको चित्रकुट भन्ने ठाउँमा सन् १५११ मा र मृत्यु बाराणासीमा सन् १६२३ मा भएको मानिन्छ। हिन्दुहरूको पुस्तक भविष्योत्तर पुराण (प्रतिसर्गा पर्व, ४ २०) मा शिवले पार्वतीलाई वाल्मिकीले कलियुगमा रामबारे गीत गाउनेछन्। धेरैजसो विद्वान् तुलसीदासलाई वाल्मिकीको पुनर्जन्म मान्छन्। तुलसीदासले रामचरितमानस, दोहावली, गीतावली, कृष्णगीतावली, विनयपत्रिका, राम लला नहछू, रामाज्ञा प्रश्न, वैराग्य संदीपनी, संकटमोचन हनुमानष्टक, हनुमान बाहुक, जानकी मंगल, पार्वती मंगल आदि प्रशस्त ग्रन्थ लेखेका हुन्। यीमध्ये हनुमान चालीसामा हनुमानको बल, बुद्धि, बहादुरीपन, विवेक, लोकप्रियता र उनको रामप्रतिको त्याग र तपस्याबारे बयान गरिएकाले हिन्दु समाजमा यस रचनालाई अत्यन्तै महत्त्वपूर्ण मानिन्छ। यसमा ४३ वटा श्लोक छन्, तीमध्ये सुरुका २ वटा परिचयात्मक र अन्तिमको १ वटा अन्तिम दोहाका ६ लाइन छन्। बीचको ४० वटा चौपाई श्लोकमध्ये १८ औं श्लोकमा जुग सहस्र जोजन पर भानू। भनेर लेखिएको छ। यो श्लोकको अर्थ (१ जुग १२,००० वर्ष, १ सहस्र १०००, १ योजन ८ माइल, युगसहस्रयोजन ९,६०,००,००० माइल वा १५,३६,००,००० किलोमिटर) भनेर सूर्य र पृथ्वीबीचको दूरीबारे सरल ज्ञान दिएको भनेर मान्ने गरिन्छ। नासाका अनुसार सूर्य र पृथ्वीबीचको दूरी करिब १४,९६,००,००० किलोमिटर छ। यो दूरी करिबकरिब मिलेको देखिए पनि हनुमान चालीसामा लेखिएको योजन वा जोजनको अर्थ संस्कृत भाषामा फरकफरक मान जस्तै ४ देखि १२ माइल (४ वा ५ वा ८ वा ९ वा १२) भनेर विभिन्न विद्वान्ले लेखेकाले माथिको हिसाबलाई कतिपयले मान्दैनन्। ग्रिक अन्तरिक्ष वैज्ञानिक तथा गणितविज्ञ एरिस्टार्कस वा एरटोस्थेन्स वा युसेबियसले करिब ३१०२३० ईशा पूर्वमा अध्ययन गरे पनि वा छैटौं शताब्दीमा लेखिएको सूर्य सिद्धान्त मा ग्रह, उपग्रह, भूगोल र खगोल विज्ञानसम्बन्धी वैज्ञानिक तरिकाले बयान गरिए पनि क्यास्सिनी र रिकरले सन् १६७२ मा मात्र वैज्ञानिक रूपमा दूरीबारे पश्चिमी विज्ञानले प्रमाणित गरेको मान्छ। यसले के देखाउँछ भने तुलसीदास पक्कै पनि सामान्य मानिस होइनन्। वैज्ञानिकका लागि उनका बारे बुझ्न उनले लेखेका कृति पढ्नु, बुझ्नु र पचाउनु जरुरि छ। डा तीर्थराज घिमिरेललितपुर, नेपाल तीजमा गहना, कपडा प्रदर्शनतीज नेपाली महिलाको महान् पर्व हो। यसको आफ्नै मौलिकता, विशेषता र महत्त्व छ। परापूर्वकालदेखि मनाउने गरिएको यो पर्वका बेला विवाहित महिला माइतमा आउने, दर खाने र आफ्ना श्रीमान्का लागि व्रत बस्ने तथा अविवाहित महिलाले सुयोग्य वर पाऊँ भनेर व्रत बसी आफ्ना दु:खसुखका घटनालाई गीतमार्फत व्यक्त गर्न कुनै सार्वजनिक मठमन्दिर र स्थानमा भेला भई नाचगान गरी मनाउने चाडपर्व हो। तर अहिले चाडपर्व उही तर मनाउने चलन अलि फरक भएको छ। अहिले पर्व र समाजमा गहना, कपडा र आर्थिक हैसियत तीज फेसन देखाउने पर्व बन्दै गएको छ। पहिलाका तीजका गीत र स्वरहरूले मानिसलाई नतमस्तक बनाउँथे। अहिलेका तीजका गीतहरू परिवार तथा मान्यजनसँग बसेर सुन्न र हेर्न सकिने अवस्था छैन। पहिले तीज साउने संक्रान्तिदेखि सुरु भई गीत गाउन जम्मा हुने र टोलछिमेकमा नाच्नेगाउने गरिन्थ्यो भने अहिले नयाँ वर्षदेखि नै तीजका गीत घन्किन थाल्छन्। हरितालिका तीजको दिनमा घरपरिवारमा आफ्ना चेलीबेटी बोलाएर दर खाने र खुवाउने परम्परा थियो। अहिलो बदलिँदो परिवेशमा तीजको दर खाने कार्यक्रम वास्तविक तीजको दिनसम्म धेरै पटक समाजका आर्थिक हैसियतले सम्पन्न र प्रतिष्ठितले आयोजना गरेका हुन्छन्। दर खाने कार्यक्रम पनि गहना र कपडा प्रदर्शन गर्ने थलो बन्छ। तीज सबैको हो, चाहे धनी होस् वा चाहे गरिब। त्यस्तो भड्किलो कार्यक्रमले विपन्न र गरिब मजदुरी गर्ने महिलालाई कति मर्माहत पारेको होला। दरै खाने कार्यक्रम आयोजन गरे पनि खान नसक्ने वर्ग विशेषलाई खुवाउने गरौं न कि दर खाने कार्यक्रम आयोजना गरेर सामाजिक भड्काउ हुने गरी। चाडपर्वको मूल्य र मान्यतालाई समयानुसार बदल्नु र बदलिनु स्वाभाविकै हो तर मूल्य, मान्यता र मूल मर्म र समाजमा विचलन गर्ने गरी परिवर्तन गर्नु र गराउन खोज्नु सान्दर्भिक हँुदैन। कृष्ण वर्मापीपलधारा, गुल्मी लेखकको समर्थनमाकान्तिपुरमा १३ गते प्रकाशित लेखमा श्रीकृष्ण अनिरुद्ध गौतमले चीन र भारतबीच चर्किंदो विवादको चर्चा गरेका छन्। लेखकले बिल्कुल ठीक भनेका छन् कि भारत आफ्नो जनतामा परेको १९६२ को त्रास मेटाउन र भारतीय उपमहाद्वीपमा चीनको हस्तक्षेप रोक्न चाहन्छ। चीन शक्तिशाली र चलाख दुवै छ। उसले भारतसँग पहिले पञ्चशीलको सम्झौता गर्यो र लगत्तै तिब्बतलाई मात्र लिएन, केही वर्षमै भारतसँग युद्ध गर्न पुग्यो। पञ्चशीलको धज्जी त्यसै बेलादेखि उडिसकेको छ। अब भारत र चीनबीच कुनै पञ्चशील काम लाग्दैन। अमेरिकाको निकट भएर पाकिस्तानले पूर्वी पाकिस्तान गुमायो। अब चीनको निकट भएर उसले सिन्धलाई गुमाउनेछ। चीन र भारत त यथावत् रहनेछन् तर साँढेको जुधाइमा बाछा मर्नेछन्। यसैलाई ध्यानमा राखेर नेपाल चल्नुपर्छ । डा शिवशंकर यादवछपकैया, वीरगन्ज"
दुइटै चुनाव एकैपटक,"माघ ७ भित्र केन्द्र र प्रदेशको चुनाव गराउन सम्भव छ कि छैन?गर्नैपर्छ। कुनै पनि हिसाबले प्रतिनिधिसभाको निर्वाचन माघ ७ भित्र भएन भने माघ ८ गतेउप्रान्त अहिलेको रूपान्तरित व्यवस्थापिका संसद् रहँदैन। त्यो नरहेपछि सरकार पनि रहँदैन। संसद् सदस्य नरहेपछि प्रधानमन्त्री पनि पदमा रहन सक्दैनन्। प्रधानमन्त्रीको निर्वाचन प्रक्रियामा गएको अवस्था भए प्रधानमन्त्री कामचलाउ हुन्थ्यो। त्यस्तो पनि हुँदैन। तसर्थ निर्वाचनको कुनै विकल्प छैन। संविधान संशोधन म्याद थप्ने चर्चा पनि सुनिन्छ नि?दुनियाँमा कहीं पनि आफ्नो तोकिएको कार्यकालभन्दा बढी आफैंले म्याद थप्ने कुरा संवैधानिक, कानुनी, नैतिक, राजनीतिक कुनै पनि हिसाबले गर्न मिल्दैन। मिल्ने भए त मान्छे बाँचुन्जेल सांसद भइहाल्छ। यो बाध्यकारी र अपरिहार्य व्यवस्था हो। समय थोरै छ, दुवै चुनाव समयमै सक्ने उपाय केके हुन सक्छन्?प्रतिनिधिसभा र प्रदेशका दुवै चुनाव एकैचोटि गर्दा हुन्छ। प्रदेशको चुनाव पछाडि सार्न राम्रो होइन। तर, प्रतिनिधिसभा नहँदा जुन संवैधानिक संकट तत्काल आइलाग्छ, सरकारविहीनताको अवस्था हुन्छ। समयमा चुनाव नहुँदा राजनीतिक संकट ल्याउनेछ। त्यसपछि संविधानले काम गर्न सकेन भन्ने अथ्र्याइन्छ। नेपालमा केहीले पनि काम गर्न सकेन भन्ने पार्न खोजिन्छ। जस्तो पहिलो संविधानसभालाई असफल पारियो। असफल पारेकै हो। दोस्रो संविधानसभालाई असफल पार्न खोजियो। त्यसका निम्ति हुनसम्मका जोडजुलुम भए। एउटा बिन्दुमा पुगेर तयार भइसक्दा पनि संविधान बन्न नदिने प्रयास खुलेआम जारी रहे। संविधान हामीले ल्यायौं। त्यसलाई कार्यान्वयन हुन नदिने अर्को प्रयास सुरु भएको छ। भन्नाले? यदि निर्वाचन नगराउने हो भने संविधानले व्यवस्था गरेका संरचनाले प्रक्रियामार्फत् पूर्णता पाउँदैनन्। अनि, त्यहाँ रिक्तता हुन्छ। त्यो रिक्तता अरू कसैले भर्न खोज्छ। त्यो स्वाभाविक हो। अर्को एउटा पक्ष केही मान्छे स्वच्छ छैनन्। तिनका समर्थकले बचाउ गर्न सबै उस्तै हुन् भनिदिन्छन्। कसैले तिम्रो नेता यस्तो भनिदियो भने तिम्रो पनि उस्तै हो भनिदिनुपर्यो। त्यसैले फच्चे गराउने तरिकाले पनि कुरा उछाल्छन्। समाधानका उपाय के त? यसमा कसैले पनि हल्काफुल्का ढंगले नलिनु वाञ्छनीय हुन्छ। लोकतान्त्रिक प्रणालीको प्राप्तिका निम्ति नेपाली जनताले लामो, बलिदानपूर्ण र कष्टपूर्ण संघर्ष गरेका छन्। यसमा हाम्रा अग्रजले संघर्ष गरेका छन्। हामी आफैंले पनि आधा शताब्दीको सेरोफेरो संघर्ष गरेका छौं। अहिलेको अवस्थाको सुरक्षा र त्यसलाई पूर्णता दिने कुरामा आफूलाई समर्पित गर्नुपर्छ। सार्वजनिक खपतका लागि प्रयोग गरिने धूर्त शब्दावलीले यो काम लाग्दैन। पार लगाउन इमानदार प्रयास हुनुपर्छ। संक्रमणकाल टुंग्याउनुपर्छ। त्यो टुंग्याउन निर्वाचनका माध्यमबाट संविधानले व्यवस्था गरेका संरचना गठन गरिनुपर्छ। त्यसो भएन भने हाम्रो पुस्ता अयोग्य भयो भनेर थाहा पाउनुपर्छ। के संविधानको सर्वस्वीकार्यता हुन नसकेको हो? कतिपय राजनीतिक नेताहरू कहिले संविधानको सर्वस्वीकार्यता भन्छन्, कहिले सर्वग्राह्यताका कुरा गर्छन् तर अरू कसैका इच्छा बोल्छन्। कसैका उद्देश्य बोक्छन्। यो किन गर्छन् त? दुइटा कुरा छन् अर्थ प्राप्त गर्नुपर्यो र शुभलाभ गर्नुपर्यो। संविधान विफल पार्न चाहनेहरूले रातारात र अचानक आएको भन्छन्। २०६४ चैत २८ गते पहिलो संविधानसभा निर्वाचन भयो। २०७२ असोज ३ गते संविधान जारी भयो। करिब ९ वर्ष लाग्यो। यत्रो समय लगाएर बनाएको संविधान कसरी रातारात र अचानक हुन्छ? कसैले रेडिमेड संविधान फुत्त निकालेको हो र? के एक रातमा बनेको संविधान हो यो? संविधानलाई होच्याउने, अपमान गर्ने, निर्माण प्रक्रियालाई अपमान गर्ने सबै प्रयास भए। भइरहेका छन्। प्रतिगमनकारी सल्बलाएजस्तो लाग्दैन?कसैले दुईचारवटा चटके कुरा गरेर आफूलाई महान् सक्षम भनी हाउभाउ गर्न खोज्छन्। कतिपय लोकतान्त्रिक प्रणालीविरुद्ध सोझै बोल्न सक्दैनन्। जनताले विस्थापितअस्वीकार गरिसकेका र पन्छाइसकेका हिजोका असान्दर्भिक संस्था वा प्रणाली फेरि फर्काउने मनसाय हुन्छ तिनीहरूको। त्यो भन्न नसकेपछि अहिलेका नेता वा प्रणालीको आलोचना गरेर त्यसका निम्ति वातावरण अनुकूल बनाउन सकिन्छ कि भनी ठान्छन्।नेताहरूमा पदलोलुपता बढेको स्विकार्नुहुन्छ? मानसिकता कस्तो छ भने केही मान्छेलाई कति भए पनि पदले नपुग्ने। जति समय भए पनि पदले नपुग्ने। पदमा बसिरहूँ, पदमा बसिरहूँ, पदमा बसिरहूँ यो सामन्तवादको एउटा प्रवृत्ति हो। ५ वर्ष भए पनि पुग्दैन, १० वर्ष भए पनि पुग्दैन, १५ वर्ष भए पनि पुग्दैन, जति वर्ष भए पनि पुग्दैन। हामी जन्मसिद्ध पाखण्डी प्रणाली राजतन्त्रमा पनि छैनौं, हामी त लोकतान्त्रिक प्रणालीमा विश्वास गर्छौं। तर, मान्छेलाई ५ पल्ट भएर पनि प्रधानमन्त्रीले पुग्दैन। कति बस्नुपर्ने हो?राजपालाई कांग्रेसले उपयोग गर्यो भन्दै आउनुभएको छ, आधार के छन्? गंगा बुझ्नलाई गया मात्र बुझेर हँदैन। गंगोत्रीदेखि बंगालको खाडीसम्म नियाल्नुपर्छ। यतिबेला यस्तो गलत ढंगले राजपालाई प्रयोग गरिएको छ र, उहाँहरू फस्दैफस्दैफस्दै जानुभएको छ। कांग्रेसले दोस्रो चरणको निर्वाचनसम्म राजपालाई चुनावबाट बाहिर राख्यो। अब तेस्रो चरणमा पनि राख्न चाहन्छ। कांग्रेसले उहाँहरूलाई बाहिर राख्नसके त्यो भोट आफूतिर आउँथ्यो कि भन्ने आस पनि होला। एमालेविरुद्ध त तराईमधेसमा व्यापक भ्रम फिँजाउन कोसिस गरेकै छ। राजपा चुनावमा आयो भने उसले भोट लान्छ, आएन भने जितिन्छ भन्ने आस होला। त्यसैले सकेसम्म नआओस् भन्ने कांग्रेसको विश्लेषण हुन सक्छ। यो कुरा मैले होइन, राजपाकै नेताहरूले भनिसक्नुभएको छ। तर राजपा आफैं चुनावमा नआउने कुरा गरिरहेको छ त?उहाँहरूले आफ्नो निर्णय आफैं गर्न थाल्दा राम्रो हुन्थ्यो। कांग्रेसले पटकपटक उहाँहरूसँग सम्झौता गर्यो। हामीले गरेको होइन। कांग्रेसले कुनै पनि सम्झौता पालना गरेन। बरु उल्लंघन गर्यो। हामीले केही गरेको छैन। हामीले जे गर्यौं, त्यही कुरा कांग्रेसले फेरि गर्छ भन्छ पछि। उहाँहरू पछि लाग्नुहुन्छ। जस्तो, तराईमा त्यति धेरै मान्छे मारिए। घाइते भए। मेरो नेतृत्वको सरकार थिएन। मेरो नेतृत्वमा सरकार बनेपछि मृतकका परिवारलाई १० लाख रुपैयाँ क्षतिपूर्ति दिइयो। घाइतेहरूको उपचारका लागि बन्दोबस्त गर्यौं। म हटेपछि उहाँहरूलाई सन्तोष भयो, किनकि मविरुद्ध भोट हाल्न पनि आउनुभएको थियो। संविधान बनाउन नमानेर बाहिर जानुभयो। त्यही संविधानअन्तर्गत प्रधानमन्त्री चुन्न भने दौडेर आउनुभयो। मलाई हटाउन पनि उहाँहरू दौडेरै आउनुभयो, भोट हाल्न। यसले उहाँहरूको गतिविधिको राजनीतिक अर्थ तथ्यपरक देखिँदैन। अरूका स्वार्थ बोकेर, अरूको उद्देश्य बोकेर भन्दा आफ्नो साझा स्वार्थ के हो, त्यता केन्द्रित हुन सकेको भए राम्रो हुन्थ्यो भन्ने शुभेच्छा मात्र हो।कांग्रेसप्रति किन यति धेरै नकारात्मक हुनुभएको? कांग्रेसको विगत राम्रो छैन। २००७ सालको परिवर्तनपछि मिल्नुपर्ने शक्तिसँग, सामन्तवादीविरोधी शक्तिहरूसँग, प्रगतिशील शक्तिहरूसँग, देशलाई अघि बढाऔँ भन्ने शक्तिहरूसँग कांग्रेस मिल्न चाहँदैन। बरु वैरभाव राख्ने, त्यसलाई आफ्नो महान् राजनीति ठान्ने गलत नीतिको सिकार हँदै आएको छ। त्यही मौका २०१७ सालमा राजा महेन्द्रलाई प्राप्त भयो र उनले जनप्रतिनिधिको सरकारलाई हटाए। त्यतिबेला २ तिहाइ सिट ल्याएको कांग्रेस, त्यसबाट बनेको सुदृढ सरकारलाई अपदस्थ गरेर टुँडिखेलबाट सुन्दरीजलमा थुन्न लाँदा एउटा मान्छे सडकमा निस्केर विरोध गरेन। कांग्रेसका नेताहरू आफैं भन्छन् त्यसबेला त जनताले दीपावली गरे भनेर। तर टाउकामा हालिन्छ कम्युनिस्टलाई। त्यतिबेला कम्युनिस्ट कति थिए र? कुन कुन कम्युनिस्ट नेताले दीपावली गरे? नाच्न जान्दैन आँगन टेडो भनेको यही हो। त्यस्तै, पञ्चायतविरुद्ध मिलेर जाऔं भनेर पुष्पलालले प्रस्ताव गर्दा कांग्रेसले राजाको लात खान तयार हुन्छौं, कम्युनिस्टसँग मिल्दैनौं भन्यो। र, ३० वर्ष राजाको लात खाएरै बस्यो। २०४६ को आन्दोलनमा वामपन्थीहरूको प्रस्तावलाई गणेशमानजीको जोडमा बल्ल मिलेर लड्न तयार भयो र हामी पञ्चायत ढाल्न सफल भयौं। त्यसपछिको चुनावमा कांग्रेसले बहुमत ल्यायो। अत्यन्त उन्माद देखियो। २०४६ सालको आन्दोलनमा सँगै लडेको एमालेका ३० हजार कार्यकर्तालाई साढे ३ वर्षको अवधिमा सानाठूला मुद्दा लगाइयो। कुनै जिल्ला छैन, जहाँ एमालेका कार्यकर्ताविरुद्ध मुद्दा नचलाइएको होस्। हिंसा कहीँ भएको होइन, शान्तिपूर्ण आन्दोलन पनि कांग्रेसले देखिसहेन। कांग्रेसलाई संविधानसभाको दोस्रो चुनावपछि संविधान बनाउन हामीले सरकारको नेतृत्वमा पुर्याउन समर्थन गर्यौं। उससँग बहुमत थिएन। कांग्रेसले हामीलाई संविधान बनेपछि समर्थन गर्छौं भन्यो। यो उसको आफ्नै प्रस्ताव थियो। तर, संविधान भरसक नबनाउन खोज्यो। हामीले संविधान बनाउन दबाब दियौं। बाध्य पार्यौं। त्यसपछि संविधान जारी भयो। तर, उसले इमान छाड्यो। र, अर्को सिद्धान्त प्रतिपादन गर्यो अब प्रमुख पार्टीहरू मिल्नु हुँदैन भन्न थाल्यो। अनि उसले एमालेबाहेकका शक्तिलाई लिएर एमालेविरुद्ध मोर्चाबन्दी गर्ने नीति लियो। किष्किन्धाका बाँदरहरूसँग मित्रता गरेर रावणसँग लड्न सकिएला, रामसँग सकिँदैन। यो कुरा कांग्रेसले बुझे हुने हो। एमालेसँग सम्बन्ध नराख्दैमा कुनै पार्टी खराब भइहाल्छ र?देशलाई असोज १८ मा कसले पुर्यायो? माघ १९ कसले ल्यायो? जनयुद्धका नाममा माओवादी हिंसाको वातावरण कुन सरकारले बनायो? देशका उद्योगधन्दाहरू कमिसनका भरमा निजीकरणका नाममा कौडीको मोलमा बेचेर देशको अर्थतन्त्र उसले कहाँ पुर्यायो? यसले देशलाई कति फाइदा भन्ने तथ्यांक कांग्रेसका अर्थशास्त्रीहरूले देखाउनुपर्यो। निजी क्षेत्रलाई प्रोत्साहन गरियो कि भ्रष्ट बनाइयो? कांग्रेसले यस्तैखालका काम गर्दै आएको छ।अर्को प्रसंग, संविधान संशोधन गर्नै नदिने एमाले ढिपीको कारण के हो? संविधानमा कतिपय कमजोरी होलान्। दुनियाँका सबै संविधान संशोधन हुन्छन्। तर, अहिले कार्यान्वयन गर्न कता हो कता, ५ नम्बर प्रदेशको तराई र पहाड छुट्याउने रे। त्यतातिर मोडेर संविधान कार्यान्वयन रोक्नु कुनै हालतमा राम्रो होइन। पुष्पकमल दाहालजीले जतिसुकै भने पनि उहाँले जनयुद्धका नाममा गरेका कामले नेपालमा भौगोलिक विद्वेष बढाउने, क्षेत्रीय साम्प्रदायिकतायुक्त, जातीय, धार्मिक सद्भाव भड्काउने, हाम्रो सभ्यता, संस्कृतिमाथि हमला गर्नेजस्ता कार्यले प्रोत्साहन पाएका छन्। त्यहींबाट नेपाली राष्ट्रिय एकता, गौरव, विविधता, संस्कृति र स्वाभिमानमाथि हमला सुरु गरियो। अहिले चहर्याइरहेको हाम्रो घाउ त्यही हो। स्थानीय तहको चुनावमा सोचेजस्तो परिणाम नआएको एमालेले समीक्षा गरेको पाइयो, हो? अवश्य नै। हामीले सोचेजस्तो आएको होइन। कमीकमजोरी देखिएका छन्। कांग्रेस के हो, त्यो पनि हामीले प्रस्ट्याउन सकेनौं। आफू के हो, त्यो पनि भन्न सकेनौं। आन्तरिक व्यवस्थापनमा पनि कमजोरी भए। अन्तर्घातका कुरा पनि आए। हामी समीक्षा गरिरहेका छौं। तपाईंले कांग्रेसलाई अझै भोट दिइरहेका छन् भन्ने टिप्पणी गर्नुभएको थियो, त्यसो भन्न पाइन्छ? मैले कुनै फरक ढंगले भनेजस्तो गरेर मान्छेहरूले बुझे। तर, मैले ठीक भनेको हँ। एकादेशको कहानी, दन्त्यकथाजस्तो पार्टी भएको छ कांग्रेस। यसको न कुनै विचार, नीति, उद्देश्य वा आदर्श छ, न देशवासी र देशका समस्याप्रति चिन्ता नै। उहिले नै लटरम्म फलेको आँपको बूढो रूख थियो होला। उहिले ग्रीष्म ऋतुहरूमा स्वादिष्ट फल दिएको हँदो हो। मैले उहिले फलेको सम्बन्धमा केही भनेको छैन। फलेको हँदो हो। म आजको वृद्ध वृक्षको कुरा गरिरहेको छु। अहिले त कांग्रेसले सामथ्र्य मात्र होइन, औचित्य पनि गुमाएको छ।प्रदेश २ को चुनावमा एमालेको अपेक्षा के छ?एमाले बढार्छौं भनिरहेका छन्, खुरुक्क चुनाव गराएर बढारे भइगो नि। बढार्नलाई असोज २ सम्म किन विलम्ब गरेको? असारमै बढारिदिएको भए नि हुन्थ्यो। बढार्नेहरू हामीले हेरिरहेका छौं। त्यही भएर मैले भनेको छु, कसको हातमा कुचो हुँदोरहेछ। अबको चुनावी समीकरण कस्तो हुन्छ?समीकरणको बैसाखीमा हामी विश्वास गर्दैनौं। सकेसम्म आफ्ना मसल र स्टामिनामा विश्वास गर्छौं। कतिपय ठाउँमा समीकरण मनोवैज्ञानिक कुरा पनि हो। काठमाडौंमा त्यही थियो। हामी उदार पनि छौं। अरूसँग मिल्न सक्ने फराकिलो पनि छौं भन्ने सन्देश हो। हामी आफ्ना लाभका लागि मात्र कुद्दैनौं भन्ने पनि हो। राप्रपा कहिले तपाईंहरूतिर, कहिले अर्कातिर देखिन्छ। कहिले संविधान संशोधनका पक्षमा उभिन्छ, कहिले विपक्षमा। तपाईंहरूको मूल्यांकन के छ? सेती र काली मिसिएपछि त्यस्तै हुन्छ। कहिले कालीकाली देखिने, कहिले सेतीसेती देखिने। कहिले कालीतिरबाट बाढी आउँछ, कालीजस्तो देखिन्छ। कहिले सेतीतिरबाट बाढी आउँछ, सेती हो कि जस्तो लाग्छ। भएको त्यही हो। माओवादी केन्द्रसँग एमालेको सम्बन्ध अहिले कस्तो छ?राम्रै छ। चिनजानका मान्छेहरू भेट हँदा बोलिन्छ।माओवादी केन्द्रका अध्यक्ष पुष्पकमल दाहालले आफ्नो पार्टी विघटन गर्न सकिने भनी दिएको अभिव्यक्तिलाई तपार्इंले कसरी लिनुभएको छ? माओवादीलाई मैले नावाकाद (नामको वामपन्थी कामको दक्षिणपन्थी) पार्टीका रूपमा हेरेको छु। उसको नीतिगत स्पष्टता, स्थिरता, लक्ष्य, उद्देश्य, कर्तव्यको निर्दिष्टता केही पनि छैन। कसको भोजमा जाने भन्दा जता बढी खान पाइन्छ, त्यता जानेजस्तो देखिन्छ। त्यसैले विघटनको कुरा आएको हुन सक्छ। पार्टीहरूले एमालेलाई मधेसविरोधी किन भनिरहेका छन्?त्यो उनीहरूको राजनीति हो। एमाले जे हो, त्यो भनेर त उनीहरू राजनीतिमा टिक्नै सक्दैनन्। एमाले राष्ट्रियताको पहरेदार हो। लोकतन्त्रको योद्धा हो। राष्ट्रिय एकताको खम्बा हो। सामाजिक एकताको हिमायती र संवाहक हो। विकासको नायक हो। यो सत्य कुरा बोल्यो भने त उनीहरूको पार्टी नै बन्द हुन्छ। मधेसका सन्दर्भमा एमालेको अवधारणा के हो?हिमाल, पहाड, तराईमधेस, सबै जातिलाई एमालेले समान रूपमा लिएको छ। एमाले कुनै एक जाति, क्षेत्रको मात्र पार्टी होइन। भूगोल विशेषको मात्र संगठन पनि होइन। तराईका शिक्षा, सिंचाइ विकासका कुरा, सामाजिक आर्थिक विकासका कुरामा एमाले निरन्तर लागिरहेको छ। मेरो नेतृत्वको सरकारले ल्याएको बजेट हेरे हुन्छ, हामीले तराई मधेसलाई कहाँ अन्याय गरेका छौं? एमाले सरकारमा हँदा जति तराई मधेसमा विकास अरूले गर्नै सकेका छैनन्। विकासका अवधारणा ल्याउन पनि सकेका छैनन्। हामीलाई आरोप त उनीहरूले आफ्नो अस्तित्व जीवित राख्न, पार्टीको साइनबोर्ड झुन्ड्याइरहन लगाएका हुन्। आफ्नो सटर बन्द हुने डरले चलाइएको हल्ला मात्र हो यो। नत्र यिनको त खेलोमेलो नै डुब्छ। विचारको मुकाबिला गर्न नसकेर यतातिर लाग्नेहरू धेरै टिक्दैनन्। भरतपुर महानगरपालिकाको चुनावी परिणाम अन्योलमै छ, मुद्दा न्यायालयमा छ। यो विवादलाई तपार्इंले कसरी लिनुभएको छ? भरतपुर प्रकरणमा जेजति हतकण्डा गरियो, त्यो दु:खद् हो। राज्यका अंगहरू कार्यकारीद्वारा निर्देशित, दमित र निरीह कसरी बनाइँदै जान्छन् भन्ने लक्षण पनि हो। मैले नेपाली कांग्रेसका प्रमुख नेतालाई तपार्इं कमसेकम भरतपुरमा मतपत्र च्यात्ने काम बेठीक हो, यस कुराको चाहिं विरोध गर्छु त भन्नुस् भनें। उहाँले मलाई थाहा छैन, कसरी विरोध गर्ने भन्नुभयो। भरतपुरको मतपत्र च्यातिएको थाहा छैन। त्यसबारे बोल्नुहुन्न भने उहाँलाई के चाहिं थाहा छ त? मतपत्र च्यातेर हारेकालाई जितमा परिणत गराउन पाइन्छ भने, गर। हारेका ठाउँमा फेरि मतदान गराउने, कांग्रेस माओवादी मिलेपछि हार्न नहुने जित्नैपर्ने हो र? एमाले फेरि सत्तामा जान हतारिएको त छैन नि? एमाले जस्केलाबाट सरकारमा जाँदैन। झ्यालबाट पनि जानु पर्दैन। चुनावी बाटोबाट मूल ढोकाबाट मात्र जानेछ। अहिले चुनाव अपरिहार्य छ। सरकारले त्यता प्राथमिकता दिनुपर्यो। संविधानले निर्दिष्ट गरेको समयसीमालाई ध्यानमा राख्नुपर्छ। संवैधानिक संकट आउन दिनु हँदैन। निर्वाचन आज अचानक आएको होइन। यो संविधान बनाउँदाका बखत हामी सबैले मिलेर तोकेको समय हो। संविधानको कार्यान्वयन एउटा दलको स्वार्थ, निर्णयका आधारमा तलमाथि हुन सक्दैन। त्यसैले चुनाव माघ ७ भित्रै हुनुपर्छ। उहाँहरू चुनाव गराउन सक्नुहुन्न भने समय छँदै छोडेर सक्नेहरूको सरकार बनोस् भनी छाडे हुन्छ। त्यतिबेला हामी छलफल गर्नेछौं।"
"केर्दै, थप्दै मनोमानी निर्णय",कर फछ्र्योट आयोग र महावीर अटोमोबाइल्सबीच भएको सम्झौता। उक्त सम्झौतालाई पछि सदस्यसचिव चूडामणि शर्माले सच्याएको देखिन्छ।
अन्तिम दिन १९१ कम्पनीलाई छुट,"कर फछ्र्योट आयोगका पदाधिकारीले म्याद समाप्त हुने अन्तिम दिन अत्यधिक संख्यामा कम्पनीहरूको कर मिनाहा गरेको भेटिएको छ। आयोगको समयावधि सकिने २०७२ असोज २९ का दिन १ सय ९१ वटा कम्पनीसँग कर फछ्र्योट सम्झौता भएको पाइएको छ। करदाताको अवस्था, कर बक्यौता रकम, अवधि तथा करको प्रकार आदि विश्लेषण गरेर कर सम्झौता हुनुपर्नेमा म्याद सकिने दिन मनोमानी निर्णय भएको हो।विज्ञका अनुसार एउटा कम्पनीको निर्णय हुन कम्तीमा १० मिनेट लाग्छ। दिनभर र अतिरिक्त समयमा काम गर्दासमेत दिनमा मुस्किलले सयभन्दा कम कम्पनीबारे निर्णय हुन सक्छ। आयोगले त्यस दिन झन्डै दोब्बर संख्याका कम्पनीलाई कर छुट दिने निर्णय गरेको थियो। अवधि सकिएपछि समेत पुरानो मिति राखेर धमाधम निर्णय गरियो, राजस्व प्रशासन स्रोतले भन्यो, चैत मसान्तसम्म पनि राजस्व कार्यालयहरूमा पत्र पुगेकाले आयोगका पदाधिकारीले असोज मसान्तपछि समेत धमाधम निर्णय गरिरहेका थिए।"
प्रवेश पास लागू गर्न आग्रह,"रसुवा नेपालका सीमा सुरक्षा अधिकारीले व्यवसायीहरूलाई केरुङ प्रवेश सहज बनाउन चीनसँग आग्रह गरेका छन्। प्रवेश नपाउँदा दुई मुलुकबीच व्यापार बढ्न नसकेको भन्दै उनीहरूले व्यावहारिक सहजताका लागि प्रवेश पास लागू गर्न सकिने सुझाएका छन्। दुवै मुलुकका अधिकारी अध्यागमन, भन्सार, क्वारेन्टाइन, निकासी, पैठारी र सीमा सुरक्षा विषयमा शनिबार धुन्चेमा बैठक बसेका हुन् । प्रजिअ चोमेन्द्र न्यौपानेले भने, एकदिने पास व्यवस्था गर्न अनुरोध गरेका छौं। उनका अनुसार जिल्ला प्रशासनले जारी गरेको पासका आधारमा एक दिनको प्रवेश दिन आग्रह गरिएको छ। चिनियाँ अधिकारीहरू केन्द्रीय तहबाटै पहल गरेर पास लागू गर्न सहमत भएको उनले जानकारी दिए। नेपाली व्यवसायी केरुङ जान नपाउँदा उनीहरूले झन्झट व्यहोर्दै आएका छन्। कन्टेनर चालकसमेत रसुवाको सीमासम्म मात्र आउजाउ गर्न पाउँछन्। बैठकमा चिनियाँ अधिकारीले मानव बेचबिखन, वन्यजन्तु अंग चोरीनिकासी, लागूपदार्थ, प्रतिबन्धित जडीबुटी तथा अवैध सुनलगायत सामग्री ओसारपसार हुन नदिन सतर्कता अपनाउने सहमति गरेका छन्। यसका लागि सुरक्षाकर्मीको निगरानी बढाउने सहमति भएको छ, एक अधिकारीले भने। उनका अनुसार चिनियाँले सीमामा गैरकानुनी गतिविधि नियन्त्रणका लागि नेपाललाई आग्रह गरेका थिए। चिनियाँ पक्षले आफ्नो मुलुकविरुद्धका गतिविधि निगरानी गर्न जोड दिएको थियो। यसका लागि सूचना संकलनमा बढी जोड दिने सहमति छ, प्रजिअ न्यौपानेले भने। त्यसैगरी नेपालबाट निकासी हुन सक्ने मासु, फलफूललगायत खाद्यवस्तुको क्वारेन्टाइन जाँचको व्यवस्था मिलाउने सैद्धान्तिक सहमति भएको छ। बैठकमा नेपालको प्रतिनिधित्व प्रजिअ न्यौपाने र चीनतर्फको नेतृत्व गाओ हुइहाईले गरेका थिए। बैठकमा सीमा क्षेत्रका दुवै मुलुकका सुरक्षा, अध्यागमन तथा क्वारेन्टाइन अधिकारीको उपस्थिति थियो।"
महमाईमा फेरि डुंगा,"इलाम गत दसैंमा डुंगा पल्टिएर आँखैअगाडि आठ जनाको ज्यान गएको देखेका दक्षिणी इलामका बासिन्दा अझै पनि जोखिमयुक्त यात्रा गर्न बाध्य छन्। माई नगरपालिकाबीच पर्ने माईखोला तर्ने विकल्प नहुँदा फेरि डुंगा सञ्चालनमा ल्याइएको छ। असोज २८ गतेको दुर्घटनामा पनि सुरक्षा सामग्री नभएकैले ज्यान गएको थियो। यसअघि पनि खोला तर्ने क्रममा नै केहीले ज्यान गुमाइसकेका छन्। कतिपयले ठूलो क्षति भोग्नुपर्यो।नगरपालिकाले भने सुरक्षा निकाय, नगरपालिकाका प्रतिनिधि र सञ्चालकबीचको सहमतिमा पर्याप्त सुरक्षा व्यवस्था अपनाएर डुंगा चलाउन थालिएको जनाएको छ। सहमतिअनुसार नेपाली सेना, सशस्त्र र सानिमा माई हाइड्रोबाट प्राप्त ३९ वटा लाइफ ज्याकेट यात्रुले अनिवार्य लाउने व्यवस्था गरिएको छ। डुंगाको अगाडि र पछाडिको भागमा हावा भरिएको ट्युब, डोरी अनिवार्य राख्ने र डुंगा सञ्चालकले आपत् आइहाले उद्धार गर्नेसम्मका जनशक्ति राख्नुपर्नेछ। डुंगामा यात्रा गर्नु जोखिम हो तर विकल्प रहेन, नगरपालिका प्रमुख दीपक थेबेले भने, चलाऊँ, अघिल्लो वर्षको घटनाले तर्साएको छ, नचलाऊँ माईपारिका बासिन्दाको जनजीवन प्रभावित हुन्छ।दुईवटा डुंगामध्ये एउटामा १५ र अर्कोमा २६ जनासम्म बस्न सक्छन्। मोटरसाइकललगायत वजनदार वस्तु तार्नुपरे कम यात्रु हाल्नुपर्ने व्यवस्था गरिएको छ। हरेक यात्रुको दुवैतर्फ नाम, ठेगानासहित फोन नम्बर अनिवार्य राख्ने व्यवस्था गरिएको छ। जिल्ला समन्वय समितिले पनि डुंगा दर्ताको प्रावधान नभएको भन्दै तर्किएपछि नगरपालिकालाई समस्या परेको थियो। यसअघि जिल्ला विकास समितिमा डुंगा दर्ता हुने गथ्र्यो। नियमित अनुगमन गर्ने, क्षमताभन्दा बढी यात्रु नराख्ने, डुंगा चुस्त दुरुस्त राख्ने सहमति गरेर सञ्चालनमा ल्याइएको प्रमुख थेबेले बताए। नगरपालिका र माङसेबुङ गाउँपालिकाका बासिन्दाको बर्खायाममा खोला तर्ने एक मात्र विकल्प डुंगा नै हो। त्यहाँबाट झोलुंगे पुल भेट्नुपरे आठ किमि हिँड्नुपर्छ। पक्की पुल निर्माण थालिए पनि पूरा भएको छैन। झोलुंगे पुल भएर खोला तर्न सबैलाई सहज हुँदैन, वडा नं ८ का सचिव चन्द्र पौडेलले भने, राम्रो व्यवस्थापन गरेर डुंगाबाटै जानुको विकल्प रहेन। फलफूल र अन्नबाली उत्पादनमा अब्बल महमाईका बासिन्दाले खोला तर्ने भरपर्दो माध्यम नपाएकै कारण सामग्री उचित मूल्यमा बेच्न सकेका छैनन्। यो मौसममा उत्पादन हुने फलफूल र बाली बजार पुर्याउन कठिन छ। हिउँदमा अस्थायी बाँसे साँघु बनाएर स्थनीयले मोटरसाइकलसमेत तार्ने गरेका छन्। बसलगायत सवारीसाधन खोलाबाटै जान्छन्। तर, बर्खा लाग्नासाथ खोला बढेर अस्थायी पुल भत्किन्छ। सवारीसाधन पनि तर्न सक्दैनन्। वैशाखदेखि टापुसरह हुने यस क्षेत्रको जनजीवन कहिले सहज हुने हो, स्थानीय अन्योलमा छन्। एकातिर माईखोला तर्ने पीडा अनि यहाँका थुप्रै खहरेको विनाश, महमाईका हेमबहादुर लिम्बूले भने, टुलुटुलु हेरेर बस्नुको विकल्प छैन। जिल्लाकै कान्छो नगरपालिकाका रूपमा रहेको माई नगरपालिका क्षेत्रबाट पूर्वप्रधानमन्त्री झलनाथ खनाल र पूर्वसभामुख सुवास नेम्वाङ प्रत्यक्षतर्फ विजयी भएका हुन्। पटकपटक जिताए पनि माईखोला तर्ने उपाय नखोजेको र अन्य विकास पूर्वाधार जनअपेक्षाअनुसार नभएको भन्दै स्थानीय निराशा व्यक्त गर्छन्। यहीँका नगेन्द्र कुमाल पनि समानुपातिकतर्फका सभासद हुन्। पक्की पुलको निर्माण पूरा हुन अझै लामो समय कुर्नुपर्ने अवस्था छ। झापाको दोमुखाबाट गैंडे हुँदै महमाईलगायत पश्चिमी गाविसलाई सहज बनाउने उद्देश्यले दशकअघि नै सडक खोलिएको थियो। तर चुरेको कमजोर भूभागका कारण त्यति बेलाको लगानी बालुवामा पानीसरह बन्यो। डुंगाको सहारा नलिने हो भने महमाईमा अत्यावश्यक औषधि लगायत उपभोग्य सामग्री पनि पाउन सकिँदैन।"
प्रेमगीत २ को आक्रामक ओपनिङ,"काठमाडौं शुक्रबारदेखि प्रदर्शनमा आएको फिल्म प्रेमगीत २ को इनिसियल बक्सअफिस कलेक्सन आक्रामक देखिएको छ। प्रदीप खड्का र अश्लेषा ठकुरी अभिनीत उक्त फिल्म हेर्न हलमा दर्शकको घुइँचो लागेको छ। फिल्मले बम्पर ओपनिङ गरेको छ, राजधानीको क्युज सिनेमाजका प्रबन्ध निर्देशक सुमित मैनालीले कान्तिपुरसँग भने, हाम्रो हलमा नेपाली फिल्मको इनिसियल कलेक्सनमा यो रेकर्ड नै होला। दसमध्ये छ सोज दिएको क्युजका शनिबारका पाँच सोज हाउसफुल भएका थिए भने मर्निङ सो पनि ६० प्रतिशत अकुपेन्सी रहेको मैनालीले बताए। भने, सुरुको दुई दिनको यत्तिको कलेक्सन त छक्का पञ्जा र लुट २ ले हाम्रो हलमा गरेको व्यापारभन्दा पनि बढी हो। राजधानीकै अर्को ठूलो मल्टिप्लेक्स क्यूएफएक्सले शनिबार प्रेमगीत २ लाई १७ सोज दिएको थियो। जसमध्ये अधिकांश सोज हाउसफुल रहे। फिल्मका राजधानी वितरक गोविन्द शाही पनि प्रेमगीत २ को व्यापार देखेर उत्साहित छन्। आजसम्म मैले वितरण गरेका कुनै पनि फिल्मको भन्दा बढीको ओपनिङ यो फिल्मले गर्यो, शाहीले रिलिजको दिन ड्रिम्स ले बढी कलेक्सन गरे पनि दोस्रो दिन भने प्रेमगीत २ ले उक्त फिल्मको कलेक्सनलाई समेत उछिनेको दाबी गरे। जब कि अनमोल केसी अभिनीत ड्रिम्स ले रिजिको दोस्रो दिन एक करोड रुपैयाँ ग्रस कलेक्सन गरेको बताइएको थियो। वितरक शाहीले प्रेमगीत २ ले पहिलो दिनमा नै फिल्मले १ करोड १२ लाख रुपैयाँ ग्रस कलेक्सन गरेको दाबी गरे। उनका अनुसार फिल्मले राजधानीबाट मात्रै पहिलो दिन ६२ लाख रुपैयाँको व्यापार गरेको हो। शनिबार झन् दर्शक टन्नै बढेका छन्। मर्निङ सोदेखि नाइट सो सबै हाउसफुल छन्। ड्रिम्स र गाजलु मा देखिएको अनमोल केसी क्रेज यसपटक मैले प्रदीप खड्कामा देखें। विश्वज्योतिमा प्रदीप दर्शकमाझ जाने क्रममा फोटो खिच्ने भीड अनियन्त्रित भएपछि नायकलाई भगाउनुपरेको शाहीले सुनाए। त्यसो त क्युजका सुमितले आफ्नो हलमा फिल्म हेर्ने दर्शकमध्ये ७० प्रतिशत युवती रहेको जानकारी दिँदै भने, अचम्मै लाग्यो। सायद प्रदीपको क्रेजको कारणले पो केटीहरू त्यति धेरै आएका हुन् कि?रामशरण पाठकको लेखन तथा निर्देशन रहेको प्रेमगीत २ ले बर्मेली युवती नेपाल घुम्न आउने क्रममा एक युवकसँग गाँसिने प्रेम र त्यसपछि आइपर्ने अवरोध र प्राप्तिका लागि गरिने संघर्षलाई मूलकथाका रूपमा पस्केको छ। सन्तोष सेनको निर्माण रहेको फिल्म राजधानीमा मात्रै ३० भन्दा बढी स्क्रिनमा चलिरहेको छ। शुक्रबार मात्रै ६ लाख २६ हजारको ग्रस व्यापार गरेको गोपीकृष्णमा फिल्मले शनिबार बढाएर ७ लाख ६६ हजार रुपैयाँ पुर्याएको वितरक शाहीले बताए। भने, राजधानीमा मात्रै शनिबारको व्यापार पहिलो दिनको भन्दा १०१२ लाख रुपैयाँ बढी हुने देखिएको छ। उनले फिल्मले आक्रामक ओपनिङ गर्नुमा प्रमोसन, गीत र नायकको क्रेजलाई जश दिन चाहन्छन्। फिल्मको व्यापारको ७५ प्रतिशत हिस्सा त प्रदीप खड्काको क्रेजलाई नै दिन चाहन्छु, शाहीले भने।"
अस्तित्व खोजीमा जिउँदो आकाश,"काठमाडौं पहिले मलाई अँध्यारो मन पथ्र्यो। किनकि अँध्यारोमा सबै कुरा छोपिन्छ। म पनि नाटक जिउँदो आकाश यसै संवाद बोल्दै दृश्यमा देखिन्छन्, सुरुवालजामा लगाएका ऊ वा उनी। न उनी छोरा हुन् न त छोरी नै। म को हुँ? बारम्बार उनको यही सोधाइमा नाटकको मर्म निहीत छ। कालिकास्थानस्थित सर्वनाम थिएटरमा शुक्रबार रंगकर्मी अनिल सुब्बाको अभिनयले धेरैका आँखा रसाए। तेस्रोलिंगीको कथा समेटिएको उक्त नाटकमा उनको एकल अभिनय रहेको छ। झन्डै एक घण्टा लामो नाटकभर अनिलले दर्शकलाई हँसाउने र रुवाउने दुवैमा आफूलाई अब्बल सावित गरेका छन्। दर्शक दीर्घामा बसेकी तेस्रोलिंगी भूमिका श्रेष्ठ आफूसँगै मेल खाने कथा हेर्दै भावुक भएकी थिइन्। जब अनिलले तेस्रोलिंगीको बाल्यकालीन क्षण अभिनयमा देखाउँदै थिए, त्यतिबेला भने भूमिका मज्जाले हाँसिरहेकी थिइन्। स्कुले जीवनमा केटा भए पनि केटी साथीहरूसँगको लगाव, पुतली खेल्दा बेहुली बन्ने रहर, केटीको शृंगार गर्न मन लाग्ने क्षण नाटकका रमाइला दृश्यका रूपमा रहेका छन्। त्यसैले भूमिकाले पनि त्यसलाई हल्का ढंगले नै लिइन्। तेस्रोलिंगीको भूमिकामा रहेका अनिलको बढदो उमेरसँगै अभिनय र प्रस्तुतिमा द्वन्द्व बढ्दै जान्छ। सायद भूमिका पनि फ्ल्यासब्याकमा पुगिन् क्यारे, एकाएक रसाएका आँखालाई रुमालले पुछ्दै थिइन्। त्यो क्रम भने उनको नाटकको अन्त्यसम्म पनि रोकिएन। नाटक हेर्ने केवल भूमिका मात्रै रोइरहेकी थिइनन्, सबैलाई भावुक बनाएको थियो। मञ्चमा अनिल पनि उसै गरी भक्कानिएका थिए। नाटक सकिएपछि पनि अनिललाई चरित्रबाट बाहिर निस्कन निकै समय लाग्यो। चन्द्रप्रसाद पाण्डेको लेखन रहेको नाटकलाई आरके मेहता रोशनले निर्देशन तथा परिकल्पना गरेका हुन् भने निर्माण सम्रान्त थापा र टंक टाइगर (संग्रौला) ले गरेका हुन्। तेस्रोलिंगी भएकै कारण परिवार, समाज, आफन्तको अपहेलना खेप्नुपरेको आफ्नै तीतो यथार्थलाई भूमिकाले नाटक हेरेपछि सुनाइन्। नाटक हेरिरहँदा आफ्नै जीवनको फ्ल्यासब्याक याद आयो, उनले भनिन्, अझै पनि उस्तै छ हाम्रो पीडा। नाटकमा अनिलले एक्लो अभिनयकै सहारामा तेस्रोलिंगीको पीडा महसुस गराउन सफल भएका छन्। प्रत्यक्ष संगीत संयोजन, प्रप्सले नाटकको मुडलाई अझै सहयोग गरेको छ। तेस्रोलिंगीले बाल्यकालदेखि नै समाजमा आफ्नो अस्तित्व खोजीका लागि भोग्नुपरेको समस्या र संघर्षलाई नाटकमा केन्द्रित गरिएको छ। मनोरञ्जनका लागि केही कलात्मक घटना जोडिए पनि नाटक पूर्णत: रोदन र वेदनामा समेटिएको छ। एक द्वन्द्वले अर्को द्वन्द्वलाई क्रमश: गाँस्दै जाने क्रममा त्यसको क्लाइमेक्ससँगै नाटकले बिट मार्छ। क्लाइमेक्समा पुर्याई दर्शक भावुक बनाउनुमा अझै पनि तेस्रोलिंगीलाई हेर्ने सामाजिक दृष्टिकोण सहज नरहेको भावार्थ बुझ्न सकिन्छ। त्यसैले पनि यस्ता विद्यमान सामाजिक विभेदलाई नकारेर तेस्रोलिंगीको स्वतन्त्र अस्तित्वको सकारात्मक सन्देश दिन नाटकले आवश्यक ठानेको छैन। नाटककार पाण्डेयले पीडामै तेस्रोलिंगीको यथार्थ देखाएका छन्। जुन तीतो सत्य पनि हो। जिउँदो आकाश गतवर्ष पहिलो पटक दोलखाको चरिकोटमा मञ्चन भएको थियो। तेस्रोलिंगीले पनि आममान्छेजस्तै जन्म लिने हुन्। तर सामाजिक चेतनास्तर कमजोर भएका कारण उनीहरू अन्य सरह स्वतन्त्र भएर बाँच्न पाइरहेका छैनन्। प्रकृतिले जे दिन्छ त्यही स्विकार्नुपर्छ, नाटककार पाण्डेयले भने, तेस्रोलिंगी मान्छे हुन्, मान्छैकै व्यवहार गरौं। साउन २१ सम्म चल्ने नाटकबाट उठेको सबै रकम स्वेफ नेपालका अनाथ बालबालिकालाई सहयोगार्थ प्रदान गरिने बताइएको छ। डाँफे थिएटरको प्रस्तुति रहेको नाटकमा विनोद बञ्जारा, विश्व काफ्ले, टंक टाइगर (संग्रौला), सुशान्त चालिसेका संगीत संयोजन रहेको छ भने प्रकाश परिकल्पना मिलन नेपालीको रहेको छ।"
न्युजिल्यान्डमा घन्कियो नेपथ्य,"अस्ट्रेलिया आफ्नो रजत वर्षको अवसरमा सांगीतिक प्रस्तुति लिएर अस्ट्रेलियामा आएको नेपालको लोकरक ब्यान्ड नेपथ्यले छिमेकी मुलुक न्युजिल्यान्डमा पहिलोपटक सांगीतिक प्रस्तुति दिएको छ। न्युजिल्यान्डको अकल्यान्ड सहरमा रहेको स्काई सिटी थिएटरमा कार्यक्रम प्रस्तुत गरेको नेपथ्यलाई त्यहाँ रहेका नेपाली दर्शकले उत्तिकै माया र सम्मान दिएका थिए। कार्यक्रममा सहभागी नेपाली दर्शकले नेपथ्यलाई तीन घण्टा बढीसम्म नाचेर साथ दिएका थिए। कार्यक्रम आयोजकमध्येका राज महर्जनले नेपथ्यको सफल प्रस्तुतिले अब नेपाली कलाकारहरूलाई न्युजिल्यान्डमा समेत कार्यक्रम प्रस्तुत गर्न बाटो खोलेको बताए। सानो संख्यामा नेपालीहरू रहेका भए पनि नेपथ्यको कार्यक्रम हेर्नका लागि अन्य सहरहरूबाट समेत नेपाली दर्शक कार्यक्रम स्थल पुगेका थिए। एक दर्जनबढी गीतसंगीत प्रस्तुत गरेको नेपथ्यले कार्यक्रमअन्तर्गत नै आफ्नो सांगीतिक यात्राको जानकारीहरूसमेत बाँडेको थियो। न्युजिल्यान्डमा पहिलोपटक आफ्नो सांगीतिक प्रस्तुति दिन पाउँदा हामी अत्यन्तै खुसी छौं, ब्यान्डका लिड गायक अमृत गुरुङले भने, आफ्नो सांगीतिक यात्राको रजत वर्ष यसरी मनाउन पाएकोमा हामी सबैप्रति आभारी छौं।करिब एक महिनाअघि सांगीतिक यात्रामा अस्ट्रेलिया आएको नेपथ्यले मेलबर्न, एडिलेड र सिड्नीमा आफ्नो प्रस्तुति गरेको थियो। अन्तर्राष्ट्रिय स्तरको कार्यक्रम स्थलहरूमा आयोजना भएको कार्यक्रमलाई अस्ट्रेलियाका दर्शकले मन पराएका थिए। कार्यक्रममा गुरुङले नेपाल फर्किएलगत्तै आफूहरूले नयाँ गीत सार्वजनिक गर्ने जानकारी दिएका थिए। व्यवस्थापन समूहका चारजना सदस्यसहित धु्रव लामा, सुरज थापा, सुविन शाक्य, निरज गुरुङ र शान्ति रायामाझीसहितको १० जनाको टोली सांगीतिक प्रस्तुतिका लागि आएको थियो।"
उज्यालो कविताको रंग,"लेखनाथ (कास्की) कवि राजेन्द्र शलभको कविता संग्रह कविताको रंग को पोखरेली युवा सांस्कृतिक परिवारले शनिबार परिचर्चा गर्यो। इश्वरमणि अधिकारीले कविताको रंग समकालीन नेपाली कविताको एक सुन्दर प्राप्ति बनेर आएको बताए। शलभ आफ्ना कविताहरूमा जति सरल छन् त्यति नै स्पष्ट पनि, उनले भने, सरल, सहज भएर पनि प्रभावपूर्ण हुनु र प्रेमपूर्वक छुने हुनु उनको कविताको शक्ति हो र सामथ्र्य पनि। एकाध कविताले कविताको रंग बलजफ्ती क्यानभासमा लतपत पारे पनि समग्रमा संग्रह उज्यालो नै भएको उनले सुनाए। अग्लो कदका शलभ होचा (छोटा) कवितामा बढी नै सशक्त भेटिन्छन्, अधिकारीले थपे, त्यसो त कवितालाई बलजफ्ती लामो बनाउन उद्यत पनि भेटिँदैनन् उनी। केही अपवाद छोडेर जहाँ टुंगिनुपर्ने हो त्यहीँ टुंगिएका छन् कविताहरू। ५७ कविता संग्रहित कृतिमा मान्छे, संयोग, किसान, छोरी, पढेर के हुन्छ? लगायत कविताको रंग अन्यको भन्दा अलि गाढा नै भएको उनले औंल्याए। केही कवितामा भने अनावश्यक गन्थन पनि देखिएको उनले टिप्पणी गरे।कवि तीर्थ श्रेष्ठले शलभका कवितामा भेटिने सरलता उनको बलियो पक्ष भएको चर्चा गरे। कुनै शब्दकोष पल्टाएर त्यहाँ डुबुल्की मार्नुपर्ने जटिल कविता छैन, उनले भने, अत्यन्त बोलीचालीको भाषामा छन्। कविता लेखन शिखर आरोहणजस्तै भएकोले प्रयत्न बेगर प्राप्ति सम्भव नभएको उनले बताए। कवि शलभले कविता पुनर्लेखनमा आफ्नो विश्वास नभएको उल्लेख गरे। उनले सबै सिर्जना असल नहुने भन्दै आफ्ना सात कविता मात्रै पाठकले सम्झिन लायक भएमात्रै पनि आफ्ना लागि काफी हुने बताए। कार्यक्रममा उनले केही कविता पनि सुनाउन भ्याए। पोखरेली युवा सांस्कृतिक परिवारका अध्यक्ष दीपक समीप ले पृथ्वीनारायण क्याम्पसमा अध्यापन गर्दादेखि नै शलभको पोखरासँग नाता जोडिएको स्मरण गरे।"
उत्तर कोरियाद्वारा पुन: क्षेप्यास्त्र परीक्षण,"सोल (बीबीसी) उत्तर कोरियाले अन्तरदेशीय ब्यालिस्टिक क्षेप्यास्त्रको सफल परीक्षण गरेको छ। उत्तरले अमेरिकालाई कडा चेतावनी दिन परीक्षण गरेको बताएको छ। राज्य सञ्चालित सञ्चारमाध्यममा उत्तर कोरियाली नेता किम जोङ उनले परीक्षणपछि पूरै अमेरिका क्षेप्यास्त्रको पहुँचमा रहेको बताए।उत्तर कोरियाले यसै महिना दोस्रोपटक अन्तरमहादेशीय क्षेप्यास्त्र परीक्षण गरेको हो। परीक्षणको पुष्टि गर्दै उत्तर कोरियाले क्षेप्यास्त्र ४७ मिनेटसम्म उडेको र ३ हजार ७ सय २४ किलोमिटर उचाइमा पुगेको बतायो। कोरियन सेन्ट्रल न्यूज एजेन्सीका अनुसार नेता किमले गर्वसाथ अमेरिकी मुख्य क्षेत्र क्षेप्यास्त्र प्रहारको पहुँचमा आएको बताए। समाचारअनुसार हासोङ१४ नामको क्षेप्यास्त्र जुलाई ३ मा परीक्षण गरिएकै क्षेप्यास्त्रको प्रकार हो ।नाकाबन्दी कडा पार्ने अमेरिकी कानुनको जवाफस्वरूप उत्तरले क्षेप्यास्त्र परीक्षण गरको जनाइएको छ। जापान, अमेरिका र दक्षिण कोरियाले प्योङयाङको पछिल्लो कार्यको भत्र्सना गरेका छन्। अमेरिकी राष्ट्रपति डोनाल्ड ट्रम्पले उत्तर कोरियाली शासकको अविवेकी र खतरनाक कदमको संज्ञा दिए। उत्तर कोरियाको पछिल्लो परीक्षणपछि दक्षिण कोरिया र अमेरिकाले क्षेप्यास्त्र प्रहार अभ्यास सुरु गरेका छन्। जापानी प्रधानमन्त्री सिन्जो आबेले क्षेप्यास्त्र परीक्षण आफ्नो मुलुकको लागि गम्भीर खतरा भएको बताए। पेन्टागनका प्रवक्ता क्याप्टेन जेफ डेभिसले अमेरिका कुनै पनि आक्रमणबाट आफूलाई बचाउन तयार भएको दाबी गरे। दक्षिण कोरियाका राष्ट्रपति मुन जे इनले मध्यरातमा आपत्कालीन सुरक्षा बैठक डाकेका थिए। विश्लेषकले उत्तर कोरियाको आणविक युद्ध गर्ने क्षमता नपुगेकाले लगातार परीक्षण गरिरहेको बताएका छन्। उनीहरूका अनुसार अहिलेकै जस्तै हतियारहरू परीक्षण गर्दै गए प्योङयाङले ५ वर्षपछि अमेरिकामाथि आक्रमण गर्न सक्नेछ।"
अब के गर्छ अमेरिका ?,"वासिङ्टन (सीएनएन) उत्तर कोरियाको पछिल्लो अन्तरमहादेशीय ब्यालेस्टिक क्षेप्यास्त्र परीक्षणले समग्र एसिया र अमेरिकामा त्रास सिर्जना भएको छ। प्योङयाङको आणविक हतियार मोहले ट्रम्प प्रशासनले आफ्नो नीतिमा समेत व्यापक परिवर्तन गर्ने तयारी गरेको छ। आफूहरूसँग धेरै विकल्पहरू खुला रहेको अमेरिकी राष्ट्रपति कार्यालयले जनाएको छ। कार्यालयले त्यस्ता विकल्पहरू सार्वजनिक गर्ने बेला नभइसकेको बताएको छ। विश्लेषकहरूले सम्भावित विकल्प निम्न हुन सक्ने बताएका छन्। आर्थिक दबाब अमेरिका र संयुक्त राष्ट्रसंघले उत्तर कोरियामाथि लगाएको प्रतिबन्ध थप कडा पार्ने सम्भावना छ। उनीहरूले उत्तर कोरियालाई अन्तर्राष्ट्रिय आर्थिक व्यवस्था प्रयोग गर्न नदिने तथा त्यहाँका उद्योगीलाई विदेशमा कुनै पनि व्यापारिक गतिविधिमा संलग्न हुन रोक्न सक्नेछन्। हालै अमेरिकी विदेशमन्त्री रेक्स टिलरसनले उत्तर कोरियालाई सहयोग गर्ने देश वा कम्पनीहरूले सजाय बेहोर्नुपर्ने सूचना दिएका छन्। उनको यो भनाइ खासगरी चीन केन्द्रित छ। उत्तर कोरियाको ९० प्रतिशत व्यापार चीनमा निर्भर छ। सूचना तथा साइबर युद्ध उत्तर कोरियाली नागरिकलाई बाहिरी विश्वको समग्र सूचना प्रवाह गरेर शासकप्रति उनीहरूको समर्थन घटाउन सकिनेछ। त्यसैगरी साइबर हमला गरी उत्तरको हतियार कार्यक्रमलाई रोक्न सकिन्छ। तर विज्ञहरूले यसले युद्ध रोक्न नभई केही समयका लागि पछि धकेल्न मात्र सकिने बताएका छन्। कूटनीतिक संवाद विगतका अमेरिकी प्रशासकले जस्तै उत्तरसँग दक्षिण कोरिया, जापान, चीन र रूससहित कूटनीतिक संवाद पनि एक विकल्प हुनेछ। तर संवादमा भएका सम्झौता बेलाबेलामा उत्तरले उल्लंघन गर्ने पनि उत्तिकै सम्भावना छ। विगतमा उत्तरले २० वर्षसम्म कुनै पनि आणविक हतियार निर्माण नगर्ने बताए पनि उसले लगातार क्षेप्यास्त्रहरू परीक्षण गरिरहेको छ। राष्ट्रपतिमा निर्वाचित भएलगत्तै डोनाल्ड ट्रम्पले उत्तर कोरियाली शासक किम जोङ उनसँग भेटवार्ता गर्ने इच्छा राखेका थिए। तर उत्तर कोरियाले त्यसको कुनै प्रतिक्रिया दिएन। हालसम्म कुनै पनि बहालवाल अमेरिकी राष्ट्रपतिले उत्तरका नेतासँग भेटवार्ता गरेका छैनन्। अन्तर्राष्ट्रिय दबाब अभियान अमेरिकी विदेशमन्त्री टिलरसनले गत मेमा संयुक्त राष्ट्रसंघका सदस्य राष्ट्रहरूसमक्ष उत्तर कोरियाविरुद्ध पूर्ण नाकाबन्दी लगाउन आग्रह गरेका थिए। उनले आर्थिक, राजनीतिक र सैनिक हिसाबले उत्तरलाई एक्ल्याउनुपर्ने बताए। शासन परिवर्तन गत जुलाईमा केन्द्रीय अनुसन्धान ब्युरोका प्रमुख माइक पोम्पेओले उत्तर कोरियामा शासक परिवर्तन भए आधा समस्या समाधान हुन सक्ने बताएका थिए। उनले उत्तर कोरियासँग आणविक हतियार हुनभन्दा खतरनाक ती हतियार सञ्चालन गर्ने शासक भएको धारणा राखे। त्यसैले पोम्पेओले शासक र हतियारलाई अलग गर्नुपर्ने बताए। सैनिक दबाब कसैले चाहँदैन तर टम्प प्रशासनले अन्तिम विकल्पका रूपमा उत्तरविरुद्ध सैनिक कारबाही अपरेसन गर्ने बताएको छ। तर यसले ठूलो बजेट खर्च हुने र उत्तरको पुनर्निर्माणको जिम्मेवारी लिनुपर्ने हुनाले अमेरिका सैनिक कारबाही गरिहाल्ने पक्षमा छैन। साथै युद्धमा चीन र एसियाका केही देश पनि संलग्न हुने सम्भावना उत्तिकै छ। सैनिक कारबाहीमा अमेरिकाले जिते पनि जापान, दक्षिण कोरियालगायतका देशमा ठूलो संख्यामा मानिस हताहत हुने निश्चित छ।"
पाकिस्तानको अन्तरिम प्रधानमन्त्रीमा अब्बासी,इस्लामाबाद (एजेन्सी) शाहिद खाकान अब्बासी पाकिस्तानको अन्तरिम प्रधानमन्त्रीमा चयन भएका छन्। पूर्वपेट्रोलियम मन्त्री अब्बासीलाई पाकिस्तान मुस्लिम लिग (पीएमएल) ले शनिबार अन्तरिम प्रधानमन्त्रीमा चयन गरेको हो। सम्पत्तिसम्बन्धी मुद्दामा अदालतले अयोग्य घोषित भएपछि प्रधानमन्त्री नवाज सरिफले शुक्रबार राजीनामा दिएका थिए। रिक्त पदमा अन्तरिम कालका लागि अब्बासीलाई चयन गरिएको हो। अब्बासी ४५ दिन उक्त पदमा रहने बताइएको छ। उनले शपथ गर्नुपूर्व नेसनल एसेम्ली बाट विश्वासको मत लिनुपर्नेछ। पीएमएलको शनिबार बसेको बैठकले आगामी प्रधानमन्त्रीमा नवाज सरिफका भाइ शाहवाज सरिफलाई मनोनित गरेको छ। अब्बासी सन् १९८८ देखि ६ पटक राष्ट्रिय सभाका सदस्य निर्वाचित भएका थिए। अब्बासी पूर्वसेनाप्रमुख परवेज मुसर्रफले कु गरेपछि दुई वर्ष जेल सजाय कटाएका थिए। उनी दुई वर्ष पाकिस्तान इन्टरनेसनल एअरलाइन्सका अध्यक्ष थिए।
चीन र श्रीलंकाबीच बन्दरगाह निर्माण सम्झौता,कोलम्बो (बीबीसी) श्रीलंकाले चीनसँग हम्बनटोटा समुद्री बन्दरगाह विकास तथा नियन्त्रण गर्नेसम्झौता गरेको छ। चीनले सैनिक प्रयोजनका लागि बन्दरगाह निर्माण थालेको भन्दै विरोध भएपछि गतवर्ष हुने सम्झौता ढिलो भएको हो। १ अर्ब १ खर्ब डलर लागतको बन्दरगाहमार्फत् चीनले व्यापारिक कारोबार मात्र गर्ने श्रीलंकाले बताएको छ । बन्दरगाह एसिया र युरोपको समुद्री सामान ओसारपसार गर्ने मुख्य मार्गको नजिक छ। श्रीलंका सरकारले सम्झौताबाट आउने रकम विदेशी ऋण तिर्न खर्च गरिने बताएको छ। सम्झौताअनुसार बन्दरगाह र नजिकैको १५ सय एकड जमिन ९९ वर्षका लागि चिनियाँ कम्पनीले प्राप्त गर्नेछ। सन् २००९ मा गृहयुद्ध अन्त्य भएपछि चीनले श्रीलंकाको भौतिक संरचना निर्माणमा ठूलो रकम लगानी गरेको छ। प्रधानमन्त्री रनिल विक्रमासिङ्घेले छिमेकीको सुरक्षाअनुकूल आफ्नो देशको हितमा सम्झौता गरेको जनाए। उनले सम्झौताले कुनै पनि छिमेकीहरू आत्तिनु नपर्ने बताए।
ट्रम्पले नयाँ विधेयक जारी गर्ने,वासिङ्टन (सीएनएन) राष्ट्रपति डोनाल्ड ट्रम्पले रूसमाथि प्रतिबन्ध लगाउने विधेयकमा हस्ताक्षर गर्ने ह्वाइटहाउसले जनाएको छ। अमेरिकी कंग्रेसका दुवै सदनले विधेकलाई बहुमतले पारित गरिसकेका छन्। अमेरिकी तल्लो सदन हाउस अफ रेप्रिजेन्टेटिभ र माथिल्लो सदन सिनेटले बहुमतले विधेयकलाई बहुमतले पारित गरेका हुन्। विधेयकमा रूससँगै इरान र उत्तर कोरियाविरुद्ध चालिने कदम पनि समेटिएका छन्। विधेयकलाई अनुमोदन गर्ने वा विशेषाधिकार प्रयोग गर्ने भन्ने बारे ट्रम्पले भने केही बताएका छैनन्। गत वर्षको राष्ट्रपतीय चुनावमा हस्तक्षेप र युक्रेनबाट क्रिमियालाई अलग पार्ने भूमिकाका लागि रूसलाई दण्डित गर्न विधेयका ल्याएको अमेरिकी अधिकारीहरूले बताएका छन्।
भारतद्वारा सम्झौता उल्लंघन,"पर्सा गण्डक नहरमा गत साता अचानक ८ सय क्युसेक पानी आयो। नहरको इतिहासमै यति धेरै पानी आएको सम्भवत: पहिलो पटक हो। नहर व्यवस्थापन गर्दै आएको नारायणी सिँचाइ व्यवस्थापन डिभिजन कार्यालय बहुअरीका प्रमुख इन्जिनियर राजेन्द्रप्रसाद साह लामो प्रयासपछि यति धेरै पानी ल्याउन सफल भएकामा निकै उत्साहित थिए ।चार महिनाको प्रयास सफल भयो, उनले भने, भारतीय पक्षलाई निरन्तर दबाबपछि प्रयास सफल भएको हो। यस वर्ष धानखेतीको सिजनका लागि असार २० देखि पानी दिएको भारतले सुरुमै ७ सय १८ क्युसेक दिएको हो। अहिले ८ सय क्युसेक पानी आइरहे पनि पर्सादेखि रौतहटसम्मको ८१ किमि लामो नहरका लागि पर्याप्त छैन। बाराको कोतवालीसम्म (६५ किमि) नपुग्दै पानी सकिन्छ। साहका अनुसार भारतले सम्झौताबमोजिम ८ सय ५० क्युसेक पानी दिँदा पनि त्यसले रौतहटबाहेक पर्सा र बारा जिल्लालाई एकसाथ भने पुग्दैन। यी दुई जिल्लालाई साताको तीनतीन दिन छुट्याइएको छ। पर्सालाई आइतबारदेखि मंगलबार र बारालाई बिहीबारदेखि शनिबारसम्म पानी वितरण गरिन्छ। बुधबार एक दिन बाटोका लागि छुट्याइएको छ। सन् १९७५०७६ मा दुई चरणमा भारत सरकारले नेपाललाई गण्डक नहर हस्तान्तरण गरेको हो। पर्साको जानकीटोलाबाट नेपाल प्रवेश गर्ने र रौतहटको वाग्मतीमा गएर मिसिने नहरलाई पूर्वी नहर भनिन्छ। ८१ किमि लामो यो नहरले पर्सा, बारा र रौतहटको ३१ हजार ४ सय हेक्टर जग्गालाई सिञ्चित गर्ने लक्ष्य थियो। तर, भारतबाटै पर्याप्त मात्रामा पानी नछाडिने भएकाले पर्सा र बाराका पूर्वी भेगका केही गाउँमा मुस्किलले पानी पुग्छ। रौतहटसम्म पुग्दा त सुकिसक्छ। भारतले आफूलाई पानी पुगेपछि मात्र नेपालतर्फ छाड्ने गरेको छ। गण्डक सम्झौताअनुसार २ हजार ५ सय क्युसेक क्षमताको नहरबाट भारतले नेपालतर्फ ८ सय ५० क्युसेक पानी छाड्नुपर्छ। तर, तीन वर्षयता उसले मुस्किलले ५ सय ५० देखि ६ सय क्युसेक मात्र छाड्ने गरेको थियो। बेलाबेलामा मनोमानी रूपमा नेपालतर्फको पानी रोकेर भारततर्फ बाँड्ने गरेको छ। साँचो भारतसितैगण्डक नहरमा नेपालतर्फ छाडिने पानी नियन्त्रण प्रणाली गेटको साँचो ३ वर्षदेखि भारतीय पक्षसँगै छ। यसले नेपाली किसान मर्कामा छन्। डिभिजनका सूचना अधिकृत एवं इन्जिनियर सुरेश साह गेटको मर्मतसम्भार प्रयोजनका लागि भारतमा गण्डक नहर हेर्ने पश्चिम चम्पारण रामनगरस्थित दोन शाखा नहरका अधिकारीले उक्त साँचो लगे पनि फिर्ता नदिएको बताउँछन्।यसअघि डिभिजन कार्यालयले राख्दै आएको साँचो भारतीय पक्षले मागेपछि मर्मत प्रयोजनका लागि भनेर दियौं, उनले भने, मर्मत सकेर नहर चालु भयो, उनीहरूले साँचो फिर्ता गरेनन्। पटकपटक माग्दा पनि भारतीय पक्षले साँचो नदिएको साहले आरोप लगाए। पानीको मात्राको अनुमगन र नियन्त्रणका लागि सीमानजिक नहरमा भारतीय भूमिमा रहेको गेट नेपालका लागि अत्यन्त महत्त्वपूर्ण र संवेदनशील मानिन्छ। उक्त गेटमा नहरमा बग्ने पानीको मात्रा नाप्ने साथै बहाव थपघट गर्न सकिने प्रणाली पनि छ। आफूहरूले भारतीय पक्षको कार्यालय पुगेर यस सम्झौताअनुसार पानी दिन जोडदार माग गरे पनि बेवास्ता गरिएको साहले बताए। अब यो समस्या ठूलै भइसकेकाले सरकारीस्तरबाटै भारत सरकारसँग कुरा गर्नुपर्ने अवस्था आएको छ, उनले भने। मध्यतराईका पर्सा, बारा र रौतहटका दक्षिणी भेगका किसानसँग गण्डक नहरबाहेक सिँचाइको अन्य स्रोत छैन। नहरमा ढिलो गरी पानी आउँदा वा नआउँदा उनीहरूको बालीनाली बिग्रन्छ। भारतले धान र गहुँ सिजनका लागि वर्षमा २ पटक नेपालतर्फ पानी छाड्ने गरेको छ।"
निर्वाचन क्षेत्र नघटाउन सुझाव,"पोखरा (कास) निर्वाचन क्षेत्र निर्धारण गर्दा जनसंख्या र भूगोल दुवैलाई मुख्य आधार मान्दै कास्कीबाट साबिकका निर्वाचन क्षेत्र संख्या नघटाउन सुझाव आएको छ। संघीय र प्रदेश सभाका सदस्य निर्वाचनका लागि निर्वाचन क्षेत्र निर्धारण आयोगले शनिबार आयोजना गरेको छलफलमा सहभागीले यस्तो सुझाव दिएका हुन्। जनसंख्यालाई मात्रै आधार मान्दा ठूलो भौगोलिक क्षेत्र आफ्ना प्रतिनिधि चयनबाट वञ्चित हुने र भूगोललाई आधार मान्दा जनसंख्याको हिस्साअनुसारको प्रतिनिधित्व हात पर्न अप्ठ्यारो हुने उनीहरूको भनाइ छ। दल, नागरिक समाज प्रतिनिधि, उद्योगी व्यवसायी, भूगोलविद् र कानुन व्यवसायीलगायत सहभागी छलफलमा अधिकांशले जनसंख्यालाई ५१ र भूगोललाई ४९ प्रतिशत आधार मानिनुपर्ने बताए। दलका प्रतिनिधिले स्थानीय तह पुन:संरचनापछि देखिएको वडा कार्यालयहरूको स्थापना नहुन्जेल केन्द्रमा पुग्न गाउँलेले लामो बाटो तय गर्नुपर्ने देखिएको बताए। सेवाग्राहीलाई सरकारी सेवा लिन असहज भएकाले निर्वाचन क्षेत्रको निर्धारणमा भौगोलिक अप्ठ्यारोलाई बिर्सन नहुने उनीहरूको भनाइ छ। एउटा महानगर र चार गाउँपालिका रहेको कास्कीमा संविधानसभाको गत निर्वाचनसम्म चारवटा निर्वाचन क्षेत्र छन्। आयोग सदस्य विश्वकल्याण पराजुलीले सुझाव संकलनपछि आयोगले क्षेत्रको संख्या निर्धारण गर्दा व्यावहारिकतालाई पनि ध्यानमा राख्ने बताए।"
बागी उम्मेदवारलाई कारबाही,"खोटाङ (कास) स्थानीय तह निर्वाचनमा विद्रोही उम्मेदवार बन्ने पाँच जनालाई एमाले खोटाङले कारबाही गरेको छ। एमाले जिल्ला उपसचिव कुमारप्रसाद आचार्यका अनुसार केपिलासगढी गाउँपालिकामा अध्यक्षको उम्मेदवारी दिने एमाले जिल्ला सदस्य हरिश्चन्द्र राई, रूपाकोट मझुवागढी नगरपालिका वडा नं ४ खाल्लेका वडा अध्यक्षको उम्मेदवार बनेका एमाले जिल्ला प्रतिनिधि परिसद्का सदस्य नन्दप्रसाद घिमिरे, रूपाकोट मझुवागढी नगरपालिका वडा नं ५ का वडा सदस्यमा उम्मेदवार बनेका अञ्चलकुमार राई, रूपाकोट मझुवागढी नगरपालिकाकै वडा नं ९ का उम्मेदवार बनेका एमाले संगठित सदस्य ढाकप्रसाद लुइँटेल र जन्तेढुंगा गाउँपालिकाको उपाध्यक्षमा उम्मेदवार बनेकी एमाले संगठित सदस्य सरिता राईलाई कारबाही गरिएको हो।"
जंगली च्याउ खाँदा ३ बिरामी,"लमजुङ (कास) जंगली च्याउ पकाएर खाँदा मनाङमा तीनजना बिरामी परेका छन्। रोल्पाको थवाङ ३ का २० वर्षीय प्रसन्न बुढामगर, ६५ वर्षीय सुरज पुनमगर र ४२ वर्षीया गौसरी बुढामगर बिरामी परेको मनाङका प्रहरी निरीक्षक अर्जुन गहतराजले बताए। त्यहाँ उपचार हुन नसकेपछि उनीहरूलाई शनिबार लमजुङ जिल्ला सामुदायिक अस्पताल ल्याइएको छ। तीनैजना चामे गाउँपालिका १, तिमाङमा घर बनाउने काम गर्थे।"
कर्णाली नदीले बाटो थुन्यो,"मुगु छायानाथ रारा नगरपालिका१३ स्थित फालहाल्नामा कर्णालीले बाटो थुन्दा स्थानीयलाई आउजाउमा समस्या भएको छ। ठूलो वर्षाका कारण कर्णालीको बहाव अत्यधिक बढेपछि बाटो थुनिएको हो।मूल बाटो थुनिएपछि गमगढी बजारबाट सोरु गाउँपालिका र हुम्ला जाने स्थानीय, व्यापारी र सामान ओसार्ने घोडा, खच्चर रोकिएका छन्। वैकल्पिक बाटो लामो र अप्ठ्यारो भएपछि समस्या आएको स्थानीयले बताए। कर्णाली नदीले बाटो थुनेपछि आउजाउमा र दैनिक उपभोग्य सामान ओसार्न समस्या भएको रारा गिलाहाँ गाउँका वीरबहादुर बमले बताए। उनका अनुसार शुक्रबार रातिदेखि बाटो अवरुद्ध भएको हो।हरेक वर्षायाममा कर्णाली नदीको बहाव बढेपछि बाटो थुनिने गरेको छ। यसैबीच कर्णाली नदीले शुक्रबार राति मुगुम कार्मारोङ गाउँपालिकाको रिउस बगरको काठेपुल बगाएको छ। नदीमा पानीको बहाव बढेपछि काठेपुल बगाएको हो।"
किशोरको हत्या,"बारा (कास) निजगढ ५ गैरीटोलका १६ वर्षीय निशान्त सापकोटाको शुक्रबार साँझ घाँटी रेटी हत्या भएको छ। सार्वजनिक माविमा कक्षा ९ मा पढ्दै गरेका सापकोटाको छिमेकी दीपक थापाको घरमा हत्या भएको इलाका प्रहरी कार्यालय निजगढका प्रहरी नायब निरीक्षक कैलाशकुमार केसीले बताए। घटनास्थलबाट प्रहरीले चुलेसी बरामद गरेको छ। घटनाबारे थप अनुसन्धान भइरहेको उनले बताए। प्रहरीले घरधनी थापा परिवारलाई नियन्त्रणमा लिएको छ। विचारी थापा, उनकी श्रीमती भवानी, छोरा विवेक र छोरी दीपिकालाई नियन्त्रणमा लिई अनुसन्धान भइरहेको केसीले बताए।"
बैंक कर्मचारी मृत फेला,"स्याङ्जा (कास) कृषि विकास बैंकको पर्वत कुश्मास्थित शाखाका सहायक कर्मचारी दीपेन्द्र शर्मा गौडेल हराएको २३ दिनपछि मृत फेला परेका छन्। फलेबास नगरपालिका४ मुडिकुवाका गौडेलको शव स्याङ्जाको मिर्मीस्थित कालीगण्डकी ए जलविद्युत् आयोजनाको बाँधमा फेला परेको प्रहरीले जनाएको छ। गौडेलका आफन्तले शवको पहिचान गरे पनि मृत्युको कारण भने खुल्न नसकेको प्रहरीले जनाएको छ। यस्तै बागलुङ, ढोरपाटनको नवी खोलामा ढोरपाटन९ तल्लेचौरका २० वर्षीय राजु विक शनिबार मृत फेला परेका छन्।"
घाइते वडाध्यक्षको उद्धार,दोलखा (कास) ट्रकको ठक्करबाट घाइते भएका जिरी नगरपालिका७ का वडाध्यक्ष डुके शेर्पालाई उपचारका लागि हेलिकप्टरबाट राजधानी लगिएको छ। शनिबार नगरपालिकाको बैठकमा सहभागी हुन उनी मोटरसाइकल चढेर जाँदै थिए । जिरी बासास्थित लामोसाँघु जिरी सडकमा ज१ख ८५६ नम्बरको ट्रकले ठक्कर दिएको थियो। प्रहरीले ट्रक र चालकलाई नियन्त्रणमा लिएको छ ।
कांग्रेसले थाल्यो प्रदेश २ मा चुनाव प्रचार,"जनकपुर तेस्रो चरणको स्थानीय तह निर्वाचनलाई लक्षित गर्दै कांग्रेसले प्रदेश नम्बर दुईमा प्रचार थालेको छ। शनिबार कांग्रेस केन्द्रीय प्रचारप्रसार समन्वय उपसमितिले प्रदेश भेलाको आयोजना गर्यो। चार दिनपछि कांग्रेसले जनकपुरमा नै भेलाको आयोजना गर्दै छ। भेलालाई सम्बोधन गर्न पार्टी सभापति एवं प्रधानमन्त्री शेरबहादुर देउवा, वरिष्ठ नेता रामचन्द्र पौडेललगायतका नेता आउनेछन्।शनिबारको भेलामा पार्टीका नेताहरू विमलेन्द्र निधि, रमेश लेखक, खानेपानी तथा सरसफाइ मन्त्री महेन्द्र यादवलगायतले तेस्रो चरणको निर्वाचनमा कम्तीमा एक सय स्थानीय तह जितेर पहिलो राजनीतिक शक्ति बन्ने दाबी गरे। प्रदेश नम्बर २ का १ सय २७ स्थानीय तह छन्। कार्यक्रममा बोल्दै निधिले भने, संविधान संशोधन तथा मधेसको विकास निर्माणलाई मुख्य एजेन्डा बनाउनुहोस्। जनतासम्म पुर्याउनुहोस्। मधेसी जनता कांग्रेसको पक्षमा छन्। कांग्रेसलाई पहिलो शक्ति बनाउँछन्।चीनबाट फर्केपछि एमाले अध्यक्ष केपी ओलीको बोली संघीयता विरोधी भएको आरोप निधिको थियो। संघीयता, समानुपातिक र संविधान संशोधन मधेसको माग हो। एमाले यसको विरोधमा छ निधिले भने, अनि मधेसी जनतासँग भोट माग्ने एमालेको आधार के छ?नेता रमेश लेखकले प्रदेश नम्बर दुईमा कांग्रेसलाई पहिलो शक्ति बनाउन पार्टी सम्बद्ध सञ्चारकर्मीको भूमिका महत्त्वपूर्ण हुने उल्लेख गर्दै यसका लागि प्रदेशभित्रका आठवटै जिल्लामा प्रचारप्रसार समिति गठन गरिने जानकारी दिए। खानेपानी तथा सरसफाइ मन्त्री भएपछि पहिलो पटक गृहजिल्ला धनुषा आएका महेन्द्र यादवले असोज २ गते निर्वाचन हुने कुरामा ढुक्क रहन पार्टी नेता तथा कार्यकर्तासँग आग्रह गरेका थिए। केन्द्रीय सदस्य आनन्दप्रसाद ढुंगानाले मधेस कांग्रेसको उद्गम स्थल भएको दाबी गरे।"
स्क्रब टाइफस का बिरामी बढ्दै,"भरतपुर जिल्लाका विभिन्न अस्पतालमा उपचारका लागि आउने बिरामीमा स्क्रब टाइफसको संक्रमण बढेको पाइएको छ। साउनयता ११ दिनमा ३४ जनामा यस्तो संक्रमण पुष्टि भएको हो।पछिल्लो एघार दिनमा विभिन्न अस्पतालमा आएका ९१ बिरामीमध्ये ३४ मा संक्रमण देखिएको जिल्ला जनस्वास्थ्यका किट नियन्त्रक निरीक्षक रामकुमार केसीले बताए। पछिल्लो केही दिनमा यसका बिरामी बढेका छन्, उनले भने, यस्तो बेला सजग रहनु जरुरी छ। गत वर्ष जिल्लामा ५ सय ३३ जनामा स्क्रब टाइफस रोग देखिएको थियो। त्यस समयमा मृत्यु भएकामध्ये ४ जना चितवनका थिए। पुसबाट रोग नियन्त्रणमा आए पनि वैशाखदेखि आएका बिरामीमा पुन: देखिन थालेको जनस्वास्थ्यले जनायो। जनस्वास्थ्यका अनुसार भरतपुर अस्पतालमा १५, रत्ननगरमा ३ र नारायणी सामुदायिक अस्पतालमा १६ जनामा स्क्रब टाइफस देखिएको हो। स्क्रब टाइफस, डेंगु जस्ता रोग परीक्षण गर्न भरतपुर अस्पतालमा किट अभाव छ।किट पठाउन माथिल्लो निकायमा पत्राचार गरिसकेका छौं, किट नियन्त्रण निरीक्षक केसीले भने, अहिलेसम्म पठाएको छैन। समयमै किट नपठाए समस्या बढ्ने अस्पतालका चिकित्सक बताउँछन्।अघिल्लो वर्ष ४७ जिल्लाका ८ सय ३० जनामा स्क्रब टाइफस रोग देखिएकामा १४ जनाको मृत्यु भएको जनस्वास्थ्यले जनायो। नेपालमा २०७२ सालमा पहिलोपटक पूर्वी नेपालमा यस्तो रोग देखिएको हो। त्यसबेला १ सय १ जनामा स्क्रब टाइफस रोग देखिएको र ८ जनाको मृत्यु भएको थियो। बढ्दो गर्मीसँगै विभिन्न समस्या लिएर उपचारमा आउने बिरामीमा यस्तो रोग देखिएको हो। मुलुकभर स्क्रब टाइफसको रोग बढेपछि अवस्था पत्ता लगाउन इपिडिमियोलोजी तथा रोग नियन्त्रण महाशाखाको टोलीले जिल्लामा गत वर्ष मुसाको स्थलगत अध्ययन तथा परीक्षण सुरु गरेको थियो। अनुसन्धानका क्रममा मुसा र माइटमा समेत टाइफस रोगको संक्रमण पुष्टि भएको थियो। यो रोग एक प्रकारको संक्रमित कीराले टोकेमा लाग्छ। जुम्रा जस्तै सूक्ष्म रूपमा रहने माइट घुनजस्तै कीरा हो।"
स्वाइनफ््लुको स्थलगत परीक्षण,"स्याङ्जा (कास) वालिङमा बिरामी परेका खुमप्रकाश अर्यालको स्वाइनफ्लुबाट मृत्यु भएको पुष्टि भएपछि राजधानीबाट स्थलगत परीक्षणका लागि चिकित्सकको टोली आएको छ।महामारी तथा सरुवा रोग नियन्त्रण महाशाखाका जनस्वास्थ्य अधिकृत रेशम लामिछानेसहित दुई सदस्यीय टोली आएको हो। टोलीले शनिबार वालिङ प्राथमिक स्वास्थ्य केन्द्रमा आएका बिरामीको स्वास्थ्य परीक्षण गर्दै २० जनाको रगत र खकार परीक्षणका लागि काठमाडौं पठाएको छ। वर्षायाममा रुघाखोकी र ज्वरोलाई समान्य मौसम परिवर्तनका कारण भन्दै आफैं औषधि खाने, निकै दिन निको नभएमात्रै स्वास्थ्य केन्द्रमा जँचाउन जाने चलन पुरानै हो। यतिबेला पनि यहाँ रुघा र ज्वरोका बिरामी दिनहुँ उपचारका लागि आउने गरेका छन्। डराउनुपर्ने अवस्था छैन, लामिछानेले भने, अवस्था केही सामान्य भएको छ। पहिले जस्तो छैन। तैपनि सचेत रहनुपर्छ। स्वाइनफ्लुमा समयमै सचेत रहेर औषधि सेवन गरे समस्या नदेखिने र यदि १०१२ दिनसम्म बेवास्ता गरिरहे जटिल बन्दै जाने उनले बताए। चिकित्सकको टोलीले संक्रमण रहेको शंका गरिएका ठाउँको पनि अवलोकन एवं स्थानीयसँग छलफल गरेको छ। अर्यालको घर पुगेर टोलीले परिवारलाई सान्त्वना दिएको छ।"
चेतना अभावमा दर्जन सन्तान,मुगु (कास) झयारी गाउँकी ८० वर्षीया रूपा रावलका ५ छोरा र ३ छोरी जीवित छन्। १२ सन्तानकी आमा रूपाका २ छोरा र २ छोरी भने लामो समय बाँचेनन्। उनका आठ छोरा र छोरीबाट सयभन्दा बढी सन्तान छन्। उनले ५ पुस्ताका सन्तान देखिसकिन्। सोरुको फोतु गाउँकी ३५ वर्षीया रूपशिला कामीका १ छोरी र ८ छोरा जीवित छन्। बर्सेनि सुत्केरी भएपछि सन्तानको संख्या धेरै भएको उनले बताइन्। उनीहरू मात्र होइन दर्जन सन्तान भएका आमाहरूको संख्या मुगुका ग्रामीण क्षेत्रमा सयौं छ। कसैले छोराको त कसैले छोरीको आशामा बढी सन्तान जन्माउने गरेका छन्। ग्रामीण क्षेत्रमा परिवार नियोजनको सुविधा पुगे पनि बढी सन्तान जन्माउने आमाको संख्या घटेको छैन। जनचेतनाको अभावमा ४५ वर्षमाथिका महिलाले समेत बच्चा जन्माउने गरेको जिल्ला स्वास्थ्य कार्यालयका सिनियर अहेब पर्शुराम नेपालीले बताए। कलिलै उमेरमा बिहे गर्ने र बुढेसकालसम्म सन्तान पाइरहने समस्याले विभिन्न रोगको जोखिम बढेको उनले बताए।
एनआरएनद्वारा लगानी बढाउन आह्वान,"फ्रयाङ्कफर्ट (जर्मनी) गैरआवासीय नेपाली (एनआरएन) हरूको जर्मनीको फ्रयाङ्कफर्टमा सुरु भएको क्षेत्रीय सम्मेलनले नेपालमा लगानी बढाउन आह्वान गरेको छ। नयाँ संविधान जारी भएपछि वातावरण बन्दै गएको भन्दै सम्मेलनका सहभागीहरूले सबैतिरबाट जुटाउने प्रतिबद्धता जनाएका हुन्। युरोपका नेपालीको एकता : समृद्ध नेपालको आवश्यकता नाराका साथ शनिबारदेखि जर्मनीमा युरोपभर रहेका गैरआवासी नेपालीहरूको दुईदिने बृहत् भेला सुरु भएको छ। दुईदिने भेलामा सहभागी ५ सयभन्दा बढी गैरआवासीय नेपालीहरूले विश्वका विभिन्न मुलुकमा आफूहरूले आर्जन गरेको पुँजी र सीप नेपालको समृद्धिमा कसरी सदुपयोग गर्न सकिन्छ भन्नेबारेमा विचारविमर्श सुरु गरेका गरेका छन्। दुईदिने छलफलको निचोडपछि गैरआवासीय नेपाली संघको १० र्औ क्षेत्रीय भेला तथा ८ औं युरोपियन क्षेत्रीय महिला सम्मेलनले नेपालमा एनआरएनको लगानी बढाउनेबारेमा आइतबार बेलुका घोषणापत्र जारी गर्ने कार्यक्रम रहेको जानकारी आयोजकले दिएका छन्।युरोपका २८ मुलुकस्थित गैरआवासीय नेपाली संघका प्रतिनिधि र अरू महाद्वीपका पर्यवेक्षक सहभागी रहेको बृहत् क्षेत्रीय भेलाको उद्घाटन जर्मनीका लागि नेपाली राजदूत रमेश खनालले गरेका थिए। भेलामा एनआरएनका केन्द्रीय समन्वय परिषद्का पूर्व र वर्तमान पदाधिकारीसमेत सहभागी छन्।भेलाका उद्घाटन कार्यक्रममा बोल्दै एनआरएनका संस्थापक, अभियन्ता र अगुवाहरूले दुई चरणको स्थानीय तहको चुनाव सम्पन्न भई संविधानको कार्यान्वयन सुरु भएपछि नेपालमा लगानीको वातावरण बनेको उल्लेख गर्दै यस्तो बेलामा विश्वभर फैलिएर रहेका गैरआवासीय नेपालीहरूले हातेमालो गरेर आफ्नो देशमा लगानी बढाउनुपर्नेमा जोड दिएका छन्।नेपालीले हामीसँग धेरै आशा र विश्वास गरेका छन्। फेरि नेपालमा स्थानीय तहको चुनाव भएपछि संविधानको कार्यान्वयन सुरु भई लगानीको वातावरण बनेको छ। यो हामी गैरआवासीय नेपालीहरूका लागि मिलेर मुलुकलाई समृद्ध बनाउन योगदान पुर्याउने उपयुक्त समय हो। यो मौकालाई सदुपयोग गर्नु चुक्नु हुँदैन, एनआरएनका संस्थापक अध्यक्ष उपेन्द्र महतोले भने। उनले नेपाललाई समृद्ध बनाउने अभियानमा आफ्नो भूमिका के हुन सक्छ भन्ने कुरालाई केन्द्रविन्दुमा राखेर सोच्न र त्यसैअनुरूप काम गर्न सबै गैर आवासीय नेपालीलाई आह्वान गरे। उनले नेपालबाट शिक्षा र स्वास्थ्यका नाममा सबभन्दा बढी पैसा बाहिरिइरहेकाले त्यसलाई रोक्न स्वदेशमा गुणस्तरीय स्वास्थ्य सेवा र शिक्षामा लगानी बढाउनु अपरिहार्य बनेको बताए। महतोले विदेशमा रहेका नेपाली कामदारहरूको रेमिट्यान्सबाट मुलुक चलिरहेको उल्लेख गर्दै तिनैलाई एनआरएनको सदस्यता नदिइनु गलत भएकाले तत्काल विधान संशोधन गर्नुपर्ने बताए। विदेशमा १ सय ८० दिनभन्दा बढी बसेका विद्यार्थी या नेपाली कामदार जुनसुकै व्यक्ति गैरआवासीय हुने विश्वव्यापी मान्यताअनुरूप गैरआवासीय नेपालीसम्बन्धी कानुन र एनआरएनको विधान संशोधन गर्न पहल गर्नुपर्ने बताए।गैरआवासीय नेपाली संघका अध्यक्ष शेष घलेले संविधान कार्यान्वयनको सुरुआतसँगै नेपालमा लगानीको वातावरण बनेको उल्लेख गर्दै नेपाललाई समृद्ध बनाउने एनआरएनको अभियान सफल पार्ने यो सबभन्दा उपयुक्त समय भएको बताए। उनले एनआरएनको प्रतिबद्धताअनुसार गोरखाको लाप्राकमा भूकम्पपीडितका लागि ६ सयवटा घर भएको नमुना बस्ती विकास गर्ने काम अघि बढेको र आगामी हिउँदको अन्तिमसम्ममा काम पूरा भई घर हस्तान्तरण भइसक्ने दाबी गरे। उनले एनआरएनले राजधानीको शंखमूलस्थित वाग्मती किनारमा बगैंचासहितको उद्यान निर्माणको काम सुरु भएको जानकारी दिए।गैरआवासीय नेपाली संघका पूर्व अध्यक्ष एवं मुख्य संरक्षक जीवा लामिछानेले एनआरएन भनेको विश्वभर छरिएर रहेका नेपालीले आफ्नो आर्जन र सीपबाट मुलुकलाई समृद्ध बनाउने अभियान भएको उल्लेख गर्दै यो अभियानमा नलाग्ने हो भने एनआरएनको औचित्य समाप्त हुने बताए। उनले नेपालको संविधानले गैरआवासीय नेपालीहरूलाई राजनीतिक अधिकारबिनाको नेपाली नागरिक स्विकार्नुका सार्थै संघले उठाएका धेरै माग पूरा गरिसकेको उल्लेख गर्दै विधानको उद्देश्यअनुरूप नेपालको समग्र विकासका लागि हामीले पुँजी र सीप लगानी गर्नुपर्ने बताए।एनआरएनका संरक्षक एवं जर्मनीमा सबभन्दा लामो समयदेखि काम गर्दै आएका रामप्रताप थापा र दिलबहादुर गुरुङले नजिक आइरहेको अधिवेशनमा जिते पनि हारे पनि एनआरएनलाई सफल बनाएर नेपाललाई समृद्ध बनाउन योगदान गर्छु भन्ने सोच भएका व्यक्तिहरूलाई मात्र उम्मेवार हुन आग्रह गरे। पद मात्र ओगट्ने हो भने एनआरएनको औचित्य समाप्त हुने धारणा उनीहरूको थियो।जर्मनीका लागि नेपाली राजदूत रमेश खनालले नेपालमा पर्यटक बढाउन विश्वभर रहेका गैरआवासीय नेपालीहरूको ठूलो भूमिका हुन सक्ने उल्लेख गर्दै त्यसका लागि हरेक एनआरएनलाई नेपाली राजदूतका रूपमा काम गर्न आग्रह गरे। म मात्रै होइन विभिन्न देशका राजदूत चार वर्षका लागि मात्र हो। तपाईंहरू त जुनजुन मुलुकमा बस्नुभएको छ, त्यहाँका लागि सधैंलाई नेपालको स्थायी र वास्तविक राजदूत हो, खनालले भने।"
वैदेशिक लगानी १ सय ५५ प्रतिशतले बढ्यो,"काठमाडौं चालु आर्थिक वर्षको ११ महिनासम्म १२ अर्ब २७ करोड रुपैयाँ प्रत्यक्ष वैदेशिक लगानी (एफडीआई) भित्रिएको छ। अघिल्लो वर्षको सोही अवधिको तुलनामा यो १ सय ५५ प्रतिशतले बढी हो। ०७३ जेठसम्म एफडीआईमार्फत ४ अर्ब ८० करोड रुपैयाँ भित्रिएको थियो। अघिल्लो वर्षको तुलनामा यो वर्ष आपूर्ति व्यवस्थामा सुधार भएको, बन्द हडतालमा कमी आएको, आर्थिक गतिविधिमा सुधार भएको, राजनीतिक वातावरण सुध्रिएकोलगायत कारण एफडीआईमा उल्लेख्य वृद्धि भएको विश्लेषकहरू बताउँछन्। राष्ट्र बैंकले सार्वजनिक गरेको ११ महिनाको वित्तीय विवरणअनुसार भित्रिएको यो रकम नगदमै नेपाली बैंकहरूमा आइसकेको हो। उद्योग विभागको तथ्यांकअनुसार गत वर्षभरिमा १५ अर्ब १ करोडको विदेशी लगानीको प्रतिबद्धता आएको थियो। जुनसुकै विदेशी लगानी आउँदा सुरुमा उद्योग विभागमा दर्ता भएर अनुमति लिनुपर्छ। यो उद्योग विभागमा जनाइएको प्रतिबद्धता हो। प्रतिबद्धतासँग तुलना गर्दा ८१ प्रतिशत रकम भित्रिइसकेको छ। प्रतिबद्धता जनाइएकोबाट मात्रै रकम भित्रिएको भन्न सकिने अवस्था हुँदैन। कुनै चलिरहेको कम्पनीमा रकम आए पनि एफडीआई शीर्षकमा देखिन्छ। तर यसको प्रतिबद्धता पहिले नै भएको हुन सक्छ। यसअघिका प्रतिबद्धताहरूको रकम पनि चरणबद्ध रूपमा आउने गर्छ।तर उद्योग विभागको प्रतिबद्धताको तथ्यांकमा गत वर्ष आयोजित लगानी सम्मेलनमा जनाइएको प्रतिबद्धता समावेश छैन। त्यति बेला लगानी बोर्डले एक फर्म तयार पारेको थियो जसमा प्रतिबद्धता जनाए पुग्थ्यो। त्यसको कुनै कानुनी हैसियत थिएन। उक्त सम्मेलनमा करिब साढे १४ खर्ब रुपैयाँको प्रतिबद्धता आएको थियो। तर वास्तविक रूपमा भित्रिएको रकम मात्रै हेर्दा पनि आर्थिक वर्ष २०७३७४ मा लगानीकर्ताको आत्मविश्वासमा केही सुधार भएको देखिन्छ। नयाँ संविधान बनेपछि सम्पत्तिमाथिको अधिकार सुरक्षित भएको र लगानीसम्बन्धी थप नीतिहरू उदार बन्ने आशामा लगानीकर्ताको आत्मबल बढेको योजना आयोगका पूर्वउपाध्यक्ष एवं पूर्वगभर्नर युवराज खतिवडाले बताए। अघिल्लो वर्ष विनाशकारी भूकम्प र नाकाबन्दीले मुलुक असहज अवस्थामा रहेको जनाउँदै उनले भने, यो वर्ष नेपाल भित्रिएको एफडीआई अघिल्लो वर्षसँग तुलना गर्न मिल्दैन, यद्यपि आशालाग्दो रूपमा एफडीआई बढेको छ। संविधान बनेपछि नै विदेशी लगानी बढ्न थालेको बताउँदै उनले भने, पर्यटन क्षेत्र र सिमेन्ट उद्योगमा राम्रो विदेशी लगानी भित्रिएको छ। यो वर्ष खासगरी जलविद्युत् आयोजना, सिमेन्ट उद्योग र ठूला होटलका लागि विदेशी लगानी भित्रिएको राष्ट्र बैंक अनुसन्धान विभाग प्रमुख नरबहादुर थापाले बताए। मुलुकको लगानी वातावरणमा अपेक्षित रूपमा सुधार भइनसके पनि उल्लेख्य रूपमा विदेशी लगानी बढेको उनको भनाइ छ। जोखिम मोलेर भए पनि विदेशी लगानीकर्ताहरू जलविद्युत्, पर्यटन, सिमेन्ट उद्योगहरूमा लगानी गरेका छन्, उनले भने। धेरै विदेशी लगानीकर्ताले नेपालमा लगानी गर्न रुचि देखाए पनि प्रक्रियागत झन्झट र अप्ठेरो नीतिगत व्यवस्थाले आउन नसकेको उनले बताए। मुलुकको बृहत् आर्थिक परिसूचकमा उच्च दरको सुधार र अर्थतन्त्रको संरचनात्मक परिवर्तन ल्याउने प्रमुख कारकका रूपमा एफडीआई देखिएको जनाउँदै उनले भने, मुलुकमा आशातित आर्थिक वृद्धि प्राप्त गर्नका लागि लगानीसम्बन्धी नीतिमा सरलीकरण गर्नुपर्छ। यसो हुन सके निकट भविष्यमा विदेशबाट ठूलो लगानी भित्रिने सम्भावना छ। नेपालमा जलविद्युत्, पर्यटन, प्राविधिक शिक्षा, स्वास्थ्यमा विदेशी लगानीको ठूलो सम्भावना रहे पनि अप्ठेरो नीतिगत व्यवस्थाकै कारण धेरै पुँजी आउन नसकेको थापाले बताए। एकद्वार लगानी नीति र लगानी परिचालन तथा व्यवस्थापनसम्बन्धी व्यवस्थामा सरलीकरण गर्नुपर्छ, उनले भने, अघिल्लो वर्षको तुलनामा यो वर्ष एफडीआई उल्लेख्य रूपमा बढेकाले ठूलो आशा सिर्जना गरेको छ। विदेशी लगानीकर्तालाई नेपालमा लगानी सम्भावनाबारे जानकारी दिनुका साथै लगानीका लागि प्रोत्साहन गर्ने उद्देश्यले केही महिनाअघि सरकारले लगानी सम्मेलन पनि गरेको थियो। यसैगरी, निजी क्षेत्रहरूले पनि पूर्वाधार सम्मेलनहरू गर्दै आएका छन्। यसकारण पनि यो वर्ष उल्लेख्य रूपमा एफडीआई भित्रिएको जानकारहरू बताउँछन्। राष्ट्र बैंकको तथ्यांकअनुसार आर्थिक वर्ष ०७२७३ भरिमा ५ अर्ब ९२ करोड रुपैयाँ एफडीआई नेपाल भित्रिएको थियो। आर्थिक वर्ष ०७१७२ मा यस्तो लगानी ४ अर्ब ३८ करोड रुपैयाँ थियो।"
दर्जन जलविद्युत् आयोजनाको अध्ययन हुने,"काठमाडौं सरकारले चालु आर्थिक वर्षमा करिब एक दर्जन जलविद्युत् आयोजनाहरूको सम्भाव्यता अध्ययन गर्ने भएको छ। चालु आर्थिक वर्षको बजेटमा उक्त कार्यक्रम समावेश गरी प्राथमिकता दिएर बजेट विनियोजन गरिएको छ। अध्ययनका लागि बजेट यकिन नभए पनि उक्त अध्ययनमा रकम अभाव हुन नदिने जनाइएको छ। सरकारले तयार पारेको वार्षिक विकास कार्याक्रम (रातो किताब) अनुसार सुनकोसी २ र ३, सानो भेरी, जुम्लाको जवा खोला, हुम्लाको कवाडी, कन्काई बहुउदेश्यीयसहित ११ वटा आयोजनाको अध्ययन गरिनेछ। अध्ययनका लागि क्रमागत आयोजनाहरूलाई निरन्तरता दिने, वार्षिक विकास कार्यक्रममा भनिएको छ, थप ५ वटा आयोजनाको अध्ययन कार्य सुरु हुनेछ।उक्त अध्ययनपश्चात् जलविद्युत् आयोजनाहरूको सम्भाव्यता अध्ययन तयार भई विकासका लागि तयार हुने दाबी गरिएको छ। कार्यक्रममा जनाइएअनुसार यी आयोजनाबाट सानाठूला गरेर ५० वटा विस्तृत इन्जिनियरिङ डिजाइन, सम्भाव्यता अध्ययन तथा वातावरणीय अध्ययन पूरा भइसकेका छन्। साथै उक्त आयोजनाको पूर्वसम्भाव्यता, वतावरणीय अध्ययन पहिचान तथा अन्य कार्यहरू पूरा भएका छन्। चालु आर्थिक वर्षको अध्ययन गर्ने भनिएका उक्त जलविद्युत् आयोजनाहरूको समेत यसै वर्ष पूरा हुने जनाइएको छ। यो अध्ययन र त्यसपछि हुने विकासले राष्ट्रिय ऊर्जा संकट निवारण तथा विद्युत् विकास दशक कार्ययोजनालाई सघाउ पुर्याउने दाबी सरकारको छ। सरकारले तत्कालीन उपप्रधान तथा ऊर्जामन्त्री टोपबहादुर रायमाझीको कार्यकालमा एक दशकको ऊर्जा संकट निवारण तथा विद्युत् विकास दशक घोषणा गरेको थियो। २०७३ देखि २०८२ अवधिको उक्त कालमा १० हजार मेगावाट विद्युत् उत्पादन गर्ने लक्ष्य लिइएको छ। तत्कालीन सरकारले दुई वर्षभित्र पूर्ण रूपमा लोडसेडिङको अन्त्य गर्ने र दस वर्षमा १० हजार मेगावाट विद्युत् उत्पादन गर्ने योजनासहित ऊर्जा संकट निवारण अवधारणापत्र सार्वजनिक गरेको हो। साथै निजी क्षेत्रको लगानी आकर्षणका लागि हालका विद्यमान प्रक्रिया छोट्याउने, आयोजनाको पूर्ण सुरक्षाका लागि आवश्यक परे सेना परिचालन गरिने, नीतिगत सुधार, उच्चस्तरीय समिति निर्माणलगायतको घोषणा गरिएको थियो। तयार घोषणासँग सम्बन्धित धेरै कामहरू भने सरकार परिवर्तन भएपछि अघि बढ्न सकेका छैनन्।चालु आर्थिक वर्षको बजेटमा भने उक्त संकट निवारण तथा विद्युत् विकास दशकका लागि थप आयोजनाहरूको अध्ययन र विकासका लागि भन्दै सकारले बजेट छुट्याएको जनाएको छ। काठमाडौं उपत्यकामा लोडसेडिङ अन्त्य भएको तथा मुलुकका अन्य मागमा निकै हदसम्म लोडसेडिङ न्यूनीकरण भएको, ऊर्जा मन्त्रालयको वार्षिक विकास कार्यक्रममा हालसम्मको प्रगति विवरणमा भनिएको छ, विद्युत् उत्पादन कम्पनी तथा ग्रिड प्रसारण कम्पनीको स्थापना भई कार्य प्रारम्भ भएको छ। उक्त ११ आयोजनाका अलावा विभिन्न ठूला आयोजनाहरूको अध्ययन कार्यलाई समेत निरन्तरता दिने जनाइएको छ। जलाशययुक्त आयोजना तथा विद्युत् प्रसारण आयोजनाहरूको अध्ययन कार्यलाई निरन्तरता दिने, २०७४७५ मा सञ्चालन हुने क्रियाकलापहरूमा भनिएको छ, निर्माणाधीन प्रसारण लाइन आयोजनाहरूलाई द्रुत रूपमा अघि बढाउने।"
दैनिक कामदार भएका सडक दुरुस्त,"गुल्मी बर्खामा बिग्रिएर २ महिना ठप्प रहने बर्बोट र पुर्कोटदह हुँदै अग्लुङ पुग्ने सडकमा साउन दोस्रो सातासम्म नियमित सवारीसाधन चल्थे। झरी परुन्जेल आवागमन रोकिन्थ्यो।३० किमिको यो सडक महिनामा २६ दिन नियमित काम गर्ने गरी १५ जना दैनिक ज्यालादारी कामदार खटिएका छन्। उनीहरूको जिम्मेवारी सडकमा दैनिक काम गर्ने, साना पहिरो हटाउने, खाल्डाखुल्डी पुर्ने र छेउका घाँस हटाएर सफा राख्ने हो।दैनिक ८ घण्टाका दरले महिनामा २६ दिन सडकमै काम गर्छौं, धुर्कोट ६, धुरकी माया थापाले भनिन्, सडकमा दिनदिनै गाडी चल्ने गराउने जिम्मा हामीमाथि छ। उनलाई आफ्नो जिम्मेवारीको क्षेत्रभित्र पहिरो गयो वा ठूलो खाल्डो पर्यो भने स्थानीयले जानकारी दिन्छन्। आफैं पनि एक्लैले गर्न नसकिने अवस्थामा सहयोग माग्छिन्। उनीजस्तै नजिकका थप २ जना खटिन्छन्। यो वर्ष अहिलेसम्म एक दिन पनि गाडी रोकिएका छैनन्, अर्का कामदार सिमबहादुर खड्काले भने, ठूलै पहिरो गए मात्र जिविसले डोजर पठाउँछ, अन्यथा हामीले नै मर्मत गर्ने हो।जिससले राष्ट्रिय ग्रामीण यातायात सुदृढीकरण कार्यक्रमअन्तर्गत साढे २ वर्षदेखि जिल्लामा सानो खर्चमै कामदार राखेर सानो दूरीका सडक मर्मत गर्दै आएको छ। कार्यक्रमका इन्जिनियर रमेश भण्डारीका अनुसार परीक्षणका रूपमा सुरु गरेको सडक मर्मतको काम प्रभावकारी देखिएपछि अहिले जिल्लाभित्र छोटो दूरीका तर व्यस्त सडकमध्ये पूर्तिघाटशान्तिपुर ३१ किमि, शान्तिपुरवलिबाङ १२ किमि, सिमिचौरखज्र्याङ २० किमि, भञ्ज्याङबडागाउँगँगरे २५ किमि, रुद्रवेणीअस्लेवाठूलोलुम्पेक १६ किमि र गैरीखुट्टादौंघा ५ किमि सडकमा कामदारले नियमित काम गर्छन्। अहिले जिल्लाभर ९४ कामदार कार्यरत छन्, उनले भने, जहाँ कामदार छन्, त्यहाँ नियमित गाडी चल्छन्। सडकको दूरीअनुसार एउटा सडकमा २ देखि १६ जनासम्म रहेको उनले बताए।जिससले प्रति १ किमि सडकका लागि १ लाख ३२ हजार रुपैयाँ वार्षिक मर्मत खर्च छुट्याउने गरेको छ। त्यति नै रकममा डोजरले गर्नेभन्दा धेरै राम्रो काम कामदारबाट भएको छ, जिल्ला इन्जिनियर वैकुण्ठ अर्यालले भने, छोटो दूरीका र धेरै व्यस्त हुने सडकमा यो धेरै नै प्रभावकारी देखियो। कामदार छनोटमा सडकअनुसार स्थानीयले नै प्राथमिकता पाउने गरेको उनले बताए। कामदारको काम प्रभावकारी भएपछि जिल्लाका २ नगर र १० गाउँपालिकामध्ये अधिकांश गाउँपालिका प्रमुखले कामदार राखेर साना सडक वर्षभरि नियमित सवारी चल्ने गराउने निर्णय गरेका छन्। अस्लेवाठूलोलुम्पेक खण्डमा निकै राम्रो काम भएको छ, सत्यवती गापा प्रमुख पारिश्वर ढकालले भने, त्यस कारण गापाबाटै बजेट व्यवस्थापन गरी अन्य सडकमा पनि राख्ने निर्णय गरेका छौं। सानो रकमबाटै स्थानीयलाई रोजगारी पनि हुने र काम पनि प्रभावकारी हुने भएकाले सडक सुधारमा यो राम्रो अभ्यास भएको उनले बताए।स्थानीय विकास अधिकारी कल्पना श्रेष्ठका अनुसार कामदारले जिल्लाको दररेटअनुसार दैनिक ५५५ रुपैयाँ ज्याला पाउँछन्। महिनामा २६ दिन काम गर्नैपर्छ, उनले भनिन्, घरबाटै जानआउन मिल्ने गरी सडकमा कामको जिम्मेवारी तोकिएको हुन्छ। वर्षमा झन्डै १४ लाख रुपैयाँ मात्र खर्च हुने उनले बताइन्। कामदारले सडकको नाली नियमित सफा गर्ने, नाली छेउछाउमा उम्रने घाँस र झाडी हटाउने, छडके नाली काट्ने, गाडीले बनाएको लिक पुर्ने, खाल्डाखुल्डी हुन नदिनेसँगै फुर्सदको समयमा बर्खामा सडकछेउ असुरो, सजीवन, निगालोलगायत बिरुवा रोपेर वातावरणीय सुधारका कामसमेत गर्ने गरेको इन्जिनियर अर्यालले बताए।"
मार्तडीको सडक पीडा,"बाजुरा साँफेबगरमार्तडी सडक निर्माण हुन थालेको २ दशक बितिसक्यो। यहाँका बासिन्दाको बाह्रै महिना कालोपत्रे सडकमा गुड्ने सपना पूरा हुन सकेको छैन। गत वर्ष मात्रै नियमित सडक सञ्जालमा जोडिएको सदरमुकाम मार्तडी र कर्णाली क्षेत्रसँग जोडिएको कोल्टी क्षेत्र २ महिनायता ठप्प छ। बर्खा सुरु भएसँगै बाढीपहिरोले मार्तडी र कोल्टी खण्ड क्षतविक्षत बनेको छ। कोल्टी खण्डमा पैदलको विकल्प छैन।असारको पहिलो झरीसँगै पहिरोले गाडी गुड्न सकेको छैन। यतिबेला जिपहरू मुस्किलले तिपाडा पार गर्दै मार्तडी नजिक रहेको पावरहाउससम्म पुग्छन्। ट्रयाक्टरसमेत सदरमुकाम पुग्दैन। असारदेखि कात्तिकसम्म सडक खुल्ने सम्भावना कमै रहेको स्थानीय बताउँछन्। सडक निर्माणको काम पनि भइरहेको छ। टेवा पर्खाल र सडक किनारको नाली निर्माणमा कामदार जुटेको देखिए पनि बन्दै गरेका संरचना पहिरो खसेर भत्किरहेका देखिन्छन्। दुईतीन दिन लगातार घाम लागेपछि राप्कसम्म यातायात सञ्चालन हुन्छ, बस व्यवसायी चन्द्र रावलले भने, त्यसबीच पनि दर्जनौ ठाउँमा पहिरो खसेकाले जोखिम मोलेर अघि बढ्नुपर्ने अवस्था छ। वर्षा सुरु भएलगत्तै बार्जुगाढदेखि मार्तडीसम्मको २८ किमि खण्डमा कालोपत्रे गर्ने जिम्मा पाएको ठेकेदार कम्पनीले काम रोकेको छ। कालोपत्रे गर्नका लागि चौडा गरिएको विभिन्न ठाउँमा पहिरो खसेको छ।आज हटायो, केही छिनपछि उस्तै भइहाल्छ, परामर्शदातृ कम्पनीका भवानी भट्टले भने। पहिरोको अवरोध हटाएर यातायात सुचारु गर्ने दायित्व निर्माण कम्पनीको भए पनि तत्काल मर्मत गर्न दबाब दिने अवस्था नरहेको प्रजिअ देवेन्द्र लामिछाने बताउँछन्। पहिरोले अवरुद्ध कतिपय ठाउँहरूमा मेसिन चलाउनेबित्तिकै झन् ठूलो पहिरो खस्ने अवस्था देखिन्छ, प्रजिअ लामिछानेले भने, वर्षा नसकिँदासम्म अर्थात दसैंतिहारअगाडि मार्तडीसम्मको यातायात सुचारु हुन कठिन छ। पीएस कन्स्ट्रक्सनले यो सडकको स्तरोन्नतिको ठेक्का लिएको हो।पुलहरू नभएका खोलानालामा समेत उस्तै अप्ठयारो छ। वर्षौंदेखि पूरा नभएका गुईगाढको पुल, ताप्रिसेरास्थित ठाडो खोला र बिरेखोलाको पुल अधुरै छन्। खोला बढेको दिन यी ठाउँमा यातायात तथा ढुवानीका साधन ठप्प हुन्छन्। सडक अवरुद्ध भएकाले दैनिक उपभोग्य सामग्रीहरूको मूल्यसमेत बढेको छ। भरिया लगाएर सामान ढुवानी गर्नुपरेकाले मूल्य वृद्धि गर्नुपरेको व्यवसायीहरू बताउँछन्। सडक अवरुद्ध हुनुअघि मार्तडी बजारमा ८० रुपैयाँ प्रतिकिलो पर्ने चिनीको मूल्य अहिले सय नाघेको छ। मार्तडीसम्मकै यातायात अवरुद्ध भएपछि कोल्टी क्षेत्र स्वत: सडक सञ्जालबाट अलग भएको छ। गत वर्ष कर्णालीसँग जोडिएको कोल्टीसम्म ट्रयाक खुलेपछि यस क्षेत्रका बासिन्दा खुसी भएका थिए। अब त कोल्टी क्षेत्रका बासिन्दाको कष्टकर जीवनीले कोल्टे फेर्ला कि भन्ने आस जागेको थियो, वर्षा लागेपछि फेरि उस्तै अवस्था आयो, बुढीनन्दा नगरपालिका प्रमुख पदमराज गिरीले भने, मार्तडीदेखि झोला कुम्लो बोकेर एक दिनको पैदल हिँड्नुपर्ने अवस्था छ। ट्रयाक खुलेपछि दानसाँघुमा बजार स्थापना भएको थियो। ट्रयाक्टरबाट सामान ढुवानी हुन थालेपछि उपभोग्य सामग्री सस्तिएको थियो। तर अहिले पुरानै अवस्थामा फर्किएको छ। सडक चल्दा डेढ सय मूल्य पर्ने सामान सयमा झरेको थियो, कोल्टीका जनम धामीले सम्झिए।कोल्टी सडकले बाजुरा मात्रै नभई छिमेकी कर्णालीका मुगु, कालिकोट र हुम्लाका बासिन्दालाई समेत सजिलो भएको थियो। दानसाँघुमा स्थापना भएको बजारमा अहिले समान रित्तिएको व्यापारीहरू बताउँछन्। खच्चड र भरियाद्वारा बोकाएर साध्य छैन, व्यापारी हस्त मल्लले भने। वर्षापछि बाजुराका कुनै पनि ग्रामीण सडकमा समेत यातायात तथा ढुवानीका साधनहरू चल्दैनन्।"
कान्तिपुरको स्वर्णपुर रोड सो दाङमा,"दाङ कान्तिपुर पब्लिकेसन्सको स्वर्णपुर ग्राहक अभियानको रोड सो जिल्लाका विभिन्न भागमा सम्पन्न भएको छ। रोड सो गर्दा जिल्लाका मुख्य बजारका साथै विभिन्न ग्रामीण भेगमा समेत ग्राहकको आकर्षण देखिएको टोली संयोजक शंकर न्यौपानेले बताए। अभियानका क्रममा १ हजार ५ सयभन्दा बढी नयाँ ग्राहक बनेको उनले जानकारी दिए।हरेक ग्राहकलाई स्क्र्याच कुपनबाट २ सयदेखि २ हजार ५ सय रुपैयाँसम्म नगदका साथै स्मार्टफोन, ल्यापटप, एलईडी टीभी, घडी, पावरबैंकलगायतका उपहार पर्ने भएकाले ग्राहकहरूले गाडी रोकेर बाटोमा अफरबारे सोध्ने गरेको न्यौपानेले बताए। लक्की ड्रबाट ग्राहकमध्ये एक जनालाई हरेक साता एक किलो चाँदी, हरेक महिना १० तोला सुन र अन्तमा बम्पर उपहारमा एक किलो सुन पाउने उनले जानकारी दिए।बढी ग्राहक बनाउने विक्रेताहरूलाई पनि पुरस्कृत गर्ने गरिएको छ। दाङको अधिकृत विक्रेता घोराहीस्थित जनता बुक स्टलले १ हजार बढी ग्राहक बनाएर विक्रेता क्लबबाट एक किलो चाँदी, स्मार्टफोन, ल्यापटप, वाटर प्युरिफाइडलगायतका पुरस्कार जित्न सफल भएको छ। कान्तिपुरमा भएका विभिन्न उपहार अफरका कारण ग्राहकहरूको संख्या बढदै गएको जनता बुक स्टलका सञ्चालक रामभक्त गुप्ताले बताए।"
आधा कारोबार बिमा कम्पनीको,"काठमाडौं यो साता कुल सेयर कारोबारमा झन्डै आधा हिस्सा बिमा कम्पनीले ओगेटका छन्। बैंकिङ समूहको वर्चस्व रहँदै आए पनि समयसमयमा बिमा समूहले उछिन्दै आएको छ। यो साता पनि त्यस्तै भयो। सूचीकृत बैंक तथा वित्तीय संस्थामध्ये पनि बजारमा वाणिज्य बैंक सूचीकृत बैंकिङ समूहको हिस्सा धेरै रहँदै आएको छ । यो साता भने बिमा कम्पनीले बजारमा आफ्नो प्रभुत्व बढाए। साताभरको कुल कारोबारमा बिमा समूहको हिस्सा ४६४८ प्रतिशत छ। गत साता ३१३४ प्रतिशत थियो। सेयर मूल्य उच्च भएकै कारण केही महिनाअघिसम्म लगानीकर्ताले बिमा कम्पनीको सेयर लगानी थप्न रोकेका थिए। त्यही समयमा बिमा समितिले पुँजी वृद्धिको निर्देशन दियो। त्यो निर्णयपछि लगानीकर्ताहरू पुन: बिमा कम्पनीहरूको सेयरमा लगानी थप्न थाले। यसैगरी, गत साता बिमा कम्पनीहरूले पुँजी वृद्धिको योजना सार्वजनिक गरे। अधिकांश बिमा कम्पनीहरूले हकप्रद र बोनस सेयरमार्फत नै पुँजी वृद्धि गर्ने योजना बनाएका छन्। यसकारण बोनस र हकप्रद सेयर पाउने आशाले लगानीकर्ताले बिमा कम्पनीहरूको सेयरमा लगानी विस्तार गरेका छन्। साताभरको कारोबारमा बिमा समूहको परिसूचक ६ सय ८२८२ अंकले बढयो। बिमा समूहको परिसूचक ९ हजार ६ सय ७५९३ अंकमा पुगेको छ। आइतबार यो परिसूचक ९ हजार २ सय ६८५५ अंकमा थियो। सेयर बजारमा प्रभुत्व जमाउँदै आएको बैंकिङ समूहको हिस्सा यो साता कुल कारोबारमा १९३४ प्रतिशत मात्र छ। लगानीकर्ताहरू बिमा कम्पनीको सेयरमा ओइरिएपछि कुल कारोबारमा बैंकिङ समूहको हिस्सा घटेको हो। गत साता कुल कारोबारमा बैंकिङ समूहको हिस्सा करिब २८ प्रतिशत थियो। यसैगरी, साताभरको कारोबारमा विकास बैंक समूहको हिस्सा ६१४, वित्त कम्पनीको १२७, होटलको ०४८, जलविद्युत्को ६९८ र संस्थापक सेयरको ७८३ प्रतिशत छ। साप्ताहिक सेयर कारोबारमा बंैकिङ, जलविद्युत् र अन्य समूहका लगानीकर्ताले नोक्सान व्यहोर्नुपर्र्यो। पाँच दिनको कारोबारमा बैंकिङ समूहको परिसूचक २९३२, जलविद्युतको ११२३ र अन्य को ३१८ अंकले घटे। तर, बिमा कम्पनीहरूका सेयरधनीको सम्पत्ति करिब ६ सय ८३ अंकले बढ्यो। यसैगरी, होटल समूहका लगानीकर्ताको सम्पत्ति १८११, विकास बैंकको ३८३, वित्त कम्पनीको ८८९, उत्पादन तथा प्रशोधनको २ सय २६१३ र व्यापार (ट्रेडिङ) को १३५ अंकले बढे। यो साता ५ अर्ब ५३ करोड रुपैयाँ बराबरको सेयर कारोबार भयो। गत साताको तुलनामा यो १५७५ प्रतिशतले बढी हो। त्यसमध्ये २ अर्ब ५७ करोड रुपैयाँ बराबरको बिमा कम्पनीहरूको सेयर कारोबार भएको छ। ४३ हजार ३ सय ६८ कारोबारबाट १ सय ७० कम्पनीका ९० लाख ५८ हजार ७० कित्ता सेयर खरिदबिक्री भए। गत साता ८७ लाख ५३ हजार ८ सय ८० कित्ता सेयर खरिदबिक्री हुँदा ४ अर्ब ७३ करोड ८२ लाख ७६ हजार रुपैयाँ बराबरको कारोबार भएको थियो। यो सँगै नेप्से परिसूचक १०९७ अंकले बढेर १ हजार ६ सय ४६५३ अंकमा पुगेको छ। यो साता क वर्गका कम्पनीको कारोबार मापक सेन्सेटिभ परिसूचक आइतबारको तुलनामा ०७८ घटेर ३ सय ४६२३ अंकमा ओर्लेको छ। अधिकांश वाणिज्य बैंकहरूको परिसूचक घटेपछि सेन्सेटिभ परिसूचक ऋणात्मक रहेको हो। यो साता कारोबार रकम (२७ करोड ७८ लाख ५० हजार रुपैयाँ) का आधारमा प्रभु इन्स्योरेन्स अग्रस्थानमा छ। सेयर संख्या (८ लाख ६४ हजार कित्ता) का आधारमा नेसनल हाइड्रोपावर कम्पनी सबैभन्दा अघि छ। कारोबार संख्या (३ हजार २ सय ५ वटा) का आधारमा नेपाल लाइफ इन्स्योरेन्स कम्पनी अग्रस्थानमा रहेको नेप्सेले जनाएको छ। यो साता पनि नेपाल स्टक एक्सचेन्जको कारोबार कक्ष नियमित कारोबारका लागि पाँचै दिन खुला रह्यो। विगतमा जस्तै ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन। यो साता लक्ष्मी इक्विटी फन्ड र छ्याङी हाइड्रोपावर को साधारण सेयर, नेपाल बंगलादेश बैंक, नेपाल बैंक र लक्ष्मी बैंकको हकप्रद सेयर, नेरुडे लघुवित्त विकास बैंक, सांग्रिला डेभलपमेन्ट बैंक, महाकाली विकास बैंक र भार्गव विकास बैंकको बोनस सेयर सूचीकृत भए।"
रसुवागढी नाका अस्तव्यस्त,"रसुवा रसुवागढी नाकाबाट व्यापारिक कारोबारमा वृद्धि भएसँगै अस्तव्यस्तता बढेको छ। सीमामा अध्यागमन, भन्सार, क्वारेन्टाइन, बैंकलगायतका कार्यालयहरू छरिएर रहेकाले जाँचपास गर्न समस्या परेको छ। यद्यपि अध्यागमन र भन्सार कार्यालय डेढ किमि टाढा (राजधानीतर्फ) टिमुरेमा छ। चीनसँग जोडिएको अन्तर्राष्ट्रिय व्यापारिक नाका भए पनि रसुवागढीको नेपालपट्टि सुविधाको कमी छ। पारिपट्टि चिनियाँ भूभागमा आधुनिक भवन, दुई लेनको कालोपत्रे सडक। अध्यागमन र भन्सारका भवनहरूमा आधुनिक उपकरण जडान भएका छन्। यता नेपाली भूभागको संरचना भने उताको ठीक विपरीत छ। पानी पर्दा पहिरो, घाम लाग्दा धूलो उड्छ। हावा चल्दा माथिबाट ढुंगा खस्छ। प्रहरीले पाल टाँगेर सुरक्षा जाँच गरिरहेका छन्। भन्सार कर्मचारी सीमाभन्दा डेढ किमि टाढा टिमुरेको सडकमा उभिएर काम गर्छन्। सबैलाई बस्ने ठाउँ पनि पुग्दैन। राजधानीबाट रसुवागढी पुग्ने जीर्ण सडकमाथिबाट पहिरो झर्दा दिनैपिच्छे बन्द हुने र खुल्ने निश्चित हुँदैन। भूकम्पका कारण दुई वर्षअघि तातोपानी नाका बन्द भएपछि तीव्र रूपमा व्यापारिक कारोबार सञ्चालन हुन थालेको यो नाका अस्तव्यस्त छ। भूकम्पले क्षति गरेको चीनतर्फको केरुङ क्षेत्रमा तीव्र रूपमा भौतिक विकास भइरहेको छ। भूकम्पअघिकै अवस्थमा फर्काइएको छ। उता त भूकम्पको क्षति बिर्साउने संरचना बनिसकेको छ, सुरक्षाकर्मी भन्छन्, यता त हामी त सुरक्षित छैनौं, सर्वसाधारणको के कुरा। तत्कालका लागि चीनसँगको प्रमुख व्यापारिक नाका यही नै हो। तर सडक र भन्सार हाताको संरचनाले व्यापारिक कारोबार सहज होइन, व्यवसायी हतोत्साही हुने अवस्था छ। अन्तर्राष्ट्रिय मान्यताअनुुसार सीमामा अध्यागमन, भन्सार, क्वारेन्टाइन, बैंकलगायतका कार्यालयहरू एकीकृत रूपमा एकै स्थानमा अनिवार्य छ। यद्यपि अध्यागमन र भन्सार कार्यालय डेढ किमि टाढा (राजधानीतर्फ) टिमुरेमा छ। चीनले ०२० सम्ममा केरुङसम्म रेल ल्याउने रणनीतिअनुसार भौतिक संरचना निर्माण गरिरहेको छ। वस्तुको जाँच पनि सडकमै बसेर गरिरहेका छौं। भौतिक पूर्वाधार मात्र होइन चीन जाने पाससमेत नेपाली व्यवसायीले पाएका छैनन्। रसुवागढी भन्सार प्रमुख केदार पनेरूले भने, व्यवसायी र कर्मचारीले अत्यन्तै ज्यान जोखिममा राखेर काम गरिरहेका छन्। तातोपानीको विकल्प नभएपछि व्यवसायी यही नाकाबाट कारोबार गर्न विवश छन्। व्यापार बढेपछि गत आवमा २ अर्ब ९२ करोड १८ लाख रुपैयाँ राजस्व संकलन भएको थियो। अघिल्लो वर्ष २ अर्ब ४ करोड रुपैयाँ संकलन भएको थियो। राजधानीरसुवागढी आउजाउ गर्न सडकको अवस्था निकै नाजुक र जोखियुक्त छ। ठाउँठाउँमा पहिरोले सहज यातायात सम्भावना छैन। नेपाल ट्रक कन्टेनर व्यवसायी संघका अध्यक्ष अर्जुन सापकोटा भने, चालकले ज्यान माया मारेर सामान ल्याउने लैजाने गर्नुपर्छ। गत आवमा १५ अर्ब ७४ करोड रुपैयाँको सामान आयात गरेको थियो। यो नाकाबाट व्यापारिक कारोबार बढे पनि सीमाको भौतिक अवस्था ज्यादै नाजुक छ, प्रमुख जिल्ला अधिकारी चोमेन्द्र न्यौपानेले भने, सीमा क्षेत्रमा सुरक्षा र सामान जाँचको कुनै पनि उपकरण नहुँदा झन् समस्या भएको छ। उनले भेहिकल एक्सरे, मेटल डिटेक्टर, सीसी क्यामेरालगायतका उपकरण जडान पटकपटक माग गरे पनि सुनुवाइ नभएको गुनासो गरे। सरकारले रसुवागढी एकीकृत बस्ती बनाउन गत असारमा ठेकेदार कम्पनीसँग सम्झौता गरेको छ। जिल्लास्थित सहरी विकास तथा भवन डिभिजन कार्यालयका प्रमुख घिर फडेराका अनुसार उक्त बस्ती बनाउन सरकारले ५४ करोड ८५ लाख विनियोजन गरेको छ। कार्यक्रमअन्तर्गत अध्यागमन, भन्सार, क्वारेन्टाइन, सुरक्षा पोस्ट, वैंकलगायतका संरचना बनाएने उनले जानकारी दिए।"
कतै रोपाइँ कतै गोडमेल,"पाल्पा (कास) ढिलो गरी मनसुन सुरु भएकाले जिल्लाको पूर्वी भेगमा रोपाइँ भइरहेको छ भने कतिपय स्थानमा भने गोडमेल सुरु भइसकेको छ। जिल्लाको ९३ प्रतिशत भूभागमा रोपाइँ सकिएको कृषि विकास कार्यालयले जनाएको छ। ६० प्रतिशत भूभागमा भने गोडमेलका लागि धान तयारी भइसकेको छ, कृषिका प्राविधिक सहायक मोहनकुमार सिंहले भने, केही धान खेत रोपाइँ गर्न बाँकी रहे पनि अब लगभग सकिन लागेको छ। आकासेपानीको भरमा मात्र धान रोपाइँ हुने हुँदा पर्याप्त वर्षा नहुँदा धान रोपाइँमा यस वर्ष ढिला भएको हो। साउनको पहिलो साता गत वर्ष रोपाइँ सकिएको थियो। चैतेधान र मकै लगाउने खेतमा भने ढिला गरी नै रोपाइँ हुन्छ। माडी, झडेवा, बाँसटारी, प्रभासफाँटका अधिकांश खेतमा गोडमेल सुरु भइसकेको छ। रामपुर, अर्गली, कचल, कालीगण्डकी बेँसीमा भने रोपाइँ अब सकिन लागेको छ।पानी कम परेकाले रामपुर नगरपालिका, हुँगी, गल्धा, मित्याल, सहलकोटलगायतका स्थानमा अझै रोपाइँँ सकिएको छैन। पानी कम परेपछि रोपाइँ पनि ढिला भएको हो, रामपुर नगरपालिका, ९ लाम्दी खोलाका शम्भु अर्यालले भने। उनका अनुसार कतिपय टारी खेतमा बीउ बूढो भइसक्दा पनि पानी नपाएर बाँझै छ। गत वर्ष भने पानी परेकाले समयमै खेत रोपाइँ सकिएको थियो। यस वर्ष कतै पानी पर्ने र कतिपय स्थानमा नपर्ने पनि भएको छ। झडेवा, माडी, प्रवास लगायतका स्थानमा भने गोडमेल सुरु भएको छ। समयमा नै रोपेकाले गोड्ने बेला भएको छ, पोखराथोककी तिलमाया कुमालले भनिन्, सुरुमै पानीको भल छोपेर रोपेको अहिले गोडमेल नगरी हुने अवस्थामा पुगेको छ। उनका अनुसार अधिकांश खेतमा असारको पहिलो साता नै धान रोपाइँ सकिएकाले अहिले गोडमेल गर्नुपर्ने बेला भएको छ। पानी कम परेकाले माडीफाँटमै ढिला गरी खेत रोप्नेहरू पनि छन्। जिल्लाको ८ हजार ६ सय २० हेक्टर क्षेत्रफलमा वर्षेधान खेती हुन्छ भने ७ सय हेक्टर क्षेत्रफलमा हिउँदेधान खेती गरिँदै आएको छ। चैतेधान लगाउनेको संख्या भने प्रत्येक वर्ष घटदो छ। माडीफाँटको अधिकांश खेतमा चैतधान लगाउँथे।"
किसानमैत्री भएनन् नहर,"गीतानगर (चितवन) भरतपुर महानगरपालिकास्थित राधापुरकी लक्ष्मी पौडेलको खेत अहिलेसम्म बाँझै छ। साउन दोस्रो साता बित्न लाग्दा पनि रोपाइँको छाँट छैन। बिउ छिप्पिइसक्यो। गत वर्षको झैं यसपालि पनि आकासेपानीले रोपाइँ गर्नुको विकल्प छैन। गत वर्ष समयमै रोपाइँ भएकाले उनको १२ कठ्ठामा ३० मुरी धान फलेको सुनाइन्। यसपालि भदौमै पुगेर रोपाइँ गर्नुपरे उब्जनी कम हुन्छ भन्ने उनको चिन्ता छ। किसानका लागि भनेर नहर बनाइएको छ, उनले भनिन्, तर, हालसम्म धान रोप्ने बेलामा नहरको पानी चलाउन पाइएको छैन। समस्या उनको मात्र होइन, यस क्षेत्रका अधिकांश किसानका खेत बाँझै छन्। जिल्लाको पश्चिम क्षेत्रमा नारायणी लिफ्ट सिँचाइ प्रणाली आयोजना सञ्चालनमा छ। तर, यो नाम मात्रको बनेपछि यहाँका किसान मर्कामा छन्। नारायणी लिफटको पानी प्रयोग गर्न पाइएको छैन, भरतपुर ६ का किसान उद्धवराज पाठकले भने, उपभोग गर्न नपाए पनि पोहोरसम्म नहर सफा गरिन्थ्यो, यस वर्षबाट त्यो पनि छाडे, पानी नै प्रयोग गर्न नपाएपछि किन सफा गर्नु? उनको साढे २ बिघा खेत बाँझै रहेको पीडा सुनाए। कतिपयले जेनेटरको व्यवस्था पनि गरेका छन्। यसबाट नहर नजिक हुनेलाई फाइदा भए पनि टाढा खेत हुनेलाई समस्या उस्तै छ।रोपिएका खेतमा धान सुकेको छ। रोपाइँपछि पानी लाउन पाएका छैनन्। गीतानगरकी देवकली कँडेलले भनिन्, बिउ बूढो भएर बिग्रिने डरले बोरिङको पानी लगाएर रोपियो। ढिलो रोपाइँ र बीउ छिप्पिएकाले उत्पादन घट्ने दुखेसो उनले पोखिन्। यहाँ वर्षौं पुराना २ वटा सिँचाइ आयोजना छन्। तर, ती किसानमैत्री छैनन्। समयमा पानी नआउने, सीमित किसानले मात्र उपभोग गर्ने प्रवृत्तिले धान रोप्ने बेला अधिकांशले समस्या झेल्नुपरेको छ। आयोजना मर्मतका भरमा चलाउने गरिएको छ। ०४० सालबाट सञ्चालनमा आएको नारायणी लिफट सिँचाइ प्रणाली मर्मतमै सीमित छ। आर्थिक वर्ष ०७२७३ मा आयोजना मर्मतका लागि भन्दै ४ करोड रुपैयाँ र ०७३७४ मा साढे ३ करोड बजेट आएको थियो। मर्मतमा आएको रकममध्ये डेढ करोड रुपैयाँ विद्युत्मा खर्च हुन्छ, नारायणी लिफट खगेरी सिँचाइ व्यवस्थापन डिभिजन प्रमुख खेमबहादुर पाठकले भने, बाँकी रकम मर्मतमा खर्च हुन्छ। उनका अनुसार उक्त बजेटबाट पानी तान्ने पम्प र पम्पको फाउन्डेसन मा रहेको सम्प वेल मर्मत गरिन्छ। पैसा बग्ने नहरनारायणी लिफट सिँचाइ आयोजना बर्सेनि करोड खर्च गर्ने नहर मात्रै भएको छ। यो पानी होइन, पैसा बग्ने नहर बन्यो, स्थानीय किसान गोविन्दराज पाठकले भने, बर्सेनि नहरमा हाम्रो नाममा करोडौं बग्छ तर धान फल्ने खेत बाँझै बस्छन्। कुन ठाउँमा सिँचाइ पुग्यो, किसानले रोपाइँ गरेगरेनन्, नहरको अवस्था कस्तो छ भनेर हालसम्म कसैले अनुगमन नगरेको किसानको गुनासो छ। डिभिजन प्रमुख पाठकले भने, नहरको निर्माण भएको बेलादेखिका पम्प प्रयोगमा भएकाले छिटोछरितो रूपमा सेवा दिन समस्या भएको हो। उनले नहर मर्मत गर्न करोडमै बजेट आउने स्वीकारे। खगेरीमा उस्तैखगेरी सिँचाइ आयोजना यसभन्दा पुरानो हो। ०१७ सालमा निर्माण सुरु भएको आयोजना ०२४ सालमा पूरा भएको हो। यसको पनि बर्सेनि मर्मत गर्दै चलाउनुको विकल्प छैन। यसको क्षमता ३ हजार ९ सय हेक्टर क्षेत्रफल हो। आयोजनाको नहर २७ किलोमिटर लामो छ। ४० हजार किसानलाई लक्षित गरेर बनाए पनि किसानका खेत बाँझै छन्। यसका १३ शाखा भए पनि पानी तान्ने मेसिन पुराना छन्, भनेजति पानी फाल्दैनन्, नारायणी लिफट जलउपभोक्ता समिति अध्यक्ष पूर्णबहादुर रानाभाटले भने। जिल्लामा २९ हजार ३ सय हेक्टरमा धान खेती हुन्छ।"
अफ सिजनमा माछाको माग उच्च,"चितवन पछिल्लो समय माछाको स्वाद लिने पारखीको संख्या बढदै गएको छ। अहिले अफ सिजन भए पनि माग अत्यधिक छ। किसानलाई बजार धान्न हम्मेहम्मे परेको छ। जिउँदो माछाको माग बढी छ। बिक्री बढेसँगै माछा पाल्ने किसानको संख्या बर्सेनि बढदो छ। बिक्रीका लागि बजारको समस्या छैन। तर लागतअनुसारको मूल्य नपाउँदा भने किसान निराश छन्।साउन महिना भएकाले अहिले माछा बिक्रीका लागि अफ सिजन हो, नेपाल मस्त्य व्यवसायी संघका केन्द्रीय अध्यक्ष अम्बिकाप्रसाद अधिकारीले भने, यही बेला माग धेरै छ, काठमाडौं मात्र दैनिक ३ टन माछा जान्छ। उनका अनुसार बढी मात्रामा बारा, पर्सा, चितवन, नवलपरासीबाट जिउँदो माछा राजधानी भित्रिने गरेको छ। रहु, नैनी, ग्रांस र कमनकार्प माछा बढी जाने गरेको छ। जलकपुरको माग धेरै भए पनि जिउँदै राख्न समस्या भएको छ। जलकपुर माछा पाल्ने किसानले घाटा सहनुपरेको गुनासो गर्दै आएका छन्। राजधानी पुर्याएर ड्रममा राखेको एक डेढ घण्टाभित्रमै मर्ने समस्या थपिएको छ। यसमा काँडा हुँदैन, मीठो हुन्छ, उनले भने, सबै उमेरका लागि उपयुक्त भए पनि टाढा पठाउन समस्या भयो। उनले यसको विकल्पको रूपमा भारतबाट आइस प्याक भएर माछा आएको उपभोक्ता खान बाध्य भएको बताए। सबैतिरबाट माग धेरै आएकाले संघले चाँडै नै नेपाल मस्त्य व्यवसायी संघको ट्याग लगाएर आइस प्याक गरी पठाउने तयारी गरेको छ। जलकपुर माछा ढुवानी गरेर पुर्याएको केही घण्टामै मर्ने समस्या थपिएको छ, उनले भने, २३ दिनसम्म बाँचिदिएदेखि उपभोक्ताले यसको स्वाद लिन पाउने थिए। उनले वातावरण अनुकूल नहुँदा माछा मर्ने गरेको र उपभोक्तालाई स्वाद चखाउन भदौबाट संघको अगुवाइमा आइस प्याक गरी टाढाका सहरमा पठाइनेछ। चितवनमा दैनिक ३ टन माछा खपत हुन्छ। जसमा साढे २ टन नेपाली माछा छ। त्यस्तै पोखरा एक टन माछा जाने गरेको छ। आँखैअगाडि जिउँदो माछा मार्न लगाएर लिने उपभोक्ता बढेका छन्। माछा बिक्री गर्ने ठाउँमा अक्सिजनको ब्यवस्था गरेर माछा राखिएको हुन्छ। माछा किन्न उपभोक्ताको भीड लाग्छ। काठमाडौं, भक्तपुर, ललितपुरमा ४० वटाभन्दा बढी जिउँदो माछा बिक्री गर्ने पसल सञ्चालनमा छन्। त्यस्तै चितवनमा दर्जनको हाराहारीमा जिउँदो माछा बेच्ने पसल छन्। सबैभन्दा बढी माछा बारामा उत्पादन हुने गरेको छ। संघका अनुसार बारामा ५ हजार हेक्टर क्षेत्रफलमा करिब ७ हजार किसानले माछा पालेका छन्। चितवनमा ८ सय बिघा क्षेत्रफलमा माछा पाल्ने किसानको संख्या १ हजार ४ सय छ। यहाँ वार्षिक २ हजार टन माछा उत्पादन हुने गरेको छ। अहिले माछा पारखी बढिरहेका छन्, उनले भने, नेपाली माछा खोजीखोजी खाने उपभोक्ता धेरै छन्। तर किसानले भने लागत मूल्य उच्च हुँदासमेत सस्तोमा माछा बिक्री गर्नुपरेको गुनासो गर्दै आएका छन्। दानाको मूल्य आकासिएको छ, माछाको माग बढी भए पनि लागतअनुसारको मूल्य पाउन सकिएको छैन, रत्ननगर नगरपालिका ३ स्थित शान्तिचोकका माछापालक किसान विपिन खनालले भने, सधैं एउटै मूल्यमा बिक्री गर्नुपर्दा घाटा सहनुको विकल्प हुँदैन। उनले भारतीय माछाले गर्दा समस्या थपिएको गुनासो गरे। भारतबाट आउने माछा सस्तो पर्छ, ती माछासँग हामीले प्रतिस्पर्धा गर्नुपर्छ, उनले भने, भारतीय माछाको आयात रोकी नेपाली माछाको उत्पादन बढाएर किसानलाई सन्तुष्टि दिलाउन राज्य लागिपर्नुपर्छ।"
वर्षाले इङल्यान्डलाई बाधा,इङल्यान्डबाट आफ्नो पहिलो टेस्टमै ५ वा त्योभन्दा बढी विकेट लिने बलरविकेट खेलाडी विपक्षी स्थान वर्ष६३३ रिचर्ड जोन्सन जिम्बावे चेस्टरलेस्ट्रिट २००३६६७ पिटर सच अस्ट्रेलिया ओल्ड ट्राफोर्ड १९९३५३५ निक कुक न्युजिल्यान्ड लर्डस १९८३५३८ ग्राहम ओनिओन्स वेस्ट इन्डिज लर्डस २००९५५७ टोबी रोलान्ड दक्षिण अफ्रिका ओवल २०१७५७३ जेम्स एन्डरसन जिम्बावे लर्डस २००३
रोलान्डले लिए डेब्यूमै ५ विकेट,लन्डन (एएफपी) टोबी रोलान्डजोन्स आफ्नो डेब्यू इनिङ्समै ५ वा सो भन्दा बढी विकेट लिने इङल्यान्डका छैटौं बलर बनेका छन्। दक्षिण अफ्रिकाविरूद्धको तेस्रो टेस्टमा उनले शनिबार ५७ रन खर्चेर ५ विकेट लिए।दक्षिण अफ्रिकालाई १ सय ७५ रनमा रोक्न मिडलसेक्सका सिमरको यही प्रदर्शन महत्त्वपूर्ण बन्यो। आफ्नो पहिलो टेस्ट इनिङ्समै ५ विकेट लिने इङलिस बलरमा मिडलसेक्सका अर्का सिमर रिचर्ड जोन्सन पनि छन्। उनले नै रोलान्डजोन्सलाई काउन्टी च्याम्पियनसिपमा प्रशिक्षण दिइरहेका छन्। जोन्सनले सन् २००३ मा जिम्बावेविरुद्ध चेस्टरलेस्ट्रिटमा ३३ रन खर्चेर ६ विकेट लिएका थिए। हाल रोलान्डजोन्ससँगै इङल्यान्डको टिमबाट खेलिरहेका जेम्स एन्डरसनले जिम्बावेविरुद्ध नै लर्डसमा ७३ रन खर्चेर ५ विकेट लिएका थिए।
नयाँमा दाउ खेल्दै एरेना,"न्युयोर्क (एपी) अमेरिकी प्रशिक्षक ब्रुस एरेनाले पछिल्ला १४ खेलमा ४८ खेलाडी प्रयोग गरिसकेका छन्। नोभेम्बरमा योर्गन क्लिन्सम्यानको स्थान लिएयता ब्रुसले नयाँ खेलाडीमा दाउ खेल्न सुरु गरेका हुन्। उनले प्रयोगमा ल्याएका खेलाडीमध्ये सात जनाले डेब्यूको अवसर पनि पाए। यस्तोमा अर्को विश्वकपमा अमेरिकाले प्रवेश पाउने हो भने धेरै नयाँ अनुहार हुनेछन्। जस्तै, किशोर खेलाडी क्रिस्टियन पुलिसिक। त्यसमाथि एरेनाले सन् २०१४ को विश्वकप खेलेको टिमका आधा खेलाडी मात्र प्रयोग गरेका छन्। उनले अहिलेसम्म क्लिन्ट डेम्पेसीको भूमिकामा परिवर्तन गरेका छन्। यस्तै माइकल बार्डली, फाबियन जोन्सन र योर्गे भिलाफानलाई पनि नयाँ भूमिका दिएका छन्।अबको विश्वकप सुरु हुन १० महिना मात्र बाँकी रहेको स्थितिमा एरेनाले २३ खेलाडीको सूचीमा नयाँ अनुहारलाई स्थान दिने निश्चितजस्तै छ। हामीले टिममा सुधार त गरेका छौं, तर अझै धेरै लामो बाटो तय गर्नुछ, एरेनाले पनि मानेका छन्। उनको यो प्रतिक्रिया अमेरिकाले कन्काकाफ गोल्डकप फाइनलमा जमैकालाई हराएयता बाहिर आएको हो।उनको भनाइ छ, हामीले यो सफलता त चाख्यौं, तर यसले उत्तिकै धेरै चुनौती पनि थपेको छ। प्रशिक्षकले ब्राडलीलाई डिफेन्सिभ मिडफिल्डको भूमिका दिएका छन्। यस्तै जोन्सन मिडफिल्डको बाहिरतर्फ धकेलिएका छन्। एरेनालाई विश्वास छ, आउने दिनमा अमेरिकी फुटबल टिमले अझ राम्रो गर्न सक्नेछ।"
तिलोत्तमा प्रिमियर लिगको तयारी,"बुटवल (कास) तिलोत्तमा क्रिकेट विकास समितिको आयोजनामा रूपन्देहीमा पहिलोपल्ट तिलोत्तमा प्रिमियर लिग टी२० क्रिकेट हुने भएको छ। स्थानीय खेलाडीलाई व्यावसायिक बनाउने उद्देश्यले प्रतियोगिता गर्न लागिएको आयोजकले जनाएको छ। पश्चिमाञ्चल क्षेत्रमा नै पहिलोपल्ट खेलाडी किनबेच (अक्सन) का आधारमा टिम तयार गरी प्रतियोगिता गरिने समितिका अध्यक्ष सुनील ढुंगानाले बताए। पश्चिमाञ्चल क्षेत्रमा नै पहिलोपल्ट अक्सनमार्फत् खेलाडीको टिम तयार गरिने छ, उनले भने। यसले खेलाडीको आर्थिक पाटोलाई सहयोग गर्नुका साथै क्षमता विकास गर्न स्वच्छ प्रतिस्पर्धाको भावना जाग्ने उनले बताए। उनका अनुसार रूपन्देही जिल्लाका विद्यालय, जिल्ला, क्षेत्रीय र राष्ट्रियस्तरमा खेल्ने खेलाडीलाई अक्सनमार्फत् टिममा आबद्ध गराइने छ। उनले खेलाडीलाई अक्सनमार्फत खरिद गरिँदा न्युनतम पनि स्थानीय खेलाडीले ३ देखि ५ हजार, राष्ट्रिय खेलाडीले ५ देखि १० हजार तथा टिम कप्तानले १५ हजार पारिश्रमिक पाउने जानकारी गराए। प्रतियोगिता असोज २२ देखि ३१ सम्म तिलोत्तमा नगरपालिकास्थित नवजीवन क्लबको मैदानमा हुनेछ। आठ टिमले प्रतिस्पर्धा गर्ने प्रतियोगिता विजेताले २ लाख र उपविजेताले १ लाख रुपैयाँ पुरस्कार पाउने छन्। व्यक्तिगत पुरस्कारमा म्यान अफ दी सिरिज हुनेले १५ हजार, उत्कृष्ट बलर र ब्याट्सम्यानले जनही ७ हजार ५ सय, इमर्जिङ प्लेयरले ५ हजार पाउने छन्। फेयर प्ले टिमले २५ हजारसहित ट्रफी जित्नेछ।"
सोफियाले सुधार्न सकिनन्,काठमाडौं (कास) फिना वल्र्ड स्वीमिङ च्याम्पियनसिपमा शनिबार नेपालकी सोफिया शाहले महिला ५० मिटर फ्रिस्टाइलको आफ्नो प्रदर्शनमा सुधार गर्न सकिनन्। हंगेरीको बुढापेस्टमा जारी स्पर्धामा सोफियाले निर्धारित दूरी २९७३ सेकेन्डमा पार गरिन्। राष्ट्रिय कीर्तिमान पनि उनकै नाममा छ। जुन सोफियाले १२ औं दक्षिण एसियाली खेलकुदमा २८८५ सेकेन्डको राष्ट्रिय कीर्तिमान बनाएकी थिइन्। उनले गत मेमा राजधानीमा आयोजित आठौं प्रमोद मेमोरियल पौडीमा २९३१ सेकेन्डबाट उक्त इभेन्टको स्वर्ण जितेकी थिइन्। वल्र्ड च्याम्पियनसिपमा ८७ जनाले दूरी पार गर्दा सोफिया ६९ औं स्थानमा थिइन्।
बोरिस र समृद्धि च्याम्पियन,"काठमाडौं (कास) बोरिस अधिकारी र समृद्धि महर्जनले प्रथम एएनएलटीएजेटीआई राष्ट्रिय जुनियर टेनिस प्रतियोगिताको पहिलो दिन शनिबार यू८ सिंगल्समा स्वर्ण जितेका छन्।अखिल नेपाल लनटेनिस संघद्वारा आयोजित प्रतियोगिताको ब्वाइज फाइनलमा बोरिसले निसाद जोशीलाई ७१०, १६१४, १०६ को सेटमा पराजित गरे। गल्र्सको उपाधि भिडन्तमा समृद्धिले सुप्रिया तामाङलाई १०६, १०५ ले हराइन्।सातदोबाटोस्थित टेनिस कम्प्लेक्समा भएको प्रतियोगिताको यू१६ ब्वाइज सिंगल्समा संरक्षकभूषण वज्राचार्यले इभेक जोशीलाई ६०, ६० ले, साम्राज्ञ कटुवालले निनवाम राईलाई ६३, ६३, सम्यकभूषण वज्राचार्यले श्रेयाश अग्रवाललाई ६१, ६१ तथा प्रणव खनालले आदित सुवेदीलाई ६१, ६३ को सोझो सेटमा पाखा लगाउँदै सेमिफाइनलमा स्थान सुरक्षित गरे।यू१४ गल्र्स सिंगल्समा लुमु लामाले आईशा डोल्कर गुरुङलाई १६, ७५, ६४, ईशाश्री शाहले प्रकृति श्रेष्ठलाई ६२, ६० तथा सर्भानी श्रेष्ठले श्रुति तामाङलाई ६०, ६२ को सेटमा पन्छ्याउदै सेमिफाइनलमा स्थान पक्का गरे। रायना शाह पनि प्रतिद्वन्द्वी सौरभी कटालबाट वाक ओभर पाउँदै सेमिफाइनलमा पुग्न सफल भइन्।यू१० ब्वाइज सिंगल्समा राजवीर प्रधानले श्रीयोग अधिकारीलाई ६०, ६१ तथा सक्षमविक्रम शाहले निश्चल कायश्थलाई ६०, ६० ले निराश पार्दै सेमिफाइनलमा पुगे। त्यस्तै आरभसम्राट हाडा पनि आर्यम्य जोशीको चुनौती समाप्त पार्दै सेमिफाइनलमा पुगे भने आयुशमान घलेले कृश कुावरबाट वाकओभर पाएर क्वाटरफाइनलमा पुगे।यू१४ ब्वाइज सिंगल्समा निशान श्रेष्ठले आरम्भ स्वारलाई ६१ , ६० ले पाखा लगाउदै क्वाटरफाइनलमा पुगे। आरभसम्राट हाडा पनि अदित्य अग्रवालबाट वाक ओभर पाउदै क्वाटरफाइनलमा पुगे।यू१० गल्र्स सिंगल्समा इभा अधिकारीले उत्शा लामालाई ६०, ६० तथा रोशनी लिम्बूले सदाश्री ढुंगानालाई ६०, ६० ले हराउदै सेमिफाइनलमा पुगे।"
श्रीदिवा र इनोभेटिभ भिड्ने,काठमाडौं (कास) आयोजक श्रीदिवा र इनोभेटिभ स्कुल ११ औं मनसुन मिट अन्तरविद्यालय बास्केटबलको गल्र्सतर्फ फाइनल भिड्ने भएका छन्।शनिबार श्रीदिवाले स्किब्सलाई ४४२७ स्कोरले हरायो। श्रीदिवाकी छेवाङ शेर्पाले २४ स्कोर जोडिन्। ममता गुरुङको १३ स्कोरमा इनोभेटिभले डाफोडिलमाथि ३३१७ को जित पायो।ब्वाइजमा ज्ञान निकेतन र डिफेन्डिङ च्याम्पियन एचएचसीए फाइनल पुगेका छन्। ज्ञानले इनोभेटिभलाई ५०४१ ले हरायो। विजेताका भूमि सम्राटले १७ स्कोर गरे। एचएचसीएले ओडिसीमाथि ६६४५ को जित रच्यो। विजेताका विशाल राईले २९ स्कोर गरे। फाइनल आइतबार हुनेछ।
भारतको ठूलो जित,"गल (एएफपी) कप्तान विराट कोहलीले आफ्नो १७ औं टेस्ट शतक बनाउनुका साथै उनका बलरहरूले चोटग्रस्त श्रीलंकालाई तहसनहस बनाएपछि भारतले पहिलो टेस्ट चार दिनभित्रै ३ सय ४ रनले जितेको छ। श्रीलंकामा सबैभन्दा ठूलो रनअन्तरको जितपछि भारतले आफू किन नम्बर एक टोली हो भनेर देखाएको पनि छ। ५ सय ५० रनको विशाल लक्ष्य लिएर आएको श्रीलंकाबाट डिमुथ करुणारत्नेले ९७ रन बनाए। तर उनी शनिबारको खेलको अन्तिम सत्रमा आउट भएसँगै गलमा श्रीलंकाको आशा सकिएको थियो। अलराउन्ड असेला गुणरत्ने र टेस्टमा कप्तानी गरिरहेका रंगना हेराथ चोटका कारण ब्याटिङ गर्न नसक्ने भएपछि श्रीलंकाले ८ विकेट गुमाई २ सय ४५ रन बनाएको समयमा खेल सकिएको थियो। भ्रमणकारी टोलीले वर्चस्व जमाउँदा भारतबाट रवीन्द्र जडेजा र रविचन्द्रन अश्विनले ३३ विकेट लिए। कोहलीले आफ्नो टोलीको प्रदर्शन सानदार भएको बताए। उनको टोलीले पहिलो इनिङ्समा ६ सय रन बनाएपछि जवाफमा श्रीलंकालाई २ सय ९१ रनमा रोकेको थियो। भारतले दुई वर्षअघि गलको पहिलो टेस्ट हारे पनि शृंखला २१ ले जितेर टेस्ट वरीयतामा शीर्ष स्थानमा उक्लेको थियो। हामी अहिले अझै अनुभवी टोली भएका छौं। हामीले अहिले एकरुपको क्रिकेट खेल्दै आएका छौं, जुन प्रर्दशनले पनि देखाउँछ, कोहलीले भने। भारतको ब्याटिङका क्रममा कोहली १ सय ३ रनमा पुगेपछि टोलीले २४०३ मा दोस्रो इनिङ्स समाप्तिको घोषणा गरेको थियो। करुणारत्नेले २ सय ८ बल खेले तर उनले अर्को इन्डबाट पर्याप्त सहयोग पाएनन्। अर्का ओपनर उपुल थारङ्गा १० रन बनाई मोहम्मद सामीको बलमा बोल्ड भए। २ रन बनाएका दानुस्का गुनाथिलकाले उमेश यादवको बलमा शर्ट स्क्वायर लेगमा चेतेश्वर पुजारालाई सजिलो क्याच दिन पुगे। कुशल मेन्डिसले जुझारु खेल्दै ३६ रन बनाए।पूर्वकप्तान एन्जेलो म्याथ्युज ठूलो शट खेल्नेक्रममा २ रन बनाई जडेजाको बलमा हार्दिक पाण्डेलाई क्याच दिन पुगे। विकेटकिपर निरोशान डिकवेलाले ६७ रन बनाई करुणारत्नेसँग १ सय १ रन जोडी श्रीलंकाको झिनो आशा जगाएका थिए। डिकवेलालाई अश्विनले आउट गरे। खराब शट खेलेका करुणारत्नेलाई अश्विनले बोल्ड गरी आफ्नो विकेटसंख्या २ सय ७५ पुर्याइसकेका छन्। दिलरुवान परेरा २१ रनमा नटआउट रहे। नुवान प्रदीप र लाहिरू कुमार ३ ओभरमात्र टिक्न सके। भारतका लागि पहिलो इनिङ्समा शिखर धवनले १ सय ९२ र चेतेश्वर पुजाराले १ सय ५३ रन बनाएका थिए। हामीले छिटो आफ्नो खेलमा सुधार गर्नुपर्छ। ब्याटिङ, बलिङ र फिल्डिङ हाम्रो उस्तै रह्यो, हेराथले भने। दोस्रो टेस्ट अगस्ट ३ देखि कोलम्बोमा हुनेछ।"
सम्राट स्पोर्टिङ आफ्नै भवनमा,विराटनगर (कास) महानगरपालिकामा फुटबल खेलको विकासमा सक्रिय योगदान पुर्याउँदै आएको सम्राट स्पोर्टिङ क्लबले शनिबार आफ्नै भवन पाएको छ। क्लबले करिब २२ लाख लागतमा चारकोठे पक्की भवनको बनाएको छ। भवनको शनिबार कांग्रेसका केन्द्रीय सदस्य एवं सांसद मीनेन्द्र रिजालले उद्घाटन गरे।स्थानीय समाजसेवी प्रदीप खनालले क्लवलाई महानगरपालिका ३ पोखरियामा करिब डेढ करोड मूल्य पर्ने १३ धुर जमिन नि:शुल्क उपलब्ध गरेपछि क्लबले भवन बनाएको हो। भवन निर्माणका लागि सभासद मीनेन्द्र रिजालले संसद् विकास कोषमार्फत् ११ लाख ६० हजार रुपैया सहयोग गरेको र बाँकी रकम चन्दा संकलन गरेर भवन निर्माण गरिएको क्लबका अध्यक्ष किरण गिरीले बताए। उनी पूर्व फिफा सहायक रेफ्री हुन्। भवनमा क्लबले इन्टरनेट र पत्रपत्रिकाको पनि नि:शुल्क व्यवस्था गरेको छ।दाताहरूको सहयोगमा क्लबले निजी भवन पाएको बताउँदै अध्यक्ष गिरीले फुटबल विकासका लागि क्लब सक्रिय रूपमा लाग्ने बताए।
उमेरसमूहको भलिबल हुुने,काठमाडौं (कास) नेपाल विद्यालय भलिबलको कमिसनले यू१८ पुरुष तथा महिला राष्ट्रिय भलिबल प्रतियोगिता गर्ने भएको छ। प्रतियोगिता कात्तिक १२ देखि १८ सम्म काठमाडौंमा हुनेछ। कमिनसनले शनिबार वार्षिक कार्यतालिका सार्वजनिक गर्दै यू१६ अन्तरस्कुल छात्रछात्रा भलिबल पनि गर्ने जनाएको छ। उक्त प्रतियोगिता चैतमा गरिने जनाइएको छ। नेपाल भलिबल संघको समन्वयनमा कमिसनले यू१९ बिच भलिबल प्रतियोगिता पनि गर्नेछ। भलिबलको जुनियरस्तरका खेलाडी उत्पादन गर्ने उद्देश्यले थप जिल्ला कमिटी विस्तार गरिने जनाइएको छ। उमेर समूहको प्रतियोगितालगत्तै यू१८ र यू१६ महिला तथा पुरुष टिम घोषणा गर्ने कमिसनका अध्यक्ष रामबहादुर केसीले बताए। उमेर समूहको राष्ट्रिय टिम प्रशिक्षणलाई प्रशिक्षक व्यवस्थापन कमिसनले नै गर्नेछ। उनीहरूको खेलस्तर विकास गर्न अन्तर्राष्ट्रिय स्पर्धा वा मैत्रीपूर्ण खेलमा सहभागिता गराउने संघका सचिव लोकेन्द्रबहादुर खड्काले बताए। राष्ट्रिय खेल घोषणा भएको भलिबललाई थप लोकप्रिय बनाउन नेपाल भलिबल संघको समन्वयमा विद्यालय भलिबल महोत्सव गर्ने जनाइएको छ। कमिसनको साधारणसभा मंसिरमा गरिने छ। पदकविजेता सम्मानितकमिसनले शनिबारै एभिसी एसियन सेन्ट्रल जोन सिनियर पुरुष भलिबल च्याम्पियनसिपमा जितेका नेपाली खेलाडीलाई सम्मान गरेको छ। इमबहादुर रानाको कप्तानीमा रहेको १२ सदस्यीय टोली सम्मानित भयो। प्रशिक्षकद्वय जगदीश भट्ट र वीरेन्द्रप्रसाद चौधरी तथा टिम म्यानेजर डम्बरबहादुर नेपाली पनि सम्मानित भए। सबैले जनही ३ हजार रुपैयाँ पुरस्कार पाए। यसैबीच शनिबारै जेबी अधिकारीको अध्यक्षतामा १३ सदस्यीय सदस्यीय काठमाडौं जिल्ला विद्यालय भलिबल कमिसन गठन गरिएको छ।
मेलिनालाई स्वर्ण,"काठमाडौं (कास) सिर्जना ज्ञानसागरका विकिन पोखरेल, न्युटनका सक्षम पाण्डे र फेरिल्यान्डकी मेलिना मानन्धरले शनिबार दोस्रो ओप्स अन्तरस्कुल टेबलटेनिसमा स्वर्ण जितेका छन्। विकिन सिनियर ब्वाइज, सक्षम जुनियर ब्वाइज र मेलिना खुला गल्र्समा च्याम्पियन भए। स्पर्धा अर्गनाइजेसन अफ प्राइभेट स्कुल (ओप्स) ले पुष्पकुञ्ज हाइस्कुलको संयोजनमा आयोजना गरेको हो। विकिनले राजन मेमोरियलका अनुप नेपाललाई १२१०, ११६, ११६ को सेटमा हराए। हिमरश्मीका अश्विन अधिकारी र सेबका रेजिल गुरुङ संयुक्त तेस्रा भए। त्यस्तै सक्षमले ज्ञानसागरका प्रवीण सापकोटालाई ६११, ११५, १११३, ११३, ११६ ले हराए। पुष्पकुञ्जका प्रतीक सुब्बा र जीसीएका प्रवीण भुसाल तेस्रो भए। गल्र्समा मेलिनाले ज्ञानमन्दिरकी रविना खत्रीलाई १२१०, ११९, ११५ ले हरायो। न्युटनकी विनिशा केसी र ज्ञानसागरकी प्रेमकुमारी तामाङ संयुक्त तेस्रो भए।समग्रमा सिर्जना ज्ञानसागर टिम च्याम्पियन बन्यो। ज्ञानसागरले समान १ स्वर्ण, १ रजत र १ कांस्य जितेको थियो।"
एमबाप्पेलाई स्वागत गर्न आतुर,"मियामी (एएफपी) रियल म्याड्रिड कप्तान सर्जियो रामोसले फ्रान्सेली किशोर स्टार केलियन एमबाप्पेलाई टिममा स्वागत गर्न आतुर रहेको शनिबार बताएका छन्। एमबाप्पे मोनाको छाडेर युरोपेली तथा ला लिगा च्याम्पियन टिममा जाने विश्वास गरिएको छ। रियल प्रशिक्षक जिनेदिन जिदानले १८ वर्षीय एमबाप्पेलाई क्लबमा ल्याउन प्रयास गरिरहेका छन्।रियल एमबाप्पेका लागि कीर्तिमानी रकम तिर्न तयार देखिएको छ। यसक्रममा विश्व फुटबलकै सर्वाधिक महँगा खेलाडीका रूपमा उनी २१ करोड १० लाख डलरमा स्थानान्तरण हुन सक्छन्। रामोसले एमबाप्पे निकै उत्कृष्ट खेलाडी रहेको र उनी रियल आए विश्वकै सफल खेलाडी हुने विश्वास पोखेका छन्।उनी आउने छन् वा छैनन्, त्यसमा मेरो निर्णयको हुने छैन। तर एमबाप्पे हाम्रा लागि निकै राम्रो खेलाडी हुनेछन्। अहिले विश्व फुटबलमा उनी जतिको राम्रा, युवा र नयाँ खेलाडी छैन। हामी आउने सिजन अझ राम्रो गर्न चाहन्छौं। त्यसैले उनी हाम्रा लागि राम्रो विकल्प हुने तय छ, रामोसले थपे।"
नो जंक,"भनिन्छ, स्वास्थ्य नै सबैभन्दा ठूलो धन हो। तैपनि हामी जानी नजानी कैयौं यस्ता काम गर्छौं जसले स्वास्थ्यमा एकदमै नराम्रो असर पुर्याइरहेको हुन्छ। तीमध्ये जंक फुड पनि एक हो। जंक फुडको नकारात्मक प्रभाव बढ्दो उमेरका बालबालिका र किशोरकिशोरीमा सबैभन्दा बढी छ। त्यस्ता खाद्यपदार्थ जंक फुडमा पर्छन्, जसमा क्यालोरी ज्यादा तर पोषण निकै कम हुन्छ। अत्यधिक चिनी हालिएका, कृत्रिम स्वाद थपिएका र उच्च प्रशोधनबाट बन्ने खाद्य जंक फुड हुन्। चिनी ज्यादा भएको ब्रेकफास्ट सेरल, बिस्कुट, केक, क्रिप्स, चिप्स, चिजबल, चाउचाउ, प्याकेटका पपकर्न, चुइङगम, दुनोट, बर्गर, आइसक्रिम, सफ्ट ड्रिंक्स र फास्ट फुड सबै जंक फुड हुन्। खाँदा मीठो भए पनि यी स्वास्थ्यका लागि हानिकारक हुन्छन्। जंक फुड हामीलाई विभिन्न कारणले आकर्षक लाग्न सक्छन्। जंक फुड किन्नेबित्तिकै खान मिल्छ। सफा गर्ने र पकाउने झन्झट हुन्न। सस्तो र स्वादिलो हुन्छ। यस्ता खानेकुराले आफ्नो स्वास्थ्यमा पार्ने असरबारे बालबालिकालाई थाहा हुन्न। तर केही दिनसम्म खाएपछि सधैंका लागि बानी बस्छ। किनभने जंक फुडमा कृत्रिम स्वाद थपिएको हुन्छ। स्वादिलो बनाउन धेरै चिनी, नुन र मसला प्रयोग गरिएको हुन्छ। क्यालोरी र फयाटको मात्रा धेरै हुन्छ। पोषक तत्त्व भने खासैहुन्न। यसलाई लामो समय नबिग्रने बनाउन उच्चप्रशोधन गरिएको हुन्छ। प्रशोधनका क्रममा भएको पोषण पनि नष्ट हुन्छ। जंक फुडले पेटको समस्या गराउँछ। दीर्घरोगी बनाउँछ। आत्मबल घटाउँछ। डिप्रेसनको सम्भावना बढाउँछ। हड्डी र आँखा कमजोर हुने समस्या देखा पर्न सक्छ। स्मरणशक्ति कमजोर बनाउँछ। बालबालिकाको स्वाभाविक विकासमा प्रक्रियामै असर पार्छ। पढाइ र अतिरिक्त क्रियाकलापसमेत प्रभावित हुन सक्छ। फास्ट फुड र जंक फुड धेरै खाने बच्चाको शरीरमा क्यालोरी, फयाट, कार्बोहाइड्रेट र चिनीको मात्रा आवश्यकभन्दा बढी खपत भइरहको हुन्छ। यो नै पछि गएर सुगर, उच्च रक्तचाप, मोटोपनलगायत रोगको कारण बन्न जान्छ। जंक फुड र फास्ट फुडको बानी परेपछि शरीरका लागि लाभदायक फाइबर, दूध, फलफूल र सागसब्जी पर्याप्त मात्रामा खाइँदैन। जंक फुडको स्वाद बसिकसेपछि घरमै बनेका खानेकुरा मीठो लाग्न छोड्छ। त्यसैले तिमीहरूलाई बिहान बेलुकको खाना खानसमेत मन लाग्न छोड्छ। जंक फुड र फास्ट फुडको समस्या हाम्रोजस्तो विकासोन्मुख मुलुकमा भन्दा पनि अमेरिका र युरोपजस्ता देशका अभिभावकहरू ज्यादा व्यस्त हुने मुलुकहरूका बालबालिकामा ज्यादा छ। अमेरिकाको सेन्टर फर डिजिज कन्ट्रोल एन्ड प्रिभेन्सनको अनुमान छ अहिलेको जस्तै अवस्था रहिरहने हो भने सन् २०५० सम्ममा प्रत्येक तीनमध्ये एक अमेरिकी युवालाई मधुमेह हुनेछ। मधुमेहले विभिन्न खालका अक्षमता त पैदा गराउँछ। यति कुरा थाहा पाइसकेपछि पनि के अझै जंक फुड नै खाइरहन मन छ? पक्कै छैन होला। त्यसैले अहिल्यै अठोट गरौं स्वास्थ्यलाई हानि गर्ने जंक फुड अब खाने छैन। चटक्कै र पूरै छोड्न नसके पनि यस्ता खानेकुरा अवश्य कम गर्नेछु।"
सन्तुलित खानाका ४ सूत्र,अतुल मिश्र
आयो जुरेली र मयूर,"यशोदा अधिकारीले लेख्नुभएको बालकथा संग्रह जुरेली र मयूर बजारमा आएको छ। विभिन्न ७ कथा रहेको यस संग्रहमा कथा सुहाउँदो चित्रहरू पनि राखिएको छ। संग्रहका कथाहरू बालबालिकाको मनोभावना बुझेर लेखिएका छन्। साझा प्रकाशनबाट प्रकाशित यी कथा ५ देखि १६ वर्ष उमेरका बालबालिकालाई लक्षित गरेर लेखिएका हुन्। गत साता राजधानीमा एक कार्यक्रम आयोजना गरी यो पुस्तक सार्वजनिक गरिएको थियो। कार्यक्रममा साहित्यकार तथा नेता प्रदीप नेपालले यो पुस्तकले बालबालिकाको चेतना विकासमा सहयोग पुर्याउने बताउनुभयो। पछिल्लो समय बालसाहित्य पठनीय बन्दै गएको उहाँको भनाइ थियो।प्रकाशनका अध्यक्ष तथा महाप्रबन्धक डोलिन्द्रप्रसाद शर्माले साझा प्रकाशनले आगामी दिनमा बालसाहित्यकलाई प्राथमिकता दिने बताउनुभयो। साथै, बालबालिकाका पुस्तक पठनीय बनाउनका साझाले अबदेखि बालसाहित्यका प्रकाशनलाई पूर्ण रूपमा रंगीन बनाएर प्रकाशन गर्ने जानकारी दिनुभयो। यशोदाले यसअघि पनि बालगीत क ख गीत लगायतका पुस्तकहरू प्रकाशन गरिसक्नुभएको छ।"
सम्झिराख है,गौतम बुद्ध
बिग ब्याङ्ग!,"सृष्टिमा भएका सम्पूर्ण पदार्थ र शतिको सिंगो रूप ब्रह्माण्ड हो। आजसम्मको वैज्ञानिक बुझाइमा ब्रह्माण्ड एउटा असीमित आकाश हो, जसमा हजारांै आकाशगंगाहरू छन्। आकाशगंगा आफैंमा हजारांै ताराको समूह हो। पृथ्वी रहेको सौर्यपरिवार पनि मिल्कीवे आकाशगंगाको एउटा सानो अंश मात्र हो। यसरी सरसर्ती केलाउँदा हामीलाई यो पूरा ब्रह्माण्ड कल्पना गर्न पनि हम्मे पर्छ। मान्छेको प्रकृति पनि अच्चमको छ। ऊ, उसको मनमा उब्जेका हरेक प्रश्नहरूको उत्तर चाहन्छ। उसले कुनै कुरा पनि त्यसै अज्ञात छोड्न चाहँदैन। खोज र अनुसन्धानका दौरानमा एक अमेरिकी वैज्ञानिक एडविन हवलले सन् १९२० को दशकको अन्तिमतिर धेरै महत्त्वपूर्ण तथ्य पत्ता लगाए। हवलले विभिन्न आकाशगंगाहरूको अवलोकन तथा अध्ययन गर्दा ब्रह्माण्ड फैलिरहेको छ भन्ने तथ्य सिद्ध गरे। त्यस अघिसम्म ब्रह्माण्ड स्थिर छ भन्ने विश्वास गरिन्थ्यो। हवलको आविष्कार पछि ब्रह्माण्डमा रहेका हरेक वस्तुहरू ब्रह्माण्ड उत्पत्ति हुने समयमा एकै ठाउँमा रहेका र ती हरेक वस्तुहरू एकै ठाउँमा रहँदा अत्यधिक घनत्त्व र तापको कारण विस्फोट भएर फैलन थालेको हुनुपर्छ भन्ने परिकल्पना स्थापित हुन पुग्यो। यसै आधारमा ब्रह्माण्ड उत्पत्तिको सुरुवाती विस्फोटलाई नै बिग ब्याङ्ग भन्न थालियो।सन् १९४९ मा बेलायती वैज्ञानिक सर फ्रेड होएलले बिग ब्याङ्ग भन्ने शब्द परिकल्पना गरेका थिए तर फ्रेड आफैं भने ब्रह्माण्डको उत्पत्ति बिग ब्याङ्गबाट भएको भन्नेविरुद्धमा रहिरहे। उनले ब्रह्माण्डको उत्पत्ति र अन्त्य छैन भनिरहे। तर आज उनैले परिकल्पना गरेको शब्दले ख्याति पाइरहेको छ। विज्ञानमा कम चासो दिने मानिस पनि बिग ब्याङ्ग शब्द सुन्नेबित्तिकै कान ठाडो पार्ने अवस्था छ। केपी चौलागाईं"
दिमाग चलाऊ,उत्तर कहाँ होला आफैं खोज
कमिलाबाट सिकौं,१ कुनै उद्देश्यका लागि हिँडौं : कुनै पनि कमिलाबिना काममा हिँडिरहेको हुन्न। उनीहरू खाना खोज्न वा दुलो भेट्टाउन हिँडिरहेका हुन्छन्। २ समूहमा काम गरौं : कमिला समूहमा काम गर्छन्। हिँड्दा पनि ताँती लागेर हिँड्छन्। खानेकुरा पनि समूहमै ओसाछ्र्रन्। ३ आफूले सकेसम्मको भार उठाऔं : कमिलाले आफूभन्दा निकै ठूलो आकारका गडयौला वा कीराफटयांग्रालाई पनि सजिलै उचालेर लगिरहेका हुन्छन्। उनीहरू आफूले सक्नेसम्मको कामको बोझ उठाउन कहिल्यै पछि पर्दैनन्। ४ पहिले नै तयारी गरौं : कहिलाले मौसमको प्रतिकूलताको पहिल्यै सूचना पाउँछन्। पानी पर्नुअघि नै आहारा खोजेर दुलोभित्र पुगिसक्छन्। ५ एकअर्कालाई मद्दत गरौं : कमिलाहरूको सूचना आदानप्रदान गर्न सक्ने क्षमता राम्रो हुन्छ। उनीहरू अप्ठेरो परेका बेला एकअर्कालाई राम्ररी मद्दत गर्छन्।
कविता,"अभिक तिमल्सिना, कक्षा५रोजबड स्कुल, बुद्धनगर, काठमाडौं"
स्वार्थी मित्रता,"भविश दाहाल, कक्षा : ८जनता मावि, राधानगर, मोरङ"
खेल खेलौं,खेल्ने तरिका यो खेलको हरेक चरणमा सहभागी खेलाडीले दौड्नुअघि आफ्नो एउटा खुट्टा (आफूलाई सजिलो लाग्ने दायाँ वा बायाँ) लाई चित्रमा देखाएझैं सीधा तन्काएर दायाँ खुट्टा छ भने दायाँ हातले बायाँ खुट्टा छ भने बायाँ हातले खुट्टाको बूढीऔंला समाउनुपर्छ। त्यसपछि रेफ्रीले सिटी फुकेर खेल सुरु भएको संकेत दिएपछि तोकिएको दूरीसम्म एउटै खुट्टाको भरमा उफ्रँदै दौड्नुपर्छ। यसरी दौडिँदा खुट्टाको बूढीऔंला छोड्न पाइँदैन। बूढीऔंला छोडेको अवस्थामा त्यस्तो खेलाडी अयोग्य मानिन्छ। खेलको नियम पूरा गरेर जुन खेलाडीले दौड पूरा गर्न सक्छ त्यही खेलाडी विजेता हुन्छ। यो खेललाई पनि चरणबद्ध रुपमा खेलाउन सकिन्छ। मनोरञ्जनका लागि खेलिने यो खेल धेरैजसो विद्यालयहरूले आफ्नो वार्षिक कार्यक्रमहरूमा समेत समावेश गर्न थालेका छन्।
पछुतो,हरि पौडेल

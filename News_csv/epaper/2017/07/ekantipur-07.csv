शीर्षक,विवरण
तीन बालबालिकाको सामूहिक हत्या रहस्यमै,हत्या भएको दुई सातासम्म पनि दोषी पहिचान भएन
पुँजीगत खर्च ४५ मात्रै,पुँजीगत खर्च बढाउन आर्थिक वर्ष सुरु हुनु ४५ दिनपूर्व जेठ १५ मै बजेट आए पनि सुधार हुन नसक्नु चिन्ताजनक अवस्था रहेको विश्लेषकहरूको भनाइ छ । यस वर्षको बजेट गत जेठ १५ मै आएको थियो । तर सत्ता प्राप्तिका लागि कांग्रेस र माओवादी मिलेर असार मसान्तमा विनियोजन विधेयक मात्रै पारित गर्न दिएका थिए । राजस्व उठाउनका लागि २०१२ सालको सामयिक कर असुलीमा भर परेर पुरानै दरमा कर उठाइएको थियो । त्यसले पनि सुरुका महिना अन्योल बढाएको थियो । खर्च न्यून भए पनि सरकारको आम्दानीमा भने कुनै असर परेको छैन । असार २१ सम्ममा लक्ष्यको झन्डै ९८ प्रतिशत राजस्व उठिसकेको छ । असार मसान्तमा आयकरलगायत ठूलो राजस्व उठने भएकाले लक्ष्यभन्दा बढी संकलन हुने देखिएको छ । राजस्व उठने तर खर्च नहुँदा करिब २ खर्ब रुपैयाँ अहिले सरकारी खातामा थन्किएको छ । अर्थ मन्त्रालयका एक उच्च अधिकारीका अनुसार करिब डेढ खर्ब रुपैयाँ खर्च नभएर बच्नेछ ।
बाढीको भविष्यवाणी अब ३ दिनअघि नै,"बाढी आउनुभन्दा ५ घण्टाअघि नै तल्लो तटीय क्षेत्रका समुदाय र सर्वसाधारणमा सम्भावित बाढीको सन्देश दिन सकिने भएकाले उक्त प्रणाली प्रभावकारी देखिएको हाइड्रोलोजिस्ट पराजुलीले बताए । पहिले नै जानकारी दिन सकियो भने सर्वसाधारण सुरक्षित स्थानमा जान सक्छन्, उनले भने, जसले गर्दा मानवीय क्षति रोकिन्छ ।"
कोरला नाकामा बाँडियो लालपुर्जा,जग्गा नभएको भन्दै कुनै पनि निकायले आफ्नो पूर्वाधार बनाएका थिएनन् । सुरक्षा निकाय तथा अन्य कार्यालय सदरमुकाम जोमसोम तथा सीमाभन्दा निकै तल बस्दै आएका थिए । सन् २००३ डिसेम्बरमा नाका सञ्चालनमा ल्याउने दुई देशबीच सम्झौता भए पनि सुरक्षाको कारण देखाउँदै चीनले नाकामा तारबार लगाएर बन्द गर्दै आएको छ । गत वर्ष भारतले अघोषित नाकाबन्दी लगाएपछि चीनसँगको उत्तरी नाका सञ्चालनमा ल्याउनुपर्ने आवाज उठेको थियो । यही नाका आसपास (नेपालतर्फ) विगतमा खम्पा विद्रोह भएको र फाट्टफुट्ट रूपमा स्वतन्त्र तिब्बत पक्षधर आवतजावत गर्न सक्ने भन्दै चीनले यस नाकालाई संवेदनशील मान्दै आएको छ । ४ हजार ६ सय ५० मिटरको उचाइमा रहेको नाका चीनले तारबारसहित बन्द गरेको छ ।
वार्ताबाटै निकास आवश्यक,"संयुक्त रूपमा कूटनीतिक लबिइङ गर्दै साउदी अरबका राजदूत अब्दुलनसेर हुसेन अलहार्थी, इजिप्टका राजदूत बहेर नविल अब्देलफटाह हेल्मी र संयुक्त अरब इमिरेट्सका कार्यवाहक राजदूत हइटहम अल हमादीले परराष्ट्रमन्त्री भेटेका हुन् । उनीहरूले कतारप्रति आफूहरू झन् कडा हुँदै गएको भन्दै आफ्नो पत्रसमेत महरालाई बुझाएका थिए । साताअघि नेपालका लागि कतारका राजदूत पनि आफ्ना पक्षमा लबिइङ गर्न परराष्ट्र मन्त्रालय पुगेका थिए । त्यतिबेला पनि मन्त्री महराले शान्तिपूर्ण निकास खोज्न आग्रह गरेका थिए ।"
अमेरिकाले ५२ अर्ब सहयोग गर्ने,विद्युत् प्रसारण लाइन र सडक सञ्जाल निर्माणमा रकम खर्च गरिने
सुवेदी मुख्य रजिस्ट्रार,"राज्यका प्रमुख अंग कार्यपालिकामा मुख्य सचिव, व्यवस्थापिकामा महासचिव प्रशासनिक प्रमुख रहे पनि न्यायपालिकामा भने रजिस्ट्रारको पद सचिवसरहको थियो । न्यायिक सुधारका विभिन्न अध्ययन प्रतिवेदनले २०६२ देखि सर्वोच्चमा प्रशासनिक प्रमुख पनि मुख्य सचिवसरह नै रहनुपर्ने सुझाव दिँदै आएका थिए । सोहीअनुसार सर्वोच्च अदालत ऐनमा २०७३ सालमा संशोधन गरी मुख्य रजिस्ट्रार पद सिर्जना गरिएको हो । सर्वोच्चमा उक्त पदको दरबन्दी स्वीकृत भने दुई साताअघि बसेको मन्त्रिपरिषद् बैठकले गरेको थियो । आयोगले न्यायपरिषद् सचिवको जिम्मेवारीमा रहेका सुवेदीलाई उक्त पदमा नियुक्तिका लागि असार ११ गते सिफारिस गरेको हो । नेतृत्व, कार्यकुशलता, सम्बन्धित क्षेत्रमा कामको अनुभवसमेतका आधारमा सुवेदीलाई मुख्य रजिस्ट्रार नियुक्तिका लागि आयोगले सिफारिस गरेको थियो । त्यसलाई मन्त्रिपरिषद्ले स्वीकृत गरेको हो । उनी ३ वर्षका लागि मुख्य रजिस्ट्रार पदमा रहनेछन् । मलाई न्यायिक प्रशासन प्रमुखको ऐतिहासिक जिम्मेवारी आएको छ, न्यायका पक्षमा हुने गरी जिम्मेवारी पूरा गर्नेछु, पदभार ग्रहणलगत्तै उनले भने ।"
मन्त्रिपरिषद् विस्तार ढिलाइ कांग्रेसका कारण,"फोरम सरकारमा जाँदैन, जेजस्ता चर्चा भएका छन्, सत्य होइनन्"
सिरहाका पत्रकारलाई सफाइ,"पत्रिकामा प्रकाशित विषय फेसबुकमा पोस्ट गरिएको थियो । त्यसकै आधारमा मुद्दा चलाइएको थियो । अदालतले सफाइ दिएको छ, फैसलापछि पत्रकार थपलियाले कान्तिपुरसित भने ।"
चार किमि पार गर्न दुई घण्टा,"काठमाडांै उपत्यकामा दिन प्रतिदिन बढ्दै गएको जनसंख्या तथा सवारी चाप, साँघुरा सडक, सवारी नियम तथा ट्राफिक संकेतसम्बन्धी सडक प्रयोगकर्तामा रहेको ज्ञानको कमीले ट्राफिक जाम बढेको दाबी महानगरीय ट्राफिक प्रहरीको छ । ट्राफिक नियम उल्लंघन गर्ने प्रवृत्तिका कारण ट्राफिक व्यवस्थापनमा समस्या आएको डीआईजी लामाले बताए ।"
सडक सुधार्न दबाब,"उक्त सडक खण्डमा भत्काइएका घरका ढल व्यवस्थित नहुँदा, केही स्थानमा नाला नभएकाले र वर्षातका कारणले सडक झनै बिग्रेको उनको भनाइ छ । ग्राभेल गरे पनि दुई चार दिनमा भारी सवारीका कारणले सडक फेरि भत्कने गरेको मेयर थापाले बताए । भर्खरै निर्वाचित जनप्रातिनिधिहरूको अगाडि गुनासाका चाङ छन् । मेयर चालिसेले भने, काठमाडौं उपत्यका सडक विस्तार आयोजनाले यो सडकको ठेक्का दिइसकेको छ । त्यसैले हामीले यहाँ कुनै काम गर्न मिल्दैन । यद्यपि आफूहरूले सडक मर्मत सम्भारका लागि ठेकेदारमार्फत केही काम गरिरहेको उनले बताए ।"
विस्तार ढिलाइले सास्ती,"फुटपाथसहित सडकको केन्द्रविन्दुबाट दायाँबायाँ २५२५ मिटर ८ लेनको सडक चाइनिज कम्पनीले निर्माण गर्दै छ । चक्रपथ सुधार आयोजना प्रमुख झाका अनुसार कोटेश्वरकुसुन्ती ४५ किमि सडक दायाँबायाँ फुटपाथसहित दुई लेन सडक बनिसकेको छ । कालोपत्रे गर्नमात्र बाँकी छ । उनले बीचको चार लेन सडकको काम भइरहेको बताए । ५ किमि सडक कालोपत्रे गर्न आवश्यक पर्ने कच्चा पदार्थ ल्याइसकिएको छ, उनले भने, अब धमाधम काम हुन्छ । उनले सडक दायाँबायाँ भत्काउनुपर्ने संरचना उपत्यका नगर विकास प्राधिकरण ललितपुरले नभत्काइदिँदा पनि समस्या भएको बताए । सर्भिस ट्रयाकमा रहेको अवरोध हटाउने काम अझै ५० प्रतिशत बाँकी छ, उनले भने, बालकुमारी, बल्खु, वाग्मती र कोटेश्वर गरी ४ वटा पुलको काम ९८ प्रतिशत र कोटेश्वर, ग्वार्को, बागडोलस्थित आकाशे पुलको काम ९५ प्रतिशत सम्पन्न भइसकेको छ । दुवैमा रंगरोगन गर्नमात्र बाँकी छ । उपत्यका नगर विकास प्राधिकरण जिल्ला आयुक्तको कार्यालय ललितपुरका प्राविधिक पूर्ण महर्जनले सडक मिचेर बनाइएका संरचना दुई पटक भत्काइसकिएको बताए । एकान्तकुना, बागडोललगायतमा अतिक्रमित संरचना भत्काइसकिए पनि सडक विस्तार गर्न चासो दिइएको छैन, उनले भने ।"
पाटनमा ब्रिजकोर्स अनिवार्य,११ र १२ मा विज्ञान समूह अध्ययन गर्नेले ब्रिजकोर्सबिना भर्ना परीक्षामा सहभागी हुन पाउने
राष्ट्रिय उत्पादकत्व अवार्ड दिइने,"उनले प्रतियोगितामा भाग लिन चाहने इच्छुक उद्यमीले संघ वा संघको वेबसाइटबाट दरखास्त फारम डाउनलोड गरी कार्यालयमा बुझाउने व्यवस्था गरिएको बताए । संघका महासचिव भरतलाल जोशीले अवार्डले राष्ट्रिय उत्पादनमा वृद्धि गर्दै आर्थिक समृद्धि हासिल गर्ने मूल लक्ष्य रहेको बताए । मुलुकमा उद्योग, कलकारखाना चल्न नसकेको अवस्थामा अवार्डले व्यवासायीको मनोबल बढ्ने विश्वास छ, उनले भने । अवार्ड २०७४ मा गरेको योगदानलाई मूल्यांकन गरिनेछ ।"
खेमराज केशवशरण सिकिस्त,काठमाडौं (कास) आचार्य खेमराज केशवशरण सिकिस्त बिरामी भएका छन् । उनको काठमाडौं मित्रपार्कस्थित दीर्घायु गुरु हस्पिटलको सघन कक्षमा उपचार भइरहेको छ । संस्कृतलगायत विभिन्न भाषाका ज्ञाता खेमराज केशवशरणको मस्तिष्कमा रक्तस्राव भई असार १२ गतेदेखि उपचार भइरहेको उनका जेठा छोरा मोहन उपाध्यायले जानकारी दिए ।
एमालेकै वर्चस्व,विवादका कारण ५ दिनसम्म स्थगित भएको पुनर्वास नगरपालिकाको मतगणना बुधबारदेखि सुरु भएको हो । उक्त नगरपालिकाका सबै मत पुन: गणना गर्नुपर्ने भएकाले परिणाम आउन केही ढिला हुन सक्ने देखिन्छ । बिहीबार साँझसम्मको मतपरिणाम अनुसार पुनर्वासमा कांग्रेसले अग्रता लिएको छ ।
महिलालाई बढी मत,"त्यसैगरी धनकुटा नगर प्रमुखमा निर्वाचित चिन्तन तामाङको भन्दा उपप्रमुख शकुन्तला बस्नेतले १ सय ७९ मत बढी ल्याएकी छन् । म्याम्लुङ नगरप्रमुख सञ्जयकुमार तुम्बाहाम्फेको भन्दा उपप्रमुख पार्वतीसानु डाँगीको १ सय ७३ मत बढी छ । प्रदेश १ का १ सय ३७ स्थानीय तहमा निर्वाचन भएको थियो । सुनसरी, मोरङ, उदयपुर र झापाका केही स्थानबाहेक अधिकांश जिल्लाको परिणाम सार्वजनिक भइसकेको छ । यहाँका एक महानगर, २ उपमहानगर, ४६ नगरपालिका र ८८ गाउँपालिकामा ७१५८ प्रतिशतभन्दा बढी मत खसेको छ । प्रदेश १ मा कुल मतदाता २६ लाख ८५ हजार १ सय ८७ रहेकामा १९ लाख २२ हजार २ सय ४१ मत खसेको हो । सुनसरी र मोरङका मधेसीबहुल क्षेत्रमा पुरुषभन्दा महिला मतदाताको सहभागित उत्साहजनक रह्यो । मधेसी पुरुष वैदेशिक रोजगारीमा बढी जाने गरेकाले कोर मधेस का मतदान केन्द्रमा महिलाको सहभागिता बढी देखिएको हो ।"
धरानमा फेरि विवाद,बिहीबार साँझसम्मको परिणामअनुसार मेयरउपमेयरमा एमालेका उम्मेदवारले अग्रता लिइरहेका छन् । कांग्रेसका उम्मेदवार दोस्रो नम्बरमा रहेर उनीहरूलाई पछ्याइरहेका छन् । माओवादी केन्द्रका मेयर र संघीय समाजवादी फोरमका उपमेयर उम्मेदवार तेस्रो नम्बरमा छन् । निर्वाचन अधिकृतको कार्यालयका निर्वाचन अधिकृत कमलबहादुर थापाले मतगणना कार्य थप व्यवस्थित र छरितो बनाउने प्रयास भइरहेको बताए ।
केन्द्र फेर्न स्थानीयको दबाब,"गाउँपालिका अध्यक्ष रामकृष्ण मल्लले सहमतिको प्रयास भइरहे पनि केही सदस्यहरू आफू अनुकूलको स्थानमा केन्द्र राख्न नपाएपछि आन्दोलनमा उत्रिएको बताए । बहुमत भन्दैमा अनुपयुक्त स्थानमा राख्न सकिन्न, उनले भने । ५ वडाका प्रतिनिधिले जीपीएस र बाँकी चार वडाका प्रतिनिधिहरूले उपयुक्त स्थानमा केन्द्र राख्ने कुराको निष्कर्षमा नपुगेको मल्ल बताउँछन् । २२ गते बैठक डाकेको छु, त्यसमा सहमति नभए बहुमतीय प्रक्रियामा जान्छ, उनले भने । केन्द्र विवादकै कारण गाउँपालिकाको कामकारबाही रोक्न नहुने उनले बताए ।"
गाउँपालिका नेतृत्वमा पूर्वलडाकु,"एमालेबाट युवा नेता रोशन वली र कांग्रेसका हरिप्रसाद पुनमगर केसीका बलिया प्रतिस्पर्धी थिए । केसीले २ हजार ४ सय १४ मत पाए । एमालेका वलीले २ हजार २ सय ८० मत ल्याउँदा कांग्रेसका पुनको पनि त्यही हाराहारी छ । सामान्य परिवारमा जन्मिएका केसीकी पत्नी गंगाको तत्कालीन सरकारी फौजले २०५६ मा हत्या गरेको थियो । जेलबाट निस्केपछि पुन: विवाह गरेका केसीका ४ सन्तान छन् । जेलबाटै परीक्षा दिएर राजनीतिशास्त्र र शिक्षामा स्नातक तहसम्म अध्ययन गरेका छन् उनले । जिल्लाकै दुर्गम र पछि पारिएको क्षेत्रका रूपमा चिनिएको सुकिदहमा सडक, सञ्चार, शिक्षा, स्वास्थ्य, खानेपानी र रोजगारी सिर्जनालगायत कामलाई मुख्य ध्यान दिने केसीको योजना छ ।"
सात सय उम्मेदवारको जमानत जफत,दशरथचन्द नगरपालिकाको निर्वाचनमा विजयी घोषित उम्मेदवार थापाले ३ हजार ६२ र उजुरीकर्ता निकटतम प्रतिद्वन्द्वी पुष्करराज जोशीले ३ हजार मत प्राप्त गरेका थिए । विजयी उम्मेदवारहरूले सोमबार नै शपथ ग्रहण गरी मंगलबारदेखि कामकाज सुरु गरेका छन् ।
स्थानीय तह निर्वाचनले दिएको सन्देश,"स्थानीय निर्वाचनले देखाएको अर्को एउटा तस्बीर कस्तो छ भने सबै पार्टी कुनै स्थानमा सत्तापक्ष र कुनै स्थानमा प्रतिपक्ष भएका छन् । नेपाली कांग्रेस ललितपुर महानगरमा सत्तापक्ष र पोखरामा प्रतिपक्ष हो । एमाले पोखरामा सत्तापक्ष र ललितपुरमा प्रतिपक्ष हो । यस्तै माओवादी केन्द्र रुकुममा सत्तापक्ष र एमाले र कांग्रेस प्रतिपक्ष छन् । यही कुरा संघीय समाजवादी फोरम, लोकतान्त्रिक फोरम र राप्रपामा पनि लागु छ । यद्यपि स्थानीय तहमा सत्तापक्ष र प्रतिपक्ष भएर बस्नु हुँदैन । त्यहाँ त मिलेर जनचाहना अनुसार विकासका काम गर्नुपर्छ । स्थानीय तहमा जुन तस्बीर देखियो, मलाई लाग्छ, प्रदेशको चुनावमा पनि यस्तै हुनेछ । कुनै प्रदेशमा एउटा पार्टी सत्तापक्ष र अर्कोमा अर्कै पार्टी सत्तापक्ष हुनसक्छ । यो तस्बीरको अर्थ के हो भने नेपाली जनता संविधानलाई पूर्णरूपमा कार्यान्वयनमा ल्याई लोकतन्त्र सुदृढीकरण र देशको आर्थिक समृद्धिमा सबैले हातेमालो गरी सहमति र सहकार्यमा अघि बढुन् भन्ने चाहन्छन् । यो जनभावनालाई सबैले बुझौं ।"
गम्भीर कसुरमा सामान्य धरौटी,सरकारी वकिलको कार्यालयले विकिनी किलर का नामले चर्चित चाल्र्स शोभराजका लगायत त्यस्तै प्रकृतिका मुद्दामा अपराधको गम्भीरता हेरी आरोपितहरूलाई पुर्पक्षका लागि थुनामा राख्ने पुराना नजिरलाई अदालतले बेवास्ता गरेको जिकिर गरेको छ । ठूला तथा गम्भीर अपराधका आरोपितलाई साना आँखाले हेरिनु हुँदैन । तिनीहरूलाई सामान्य धरौटीमा छाड्दा त्यसले प्रवाह गर्ने सामाजिक सन्देश र बढाउने अपराधतर्फ पनि गम्भीर हुनुपर्छ ।
प्रधानमन्त्रीको सुस्त शैली,"पीएसओ दुरुपयोगसमयको कालखण्डमा भूतपूर्व अमेरिकी राष्ट्रपति बिल क्लिन्टन न्युयोर्कस्थित एउटा कफी सपमा कफी पिउँदै पत्रिका पढेर बस्छन् । ब्यस्त सडकमा सामान्य सुरक्षा घेरामाझ तत्कालीन राष्ट्रपति बाराक ओबामालाई देखिएकै हो । सुरक्षा चुनौती अमेरिकामा पनि उत्तिकै छ । नेपालसँग विदेशलाई तुलना गर्नु सायद यसबखत जायज नठहर्ला । संसारका शक्तिशाली नेताहरू खुल्ला रूपमा बिचरण गरिरहँदा हाम्रा सन्दर्भमा किन यत्रो ठूलो सुरक्षा चुनौती छ त ? सुरक्षा चुनौतीका नाममा होस् या सरकारले उपलब्ध गराएको सुविधा उपयोग गर्नैपर्ने दम्भका कारण हो या देखावटी मान र प्रतिष्ठाका लागि नै किन नहोस्, सरकारी उपल्लो निकायका मान्छेदेखि वर्तमान र भूतपूर्व कथित विशिष्टहरूले पीएसओ सुविधा उपभोग गरिरहेका छन् । प्रहरी वा सेनामा भर्ती हुनुको प्रतिष्ठा र आत्मगौरवमाथि नै प्रहार गर्दै कसैको घरका कामदारसरह प्रयोग गर्नेगरी खटाइएका पीएसओलाई सरकारी कोषबाट तलब सुविधा उपलब्ध गराउनु कतिको जायज होला ? कुनै पनि बहानामा सरकारी खर्चमा पीएसओको दुरुपयोग गर्ने परिपाटीलाई अब अन्त्य गर्नुपर्छ । उत्तम पुडासैनी जोरपाटी, काठमाडौं"
स्थानीय तहमा सुशासन,भ्रष्टाचारमा शून्य सहनशीलताको नीतिसहित सुशासनको प्रवद्र्धनमा स्थानीय सरकारले आफूलाई तयार पार्नुपर्छ ।
सचिव सरूवा केका लागि ?,"आयोगभित्र पदाधिकारीबाट हुने गरेका गैरकानुनी काम त्यहीं कार्यरत सचिवले जसरी बाहिर ल्याउने साहस देखाए, त्यो प्रशंसनीय छ ।"
वैकल्पिक शक्ति निर्माणका आधार,"अहिले पनि आर्थिक, सामाजिक, सांस्कृतिक र राजनीतिक उत्पीडनमा परेका वर्गको असली प्रतिनिधित्व गर्ने राजनीतिक शक्तिको अभाव छ । जातीय, क्षेत्रीय वर्गीय, भावना, घृणा, आक्रोशभन्दा माथि उठेर जनजीविका, जनताका व्यावहारिक समस्याको समाधानका निम्ति सक्षम राजनीतिक शक्ति र नेतृत्व स्थापित गर्न अत्यावश्यक छ । जनताको समस्या, भावना, एकता, सम्मान, न्याय, भ्रष्टाचार विरोधी, परिवर्तनलाई संस्थागत गर्न सक्ने, समय सापेक्ष राजनीतिक दलको खाँचो छ । बेमौसमी विद्रोही र पश्चगामी शक्तिको भने पतन नै आवश्यक छ ।"
"साइत, बोको र हाम्रो मानसिकता",माङ्गलिक अभीष्टका लागि हाम्रो मानसिकता सधैँ एउटा निरीह बोकाकै वरिपरि मात्र किन घुमेको होला ?
सामुदायिकमा शैक्षिक गुणस्तर वृद्धि यसरी,"हनुमन्ते मावि, दोलखाडिस्प्ले बोर्ड, नोटिस बोर्ड राखिएको छ । सिकाइका लागि मोबाइल चलाउन दिइएको छ । वाईफाई फ्री गरिएको छ । चन्दा बाकस राखिएको छ । शिक्षक र विद्यार्थीहरूको जन्मदिन विद्यालयमै मनाउने गरिन्छ । यसबाट उठेको ५० हजारभन्दा बढी रुपैयाँ कोषमा राखिएको छ । शिक्षकको औसत २ सय १० दिन र विद्यार्थी औसत १ सय ९८ दिन उपस्थिति रहेको छ । कक्षामा श्रव्यदृश्य माध्यमको व्यवस्था छ । ज्ञानवद्र्धक डकुमेन्ट्रीहरू पनि देखाउने गरिन्छ । काठमाडौंका विद्यालयहरूअतिरिक्त क्रियाकलापको लागि विभिन्न क्लबको व्यवस्था गरिन्छ । विद्यार्थीहरूलाई पालैपिच्छे स्कुल क्याप्टेन, हाउस लिडर, क्लास मनिटरको जिम्मेवारी दिइन्छ । कमजोरलाई नि:शुल्क कोचिङ पढाइन्छ । विशिष्ट व्यक्तिबाट प्रार्थनाको समयमा विभिन्न ज्ञानगुनका कुराहरू भन्न लगाइन्छ । शिक्षक एवं विद्यार्थीलाई ध्यानको व्यवस्था छ । विद्यालय व्यवस्थापन समितिका अध्यक्षलाई दैनिक रूपमा प्रधानाध्यापकसँगै बस्न अनिवार्य गरिएको छ ।प्रत्येक विषयबारे छलफल गराइन्छ । शैक्षिक सत्रको अग्रिम योजना निर्माण तथा त्रैमासिक समीक्षा गरिन्छ । प्रवेश परीक्षाका आधारमा नयाँ भर्ना, अभिभावक भेट गरिन्छ । प्रत्येक दिन हरेक कक्षाको पहिलो पिरियडमा समाचार सुनाउने गरिन्छ । कतै साप्ताहिक त कतै पाक्षिक रूपमा शिक्षक बैठक बस्ने गरेको छ । विद्यालय हाता साप्ताहिक रूपमा सरसफाइ गरिन्छ । विद्यार्थीले दैनिक गर्ने कामका बारेमा चेक लिस्ट तयार गरिन्छ । विभिन्न विषयको शैक्षिक प्रदर्शनी आयोजना गरिन्छ । बोध र अभिव्यक्ति क्षमता बढाउनका लागि द्रूतपठन विकास गर्न नेपाली, अंग्रेजीजस्ता विषयका किताब पढ्न लगाइन्छ । पुस्तकालयमा पुस्तक अनिवार्य रूपमा पढ्ने व्यवस्था छ । विभिन्न चाडपर्वको महत्त्व झल्काउन विभिन्न कार्यक्रम गराइन्छ । विद्यार्थीमा आत्मविश्वास बढाउने खालका क्रियाकलाप प्रस्तुत गराइन्छ ।"
दुईतीन महिनाको कामले वर्षभरि,तीज पर्व मलाई आफ्ना लागि दसैंजस्तै लाग्छ । छोटो समयमा धेरै आम्दानी हुन्छ ।
प्रेस स्वतन्त्रतामै लोकतन्त्र टिक्छ,पुस्तकमा डा विष्टले नेपालको संविधानमा प्रेस तथा अभिव्यक्ति स्वतन्त्रतालाई उदारतापूर्वक समेटिएको र सरकारी हस्तक्षेपका सम्भावनाहरूलाई धेरै हदसम्म सीमित गरेको उल्लेख गरेका छन् । लेखकले सर्वेक्षण र अन्तर्वार्ताका आधारमा कानुनी तथा नीतिगत पक्ष र अभ्यासलाई हेर्दा नेपाली प्रेसको अवस्था आंशिक स्वतन्त्र छ भनी खुलाएका छन् ।
मणिका फोटाहरुको प्रदर्शनी,"उनले धेरैपटक आफूले खिचेका फोटाहरूको प्रदर्शनी गरेका छन् । २०१६ सेप्टेम्बरमा उनले पर्यटन बोर्डमा प्रदर्शनी गरेका थिए । हालै काठमाडौं ट्रियनालेमा समेत उनका फोटाहरू थिए । त्यहाँ राम्रो प्रतिक्रिया पाएपछि यसपालि पाटन आएको हुँ, उनले भने ।"
सुपर सर्टको ट्रेन्ड,"कपाल ठुटै पार्ने सेलिब्रिटीकै सूचीमा पर्छन्( इभान रचेल, क्रिस्टिन विग, इमा विलिस, जेनिफर हडसन आदि । उनीहरूमध्ये केहीले लामै सयमदेखि यो लुक्स अपनाइरहेका छन् भने कोही भर्खर यो प्रयोग गरिहेका छन् । सौन्दर्यविद्हरूका अनुसार कपाल छोटो बनाउँदा अनुहार खुल्छ, काम गर्न सहज हुन्छ । तर, सेलिब्रिटीहरू सहजताका लागि मात्रै नभएर नयाँ फिल्म वा म्युजिक भिडियोका लागि पनि कपाल ठुटो पार्ने गर्छन् । एजेन्सी"
बेनी बजार जोखिममा,म्याग्दी र कालीगण्डकी नदीको बीचमा पर्ने बेनी बाढीपहिरोको उच्च जोखिमयुक्त मानिन्छ । कालीगण्डकी नदी किनारमा लगाइएको ग्याभिन जालीको तटबन्ध वर्षे भेलले भत्काएको छ । निर्माण अलपत्र छाड्दा म्याग्दीपारिको सुकुम्बासी बस्ती र पारि बेनी बजार जोखिममा परेका छन् । कालीगगण्डकी नदी नियन्त्रण कार्यक्रमअन्तर्गत जल उत्पन्न प्रकोप कार्यालय बागलुङले बेनीका वारिपारि दुवैतर्फ पक्की तटबन्धको योजना अघि सारेको थियो । पारि बेनीतर्फ पुरानो ग्याभिन जाली भत्काएको र नयाँ संरचना नबनेकाले कालीगण्डकी नदीले कटान सुरु गरेको छ ।
पहिरोले तीन नेपालीसहित ५ को मृत्यु,दुर्घटनामा पिथौरागढ जिल्ला जुमा ग्राम पञ्चायतका अल्टो चालक ३२ वर्षीय विनोद विश्वकर्मा र सोही ठाउँका झुछाल सिंहको समेत मृत्यु भएको भारतीय पुलिसलाई उद्धृत गर्दै जिप्रका दार्चुलाले जनाएको छ । घाइते डमरीदेवी र माधुरीको धारचुला संयुक्त चिकित्सालयमा उपचार भइरहेको डीएसपी खनालले बताए ।
जिप दुर्घटनामा २ को मृत्यु,बागलुङ (कास) रेशाबाट बागलुङतर्फ जाँदै गरेको ध१ज १८८ नम्बरको जिप बिहीबार काठेखोला गाउँपालिका७ जिरेदीमा दुर्घटना हुँदा ७ वर्षीय एक बालक र अर्का एक युवकको मृत्यु भएको छ । मृत्यु हुनेमा स्थानीय दीपक कार्की र लालबहादुर थापा भएको प्रहरीले जनाएको छ । जिप चिप्लो बाटोमा अनियन्त्रित भई सडकबाट करिब २ सय मिटर तल खसेको थियो । एकजनाको घटनास्थलमै र अर्काको उपचारका क्रममा मृत्यु भएको हो । घटनामा जिप चालकसहित १० जना घाइते छन् । गम्भीर घाइते मुक्तिराम थापा र पार्वती कार्कीको उपचार पोखराको मणिपाल शिक्षण अस्पतालमा भइरहेको प्रहरीले जनाएको छ ।
"जापानमा बाढी, २ को मृत्यु","बाढीका कारण कैयौं स्थानमा पहिरो गएका छन् । फुकुओकामा बुधबार ९ घण्टाको अवधिमा ७ सय ७४ मिलिमिटर पानी परेको छ । बेपत्ताहरूको खोजी र पीडितको उद्धारका लागि प्रहरी, अग्नि नियन्त्रक तथा जापानको सेल्फ डिफेन्स फोर्सका सेनासहित ७ हजार ५ सय उद्धारकर्मी खटिएका छन् । अधिकारीहरूले आवश्यक परे ५ हजार थप सैनिक र ५० हेलिकप्टर पनि परिचालित गरिने जनाएका छन् । बाढीपीडितलाई विद्यालय तथा सरकारी कार्यालयहरूमा राखिएको छ । बाढीका कारण यातायात अवरोधको समाचार नआए पनि टेलिभिजनहरूले रेल्वे लाइन तथा सडकमा क्षति पुर्याएका दृश्य प्रसारण गरेका छन् । उपप्रधानमन्त्री तारो आसोले भनेका छन्, हामी हाल गम्भीर अवस्थामा छौं, अझै पनि कैयौं व्यक्ति हराएका छन् र नजिकैका पहाडमा पहिरो जान सक्नेजस्तो देखिएको छ । पहाडी इलाकाहरू भत्किरहेका र डरलाग्दो अवस्था रहेको पनि उनले बताए ।"
बंगलादेशमा विपक्षी कार्यकर्ता गैरकानुनी थुनामा,"यसरी बेपत्ता पारिएकामा विपक्षी दल बंगलादेश नेसनल पार्टीका नेता सान्देल इस्लाम सुमन पनि छन् । उनका बारेमा वास्तविक जानकारी दिन उक्त संस्थाले यसअघि पनि सार्वजनिक रूपमा अपिल गरेको थियो । त्यसपछि पनि सरकारको कुनै प्रतिक्रिया आएको छैन । सुमनकी दिदी सन्जिदा इस्लामले आफ्नो भाइसहित बंगलादेश नेसनल पार्टीका ५ कार्यकर्तालाई र्यापिड एक्सन बटालिएन, (आरएबी) ले २०१४ को डिसेम्बरमा भ्यानमा हालेर लगेको सन्जिदाले बताइन् ।"
टर्कीमा एम्नेस्टी निर्देशक पक्राउ,टर्कीमा २०१६ को जुलाईमा सैन्य कु को प्रयास भएपछि राष्ट्रपति रेसेप तैयिप इर्दोगानले लगाएको संकटकाल अझै जारी छ । उक्त घटनायता अमेरिकामा निर्वासित धार्मिक नेता फेतुल्लाह गुलेनका समर्थक भएको आरोपमा दसौं हजार सरकारी कर्मचारीलाई पक्राउ गरिएको छ । गत अप्रिलमा भएको जनमत संग्रहले राष्ट्रपतिलाई शक्तिशाली बनाउने गरी संवैधानिक परिवर्तन गर्न बाटो खुला गरेको थियो ।
फिलिपिन्समा शक्तिशाली भूकम्प,लियतेको कनान्गा सहरमा कडा धक्का महसुस गरिएको थियो । भूकम्पको धक्काबाट धेरै घर भत्किएका र कैयौं मानिस चेपिएका अधिकारीले जनाएका छन् । कनान्गा सहरमा एउटा भवन भत्कँदा १ जनाको मृत्यु भएको छ भने १० जना घाइते भएका छन् । त्यहाँ धेरै मानिस पुरिएको आशंका गरिएको लियतेका गभर्नर लियोपोल्दो डोमिनिको पेटिल्लाले बताएका छन् ।
सीमार्केल वार्ता,२०१४ मा राष्ट्रपति सिले गरेको भ्रमणका बेला पनि दुई देशबीच बृहत् रणनैतिक साझेदारी विकासबारेमा छलफल भएको थियो । द्विपक्षीय संयुक्त संयन्त्रको विकासजस्ता विषयमा सक्रिय सहभागिताका साथ अघि बढ्ने विषयमा पनि छलफल भएको जनाइएको छ ।
महाकालीले भत्कायो तटबन्ध,"कटान सुरु गरेपछि सेना, सशस्त्र, नेपाल प्रहरी, निर्माण व्यवसायी र स्थानीय मिलेर जाली भरिरहेका छन् । डोजरमार्फत ढुंगा राख्न सुरु गरिएको छ । पक्की तटबन्ध बनिरहे पनि नदीको वहावले भत्काएपछि गुणस्तरमा प्रश्न उठेको छ । तटबन्धको जग पानीको सतहबाट एक मिटर तल राख्नुपर्ने प्रावधान पूरा गरिएको छैन ।"
६ अर्ब ३६ करोडको कृषि बिमा,"बिमा समितिले हुलदंगा, हडताल, द्वेषपूर्ण कार्य र आतंककारी तथा विध्वंसात्मक कार्यको बिमा शुल्क दर घटाएको छ । समितिले आउँदो साउन १ देखि लागू हुने गरी आतंककारी तथा विध्वंसात्मक कार्य बिमाको शुल्क ५० प्रतिशत र हुलदंगा, हडताल, द्वेषपूर्ण कार्यको शुल्क २५ प्रतिशतले घटाएको हो । समितिले बिहीबार विज्ञप्तिमार्फत यस्तो जानकारी दिएको हो । विगतमा मुलुकमा द्वन्द्व र आतंक धेरै रहेकाले उल्लिखित कार्यको बिमा शुल्क केही महँगो थियो, हाल ती गतिविधि कम भएकाले बिमा शुल्क उल्लेख्य घटाइएको समितिका अध्यक्ष चिरञ्जीवी चापागाईले बताए । यसैगरी अन्य मुलुकमा कायम हुने तेस्रो पक्ष दायित्वअन्तर्गत बिमांक सम्बन्धमा पनि समितिले नयाँ व्यवस्था गरेको छ । मोटर बिमा दरसम्बन्धी निर्देशिका ०७३ मा उल्लेख भएका अन्य मुलुकको कानुनी व्यवस्था नेपालको भन्दा फरक हुने हुँदा बिमकको दायित्व के कति हुने भनी निर्णय गर्न आवश्यक भएकाले केही परिमार्जन गरिएको समितिले जनाएको छ । मोटर बिमा दरसम्बन्धी निर्देशिकामा उल्लेखित बिमालेखअन्तर्गतको कुल दायित्वको सीमाभित्र रही सम्बन्धित मुलुकको कानुनबमोजिम हुने गरी दायित्व कायम गरिएको छ, विज्ञप्तिमा भनिएको छ ।"
कर्णालीमा नि:शुल्क चामल वितरण प्रगति न्यून,कुन जिल्लामा कति वितरण ?जिल्ला परिमाणमुगु ३४ क्विन्टल २० किलोकालिकोट ३३ क्विन्टल ६० किलोजुम्ला ६ क्विन्टल ८० किलोहुम्ला २४ क्विन्टल ४० किलोडोल्पा शून्यकुल ९९ क्विन्टल
३१ अंकले बढ्यो नेप्से,"कारोबारमा आएकामध्ये बैंकिङ र बीमा समूहअन्तर्गतका कम्पनीको कारोबारमा उच्च वृद्धि भएको छ । उक्त दिन कारोबारमा आएका कम्पनीहरूमध्ये बिमा समूहको परिसूचक ३९६, होटलको २६६, विकास बैंकको २०६, बैंकिङको १७७ र जलविद्युत्को १०८ प्रतिशतले बढे । यसैगरी वित्त कम्पनी समूहको परिसूचक ०६७ प्रतिशत, अन्य को ०६३ प्रतिशत र उत्पादन तथा प्रशोधन समूहको ०४८ प्रतिशत सकारात्मक रहे ।"
सुनको मूल्य स्थिर,काठमाडौं (कास) बजारमा छापावाल सुनको मूल्य बिहीबार ५३ हजार ६ सय रुपैयाँ रह्यो । त्यसैगरी तेजावी सुनको मूल्य ५३ हजार २ सय ५० र असली चाँदीको मूल्य ७ सय ३० रुपैयाँ रहेको छ ।
मल्टिक्स ब्रान्डको थ्रीइनवन भेहिकल बजारमा,"काठमाडौं (कास) मल्टिक्सले आफ्ना थ्रीइनवन भेहिकल नेपाली बजारमा भित्र्याएको छ । व्यक्तिगतदेखि व्यावसायिक प्रयोजनका लागि उपयोगी मल्टिक्समा रहेको इन्डेपेन्डेन्ट सस्पेन्सनले नेपालका तराईदेखि पहाडी जुनसुकै उबडखावड बाटोमा सजिलै गुडन सक्ने क्षमता भएको कम्पनीद्वारा जारी विज्ञप्तिमा छ । फोर स्ट्रोक डाइरेक्ट इन्जेक्सन डिजेल इन्जिन रहेको यो साधनले २५ देखि ३० किलोमिटरको माइलेज दिने कम्पनीले जनाएको छ । १७२ एमएम तथा २२४ एमएमसम्मको हाई ग्राउन्ड क्लियरेन्स रहेको मल्टिक्सको बडी बढी टिकाउ सामग्री लेक्सिटपले बनेको दाबी कम्पनीको छ । मल्टिक्सका दुई मोडल र विभिन्न चार रङमा बजारमा उपलब्ध रहेको जनाएको छ । तीन किलोवाटसम्म विद्युत्समेत उत्पादन गर्न सक्ने भएकाले यसलाई फ्यामिली, बिजनेस र पावर जेनरेटर (थ्री इन वान) भनिएको दाबी पनि कम्पनीको छ । यी गाडीको उत्पादक भारतको आइसर पोलारिस प्रालि रहेको छ ।"
वल्र्डलिंकद्वारा उपहार वितरण,काठमाडौं (कास) बल्र्डलिंक कम्पनीले एक लाख ग्राहक पुगेको अवसरमा कृतज्ञतास्वरूप १० जना भाग्यशाली ग्राहकलाई सामसङ ग्यालेक्सी एस ८ मोबाइल र सयजनालाई ३ महिनाको नि:शुल्क इन्टरनेट उपहारस्वरूप वितरण गरेको छ । राजधानीमा बिहीबार आयोजित कार्यक्रममा विजेताहरूलाई उक्त उपहार वितरण गरेको जारी विज्ञप्तिमा छ ।
एनआईसीको शाखा विस्तार,काठमाडौं (कास) एनआईसी एसिया बैंकको नयाँ शाखा कालिकोटको मान्मामा सञ्चालनमा ल्याएको छ । खडाचक्र नगरपालिकाका मेयर जसी पाण्डे तथा कालिकोट उद्योग वाणिज्य संघका अध्यक्ष सूर्यबहादुर शाहीद्वारा संयुक्त रूपमा उक्त शाखाको उद्घाटन गरेको जारी विज्ञप्तिमा छ । हाल यस बैंकका अधिराज्यभर ११७ शाखा कार्यालय सञ्चालनमा रहेको जनाइएको छ ।
एसभीको गज्जबको चाउचाउ,"चिकेन र भेजिटेबल स्वादमा उत्पादन गरिएको चाउचाउ कम्पनीले २० रुपैयाँमा १०० ग्राम उपलब्ध हुने जारी विज्ञप्तिमा छ । पहिलो चरणमा ७० ग्रामको प्याकेट बुटवल र पश्चिम नेपालका प्रमुख बजारहरूमा बिक्री वितरण गरिएको छ, कम्पनीको विज्ञप्तिमा छ, दोस्रो चरणमा काठमाडौं क्षेत्रका उपभोक्तामाझ विशेष योजनासहित ल्याइएको छ । टेस्ट गज्जबको, हेल्थ गज्जबको नारासहित यो चाउचाउ बजारमा ल्याइएको हो ।"
सगरमाथामा यस वर्ष ४४८ पुगे,नेपालमा भएका हिमालमध्ये सबैभन्दा धेरै खर्च सगरमाथा आरोहणमा लाग्छ । विदेशीले एकपटक सगरमाथा आरोहण गर्दा सरकारलाई तिर्ने आरोहण दस्तुर ११ लाख रुपैयाँसहित कम्तीमा ३० लाखदेखि १ करोड रुपैयाँसम्म खर्च गर्छन् ।
कोलकाता बन्दरगाहमा ३ विन्दुले शुल्क वृद्धि,भारतमा जीएसटीधेरै सामान आयात हुने अवस्थामा ३ विन्दुले वृद्धि हुनुले बजार भाउमा खासै असर पर्दैन । तेस्रो मुलुकबाट आयात गर्ने सामानको मूल्यमा केही अन्तरचाहिँ आउन सक्ने भए पनि उपभोक्तालाई थप भार पर्दैन ।
एनसेलमा नयाँ प्रबन्ध सञ्चालक,"काठमाडौं (कास) एनसेलले कम्पनीको नयाँ प्रबन्ध सञ्चालकमा सुरेन जे अमरासेकरालाई नियुक्त गरेको छ । दूरसञ्चार क्षेत्रमा २५ वर्षको अनुभव सँगालेका उनले पद ग्रहणपछि डिजिटल नेपालको लक्ष्य प्राप्तिमा योगदान पुर्याउँदै एनसेललाई आफ्नै ब्रान्डका रूपमा स्थापित गराउने लक्ष्य रहेको बताएका छन् । अमरासेकराले विश्वका विभिन्न प्रख्यात बहुराष्ट्रिय कम्पनीहरू सिंगापुर टेलिकम्युनिकेसन्स लिमिटेड (सिंगापुर), मोबिटेल (श्रीलंका), म्याक्सिस बर्हाद (मलेसिया) र एयरसेल लिमिटेड (भारत) मा काम गरिसकेको एनसेलको विज्ञप्तिमा छ । साथै कम्पनीले एनसेलका पूर्व प्रबन्ध सञ्चालक साइमन जोन पर्किन्सले आजियाटाको प्रधान कार्यालयमा रही दक्षिण एसिया बजारमा कम्पनीको सञ्चालनलाई सहयोग गर्ने गरी नयाँ कार्यभार सम्हाल्ने जनाएको छ ।"
चिनी वीरगन्ज आयो,"कर्पोरेसनले यस वर्ष कुल ५० हजार टन चिनी ल्याउन लागेकामा यो पहिलो लटको चिनी हो । भारत पश्चिम बंगालको हल्दियास्थित रेणुका सुगर मिल्सले ग्लोबल टेन्डरबाट कर्पोरेसनलाई चिनी आपूर्तिको ठेक्का पाएको छ । यस वर्षको दसैं, तिहार र छठजस्ता ठूला पर्वलाई लक्षित गरी कर्पोरेसनले चिनी ल्याएको हो । गत वर्ष कर्पोरेसनले ३२ हजार टन चिनी भारतबाट ल्याएकामा यस वर्षको माग धान्न ५० हजार टन ल्याउन लागिएको हो ।"
भुटानी विमान नआउने,"निगमले प्रतिघण्टा ३८ सय ५० डलर भाडादरमा भुटान एयरलाइन्सको विमान बोइङले उडान भर्दै आएको सेक्टरमा उडाउने तयारी गरेको थियो । अहिले एउटा बोइङसहित हाम्रा तीनवटा विमान भएकाले दिल्ली, दोहा र क्लालमपुरको भाडादर सन्तुलनमा थियो, निगमको कमर्सियल विभागका एक अधिकारीले भने, यदि हामीले जहाज अभावका कारण यी सेक्टरमा उडान नभर्ने हो भने विदेशी एयरलाइन्सले ह्वात्तै भाडा बढाउनेछन् यसको असर नेपाली कामदार र विद्यार्थीलाई पर्नेछ । यति मात्रै होइन जहाज अभावमा निगमले कम्तीमा १२ करोड हाराहारी घाटा व्यहोर्नुपर्ने दाबी गरेको छ ।"
लान्चौ व्यापार मेला सुरु,बेइजिङ (कास) चीनको कान्सु प्रान्तको लान्चौमा २३ औं लान्चौ लगानी तथा व्यापार मेला बिहीबारदेखि सुरु भएको छ । मेलाको उद्घाटन कार्यक्रमलाई सम्बोधन गर्दै उपराष्ट्रपति नन्दबहादुर पुनले नेपालले चीनसँग बहुआयामिक सम्बन्ध विस्तार गरिरहेको बताए । यस प्रकारका मेलाले दुई देशबीच जनस्तरको सम्बन्ध विकास हुने विश्वास उनको थियो । उपराष्ट्रपति पुनले प्रदर्शनी क्षेत्रभित्र रहेको नेपाल मण्डपको पनि उद्घाटन गरे । व्यापार मेलामा नेपालचीन कार्यकारी परिषद्को संयोजनमा १६ वटा र नेपालचीन उद्योग वाणिज्य संघको संयोजनमा ३ वटा गरी नेपालका १९ वटा प्रदर्शनी कक्ष छन् ।
प्रसारण लाइन आयोजना पूरा,बारास्थित रक्सौलपरवानीपुर ५० र सुनसरीस्थित कटैयाकुसहा ५० मेगावाट क्षमताका १३२१३२ केभी प्रसारण लाइन निर्माण
सधैंको असारे चटारो,"गाउँमा योजना अनुगमन गरेर फर्केका समन्वय समितिका स्थानीय विकास अधिकारी कोमलप्रसाद धमलाले ढिला गर्ने सबै योजनाको रकम फ्रिज हुने बताए । नियमविपरीत भएका कामको भुक्तानी दिँदैनौं, धमलाले भने, प्राविधिकलाई पनि योजना सम्पन्न भएको प्रमाणित नगर्न कडा निर्देशन दिएका छौं ।"
नेपालले पहिलोपल्ट खेल्ने,"१५ औं एएफसी फुटसल च्याम्पियनसिपको छनोटलाई नेपाली टिम तयार गर्न राष्ट्रिय फुटसल लिग गर्ने फुटसल कमिटी प्रमुख रायमाझीले बताए । साउनमा फुटसलको राष्ट्रिय लिग गर्नेछौं, एन्फाका सदस्य रहेका उनले भने, लिगमा बढीमा १६ टिमलाई खेलाउने तयारी भइरहेको छ । त्यसैबाट राष्ट्रिय टिमका लागि खेलाडी छनोट गर्नेछौं ।"
लुकाकु युनाइटेडमा,"त्यस्तै, आर्सनलले फ्रान्सेली स्ट्राइकर अलेक्जेन्डर लाकाजेटे पाँचवर्षे सम्झौता गर्दै लिग वान क्लब लियोनबाट प्रिमियर लिगमा बुधबार आबद्ध भएका छन् । बेलायती मिडियाका अनुसार २६ वर्षीय उनको चार करोड ६५ लाख पाउन्ड (६ करोढ डलर) मूल्यले २०१३ मा रियल म्याड्रिडबाट मेसुट ओजिल भित्र्याउँदा लागेको ४ करोड २४ लाख पाउन्डको क्लब कीर्तिमान पनि तोडियो । फ्रान्सबाट ११ क्याप जितेका लाकाजेटेले पछिल्ला तीनै सिजन लिगमा कम्तीमा २० गोल गरेका छन् । लियोन लिग वानमा चौथो भएको र युरोपा लिग सेमिफाइनल पुगेको लियोनका लागि उनले गएको सिजन ४५ खेलमा ३७ गोल गरेका थिए ।"
सन्ध्यालाई स्वर्ण,काठमाडौं (कास) नेपालकी सन्ध्याकुमारी सिंहले दक्षिण कोरियामा भएको छुनछुन कोरिया ओपन तेक्वान्दो च्याम्पियनसिपमा स्वर्ण पदक जितेकी छन् । महिला फाइटतर्फ ५७ केजी तौलमा सन्ध्याले फाइनलमा रसियाली प्रतिद्वन्द्वीलाई ३०८ स्कोरले हराउँदै स्वर्ण जितेकी हुन् । निरिता याकथुम्बा ६२ केजीमा काजकिस्तानकी खेलाडीसँग १२१० स्कोरले पराजित हुँदै कांस्यमै सीमित भइन् ।
ओपनरको प्रभाव,यसअघि मासाकाद्जाले टारिसाई मुसाकान्डा (४८) सँग दोस्रो विकेटमा १ सय २७ रन जोडी जिम्बावेलाई राम्रो स्थितिमा पुर्याए । मासाकाद्जाले ९८ बल खेल्दै १५ चौका र १ छक्का प्रहार गरे ।
रंगशालामा राष्ट्रपतिबाट उद्घाटन,"छात्रमा सुदूरपश्चिमलाई २५१९, २५१२ ले हराएको मध्यमाञ्चल पश्चिमाञ्चलसँग भने १८२५ र १७२५ ले हार्यो । राष्ट्रपति भण्डारीले उद्घाटन कार्यक्रममा देशमा खेलकुदको विकासका लागि विद्यालयलाई आधार बनाएर सुरु गरिएको यो प्रतियोगिता प्रतिभा पहिचान गर्ने उपयुक्त माध्यम भएको धारणा व्यक्त गरिन् । राष्ट्रपतिले दुई खेलबाट सुरु भएको प्रतियोगताको नवौं संस्करणसम्म आइपुग्दा ८ खेल समावेश हुनुले दायरा फराकिलो बन्दै गएकोमा खुशी व्यक्त गरिन् ।तीनदिने केन्द्रीय स्तरको यस प्रतियोगितामा भलिबल, एथलेटिक्स, कबड्डी, तेक्वान्दो, कराते, उसु, फुटबल र क्रिकेट गरी ८ खेल समावेश छन् ।"
हिट हार्डर,पाकिस्तानी मूलका बेलायती बक्सर आमिर खान र ब्रिटिस बिजनेस टाइकुन बिल डोसान्ज सुपर बक्सिङ लिगका प्रोमोटर हुन् । त्यसैले यसमा विश्व बक्सिङकै नजर परेको छ ।
रियल लभ,"नवीनको बुझाइमा उनीहरूको पहिलो त्याग घर छाड्नु हो । परिवार छाडेर सात समुद्रपारि जान तयार हुनु पनि त्याग हो । यहाँ आएपछि उनीहरूले भनेको जस्तो खानेकुरा पाउँदैनन् । त्यो अर्काे त्याग हो, नवीन भन्छन्, त्याग नगरी प्रेम हुँदैन । प्रेम नभई मानवीय भावना हुँदैन । मानवीय भावना नभई सेवा गरिँदैन । सेवा भावना नभएसम्म समाज उँभो लाग्न सक्दैन ।"
काठमाडौंमा सानो इटाली,"यहाँको अर्काे विशेषता अन्तर्राष्ट्रिय चेनसँगको आबद्धता हो । काठमाडौंमा सायदै यस्ता रेस्टुरेन्ट छन्, जसको अन्तर्राष्ट्रिय चेनसँग फ्रेन्चाइज हुन्छ । तर, यसको छ । भारतमा सन् १९८९ देखि उदाएको लिटिल इटाली अहिले त्यहाँका थुप्रै सहरमा चेनका रूपमा फैलिएको छ । काठमाडौंको साइनो पनि उसैसँग जोडिएको छ । इटालीकै सिग्नेचर फुड काठमाडौंमा उपलब्ध थोरैमध्ये यो आउटलेट पनि हो, करिब ५ करोड लगानीमा २०१२ देखि दरबारमार्गबाट थालिएको यस आउटलेटका सञ्चालक मुर्राकाले भने । उडबर्न पिज्जा, पास्ता, स्पागेटी, रिसोटो आदि धेरैको रोजाइमा पर्ने रेसिपी हुन् । एक जनाका लागि १ हजार रुपैयाँ काफी हुन्छ । औसत परिकार ५ सय रुपैयाँ हाराहारीका छन् । यो आउटलेटमा भेज आइटम मात्रै सर्भ हुन्छ । यसैको माथि लगानीकर्ता अमित अग्रवाल र महेश मुरारकाले भर्खरै स्पाइस भिलेज सुरु गरेका छन् । यो इन्डियन कुजिनमा मात्रै फोकस छ । इटालियन खान्कीका लागि हुना गन्गाई र इन्डियनका लागि राजेश जोशी गरी दुई जना सेफ छन् । उनीहरूको यी रेसिपीमा दशकौं लामो अनुभव छ । १ रोपनीमा फैलिएको यो आउटलेटको एकपटकमा २ सय अतिथिलाई सर्भ गर्ने क्षमता छ । दुवै आउटलेटले आफूहरूलाई टेस्टबडको ट्रिटरका रूपमा भनेका छन् । उनीहरूले यसमा आफूहरूलाई प्रमाणित पनि गरिदिएका छन् । दुवै आउटलेटमा अतिथि छिरेदेखि आतिथ्यको महसुस गरिरहन्छन् । यो अनुभूति गेटबाट बाहिरिने बेलासम्म भइरहन्छ ।"
न्यु सेन्सेसन,"अनि उनका डाइहार्ट फ्यानलाईसमेत थाहा नहुन सक्छ, उनी थाङका आर्टिस्ट पनि हुन् । पेन्टिङ पनि गर्छन तर उनको मन चाहीं सधैं र्यापमै हुन्छ । तर जति आधुनिक भएको भनिए पनि हामीकहाँ संगीतमा लाग्नेलाई हेर्ने दृष्टिकोण निकै साघुरो छ, त्यसमाथि र्यापरलाई त आवारा वा ट्यापे ठान्ने जमात ठूलो छ । त्यस्ता अपमान उनी आफैंले पनि सहनु परेको छ बेलाबखत । तैपनी भिटेन भन्छन्, हु केर्यस ? आखिरमा मलाई अध्यारोबाट उज्यालोतिर डोराएको त र्यापले नै हो ।"
यन्त्र ६० को तयारी,यन्त्र ६० का ५ प्रतिस्पर्धा१ पांग्रारहित रोबोटबीचको प्रतिस्पर्धा२ म्यानुअल अखडा३ अटोमेटिक अखडा४ यन्त्र रेसर५ यन्त्र नेसनल लिग
वार्डरोबले दियो धोखा,तर फिल्मको प्रचारभन्दा ठूलो महिलाको इज्जत हुन सक्दैन । सायद यति बुझेकी अश्लेषाले पक्कै पनि फन्डाका लागि मात्रै जानाजानी इनर नलगाई स्टेज चढिनन् । यदि फन्डा निम्त्याउनै चाहेको हो भने पनि बिग ब्यानरमा बनेको प्रेमगीत २ का लागि यस्तो हर्कत शोभनीय पक्कै हुँदैन ।
हात खाली नजाने अवार्ड,"एकाध वर्षयता फिल्मकर्मीमा अमेरिकाको ग्रिनकार्ड बनाउन लहर नै चलेको छ । नेपालमै बसेर आफ्ना डकुमेन्ट्समार्फत प्रक्रियामा जान सकिने भएपछि अधिकांश फिल्मकर्मीलाई अवार्ड पाउने, देखाउने र मिडियामा छपाउने अनि त्यसैको कटिङ डकुमेन्ट्सका रूपमा बुझाउने सोझो बाटो फुरेको छ । त्यसैले पनि यतिबेला अवार्ड दिने र लिनेबीचमा गजबको तालमेल देखिएको छ । तैं चुप मैं चुप शैलीमा अवार्डको खेती चलिरहँदा फिल्म क्षेत्र र यसका असली हकदार फिल्मकर्मीलाई नोक्सानी त पक्कै पुगेको होला ? तर बोल्ने कसले ?"
नाडी काटेपछि सृष्टि हस्पिटल,"तर केही समयपछि नर्भिक पुगेका सौगातले भने दुर्घटना भन्दै त्यसलाई विवादित नबनाउन आग्रह गरेका छन् । उनका अनुसार, कपबोर्ड खसेर हातमा चोट लागेको हो । शनिबार आफ्नो जन्मदिन मनाउन जोडी पुल्चोकस्थित आफ्नै अपार्टमेन्टमा रमिरहँदा अचानक घटना घटेको सौगात बताउँछन् । घटना जे होस्, यतिबेला भने सृष्टि खतरामुक्त भई घर फिरेकी छन् । सोही घटनाका कारण लाउरेको छायांकनसमेत यतिबेला प्रभावित भएको छ । नायिका छिट्टै सेटमा फर्किऊन्, शुभकामना ।"
पललाई भेट्नै मुस्किल,निर्देशक सुदर्शन थापाको काइदालाई पनि मान्नै पर्छ ।
"भिडियो हेर्दै, च्याट गर्दै",योबाहेक गुगलले यसै साता आईओएस प्रयोगकर्ताका लागि नयाँ एप अपटाइम सार्वजनिक गरिएको छ । जसमा प्रयोगकर्ताले आफूबाहेक धेरै साथीहरूसँगै एकै पटक युट्युब भिडियो हेर्न सक्छन् र रियल टाइममा रियाक्सनहरू जनाउन सक्छन् । यसको रियाक्सन फिचर पेरिस्कोप र फेसबुक लाइभमा जस्तै रहनेछ जहाँ एक जनाले गरेको रियाक्सन सोही समय भिडियो हेरिरहेका अन्यले पनि देख्न सक्छन् । यसले भिडियोको सोसल एक्सपेरियन्स बढाउने गुगलको दाबी छ । यसअघि पनि गुगलले युट्युब भिडियोका लागि यस्तै फिचर भएका केही सार्वजनिक गरेको भए पनि ती सफल भएका थिएनन् ।

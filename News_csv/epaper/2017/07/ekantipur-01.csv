शीर्षक,विवरण
एमालेको झिनो अग्रता,"सुनसरीको देवानगन्ज र दुहबीमा फोरम लोकतान्त्रिकको अग्रता छ । त्यस्तै कैलालीको जोशीपुर, टीकापुर र भजनीमा पनि फोरम लोकतान्त्रिक अगाडि छ । रूपन्देहीको लुम्बिनी र मायादेवी गाउँपालिका तथा सुनसरीको कोसी गाउँपालिकामा झिनो मत अन्तरमा स्वतन्त्र उम्मेदवारले अग्रता लिइरहेका छन् । धनगढी उपमहानगरमा स्वतन्त्र उम्मेदवार गोपाल हमालले टक्कर दिइरहेका छन् ।"
प्रदेश र केन्द्रको चुनाव तयारी गर,आयोगको प्रस्ताव  असोजको अन्तिम साता प्रदेशको र मंसिर पहिलो साता प्रतिनिधिसभाको  असार मसान्तभित्रै आवश्यक कानुन र साउन १५ भित्र निर्वाचन क्षेत्र निर्धारण हुनुपर्छ
मुग्लिननारायणगढ फेरि अवरुद्ध,"पहिरो हेर्न गएका एकको मृत्यु, यातायात अवरुद्ध"
"उपराष्ट्रपति चीन, उपप्रधानमन्त्री भारत जाँदै",प्रधानमन्त्री देउवाको भारत भ्रमण र सार्क सम्मेलनको वातावरण महराको प्रमुख एजेन्डा
मन्त्रिपरिषद् विस्तार छिट्टै,"काठमाडौं (कास) प्रधानमन्त्री शेरबहादुर देउवाले मन्त्रिपरिषद् विस्तारको तयारी थालेका छन् । प्रधानमन्त्री देउवाले शुक्रबार सत्तासाझेदार माओवादी केन्द्रका अध्यक्ष पुष्पकमल दाहाललाई बालुवाटार निवासमा डाकेर मन्त्रिपरिषद् छिट्टै विस्तार गर्ने विषयमा छलफल गरे । आफ्नो समर्थनमा देउवा प्रधानमन्त्री चुनिएपछि दाहाल पहिलोपल्ट बालुवाटार पुगेका हुन् ।दुई नेताबीच नयाँ सरकार सञ्चालन र मन्त्रिपरिषद् विस्तारसहित दोस्रो चरणको चुनाव सफलताबारे कुराकानी भएको दाहालको सचिवालयले जनायो । राजपा नेताहरूले माग सम्बोधन नभएको भन्दै सरकारबाट समर्थन फिर्ताको चेतावनी दिइरहेका बेला त्यस्तो परिस्थिति सिर्जना भए के गर्ने भन्नेबारे कुराकानी भएको स्रोतले जनायो । प्रधानमन्त्री र अध्यक्षबीच थप गृहकार्य गरेर छिट्टै मन्त्रिपरिषद् बिस्तार गर्ने र सरकार सञ्चालन एवं दुई पार्टी गठबन्धनलाई थप बलियो बनाउनेबारे कुरा भयो, दाहाल सचिवालयका सदस्य मनहरि तिमल्सिनाले भने, केही दिनभित्रै मन्त्रिपरिषद् विस्तार गर्ने समझदारी भएको छ ।"
प्रधानसेनापति क्षत्री र रक्षासचिव अमेरिका प्रस्थान,"काठमाडौं (कास) अमेरिकाको न्युयोर्कमा हुने विश्व शान्तिका लागि योगदान पुर्याउँदै आएका मुलुकहरूको दोस्रो सुुरक्षा सम्मेलनमा सहभागी हुन प्रधानसेनापति राजेन्द्र क्षत्री, रक्षासचिव श्रीधर सापकोटालगायतको टोली शुक्रबार त्यसतर्फ प्रस्थान गरेको छ । न्युयोर्कमा असार २३ मा हुने उक्त सम्मेलनमा राष्ट्रसंघका महासचिव एन्टोनियो गुन्टेरसलगायतले सम्बोधन गर्ने सैनिक जनसम्पर्क निर्देशनालयले जनाएको छ । सम्मेलनमा नेपालले राष्ट्रसंघको नेतृत्व पदमा नेपाली सेनाका अधिकृतहरूको कोटा बढाउनेदेखि थप शान्ति सेना पठाउने विषयमा धारणा राख्नेछ । सम्मेलनमा क्षत्रीले शान्ति सेना हेर्ने राष्ट्रसंघका उपमहासचिव तथा महासचिव गुन्टेरसका सुरक्षा सल्लाहकारसँग पनि भेटवार्ता गर्ने सेनाले जनाएको छ । उनले सुडान र कंगोका फोर्स कमान्डरसँग पनि भेटवार्ता गर्नेछन् ।"
तेस्रो चरण पर्यवेक्षण गर्न देऊ,अन्तर्राष्ट्रिय पर्यवेक्षणले अन्तर्राष्ट्रिय समुदायलाई निर्वाचन परिणाममा समर्थन जनाउने मौका मिल्नेसमेत अमेरिकी र बेलायती दूतावासले जनाएका छन् । अमेरिकाले बिहीबार र बेलायतले शुक्रबार विज्ञप्तिमार्फत यस्तो धारणा राखेका हुन् । अमेरिकाले असोज २ को निर्वाचनका लागि उचित वातावरण निर्माण गर्न सबै पक्षसँग आग्रह पनि गरेको छ ।
असन्तुष्टि पोख्न नो भोट,०६४ सालको निर्वाचनमा सप्तरीको एउटा मतदान केन्द्रमा र ०७० मा रोल्पाको थवाङमा पनि कुनै एक राजनीतिक दलको आहवानमा मतदान बहिष्कार भएको उनले बताए । त्यस्तै ०६२ सालमा तत्कालीन राजा ज्ञानेन्द्रले गराएको नगर निर्वाचनमा पनि ७ दलको आह्वानमा धेरै स्थानमा मतदाताले मतदान बहिष्कार गरेका थिए ।
स्थानीय तहमा विजयीको सूची,आलीताल गाउँपालिकाअध्यक्ष कांग्रेस बलबहादुर गुरुङउपाध्यक्ष कांग्रेस जलादेवी विष्ट बोगटी
बलात्कारपछि हत्यामा ज्यान मुद्दा मात्रै,"ब्युरोका अनुसार अल्र्बट २३ वर्षदेखि नेपाल आउनेजाने गरिरहेका थिए । पछिल्लो १५ वर्षयता भने उनी बारम्बार नेपाल, श्रीलंका र भारतको भ्रमण गरिरहेको देखिन्छ । उनको भ्रमणको उद्देश्य नै बालकहरूलाई फकाउनु र उनीहरूमाथि यौन दुराचार गर्नु रहेको आशंका छ । अनुसन्धानले अल्बर्ट बालकहरूलाई आफ्नो होटलको कोठामा बोलाउँथे र प्रलोभन दिएर यौन दुरचार गर्दै कसैलाई नबताउन आदेश दिन्थे । ब्युरोले अध्यागमन विभागसँग मिलेर उनको ट्राभल हिस्ट्री हेर्ने तयारी थालेको छ । बिहीबार ब्युरोले उनी बस्ने ठमेलको ज्याठास्थित होटलको कोठामा छापा मारी १३ वर्षीय एक जनाको उद्धार गरेको थियो । उनीविरुद्ध २ बालकका अभिभावकले जाहेरी दिइसकेका छन् । प्रहरीले अल्बर्टविरुद्ध काठमाडौं जिल्ला अदालतमा बाल यौन दुराचार मुद्दाअन्तर्गत म्याद लिई अनुसन्धान गरिरहेको छ ।"
लाइसेन्स पाउनै ३ महिना,प्रवक्ता पाण्डेले पेपर कार्ड विस्थापित गरी स्मार्ट लागू गर्न तयारी स्वरूप नयाँ प्रिन्टर र कार्ड खरिद गर्न टेन्डर प्रक्रिया अघि बढिसकेको बताए । विगतमा ट्रायल पास गरेको १२ दिनमै सर्वसाधारणले लाइसेन्स पाउने गरेका थिए । भारतबाट कार्ड ल्याएर नेपालमा मेसिन राखेर कार्ड छाप्ने गरिएको छ । एउटा मेसिनबाट प्रतिघण्टा ६० वटासम्म कार्ड छाप्न सकिन्छ । विभागका अनुसार बिहान ६ देखि बेलुका ८ बजेसम्म मेसिनबाट कार्ड प्रिन्ट हुने गरेको छ ।
"एक आँखा गुम्यो, अर्कोले संसार नियाल्न चाहन्छु","चिकित्सकले रेडियोथेरापी गरिसकेपछि किमो गराउनुपर्ने हुनसक्छ भन्नुभएको छ, उनले भने, किमो गराउँदा धेरै खर्च लाग्छ, मेरो परिवारको उपचार गराउन सक्ने क्षमता छैन । गाउँमा आमा र १४ वर्षीय दाइ मात्र भएकाले आयस्रोत नभएको उनले बताए । एउटा कृत्रिम आँखा राख्ने र अर्कोको सहायताले पढेर ठूलो मान्छे बन्ने सपना रहेको बताउँदै भने, मनकारीमार्फत सहयोगको अपिल गर्छु । एकपटक किमो गराउन करिब १८ देखि २० हजार लाग्ने डा बरालले बताए ।"
मैनजस्तै महिन,"उनी भद्र शैलीमा आफ्ना कुरा राख्थिन्, विषयवस्तु बुझेर धारणा बनाउँथिन् । पार्टीभित्र विभिन्न समूहगत प्रतिद्वन्द्विता हुन्थ्यो । त्यस्ता गुटगत कुरामा उनको धेरै रुचि थिएन । जे पनि सिक्न उत्सुक हुने र आफूलाई मर्का परे पनि अरूलाई सहयोग गर्ने तत्परताले नै महिनलाई मैन जस्तै नरम बनाएको थियो तर ती मैन जस्ती महिनलाई पित्तथैलीको क्यान्सरले जलाउँदै लग्यो । जसलाई निभाउने डाक्टरी प्रयास सफल भएन । उनीप्रति हार्दिक श्रद्धाञ्जली ।"
एक काव्यात्मक मतदान,कविहरूका टाउकामा नानाभाँतिका विचार जन्मने गर्छन् । वास्तवमा अनावश्यक चिन्तन गर्नु राम्रो होइन । त्यसैले मेरो टाउको फुटेको हो ।
महिलामा धूमपानको असर,डा बुढाथोकी नेपाल चिकित्सक संघका केन्द्रीय सहकोषाध्यक्ष एवं मुखस्वास्थ्य समितिका केन्द्रीय संयोजक हुन् ।
अन्धकारबाट उज्ज्वलतातर्फ,"हामी नाम थाल्नुभन्दा पहिले श्री को प्रयोग गर्छौं जसले हामीलाई ऐश्वर्य, शोभा र सुख मात्र होइन बुद्धि, ज्ञान र विवेकसमेत देओस् भन्ने हाम्रो आन्तरिक कल्पना हुन्छ ।"
झ्याम्म झ्याम्म भोट,पैसावाल उम्मेदवारले भड्किलो प्रचार गरेपछि अन्य उम्मेदवारले पनि प्रतिस्पर्धा गर्न त्यही बाटो समाएको देखियो ।
बहिष्कारकै बहिष्कार,"राजपाका एक सक्रिय कार्यकर्ताले भने, नेताले आफ्नै घुँडामा बञ्चरो हाने भन्दैमा हामीले आफ्नो घुँडै किन थापिदिने ?"
टीके टिकट,स्थानीय तहमा हारोस् या जितोस् खासै मलतब नहुने रोग दलहरूमा बढ्दै गएको छ ।
असंगति सहित सौरभ,सौरभको यो पुस्तक बुकहिल पब्लिकेसन्सले बजारमा ल्याएको हो । यसअघि उनका सौरभका २५ वर्ष र असहमति प्रकाशित भइसकेका छन् । उनले नेपाल अध्ययनबारे आफ्नो असहमति शृंखला अन्तर्गत पाँच कृति लेख्ने यसअघि नै घोषणा गरिसकेका छन् । असंगति त्यसैको दोस्रो प्रस्तुति हो ।
अजयले गर्दा बिहे भएन,"उनले द नेमसेक, हनुमान, लाइफ अफ पाइ जस्ता अंग्रेजी फिल्ममा काम गरेकी छन् ।"
गायक हिक्मतको सम्झना,"उनी क्लबमा आबद्ध छन् भन्ने थाहा थिएन, डा बरालले भने, उनको तौरतरिकामा चाहिँ सेवाभाव झल्किन्थ्यो । मालीलाई एकदम हँसिलो र फूर्तिलो खालको मान्छेका रूपमा बुझेको क्लबकी डीजी शाहले बताइन् । हाँस्नुपर्ने, गाउनुपर्ने खालको स्वभाव थियो, उनले भनिन्, उहाँलाई सम्झिरहनेछौं । यसअघि गायिका तारा थापालाई हिक्मत माली अवार्ड दिइएको थियो । गायक माली भने दुई वर्षअघि दिवंगत भएका थिए ।"
देश परदेश बन्ने,"भोजराज देवकोटाको पटकथा, अर्जुन पोखरेलको संगीत, रामेश्वर हुमागाईंको छायांकन, रोशन श्रेष्ठको एक्सन रहने देश परदेश को छायांकन असार २२ देखि थालिने गिरीले बताए । प्रेमले राम्रो विषयवस्तुका कारण आफू अभिनय र निर्माणमा अग्रसर भएको बताए । सारिकाले फिल्मको कथावस्तुले मन छोएको सुनाइन् । आफू सामान्य गाउँले युवतीको भूमिकामा देखिने उनले जानकारी दिइन् । यसअघि उच्छृंखल खालका फिल्म बनाएको आरोप लागेका निर्देशक गिरीले अब परिवर्तन भएको भन्दै देशपरदेश विशुद्ध नेपाली परिवेशको हुने बताए ।"
नङमा पनि पर्छ ढुसी,बचाउ  सकेसम्म लामो नङ नपाल्नुस्  नङ सधै सफा गर्ने गर्नुस्  कस्सिएका जुत्ता नलगाउनुस्  हावा ओहोरदोहोर गर्ने खुला जुत्ता उपयोग गर्नुस्  खुट्टा दिनहुँ साबुनपानीले सफा गर्नुस्  खुट्टा धोएपछि तौलियाले नङ सुकाउनुस्  दिनहुँ एक पटकभन्दा बढी मोजा वा जुत्ता बदल्नुस्  खुट्टाका नङ मिलाएर काट्ने गर्नुुस्  नङ काट्नुअघि नेलकटरलाई संक्रमणविहीन पार्नुस्  संक्रमणको आशंका भए नङमा नेलपालिस नलगाउनुस्  धेरै कस्सिएको मोजा नलगाउनुस्
च्याउ,उच्च रक्तचाप एवं हाइपर टेन्सनका रोगीलाई च्याउ खान भनिन्छ ।
निकै गुणकारी हुन्छन् रहर र चना,बालबालिकालाई महँगो बदामको सट्टा कालो चना खुवाउनाले उनीहरू स्वस्थ हुन्छन् ।
सर्वोच्चले सदर गर्यो ट्रम्पको नीति,"वासिङ्टन (एएफपी) अन्तत: अमेरिका जान प्रतिबन्ध लाग्ने नै भएको छ, मुस्लिमबहुल ६ देशका नागरिकलाई । अमेरिकी सर्वोच्च अदालतले बिहीबार राष्ट्रपति डोनाल्ड ट्रम्पको नीति सदर गर्दै कार्यान्वयनका लागि फुकुवा गरेकाले पाँच महिनाअघि घोषित कानुन लागू भएको हो । राष्ट्रपति भएलगत्तै ट्रम्पले मुस्लिमबहुल रहेका इरान, सोमालिया, लिबिया, सुडान, सिरिया र यमन गरी ६ देशका नागरिकमाथि अमेरिका यात्रामा प्रतिबन्ध लगाउने कानुन घोषणा गरेका थिए । तर अधिकारवादी र अदालतको विरोधले ती देशका नागरिक र शरणार्थीमाथिको यात्रा प्रतिबन्धको कानुनको कार्यान्वयन हुन सकेको थिएन । त्यतिबेला व्यापक मात्रामा विरोध मात्रै भएन, संघीय अदालतले कार्यान्वयन नगर्न आदेश नै दिएको थियो । तर, बिहीबार सर्वाेच्चले ट्रम्पको नीति सदर गरिदिएको छ । फैसलामा उक्त कानुन पूर्ण रूपमा प्रतिबन्ध लगाउने गरी नभई आंशिक कार्यान्वयनका लागि फुकुवा गरिएको छ । पहिले नै प्रवेशाज्ञा भएका नागरिक, अमेरिकामा स्थायी रूपमा बसोबास गर्ने परिवारका वास्तविक आफन्तजन र त्यहाँ व्यापारिक सम्बन्ध भएका नागरिकका हकमा भने यो कानुन लागू नहुने सर्त फैसलामा उल्लेख छ । अहिलेको लागि ती ६ देशका नागरिकलाई ९० दिनको र शरणार्थीलाई १२० दिनको प्रतिबन्ध लगाउन पाउने अदालतको आदेशमा छ । आदेशको अधिकारवादीले विरोध गरेका छन् । बिहीबारबाट कानुन कार्यान्वयनमा आएसँगै जोन एफ केनेडी अन्तर्राष्ट्रिय विमानस्थलमा अधिकारवादीहरू उपस्थित भएर अध्यागमनका अधिकारीलाई प्रवेशाज्ञा लिएर आएका नागरिकलाई नफर्काउन आग्रह गरिरहेका थिए । उनीहरूले यो कानुनको कार्यान्वयन हुनुभन्दा अघि नै प्रवेशाज्ञा प्राप्त गरेका नागरिकलाई नरोक्न आग्रह गरिरहेका थिए ।"
अर्बपतिलाई मनपर्ने पुस्तक,(एजेन्सीहरू)
नेसनल ट्रेडिङका कर्मचारी बिदावारी,अवकाशमा १ अर्ब ६६ करोड खर्च नेसनलको जग्गा आयल निगमले किन्यो
भन्सारमा गेट इन्ट्री नोट लागू,"आसिकुडा वल्र्डकै अन्तिम चरण गेट इन्ट्री नोट प्रणाली लागू भएपछि भन्सारबाट जाँचपास गराई बाहिरिने मालबाहक सवारीले हालको जस्तो प्रज्ञापनपत्र बोक्ने छैनन् । यस्ता गाडीले बोक्ने एक्जिट नोटमा गाडी नम्बर, गाडीमा रहेका सम्पूर्ण सामानको विवरण हुनेछन् । यसबाट भन्सार छली पनि कम हुने र भन्सारलाई पेपरलेस गर्ने प्रयासले पनि मूर्त रूप लिनेछ, यादवले भने, यसका साथै डिजिटल हस्ताक्षर पनि लागू गर्ने गृहकार्य भइरहेको छ । उनले हाल जारी प्रयास सफल भए कम्तीमा ३ र बढीमा ६ महिनाभित्र यो प्रणाली व्यवहारमा लागू भइसक्ने बताए । हाल भन्सार यार्डमा के कति मालबाहक सवारी साधन छन् भनी यकिन गर्न कागजी रेकर्ड पल्टाएर हेरेपछि त्यसको जवाफ दिन कम्तीमा डेढ घण्टा लाग्छ । तर, यो प्रणाली लागू भएपछि अनलाइन प्रणालीको मद्दतले तत्कालै त्यसको जवाफ दिन सकिन्छ । आसिकुडा वल्र्ड जाँचपास प्रणाली लागू गर्ने वीरगन्ज भन्सार कार्यालय तेस्रो भन्सार कार्यालय हो ।"
२० शिवम् किन्दा १ बोरा सित्तैमा,काठमाडौं (कास) शिवम् सिमेन्ट लिमिटेडले २० बोरा ओपीसी खरिदमा १ बोरा सित्तैमा दिने योजना ल्याएको छ । शिवम् सिमेन्टले ग्राहकको सम्मान गरी उत्साह प्रदान गर्न सहुलियतका योजना ल्याएको जारी विज्ञप्तिमा छ । यसअघि पनि कम्पनीले चाडवाडको अवसरमा चाँदी नै चाँदी र ४० बोरा सिमेन्टको खरिदमा १० ग्राम लक्ष्मीगणेश अंकित चाँदीको सिक्का उपहार योजना लागू गरेको जनाइएको छ ।
शिखरबाट स्याउ बिमाको क्षतिपूर्ति,"काठमाडौं (कास) शिखर इन्स्योरेन्स कम्पनीबाट जुम्लाका १ सय ५ किसानले स्याउ बिमाबापतको क्षतिपूर्ति पाएका छन् । स्याउ फल्ने बेलामा असिना परी भएको क्षतिबापत बिमा रकम उपलब्ध गराइएको कम्पनीद्वारा जारी विज्ञप्तिमा उल्लेख छ । जुम्ला, कालिकोट र मुगुमा गरी २० लाख रुपैयाँको बिमा दाबी भएको जनाइएको छ । स्याउ किसानले असिना र खडेरीबाट हुने आर्थिक नोक्सानीबाट सुरक्षित रहन बिमा गर्दै आएका छन् । कम्पनीले २०१६ देखि जुम्ला, कालिकोट, मुगु र डोल्पामा स्याउ बिमा योजना लागू गरेको छ ।"
चार तहमा माओवादीको जित,"कपिलवस्तु नगरपालिकामा भने राजपा कार्यकर्ता खुला रूपमै चुनाव लडेका थिए । राजपा जिल्ला अध्यक्ष मण्डल सदस्य तथा मेयरका स्वतन्त्र उम्मेदवार रामदास गुप्ताले भने, उम्मेदवारी दिएनौं भने यहाँको वर्चस्व गुम्ने हुँदा चुनावमा सहभागी भएका हौं । गुप्तासँगै राजपाका नेता वासुदेवप्रसाद कसौधन पनि उपमेयरमा स्वतन्त्र उम्मेदवार बनेका छन् । मेयरका प्रत्यासी गुप्ता मतगणनामा अघि छन् ।"
कांग्रेसमाओवादी झडप,कांग्रेसका जिल्ला कोषाध्यक्ष खटकबहादुर खत्रीले आफ्नो पक्षका ५६ जना युवा घाइते भएको बताए । राजनीतिक विषयमा कुरा चल्दै गरेका बेला दुवै पक्षबीच विवादले उग्र रूप लिएको प्रत्यक्षदर्शीले बताए । रोल्पा नगरपालिकाको मतगणना जारी छ । युवाबीच झडप भएपछि सदरमुकाम लिबाङमा केहीबेर तनाव भएको थियो ।
अपहरित व्यवसायीको हत्या,श्रेष्ठसँगै अपहरित भनिएका घोराही हापुरका २८ वर्षीय रणबहादुर घर्ती पनि फरार छन् । उनको पनि घटनामा संलग्नता भएको हुनसक्ने प्रहरीको आशंका छ । बा११च १०७१ नम्बरको निजी सेतो रंगको कारमा तुलसीपुरबाट निस्किएका श्रेष्ठको गाडी सल्यानको कपुरकोट गाउँपालिका ५ मेलखोलास्थित भित्री कच्ची सडक खण्डमा फेला परेको थियो । उक्त गाडीको साथमा भारतीय एचपी ११८६४८ नं को गाडी पनि फेला परेको थियो ।
हेलिकप्टरबाट मतपेटिका,"संखुवासभा (कास) भोटखोला र मकालु गाउँपालिकामा सेनाको हेलिकप्टरबाट मतपेटिका ल्याएपछि गणना सुरु गरिएको छ । भोटखोलाको किमाथांका, थुदामको दूधपोखरी आधारभूत विद्यालय र मकालु गाउँपालिकाको दीप ज्याति मावि केन्द्रका मतपेटिका हेलिकप्टरमा ल्याइएको हो । त्यहाँ शुक्रबार बिहानबाट मतगणना भइरहेको छ ।"
दुर्घटनामा २ युवाको मृत्यु,तनहुँ (कास) धादिङबाट पोखरातर्फ जाँदै गरेको बसले विपरीत दिशाबाट आएको स्कुटरलाई ठक्कर दिँदा शुक्रबार पृथ्वी राजमार्गको म्याग्दे१ गुणादीमा दुई जनाको मृत्यु भएको छ । मृत्यु हुनेमा व्यास५ का १७ वर्षीय वसन्त थापा र मदीप थापा रहेको प्रहरीले जनाएको छ । ग१ख ३६९१ नम्बरको बसले ग१२प ६३४९ नम्बरको स्कुटरलाई ठक्कर दिएको हो ।
बगेर म्यादी प्रहरी बेपत्ता,धनकुटा (कास) स्थानीय तहको निर्वाचनमा खटिएका एक म्यादी प्रहरी सप्तकोसी नदीमा पौडी खेल्ने क्रममा शुक्रबार बेपत्ता भएका छन् । चौबिसे गाउँपालिका ७ घर भएका २१ वर्षीय सचिन लिम्बू बेपत्ता भएको प्रहरीले जनायो । उनी खाल्सा छिन्ताङ सहिदभूमि गाउँपालिकामा निर्वाचन क्रममा खटिएका थिए । त्रिवेणी प्रहरी चौकीमा रहेका उनी नुहाउन नदीमा पस्दा बगेका थिए ।
एमालेकांग्रेस अघिपछि,केराबारी १ मा कांग्रेसका राम राई र २ मा एमालेका प्रेम लिम्बूको प्यानल विजयी भएको छ । कानेपोखरी गाउँपालिका वडा १ मा कांग्रेसका दिपेश कार्की विजयी भएका छन् । मिक्लाजुङ गाउँपालिकाको वडा १ मा एमालेका नरबहादुर राई र २ मा गौरीप्रसाद राईको प्यानल विजयी भएको छ ।
२० तहको नेतृत्व टुंगो,अजयमेरु गाउँपालिका प्रमुखमा माओवादी केन्द्रका उमेशप्रसाद भट्ट विजयी भएका छन् । उनले २ हजार २ सय ७१ मत ल्याएर एमालेका धनबहादुर साउद (१५९२) लाई हराए । उपप्रमुखमा माओवादी केन्द्रकै कलापती भाण (१७०२) ले कांग्रेसकी कमला बिष्ट (१६२६) लाई पराजित गरिन् । यहाँ कांग्रेसका बागी उम्मेदवार लोकराज भट्टले पार्टीका आधिकारिक उम्मेदवारको भन्दा बढी मत पाएका छन् ।
मुख्य दलकै वर्चस्व,"गोलाप्रथाबाट वडाध्यक्षरोल्पा दुईखोली गाउँपालिका३ का वडाध्यक्षमा कांग्रेसका भीमबहादुर खत्री र माओवादी केन्द्रका झपीराम डाँगीले बराबर मत ल्याएपछि गोलाप्रथाबाट निर्णय गरिएको छ जसमा माओवादी केन्द्रका डाँगी विजयी भए । दुवैको भागमा ४९१ मत परेको थियो । हामी बराबर रहेछौं, जनताले उस्तै मान्ने रहेछन्, विजयपछि थनीकोट निवासी डाँगीले भने, जनताले जिम्मेवारी थपिदिएका छन् । अब इमानदार भएर काम गर्नुपर्छ ।रुन्टीगढी१ मा माओवादीका मीनबहादुर थापामगर कांग्रेसका रामशरण रानाभन्दा २ मत बढी ल्याएर वडाध्यक्ष चुनिए । थापाले ४ सय २ मत ल्याएका छन् । सुवर्णावती२ मा स्वतन्त्र उम्मेदवार नेत्र गिरी वडाध्यक्ष भएका छन् ।"
संरक्षकको गन्तव्य,"घरेलु टेनिसमा उनी सन्तोष खत्रीसँग मिलेर मेन्स डबल्स खेल्छन् । एक वर्षयता उनी त्रिभुवन आर्मी क्लबसँग आबद्ध छन् । सातौं राष्ट्रिय खेलकुदमा स्वर्ण नै जितेपछि उनलाई आर्मीले कन्ट्रयाक्ट नै दिएको हो । संरक्षक भन्छन्, यसले खेलाडीको मनोबल उच्च बनाउँछ । अझ उनका बुवा खुसी यसमा छन् संरक्षकले प्लस टूमा पनि पूर्ण छात्रवृत्ति पाउने भएका छन् । उनी शुक्रबार जेम्स स्कुलमा व्यवस्थापन पढ्न भर्ना भएका छन् । शुभतारा स्कुलबाट संरक्षकले ए ग्रेड ल्याएर एसईई सिध्याएका थिए । शुभताराबाट पनि उनले ५ कक्षादेखि पूर्ण छात्रवृत्तिमै पढेका थिए । त्यो सबै टेनिसले दिलाएको उपलब्धि मान्छन् उनी ।"
पारस र महबुब सिंगापुरमा खेल्ने,"मैले सिंगापुरमा खेल्ने निश्चित गरिसकेको छु, एक महिनाअघि जसो उनीहरूले मलाई यो प्रतियोगितामा खेल्नका लागि सम्पर्क गरेका थिए, महबुबले कान्तिपुरसँग भने, पारिश्रमिकबारेखासै कुरा भएको छैन । मैले प्रतियोगिताभरका लागि १ हजार डलर माग गरेको छु ।"
श्रीलंका जिम्बावेसँग स्तब्ध,आफ्नो पहिलो वान डे शतक पूरा गर्ने क्रममा मिरेले ९६ बलमा १ सय १२ रन बनाए । उनले १४ चौका प्रहार गरे । विलियम्सले भने ६९ बलमा ६५ रन बनाए । दुई ओभरमा अन्तरमा उनीहरू दुवैले विकेट गुमाएपछि सिकन्दर राजा र म्याल्कम वालरले जिम्बावेलाई जितसम्म पुर्याएका थिए । राजा ६७ रन बनाएर नटआउट रहे । यस्तै वालरले ४० रन जोडे ।
आईएसएललाई एएफसीको मान्यता,आईएसएल विजेतालाई एएफसी कपको छनोट पनि खेल्न दिइने भएको छ । सधैंझैं एएफसी च्याम्पियन्स लिगको छनोटमा भने आई लिग विजेताले खेल्नेछ । यस निर्णयले आई लिगबाट आईएसएलमा सरेको बेङलुरु एफसीलाई उत्साहित बनाएको छ । एसियाली फुटबलको दोस्रो श्रेणीको प्रतियोगितामा बेङलुरु भारतको सर्वाधिक सफल टिम हो । बेङलुरु एएफसी कपमा गत वर्ष उपविजेता भएको थियो र यसपालि आफ्नो क्षेत्रमा सेमिफाइनल पुगेको थियो । धनको वर्षा गरिएको आईएसएलमा जेएसडब्लू समूहको बेङलुरु र टाटाको जमसेदपुर थप्दै १० टिम बनाइएको छ ।
गणेशमान स्मृति बक्सिङ हुने,"काठमाडौं (कास) दोस्रो गणेशमान सिंह स्मृति राष्ट्रियस्तरको बक्सिङ प्रतियोगितामा करिब चार सय बक्सर सहभागी हुने भएको छ । असार ३१ देखि साउन ४ सम्म राजधानीमा हुने प्रतियोगिताबारे आयोजक योङ स्टार स्पोर्ट्स क्लबका अध्यक्ष मथुरादास नेवा:ले शुक्रबार भने, २६ जिल्ला, तीन विभागीय टिम र क्लबबाट करिब चार सय खेलाडीले महिला र पुरुषका १८ स्पर्धामा प्रतिस्पर्धा गर्नेछन् । पुरुषतर्फ १० र महिलातर्फ ८ स्पर्धा समावेश गरिएको बक्सिङका मुख्य प्रशिक्षक प्रकाश थापामगरले जनाए । खेल लैनचौरस्थित टेबलटेनिस कभर्डहलमा हुनेछ । प्रतियोगिता गर्न ११ लाख ५० हजार रुपैयाँ खर्च लाग्ने अध्यक्ष नेवा:ले बताए । खेलकुद परिषद्ले ५ लाख दिनेछ । नपुग रकम हामी आफैं जुटाउने छौं, उनले भने । पहिलो संस्करण २०७१ सालमा भएको थियो ।"
साग पूर्वाधार समिति,"१३ औं सागमा समावेश गरिने खेलको पूर्वाधारसम्बन्धी रंगशाला, कभर्डहल, सेमी कभर्डहल र खेल मैदान यकिन गरी सोको निर्माण लागत इस्टिमेटसहितको विवरण परिषद्मा पेश गर्ने कार्य अगाडि बढाउन समितिलाई निर्देष गरिएको छ ।"
प्रेमप्रसाद र रोशन भिड्ने,काठमाडौं (कास) १२ औं दक्षिण एसियाली खेलकुदका कांस्य विजेता प्रेमप्रसाद पुन र आर्मी क्लबका रोशन नगरकोटी राजधानी कप आर्चरी च्याम्पियनसिपको पुरुष रिकर्भमा फाइनल पुगेका छन् । त्रिपुरेश्वरस्थित राखेप कर्भडहलमा शुक्रबार सेमिफाइनलमा प्रेमले कास्कीका असिम शेरचन र रोशनले स्वयम्भूका रमेश भट्टचनलाई समान ६२ को नतिजामा हराए । पुरुष कम्पाउन्डमा द बेस्ट आर्चरीका प्रजित अग्रवाल र सुदूरपश्चिमका होमबहादुर थापामगरल फाइनल पक्का गरे । महिला रिकर्भमा राष्ट्रिय कीर्तिमानधारी आर्मीकी ज्ञानु अवाले र कास्कीकी रश्मी दर्लामी फाइनल पुगेका छन् । स्ट्यान्डर्ड बो (मिक्स) इभेन्टमा आर्मीका पवन राई र बेस्ट आर्चरीकी ग्रिष्मा गुरुङ फाइनल पुगेका छन् ।
रुसी विश्वकप आयोजनाका चुनौती,फिफाको तयारी फिफाले पनि थुप्रै तयारी गर्नुपर्ने छ । फिफाले भिडियो रिभ्यूको प्रयोग अन्तरमहादेशीय कपबाट सुरु गर्यो तर यसले खेलाडी र प्रशंसकबाट समेत पूरै स्वीकारोक्ति पाइनसकेको अवस्था छ । गत साता क्यामरुन र चिलीबीचको खेलमा खेलाडीहरूमा ठूलो अन्योल देखियो । फिफाले पनि प्रसारण अधिकारको सम्झौता गर्नुपर्ने छ । उपप्रधानमन्त्री मुटकोले फिफाले धेरै शुल्क लगाएको आरोप लगाएका छन् जसका कारण रसियाली नेटवर्कहरूले नोक्सानी बेहोर्नुपर्ने अवस्था छ । यसमा सरकारले नै हस्तक्षेप गर्नुपर्ने अवस्थासमेत छ । अन्तरमहादेशीय कपको प्रसारण अधिकार सम्झौता प्रतियोगिता सुरु हुन ६ दिनअघि मात्रै हुन सक्यो । कसो रुसी दर्शकले नै आफ्नो देशले खेलेको हेर्न नपाउने स्थिति बनेन ।
युवाप्रेरित जर्मनी फाइनलमा,"उनले भने, हाम्रा युवा खेलाडीले त्यही गरिरहेका छन्, जुन उनीहरूलाई बताइएको छ । हामीले सोचेजस्तै खेलमा सुरुआत लिन सफल रह्यौं । जितमा हाम्रो प्रदर्शन वास्तवमै उत्कृष्ट रह्यो । उनका मेक्सिकोका समकक्षी कार्लोस ओसारियोले हारको अन्तर त्यति धेरै हुनु नपर्ने दाबी गरे । उनले भने, हामीले पनि धेरै अवसर सिर्जना गर्न सक्यौं, दुई गोलले पछाडि रहेको स्थितिमा पनि । कम्तीमा खेलमा पछाडि रहेर पनि खेलाडी मानसिक रूपमा बलियो रहनु हाम्रा लागि राम्रो हो ।"
बार्सिलोनाले चापाकोएन्सेसँग खेल्ने,चापाकोएन्सेले यस सिजनका लागि २५ जना नयाँ खेलाडी अनुबन्धन गरेको छ । जसमध्ये ९ जना युवा टोलीबाट छन् ।
लेखनाथमा कभर्डहल बन्ने,"पोखरा (कास) पोखरा लेखनाथको भण्डारढिकस्थित रंगशालामा बहुउद्देश्यीय कभर्डहल बन्ने भएको छ । युवा तथा खेलकुद मन्त्रालयको आर्थिक सहयोग, पश्चिमाञ्चल क्षेत्रीय खेलकुद विकास समितिको पहल र स्थानीय आदर्श युवा क्लबको संरक्षणमा कभर्डहल निर्माण हुने भएको हो । करिब ५५ लाखको लागतमा अन्तर्राष्ट्रियस्तरको कभर्डहलको शिलान्याससमेत भइसकेको छ । सन् २०१९ मा हुने भनिएको दक्षिण एसियाली खेलकुदलाई ध्यानमा राख्दै राख्दै ४५ मिटर लम्बाइ र ३० मिटर चौडाइको हल निर्माण हुन लागेको क्षेत्रीय खेलकुद विकास समिति अध्यक्ष खगराज पौडेलले बताए । उनले भने, भण्डारढिकको रंगशालालाई कास्कीको वैकल्पिक रंगशालाका रूपमा विकास गर्ने लक्ष्य छ ।"
चिया बगानमा फुलेको नेपाली राष्ट्रवाद,"अधीनस्थ बनाइएका शरीरका हातदेखि जिब्रोसम्म चल्ने क्रमको आफ्नै पीडादायी इतिहास छ, जसमा खसनेपाली भाषाको विशिष्ट पहिचान कुँदिएको छ ।"
तपाईं कहाँनेर उभिने ?,"तपाईं जति छिट्टै र इमानपूर्वक शासक र शासितको यो कठोर फ्रेम भत्काउन प्रतिबद्ध हुनुहुन्छ त्यति नै सहजतापूर्वक आफ्ना आमा र छोरीसँग आँखामा आँखा जुधाएर भन्न सक्नुहुन्छ, हो म नारीहरूलाई सम्मान गर्छु ।"
नेपालीपनको अनुहार कोर्ने प्रयास,"क्लिष्ट छ तपाईंको लेखाइ भन्ठान्ने पनि छन् नि ?कतिपय विषयवस्तु नै यस्ता हुन्छन्, जसले लेखनलाई सरल बन्नै दिँदैनन् । कोही त पारिभाषिक शब्दहरू लेखेर भन्नुपर्ने हुन्छ । कुनै अर्थशास्त्रीले सबै जार्गन फुकाएर लेख्न बस्यो भने १५ सय शब्दमा अखबारको लेख बनाउनै सक्दैन । तीन पेजले पनि उसलाई पुग्दैन । मैले जति सकें, लेखें । नसकेको त सकिनँ ।"
एन्टिथेसिस नै हो देखाउन खोजेको,"तपाईं आख्यानमा अभ्यस्त लेखक, राजनीतिक गैरआख्यान लेख्न कति सहज हुँदो रहेछ ? मलाई जब आममानसले लेखकका रूपमा चिन्न थाले, त्यही बेलादेखि नै मैले आख्यान र गैरआख्यान दुवै विधामा लेखिआएको छु । आख्यान मेरो प्रिय विधा हो । अहिले पनि मेरो एउटा मोटो उपन्यासको पाण्डुलिपि थन्किएर रहेको छ । अहिले पनि म आख्यान लेख्दा खुब आनन्द महसुस गर्छु । तर नेपाली समाजमा चरित्र र कथा बुझ्दै जाँदा गैरआख्यानका किताब नै धेरै पढ्नुपरिरहेको हुन्छ । नेपाली समाजको सुन्दरता र जटिलता पनि एउटा कुरामा छ, कुनै पनि लेखक एकैपटक सबै समुदायको सदस्य भएर जन्मन र हुर्कन सक्दैन र यसै कल्पनामा डुबेको भरमा यी समुदायहरूबीचको सम्बन्ध बुझ्न पनि सक्दैन । कुनै पात्र, चरित्र वा कथा निर्माण गर्दा नेपाली समाजका अनेकन जटिलता एकैपटक सामुन्ने आउँछन् । तिनै पात्रहरूलाई बुझ्ने क्रममा म गैरआख्यान लेखनको आनन्द उठाउँछु । मेरा लागि आख्यान र गैरआख्यान लेखन परिपूरक र उत्तिकै उत्तेजनायुक्त छन् ।"
कोरियातिर,"बाँचे भेटिन्छदाइ बाँचे भेट हुँदोरहेछ ! बालाचन्द्र राईले खुसी व्यक्त गरिन् । सँगै रहेकी मञ्जु गुरुङ मुस्कुराइन् । छेउमै रहेका मञ्जुका श्रीमान् कोरियन कवि किम ह्योङ ह्यो (सगरमाथा गुरुङ) ले फ्याट्टै मुख खोले, नबाँचेको भए, यस्तो कुरा कसले गर्ला ? युनिभर्सिटीको गेस्टहाउसमै यी तीन प्राणी आइपुगेका थिए । हामीलाई भेट्न । दशकभन्दा बढी काठमाडौंमा पत्रकारिता गरेका दुई चेली कोरियाली नागरिकसित बिहे गरेपछि उतै रहे । दशकपछिको भेट थियो । दुवै जना फोनिज (नेपाल आदिवासी जनजाति पत्रकार महासंघ) कोरिया गठन गरेर यही नाममा नेपाली अनलाइन पत्रिका चलाइरहेछन् । कोरियामा अभर परेका नेपालीहरूको सेवामा पनि जुट्दा रहेछन् । मञ्जुले चौतारी नामक सेल्टर नै सञ्चालन गरेकी रहेछन् । नेपालकोरिया सामाजिक दूतहरूको कार्यलाई नमन ।"
दिल्लीमा नेपाली कविता,भारतीय संविधानमा नेपाली भाषाले मान्यता पाएपछि भारतीय नेपालीहरूमा तीव्र गतिमा भाषिकसाहित्यिक चेतना विस्तार भएको छ ।
सेरालाबाडाको सेरोफेरो,"निर्वाचनको बेला कान्तिपुरकर्मी पुग्दा उनीहरूले गाउँको सिरानको चौतारोमा भेला भए । युवादेखि वृद्धसम्मले उस्तै प्रश्न गरे, चुनाव जितेपछि सेरालाबाडामा केही होला ? पहिलेभन्दा काम हुन्छ भनेका छन् । चुनाव जित्नेहरू गाउँमै बस्ने भएकाले पहिलेभन्दा कसो विकास नहोला भन्ने पनि भेटिए । अब त केही होला । बजेट सीधै गाउँमा आउँछ रे, उम्मेदवार नेता त्यसो भन्दै थिए, रूप सेरालाको भनाइ छ । प्राकृतिक रूपमा सेराला जति सुन्दर छ, त्यसलाई विकासले समृद्ध गराउन सके पक्कै पनि सुनमा सुगन्ध हुनेछ ।"
चिनियाँ हाते चिया,चङ छआन गाउँ पनि नेपालमा गाउँजस्तै युवाविहीन बनेको छ । युवाहरू अवसर र सुविधाको खोजीमा सहर र राजधानी गएकाले गाउँमा वृद्धवृद्धा मात्र चिया प्रशोधनमा लागेका छन् । नयाँ पुस्ता गाउँमा नभए पनि पुरानो पुस्ताले पुख्र्याैली बिँडो थामिरहेको छ । त्यहाँका चिया किसानहरूको चियासँगको साइनो कस्ता हुन्छ भने जन्मिएको तीन महिनादेखि नै बच्चालाई चिया खुवाउन थाल्छन् ।
वाम राजनीतिको शल्यक्रिया,प्रेमदासको डायरी विधा : उपन्यासलेखक : रेशम विरहीप्रकाशक : शिखा बुक्समूल्य : रु ३९५
सफल यथार्थवादी सिनेमा,(दी इकोनोमिस्ट मा प्रकाशित यस लेखको भावानुवाद गोकर्ण गौतमले गरेका हुन् ।)
बजेटमा रजाइँ,आईपीएल र काउन्टी क्रिकेटबाट एकै सिजन खेलाडीले लाखौं डलर कमाउने गर्छन् । त्यसैले आम्दानी कम भएका देशका उत्कृष्ट खेलाडी राष्ट्रिय टिम त्यागेर अर्कैतिर लाग्ने डर छ ।
अफगानिस्तानको उदय,"नेपाली क्रिकेटको लक्ष्य के हो कहिल्यै स्पष्ट रहेन । आईसीसीको प्रमुख प्रतियोगिता अगाडि नेपालको त्यो किसिमको तयारी बिरलै मात्र देख्न पाइन्छ । त्यसमा व्यवस्थापन पक्षको लडाइँ नेपाली क्रिकेटको विकासभन्दा विदेश को जाने भन्नेमा मात्र केन्द्रित रह्यो । अफगानिस्तानलाई टेस्ट मान्यता दिएपछि अब नेपाललाई माथि जान सजिलो हुने आशा पनि देखिएको छ । एउटा निश्चित के हो भने अफगानिस्तानको टेस्ट मान्यताले अब नेपालको बाटो सजिलो हुने भनेर भन्ने जति छन् त्यत्ति नै नेपालले मौका चुकाएकोमा चित्त दुखाउनेहरू पनि छन् । त्यसैले होला आईसीसीले अफगानिस्तान र आयरल्यान्डलाई टेस्ट मान्यता दिएको दिन पत्रकार निरञ्जन अधिकारी सोसल मिडियामा लेख्दै थिए, आईसीसीबाट अफगानिस्तान र आयरल्यान्डले पूर्ण सदस्यता राष्ट्रको मान्यता पाएका छन् । टेस्ट मान्यताका लागि शुभकामना छ । नेपाल क्रिकेटको बारेमा अहिले बहस नगरौं ।"
जो सपना बोकेर फर्किए,म अहिले भिजिलान्तेलाई गाली गर्दिनँ । त्यसले ऋण नलगाएको भए सायद पशुपतिप्रसाद जन्मिन्थेन होला । जीवनमा खराब समयले पनि राम्रो समय ल्याउन सक्छ ।

शीर्षक,विवरण
सुस्त देउवा,"काठमाडौं प्रधानमन्त्रीमा जेठ २३ गते निर्वाचित भएर २४ मा कार्यभार सम्हालेका शेरबहादुर देउवाले डेढ महिना हुन लाग्दासमेत मन्त्रिमण्डलसम्म पनि विस्तार गर्न सकेका छैनन् । देउवाको अति सुस्त काम गर्ने शैलीप्रति उनकै पार्टी कांग्रेसका नेताहरूसमेत रुष्ट हुन थालेका छन् । उनको यस्तै सुस्तता कायम रहे आगामी माघ ७ भित्र प्रदेश र संघीय संसद्को चुनाव हुनेमा शंका बढ्न थालेको कांग्रेसकै नेताहरूले बताएका छन् । प्रदेश र संघीय संसद्को चुनावका लागि सरकार क्षेत्र निर्धारण आयोग गठन गरेर तयारीमा जुटिसक्नुपर्ने हो, तर प्रधानमन्त्रीजी अहिलेसम्म मन्त्रिमण्डल विस्तारसमेत गर्न नसकेर अल्झिरहनुभएको छ, कांग्रेसकै एक शीर्ष नेताले भने, मन्त्रिपरिषद्लाई पूर्णता दिनसमेत डेढ महिना बिताउने हो भने कसरी माघ ७ भित्र बाँकी दुवै तहको चुनाव होला भनेर विश्वास गर्ने ? देउवाले आफ्नै निजी सचिवालयलाई समेत अहिलेसम्म पूर्णता दिन सकेका छैनन् । परराष्ट्र, सञ्चार र स्वकीय सचिवबाहेक महत्त्वपूर्ण मानिने राजनीतिक र आर्थिक सल्लाहकारसमेत नियुक्ति गर्न सकेका छैनन् । प्रधानमन्त्रीको सुस्त काम गर्ने शैलीप्रति पार्टीभित्र रामचन्द्र पौडेल पक्ष मात्र होइन, देउवा निकट नेताहरूसमेत असन्तुष्ट छन् । पौडेल पक्षले स्थानीय तहको चुनावको समीक्षा, प्रदेश र संघीय संसदको चुनावको तयारी र मन्त्रिमण्डल विस्तारलगायत विषयमा छलफल गर्न केन्द्रीय कार्यसमिति बैठक बोलाउन देउवालाई दबाब दिएको छ । महामन्त्री शशांक कोइरालामार्फत बैठक बोलाउन आग्रह गरिए पनि देउवाले त्यसलाई पन्छाउँदै आएका छन् ।कांग्रेस नेता रामशरण महतले मन्त्रिमण्डल विस्तारलगायत नीतिगत विषय र स्थानीय तह चुनावको समीक्षाका लागि संस्थागत छलफल गर्न बैठक बोलाउन प्रधानमन्त्रीसँग आग्रह गरिएको बताए । कतिपय विषय केन्द्रीय कार्यसमितिमै गर्नुपर्ने छ, कतिपय विषयलाई कार्यसम्पादन समिति या पदाधिकारी बैठक बोलाए पनि हुन्छ, उनले भने, मन्त्रिमण्डललगायत अहिले उठिरहेका विषयमा पार्टीभित्र संस्थागत छलफल भएको छैन ।महतले प्रदेश र संघीय संसद्को चुनावका लागि क्षेत्र निर्धारण आयोग गठन गर्न ढिलाइ भइसकेको बताए । संविधानअनुसार अबको संघीय संसद्मा १ सय ६५ र प्रदेशमा त्यसको दोब्बर अर्थात् ३ सय ३० निर्वाचन क्षेत्र निर्धारण गर्नुपर्ने हुन्छ । त्यसका लागि क्षेत्र निर्धारण आयोग गठन गर्नुपर्ने संवैधानिक व्यवस्था छ । तर प्रधानमन्त्री देउवा आयोग गठन गर्नुको साटो २ सय ४० निर्वाचन क्षेत्र नै कायम राख्ने प्रयासमा लागेका छन्, जसप्रति आफ्नै पार्टीसमेत एकमत छैन । कांग्रेस नेता शेखर कोइरालाले २ सय ४० निर्वाचन क्षेत्र कायम गर्ने पक्षमा कांग्रेस जानै नहुने बताए । यसले एउटा नेताका लागि राम्रो काम होला, तर मुलुक र कांग्रेसकै भविष्यका लागि यो निर्णयमा हामीहरू पुग्न सक्दैनौं, उनले भने । २ सय ४० निर्वाचन क्षेत्र कायम राख्ने हो भने संविधान संशोधन गर्नुपर्छ । एमाले २ सय ४० निर्वाचन क्षेत्र कायम राख्ने पक्षमा नभएपछि तत्काल निर्वाचन क्षेत्र निर्धारण आयोग गठन गर्नुको विकल्प प्रधानमन्त्रीसँग छैन । मन्त्रालयकै किचलोसरकार विस्तार ढिलो हुनुमा मुख्य सत्ताघटक कांग्रेस र माओवादीबीच मन्त्रालयकै किचलो मुख्य कारण बनेको छ । जेठ २४ गते प्रधानमन्त्रीसँगै कांग्रेसका तीन, माओवादी केन्द्रका तीन र फोरम लोकतान्त्रिकबाट एक जना मन्त्रीले मात्रै शपथ खाएका थिए । २२ मन्त्रालयले झन्डै डेढ महिना हुन लाग्दासमेत मन्त्री पाउन सकेका छैनन् । प्रधानमन्त्रीसँगै रहेका ती मन्त्रालयले मन्त्री नपाउँदा दैनिक कामकारबाहीसमेत प्रभावित छ । मन्त्री बन्न नपाएको असन्तुष्टि चुनावमा पर्ने डरले देउवाले असार १४ अघि मन्त्रिपरिषद्लाई पूर्णता दिन चाहेनन् । चुनावलगत्तै मन्त्रिपरिषद्लाई पूर्णता दिने देउवाले बारम्बार बताउँदै आए पनि चुनाव सकिएकै तीन साता हुन लाग्दासमेत सरकारले पूर्णता पाउन सकेन ।अब त मन्त्री हुने रहरसमेत मरिसक्न लाग्यो, मन्त्रीका लागि निरन्तर दौडधूप गर्दै आएका एक कांग्रेसका नेताले भने, आज हुन्छ, भोलि हुन्छ भन्दाभन्दै यतिका दिन बिते, मन्त्रिमण्डल गठन गर्ने अझै टुंगो छैन । कांग्रेस र माओवादी केन्द्रका लागि छुट्याइएको २० मन्त्रालयमा कांग्रेसले १२ र माओवादी केन्द्रले ९ मन्त्रालयको अडान नछाडेका कारण भागबन्डा नमिलेको हो । दुवै दलले पार्टीभित्रको व्यवस्थापन गर्न कठिनाइ भएको भन्दै अडान नत्यागेपछि राप्रपासहित साना दलका लागि छुट्याइएको दस मन्त्रालयमा कटौती गरेर भए पनि मिलाउने प्रयासमा सोमबार रातिसम्म छलफल भएको थियो । कांग्रेसबाट विमलेन्द्र निधि र रमेश लेखक तथा माओवादीबाट कृष्णबहादुर महरा र वर्षमान पुन रहेको कार्यदलले भागबन्डा टुंग्याउन बैठक बसेको थियो । कांग्रेस नेता निधिले मंगलबार बिहानसम्म भागबन्डा टुंग्याइने बताए । संसद्मा दर्ता भएको संविधान संशोधनको विधेयकको पक्षमा दुई तिहाइ नपुग्ने भएपछि प्रधानमन्त्री देउवाले सबै साना दललाई नसमेट्न गरी नै मन्त्रिपरिषद् विस्तार गर्ने तयारी गरेका छन् । स्रोतका अनुसार राप्रपाका लागि अहिले उपप्रधानबिनाको चार मन्त्रालय छुट्याइएको छ । सरकारमा जाने विषयमै राप्रपा विभाजनको संघारमा पुगेपछि तत्काल उसलाई सरकारमा नल्याई मन्त्रालय मात्रै छुट्याएर राखिनेछ । प्रधानमन्त्री देउवाको जोड राप्रपाभन्दा पनि संघीय समाजवादी फोरमलाई सरकारमा ल्याउने छ । फोरम सरकारमा आएमा उसका लागि तीन मन्त्रालय दिने कांग्रेस र माओवादीबीच समझदारी छ । तर फोरमले तत्काल सरकारमा नआउने बताएकाले राप्रपाका लागि ४, फोरम लोकतान्त्रिकका लागि ३, नेकपा (संयुक्त) का लागि १ र १ मन्त्रालय साना दलका लागि दिइने तयारी छ । कार्यदलले मंगलबार बिहानसम्म टुंगो लगाएर शीर्ष नेतालाई बुझाउने र त्यसलगत्तै मन्त्रिपरिषद् विस्तार गर्ने योजना छ ।"
कर फछ्र्योट आयोग ऐन खारेज गर्न निर्देशन,"काठमाडौं चौतर्फी दबाब र आलोचनापछि आफ्नो पूर्वनिर्णय सच्याउँदै संसद्को अर्थ समितिले कर फछ्र्योट आयोग ऐन २०३३ खारेज गर्न सरकारलाई निर्देशन दिएको छ ।ऐन संशोधनका लागि निर्देशन दिने एक महिनाअघिको आफ्नै निर्णय सच्याउँदै समितिले खारेजीकै प्रस्ताव पारित गरेर सरकारलाई निर्देशन दिएको हो । पछिल्लो पटक गठित कर फछ्र्योटआयोगले विवादास्पद रूपमा २१ अर्ब रुपैयाँ अनियमित ढंगले छुट दिएको विवरण खुलासा भएपछि अर्थ समितिले बल्ल ऐन खारेज गर्न निर्देशन दिएको हो । कर फछ्र्योट आयोग ऐन २०३३ तत्काल खारेज गर्ने तथा उक्त ऐन खारेजी प्रक्रिया अघि बढाउन र सोको जानकारी अर्थ समितिलाई दिन नेपाल सरकारलाई निर्देशन दिने, समितिको निर्णयमा भनिएको छ ।समितिको आइतबारको बैठकले ऐन संशोधन नहुन्जेल अन्य आयोग गठन नगर्नसमेत सरकारलाई निर्देशन दिएको थियो । समितिले राजस्व छली र कर असुलीमा भएका अनियमितता अध्ययन गर्न ९ सदस्यीय उपसमिति पनि गठन गरेको छ । उपसमितिले राजस्व प्रशासन र राजस्व संकलन प्रणालीबारे अध्ययनसमेत गरी दुई महिनाभित्र सुझाव दिनेछ । उपसमितिमा गौरा प्रसाईं, जगदीश्वरनरसिंह केसी, दीपकप्रसाद कुइँकेल, रत्न शेरचन, ल्यारक्याल लामा, शक्ति बस्नेत, शेरबहादुर तामाङ, सुरेन्द्र पाण्डे र श्रीकान्त पासी छन् । समितिले एक महिनाअघि भएका विभिन्न निर्णय कार्यान्वयनका सवालमा पनि सरकारको ध्यानाकर्षण गराएको छ । आइतबार समितिले राजस्व छलीमा दोषी देखिएकामाथि कडाइका साथ कारबाही गर्न, कर प्रशासनलाई सुधार गर्न, कडाइका साथ राजस्व बक्यौता उठाउन, कर चुहावट नियन्त्रणको संयन्त्र विकास गर्न निर्देशन दिएको थियो । पछिल्लो पटक २०७१ मा लुम्बध्वज महतको संयोजकत्वमा गठित आयोगको कामकारबाहीमाथि अनुसन्धान गरी अख्तियार दुरुपयोग अनुसन्धान आयोगले ३ जना पदाधिकारीलाई १० अर्ब रुपैयाँ भ्रष्टाचार मुद्दा दायर गरेको भोलिपल्ट समितिले दोस्रो पटक बैठक डाकेको हो । औचित्यहीन र असान्दर्भिक भइसकेको ऐन खारेज गर्न समितिले निर्देशन दिए पनि पछिल्लो पटक आयोग गठन गर्ने क्रममा भएको नीतिगत त्रुटि र कानुनविपरीतका कामकारबाहीमाथि भने समिति मौन देखिएको छ । कर फछ्र्योट आयोगबाट भएका अनियमित कामकारबाहीमाथि अख्तियारले छानबिन गरे पनि नीतिगत विषयमा उसले अनुसन्धान गर्न सक्दैन । नीतिगत तहमा देखिएका बेथिति नियन्त्रण गर्न सक्ने अधिकार भएको अर्थ समितिले ऐन खारेजीको निर्णय मात्रै गरेको हो ।पञ्चायतकाल उत्कर्षमा चलिरहेका बेला २०३१ मा आयकर ऐन जारी भएको थियो । उक्त ऐनमा कर प्रशासकले सोझै कर निर्धारण गर्न सक्ने अधिकार थियो । प्रशासककै कारण गलत ढंगले कर निर्धारण भएको अवस्थामा त्यसलाई पुनरावलोकन गर्ने संयन्त्र गठन नभएकाले सरकारले दुई वर्षपछि कर फछ्र्योट आयोग गठन गरेको थियो ।२०४६ को राजनीतिक परिवर्तनपछि मुलुकको कर प्रणाली नै परिवर्तन भएर करदाताले स्वयं कर घोषणा गर्ने पद्धति आत्मसात गरिएको छ । कर घोषणामाथि कर प्रशासनले नमुनाका रूपमा केही करदाताको विवरण परीक्षण गरेर परिमार्जित कर निर्धारण गर्न सक्छ । यस निर्णयविरुद्ध असहमति राख्ने करदाताहरू प्रशासकीय पुनरावलोकन, राजस्व न्यायाधिकरण हँदै सर्वोच्च अदालतसम्म पुग्न सक्ने सुविधा छ । करदाताले पुनरावेदन दिने सुविधा भएकाले हाल कर फछ्र्योट आयोग ऐनको औचित्य समाप्त भइसकेको हो । अर्कोतर्फ २०३१ को तुलनामा करका दायरासमेत फराकिलो भइसकेको छ । २०५० मा मूल्य अभिवृद्धि कर ऐन जारी भएको छ, जसअनुसार संकलन हुने कर व्यवसायीलाई फिर्ता गर्न मिल्दैन । सिद्धान्तत: अन्त:शुल्क, भन्सारजस्ता राजस्वमा पनि यही सिद्धान्त आकर्षित हुने भएकाले ऐनका आधारमा कर फछ्र्योट आयोग गठन गरेर कर मिनाहा गर्नु गलत हो । हालसम्म १० पटक कर फछ्र्योट आयोग गठन भइसकेका छन् । २०३३ मा जारी ऐनको दफा १७ मा असल नियतले गरेकामा बचाउ भन्ने व्यवस्था राखिएको छ । कर फछ्र्योट आयोगको कामकारबाहीको प्रतिरक्षा गर्नेहरूले यही प्रावधानलाई महत्त्वका साथ उल्लेख गर्दै आयोगको कामकारबाहीमाथि प्रश्न उठाउन नमिल्ने तर्क गरेका छन् । यतिसम्म कि उनीहरूले संवैधानिक अंग अख्तियारले समेत आयोगको कामकारबाहीमाथि प्रश्न उठाउन नमिल्ने दाबी गरिरहेका छन् । अख्तियारकै एक आयुक्तको भनाइमा २०३३ मा पञ्चायती व्यवस्था कायम रहँदा जारी भएको ऐन त्यसपछि दुई पटक राजनीतिक व्यवस्था परिवर्तन भइसक्दासमेत सक्रिय र औचित्ययुक्त हुन सक्दैन । अर्कोतर्फ ऐनले आयोगलाई शक्तिसम्पन्न बनाएकाले त्यसपछि २०४७, २०६३ र २०७२ मा जारी भएका तीनवटै संविधानले अख्तियारलाई अधिकारसम्पन्न संवैधानिक निकाय बनाएका छन् । अर्कोतर्फ अख्तियार र भ्रष्टाचार नियन्त्रण ऐनकै प्रावधानले राज्यकोषमाथि हुने अनियमितताको अनुसन्धान र मुद्दा चलाउने अधिकार अख्तियारलाई दिएको छ । आयकर ऐन २०५८ कै दफा १४२ ले कर फछ्र्योट आयोग ऐनको औचित्य समाप्त गरिदिएको करविज्ञहरू बताउँछन् । उक्त व्यवस्थामा करसम्बन्धी व्यवस्थामा आयकर ऐन २०५८ नै आकर्षित हुने उल्लेख छ । उक्त दफामा भनिएको छ, हरेक वर्ष जारी हुने आर्थिक ऐनबाहेक अन्य कुनै ऐनले करका व्यवस्थामा संशोधन, परिवर्तन वा करसम्बन्धी अन्य व्यवस्था गर्न सक्ने छैन । यो व्यवस्थाअनुसार कर फछ्र्योट आयोग गठन र कर मिनाहा गर्न मिल्दैन ।"
नक्कली बिल बनाउनेलाई समेत छुट,"कर फछ्र्योट आयोगले नक्कली भ्याट बिल प्रकरणमा मुछिएका कम्पनीलाई समेत कर छुट दिएको भेटिएको छ । आन्तरिक राजस्व विभाग उच्च स्रोतबाट प्राप्त विवरणअनुसार ४५ वटा कम्पनीको फाइल छानबिन भएकामा २० वटा कम्पनी कर छलीमा मुछिएका विवादास्पद पृष्ठभूमिका छन् । प्राप्त सूचीमा हर्बो इन्टरनेसनल प्रालिको १३ करोड २० लाख, नाकासु मोटर्सको ६ करोड ४९ लाख रुपैयाँ अनियमित रूपमा कर छुट भेटिएको हो । त्यस्तै महावीर अटोमोबाइलको १ करोड २१ लाख, हिमालयन ट्राभलको २ करोड ५१ लाख र लक्ष्मी स्टिलको २ करोड २१ लाख रुपैयाँ कर मिनाहा गरेको देखिन्छ । जगदम्बा स्टिलको १ करोड ११ लाख, पाथिभरा हार्डवेयरको ४९ लाख ५९ हजार रुपैयाँ पनि कर छुट भएको अख्तियारको दाबी छ । नक्कली भ्याट बिल प्रकरणमा परेका अटो कनेक्सन, एसएन्डएस इन्टरप्राइजेज, भाजुरत्न इन्जिनियरिङ, एएसबी अटोमोबाइल, बृज सिमेन्ट, जोन्छे ट्रेडर्स, गोयन्का स्टिल, लक्ष्मी इन्टरकन्टिनेन्टलले पनि कर छुट पाएको भेटिएको छ । यसैगरी प्रोवायोटेक इन्डस्ट्रिज, केएल टावर, चितवन एकेडेमी फर टेक्निकल एजुकेसन र यती ट्राभल पनि नक्कली भ्याट बिलमा मुछिएर कर छुट पाएका कम्पनी हुन् । यी कम्पनीमाथिको कर छुटबारे दोस्रो चरणमा मुद्दा दायर गर्ने अख्तियारको तयारी छ ।"
सिक्किमका पूर्वमुख्यमन्त्री भण्डारी रहेनन्,"दार्जिलिङ भारतमा नेपाली भाषालाई संवैधानिक अधिकार दिलाउन गरिएको आन्दोलनका अगुवा सिक्किमका पूर्वमुख्यमन्त्री नरबहादुर भण्डारीको ७८ वर्षको उमेरमा नयाँदिल्लीमा निधन भएको छ । ४३ वर्षदेखि मेरुदण्डसम्बन्धी रोगबाट पीडित भण्डारीको त्यही रोगकै कारण निधन भएको हो । उनी दिल्लीको प्राइमर सुपर अस्पतालमा उपचाररत थिए । परिवारका अनुसार उनको गत शुक्रबार मेरुदण्डको शल्यक्रिया भएको थियो । शल्यक्रियापछि स्वास्थ्य सुधारोन्मुख नै थियो, भारतीय गोर्खा परिसंघकी पूर्वअध्यक्ष तथा भण्डारीकी पत्नी दिलकुमारी भण्डारीले भनिन्, अचानक आइतबार भएको निधनले मर्माहत छौं ।उनी जन्मिँदा सिक्किम सार्वभौम देश थियो । सिक्किम भारतमा विलय हुनुभन्दा करिब ३५ वर्षअघि सन् १९४० मा पश्चिम सिक्किमको सोरेङ मालवाँसे बस्तीमा सामान्य किसान परिवारमा जन्मिएका भण्डारीले दार्जिलिङमा स्नातकसम्मको अध्ययन गरेका थिए । सिक्किमका विभिन्न स्कुलहरूमा लामो समय अध्यापन गरेका भण्डारी शिक्षण पेसा चटक्कै छाडेर सन् १९७३ देखि राजनीतिमा प्रवेश गरेका थिए । उनी सिक्किमलाई भारतमा विलय गराउने अभियानका विरोधी थिए ।राजनीतिमा आफ्नो आगमनलाई उनी भन्ने गर्थे, मातृभूमिको रक्षाका खातिर आएको हुँ । सन् १९७४ मा सिक्किममा भएको बृहत् आन्दोलनमा उनी अग्रमोर्चामा थिए । जेलनेल र प्रहरी यातना भोगेका उनी सिक्किमका सर्वमान्य नेता थिए । आन्दोलनताका उहाँले प्रहरीको यातना धेरै बेहोर्नु भएको थियो, सिक्किमका अगुवा साहित्यकार केदार गुरुङले भने, सिक्किमलाई भारतमा विलय गराउनु हुन्न भन्नेहरूमध्ये उहाँ पनि एक हुनुहुन्थ्यो । त्यसबेलाको प्रहरी यातना नै उनको दीर्घरोग बन्यो । अन्तत: मेरुदण्डको त्यही दीर्घरोगका कारण उनको निधन भयो । सन् १९७५ मा सिक्किम भारतको २२ औं राज्यका रूपमा विलय भयो । त्यसको ४ वर्षपछि सिक्किम जनता पार्टी स्थापना गरेका भण्डारीले बहुमत हात पार्दै सिक्किम विधानसभा चुनावमा पहिलोपटक सरकार गठन गर्ने अवसर पाएका थिए ।पहिलो पार्टी सिक्किम जनता पार्टी छाडेर उनले सन् १९८० को दशकतिर सिक्किम संग्राम परिषद् नामको नयाँ दल दर्ता गरे । सन् १९८४ र १९८९ का दुईवटै निर्वाचनमा विजयी बन्दै उनले १५ वर्ष सिक्किमको मुख्यमन्त्रीको जिम्मेवारी सम्हाले । सिक्किम विलयलगत्तै बनेको सरकारको कमान्ड भने लेन्डुप दोर्जेले सम्हालेका थिए । लेन्डुपपछि उनले सिक्किमको नेतृत्व गरे । पाँच पटकसम्म सिक्किम विधानसभामा निर्वाचित उनी एक पटक लोकसभा सांसद पनि बन्ने अवसर पाए । सिक्किम डेमोक्रेटिक फ्रन्ट (एसडीएफ) नामको नयाँ पार्टीको उदयपछि भने भण्डारीको राजनीति ओरालो लाग्न थालेको जानकार बताउँछन् । उनको पार्टी पवन चामलिङको एसडीएफ पार्टीसँग पराजित बन्न पुग्यो । भण्डारीपछि चाम्लिङ २५ वर्षदेखि सिक्किमको नेतृत्वमा छन् । बारम्बारको पार्टी पराजयबाट निराश भण्डारीले विपक्षी नेताको भूमिका लामै समय निर्वाह गरे । भण्डारी आफ्नो कार्यकालमा नेपालीभाषी भारतीयको हक र अधिकारमा सक्रिय बनेको पाइन्छ । नेपाली भाषालाई संवैधानिक मान्यता दिलाउने अभियानमा उनको अतुलनीय योगदान रहेको दार्जिलिङका बुद्धिजीवी सीके श्रेष्ठ सम्झन्छन् । सिक्किममा अहिले जति विकास भएको छ त्यो भण्डारीकै योजनाअनुरूप भएको ठान्नेहरू पनि छन् । सिक्किमका कुना कन्दरामा बिजुली, खानेपानी, स्कुल, स्वास्थ्य केन्द्र जस्ता पूर्वाधार पुर्याउने जस भण्डारीलाई नै जान्छ । भण्डारी नेपालको जगदम्बाश्री पदकबाट पनि विभूषित भएका थिए । पहिलोपटक जगदम्बाश्री अस्वीकार गरेका उनले भारतमा नेपालीभाषाले संवैधानिक मान्यता पाएपछि सन् ९० को दशकमा मात्रै यो पुरस्कार स्विकारेका थिए ।मुख्यमन्त्री पवन चाम्लिङले सिक्किमले एक राजनीतिक सपुत गुमाएको प्रतिक्रिया दिएका छन् । भण्डारीको निधनले सिक्किमलाई अपूरणीय क्षति पुगेको उल्लेख गर्दै चाम्लिङले भने, उहाँ एक सशक्त राजनीतिक अगुवा हुनुहुन्थ्यो । दिल्लीबाट सोमबार बागडोग्रा विमानस्थल हुँदै भण्डारीको पार्थिव शरीर सिक्किम पुर्याइएको छ । उनको बुधवार राजकीय सम्मानका साथ अन्त्येष्टि गरिने सिक्किम सरकारले जनाएको छ । गोर्खाल्यान्डका समर्थकभण्डारी सधैं गोर्खाल्याण्डको पक्षमा रहे । १९९६ मा सुवास घिसिङ नेतृत्वमा चर्किएको आन्दोलनमा उनले खुलेरै समर्थन जनाएका थिए । घिसिङ उनका सहपाठी पनि थिए । हिंसात्मक आन्दोलनका क्रममा घाइते भएका आन्दोलनकारीको उपचारमा उनी सक्रिय बनेका थिए ।उनले अस्थायी शिविर खडा गरेरै आन्दोलनकारीलाई खानेबस्ने प्रबन्ध मिलाएका थिए । त्यसपछिका आन्दोलनहरूमा पनि उनको सद्भाव थियो । सत्तामा नहुँदाका बखत पनि उनी गोर्खाल्यान्ड गठनकै पक्षमा थिए । गोर्खाल्यान्ड भारतीय गोर्खाहरूको संवैधानिक माग भएको उनी बताउँथे ।"
कार्यभार सम्हाले पराजुलीले,"काठमाडौं (कास) प्रधानन्यायाधीश गोपाल पराजुलीले न्यायालयमा हुने ढिलासुस्ती हटाउन पहल गर्ने प्रतिबद्धता जनाएका छन् । राष्ट्रपति विद्यादेवी भण्डारीबाट शपथग्रहण गरी सर्वोच्च अदालतमा पदबहाली गर्ने क्रममा सोमबार पराजुलीले न्यायालयमा देखिएका सबै खाले विकृति निर्मूल पार्ने बताए।उनले न्यायाधीशहरूको सम्पत्ति विवरणको नियमित अनुगमन, छानबिन र न्यायाधीशको आचारसंहितालाई कडाइका साथ अनुगमन गर्ने घोषणा गरे । उनले एउटै मुद्दामा लामो समय सुनुवाइ गर्नुपर्ने परिपाटी अन्त्य गर्ने उल्लेख गर्दै लामो समयदेखि थाती रहेका मुद्दा छिटो किनारा लगाउने प्रतिबद्धता जनाए । २०४८ सालमा पुनरावेदन अदालतका न्यायाधीश बनेका पराजुली २०६७ सालमा पुनरावेदन अदालतको मुख्य न्यायाधीश बनेका थिए । उनी २०७१ मा सर्वोच्च अदालतका न्यायाधीशमा नियुक्त भएका हुन् । उनी आगामी १० महिनासम्म प्रधानन्यायाधीश रहने छन् ।"
वनको संघीय संरचना तयार,"काठमाडौं वन तथा भूसंरक्षण मन्त्रालयले केन्द्रदेखि स्थानीय तहसम्मै आफ्नो संरचना रहने गरी संघीय ढाँचा तयार गरेको छ । मन्त्रालयले केन्द्रसंघमा दुइटा मात्र विभाग रहने प्रस्ताव गरेको छ । राष्ट्रिय निकुञ्ज तथा वन्यजन्तु र वन तथा जलाधार विभाग गरी दुइटा मात्र विभाग प्रस्ताव गरिएको हो । वन, वनस्पतिलगायत अध्ययनअनुसन्धान, तालिम र प्रचारप्रसारका लागि अलग्गै अनुसन्धान केन्द्र प्रस्ताव गरिएको छ । अहिले भएका जडिबुटी उत्पादन तथा प्रशोधन, टीसीएन र वन पैदावार विकास समितिसमेत सोही केन्द्रमातहत रहनेछन् । रेड (रेडियुसिङ इमिसन फ्रम डेफोरेस्टेसन एन्ड फरेस्ट डिग्रडेसन) कार्यान्वयन केन्द्रलाई पनि संघमै राखिनेछ । मन्त्रालयको योजना तथा जनशक्ति महाशाखा प्रमुख डा प्रेमनारायण कँडेल संयोजकत्वको उच्चस्तरीय टोलीले सोमबार मन्त्रालयको संघीय ढाँचालाई अन्तिम रूप दिएको हो । टोलीमा सबै विभागका सहसचिव सदस्य थिए । टोलीले सातवटै प्रदेशमा वन तथा वातावरण मन्त्रालय रहने प्रस्ताव गरेको छ । अलग्गै रहेको वातावरण मन्त्रालयसमेत वनमै गाभेर केन्द्रमा वन र वातावरण मन्त्रालय रहने परिकल्पना गरिएको छ । सबै प्रदेशमा वन, वन्यजन्तु र जलाधार हेर्ने गरी एउटा मात्र विभाग रहने प्रस्ताव छ । त्यसको नेतृत्व सहसचिवले गर्नेछन् । विभागअन्तर्गत वन तथा वन्यजन्तु र जलाधार तथा वातावरण महाशाखा रहनेछन् । विभागमा आवश्यकताअनुसार शाखाहरूसमेत रहने प्रस्ताव गरिएको छ । टोली संयोजक कँडेलले प्रदेशहरूमा वन विभाग सर्वेसर्वामजबुत हुने गरी संरचना प्रस्ताव गरिएको कान्तिपुरलाई बताए । प्रदेशमा रहने मन्त्रालयमा वन तथा वन्यजन्तु र जलाधार तथा वातावरण गरी दुइटा महाशाखा प्रस्ताव गरिएको छ । ती महाशाखामा वन तथा वन्यजन्तु, वातावरण तथा जलाधार र तथ्यांक तथा सूचना शाखासमेत रहनेछन् । यस्तै, ७ सय ४४ वटै स्थानीय तहमा समेत वन र वातावरण शाखा रहने प्रस्ताव गरिएको छ । हरेक स्थानीय तहमा हुने वन र वातावरण शाखामा वन तथा जैविक विविधता र वन तथा जलाधार एकाइ प्रस्ताव गरिएको छ । मन्त्रालयले सबै तहमा वनका कर्मचारीसमेत परिचालन गर्ने तयारी गरेको छ । महानगर, उपमहानगर र नगरमा उपसचिव तथा गाउँपालिकामा अधिकृतस्तरका वनका प्राविधिक कर्मचारी परिचालन गरिनेछ ।"
जिसस निर्वाचन प्रक्रिया सुरु,"काठमाडौं निर्वाचन आयोगले जिल्ला समन्वय समितिको निर्वाचन प्रक्रिया सुरु गरेको छ । पहिलो चरणमा निर्वाचन सकिएका जिल्लामा समितिको चुनाव गर्न आयोगले सोमबार निर्वाचन अधिकृत तोकेको हो । आयोग प्रवक्ता सहसचिव सूर्यप्रसाद शर्माका अनुसार पहिलो चरणका ३४ जिल्लामध्ये ३१ मा जिल्ला न्यायाधीशलाई निर्वाचन अधिकृतको जिम्मेवारी तोकिएको छ । चितवन, नवलपरासी र रुकुममा भने तोक्न बाँकी छ ।भरतपुर महानगरपालिकाको मतगणना विवाद नटुंगिएकाले चितवनमा तथा नवलपरासी र रुकुम जिल्ला टुक्रिएर दुइटा प्रदेशमा परेकाले त्यहाँ जिल्ला समन्वय समिति निर्वाचन प्रक्रिया अघि नबढेको हो । प्रमुख प्रतिपक्षी एमालेले जिल्ला समन्वय समितिको निर्वाचनमा भइरहेको ढिलाइप्रति सोमबार आयोगको ध्यानाकर्षण गराएको थियो । प्रदेश २ का ८ जिल्लाबाहेक सबैमा स्थानीय तहको निर्वाचन भइसकेको छ । दोस्रो चरणमा निर्वाचन भएका ३५ जिल्लाका हकमा पनि छिट्टै निर्वाचन अधिकृत तोकिने प्रवक्ता शर्माले बताए ।गाउँपालिका र नगरपालिकाको निर्वाचन परिणाम आएको ३० दिनभित्र जिल्लासभा बैठक बस्नुपर्ने संवैधानिक प्रावधान छ । पहिलो चरणमा निर्वाचन भएका जिल्लामा सबैतिर बैठक बसेको हुनुपर्छ, प्रवक्ता शर्माले भने, बाँकी प्रक्रिया निर्वाचन अधिकृतमार्फत हुनेछ । उनले साउन ८ देखि जिल्लामा निर्वाचन अधिकृतको कार्यालय खुल्ने र त्यसले २१ दिनभित्र जिल्ला समन्वय समितिको निर्वाचनसम्बन्धी सम्पूर्ण प्रक्रिया पूरा गरिसक्नुपर्ने जानकारी दिए । जिल्लासभामा जिल्लाभित्रका गाउँपालिकाका अध्यक्षउपाध्यक्ष र नगरपालिकाका प्रमुखउपप्रमुख सदस्य हुन्छन् । सभाले एक जना प्रमुख, एक जना उपप्रमुख, कम्तीमा तीन जना महिला र कम्तीमा एक जना दलित वा अल्पसंख्यकसहित बढीमा ९ जना सदस्य रहेको जिल्ला समन्वय समिति निर्वाचित गर्नेछ । गाउँ र नगरसभाका सदस्य जिल्ला समन्वय समितिका प्रमुख, उपप्रमुख वा सदस्य पदमा उम्मेदवार हुन पाउँछन् । कुन जिल्लाको समिति कति सदस्यीय हुने विषय संविधान र कानुनले स्पष्ट पारेको छैन । आयोगले जिल्लासभाको पहिलो बैठकले उक्त विषय टुंग्याउन सक्ने गरी पत्राचार गरिसकेको छ ।एमालेको ध्यानाकर्षण एमालेले जिल्ला समन्वय समितिको निर्वाचन, मतदाता नामावली संकलनलगायत विषयमा सोमबार आयोगको ध्यानाकर्षण गराएको छ । एमाले संसदीय दलका उपनेता सुवासचन्द्र नेम्वाङले पहिलो चरणको निर्वाचन सम्पन्न भएको दुई महिना हुनुका साथै दोस्रो चरणको सबैतिरको परिणाम आइसक्दा पनि जिल्ला समन्वय समिति गठन हुन नसकिरहेकोप्रति आयोगसँग चासो राखिएको बताए । जिल्लासभाको बैठक र समिति गठनलाई लिएर अस्वाभाविक अन्योल र ढिलाइ भइरहेको देखिन्छ, उनले भने, आयोगले त्यसतर्फ आफ्नो भूमिका बढाउनुपर्छ । जिल्ला समन्वय समितिको निर्वाचन छिटो हुनुपर्छ भन्ने हाम्रो धारणा राखेका छौं । उनले माघ ७ भित्र प्रदेश र प्रतिनिधिसभाको निर्वाचन कार्यसूचीलाई कुनै प्रभाव नपर्ने गरी मतदाता नामावली संकलनको समावधि बढाउन र संकलन प्रक्रियालाई व्यावहारिक बनाउनसमेत आग्रह गरिएको बताए । नेम्वाङकै नेतृत्वमा एमाले नेताहरू आयोग पुगेका थिए । आगामी निर्वाचनमा कोही पनि मतदाता नाम दर्ता नगराएकै कारणले मतदानबाट वञ्चित नहोऊन् भन्नेतर्फ आयोगले ध्यान दिन सक्नुपर्छ, उनले भने, मतदाताको सहजता, सुविधा र सरोकारलाई सम्बोधन गरी मतदाता नामावली संकलनको उपयुक्त विधि अपनाइनुपर्छ । निर्वाचन क्षेत्र निर्धारण र निर्वाचनका लागि आवश्यक कानुनका सम्बन्धमा आयोगले सरकारमाथि बनाएको दबाब सकारात्मक रहेको भन्दै एमालेले त्यसलाई अझ कडाइका साथ निरन्तरता दिनसमेत आग्रह गरेको छ । सरकारले विभिन्न बहानामा चुनाव सार्न सक्ने उपायको खोजी गरिरहेको हामीलाई शंका छ, आवश्यक कानुन निर्माणमा ढिलाइ गरिएको छ, नेम्वाङले भने, आयोग त्यसतर्फ सतर्क भएर अझै कडाइका साथ प्रस्तुत हुनुपर्छ भन्ने आग्रह गरेका छौं । एमाले नेताहरूसँगको भेटमा प्रमुख आयुक्त अयोधीप्रसाद यादवले राजनीतिक दलहरूले राख्दै आएका सबै सरोकारका सन्दर्भमा आयोगले आवश्यक गृहकार्य गरिरहेको बताएका थिए ।"
अर्का जापानी मन्त्री आउँदै,"काठमाडौं (कास) जापानका वातावारण राज्यमन्त्री तादाहिको इतो नेपालको दुईदिने औपचारिक भ्रमणका क्रममा मंगलबार काठमाडौं आइपुग्दै छन् । एक सातामै दोस्रो जापानी मन्त्री नेपाल आउन लागेका हुन् । यसअघि संसदीय विदेश उपमन्त्री काठमाडौं आएर उत्तर कोरियासँगको सम्बन्धबारे ध्यान दिन आग्रह गरेर स्वदेश फिरेका थिए । उनले उत्तर कोरिया विश्वका लागि खतरा रहेको भन्दै सम्बन्ध नराख्नसमेत आग्रह गरेका थिए । आफ्ना नागरिक उत्तर कोरियालीसँग सशंकित रहेको भन्दै ख्याल गरिदिन भनेका थिए । उपविदेशमन्त्री फर्केको चार दिनपछि मन्त्री आउन लागेका हुन् । जापाननेपाल संसदीय मैत्री संघका अध्यक्षसमेत रहेका राज्यमन्त्री इतोले भ्रमणका क्रममा प्रधानमन्त्री शेरबहादुर देउवा र नेपालजापान संसदीय मैत्री संघका अध्यक्ष एवं नेपाली कांग्रेसका नेता रामचन्द्र पौडेललाई भेट्ने कार्यक्रम रहेको जापानी दूतावासले जनाएको छ । पुनर्निर्माण प्राधिकरणका प्रमुख कार्यकारी अधिकृत प्राडागोविन्दराज पोखरेलसँग भेटेर पुनर्निर्माण कार्यबारे जानकारी लिनेछन् । उनले ललितपुरस्थित पथप्रदर्शक माध्यमिक विद्यालय, काठमाडौं दरबार क्षेत्रको अवलोकन गर्नेछन् ।"
कोरियाको नेपाली दूतावास आइतबार पनि खुल्ने,सोल (कास) दक्षिण कोरियाको सोलस्थित नेपाली दूतावास साप्ताहिक बिदाको दिन आइतबारसमेत खुल्ने भएको छ । आइतबार दूतावासमा आयोजित भेटघाट कार्यक्रममा राजदूत अर्जुन जंगबहादुर सिंहले कामदारको सुविधालाई ध्यानमा राखी आइतबार दूतावास खोल्ने निर्णय गरिएको जानकारी दिए । जनताको काम गर्ने विषयमा परराष्ट्र मन्त्रालयबाट कुनै निर्देशन आवश्यक नपर्ने उल्लेख गर्दै उनले कर्मचारीसँग सल्लाह गरी यो निर्णय लिइएको बताए । अब दूतावास आइतबारदेखि बिहीबारसम्म खुला रहनेछ । यसअघि दूतावासले कोरियाको सरकारी नीतिअनुसार शनिबार र आइतबार साप्ताहिक बिदा मनाउँदै आएको थियो । कोरियामा कार्यरत नेपाली कामदारहरूले आइतबार बिदाको दिन दूतावास बन्द हुने भएकाले धेरै कठिनाइ झेल्नुपरेको गुनासो गर्दै आएका थिए । दूतावास जानकै लागि कम्पनीमा बिदा लिनुपर्ने र तलबसमेत काटिने गरेको गुनासो उनीहरूको थियो । आइतबार दूतावास खुलेपछि नेपाली कामदार र विद्यार्थी तथा कोरियाली नागरिक थप लाभान्वित हुने छन् । प्रवासी मजदुर युनियन (एमटीयू) का प्रचारप्रसार विभाग प्रमुख मधुसूदन ओझाले दूतावासको यो कदम सकारात्मक भएको बताए ।
रामेछापका ९ पहिरोपीडित ट्रमा सेन्टरमा,"काठमाडौं (कास) रामेछापको लिखु गाउँपालिकाको पहिरोमा घाइतेलाई उपचारका लागि आइतबार ट्रमा सेन्टर ल्याइएको छ । शनिबार राति बाढीपहिरोमा परी गम्भीर घाइते भएका ९ जनालाई हेलिकप्टरबाट राजधानी ल्याई ट्रमा सेन्टरमा भर्ना गरिएको हो । गाउँमा उपचारको कुनै उपाय नभएपछि हेलिकप्टरबाट घाइतेको उद्धार गरिएको सँगै आएका स्थानीयवासी प्रकाश खत्रीले बताए । उद्धार टोलीका उमेश श्रेष्ठले घाइतेमध्ये ५ पुरुष, ३ महिला र एक बालिका रहेको बताए । घाइतेमा कुमार खत्री, भगवती खत्री, राधा खत्री, प्रनिशा खत्री, लक्ष्मी खत्री, रुद्र गुरुङ, सुन्तली खत्री, विशाल थापा र प्रमिशा खत्री छन् । पहिरो शनिबार मध्यरातमा आए पनि आफूहरू तत्कालै उद्धारका लागि जान नसकेकाले आइतबार बिहानमात्रै घटनास्थल पुग्न सकेको प्रकाश खत्रीले बताए । घटनास्थल निकै विकट ठाउँमा थियो, भीरैभीर ओर्लेर हामी त्यहाँ पुग्यौं, उनले भने, घटनास्थल पुग्दा कोही रूखमा अडकिएका थिए, कोही ढुंगाले थिचिएर अचेत भएका थिए । घाइतेमध्ये कोही बेहोस तथा कोही अर्धबेहोस अवस्थामा रहेको उपचारमा संलग्न डा मुकेश यादवले बताए ।"
गुटबन्दीले चुनाव हारियो,"काठमाडौं माओवादी केन्द्रका अध्यक्ष पुष्पकमल दाहालले पार्टीभित्र गुटबन्दी एवं संगठन व्यवस्थित नहुँदा स्थानीय तहको निर्वाचनमा पार्टीले पराजय बेहोर्नुपरेको निष्कर्ष निकालेका छन् । सोमबार सुरु पार्टी सचिवालय बैठकमा चुनावी समीक्षा गर्दै अध्यक्ष दाहालले यो ढंगबाट पार्टी अघि बढ्न नसक्ने बताए । बैठकमा कडा रूपमा प्रस्तुत भएका दाहालले गुटबन्दीको अवस्थामै अघि बढ्ने कि निर्मम समीक्षा गरेर नयाँ ढंगले संगठन परिचालन गर्ने भन्ने प्रश्न अगुवा नेताहरूमाथि तेस्र्याए । जनताले खोजेको माओवादी यस्तै हो ? दाहालले नेताकार्यकर्तालाई सोधे, गुटउपगुट हटाउनुपर्छ, यसरी अघि बढ्न सकिँदैन । जनताले खोजेजस्तो माओवादी नहुँदा निर्वाचनमा पराजय भोग्नुपरेको उनको निष्कर्ष थियो । उनले अहिलेको संगठनात्मक अवस्था सुधार्ने हो भने माओवादी फेरि नयाँ ढंगले अघि बढ्न सक्ने खालको पार्टी बन्ने उल्लेख गर्दै यो अवस्थाप्रति नेताहरू सचेत हुनुपर्ने बताए । पार्टी एकीकरण भएपछि त्यसअनुसार तल्लो तहसम्मै परिचालन गर्न सकिएन, त्यसैले अब पार्टीले निर्मम समीक्षा गरेर एकताबद्ध ढंगले अघि बढ्नुपर्छ भन्ने अध्यक्षको भनाइ छ, माओवादी केन्द्रकी प्रवक्ता पम्फा भुसालले कान्तिपुरसँग भनिन्, अभियानकै रूपमा संगठनलाई सुधार गर्नेतर्फ जानुपर्छ भन्ने छ । माओवादीले उठाएका एजेन्डा स्थापित भएको तर त्यहीअनुसार पार्टीको पोजिसन भने आउन नसकेको दाहालको भनाइ थियो । संविधानलाई स्वीकार्य बनाउन भूमिका खेलियो, राष्ट्रिय एकता कमजोर भएका बेला राजनीतिक परिस्थिति राम्रो बनाउन सकियो, अध्यक्ष दाहालले बैठकमा भने ।विकास निर्माणका काम अघि बढाउन सफल भएको, इमानदार रूपमा सत्ता हस्तान्तरण गरेकोलगायत विषयले माओवादीप्रति सकारात्मक धारणा बनिरहेको दाहालको टिप्पणी थियो । विभाजनपछि माओवादी समाप्त हुन्छ भनेर टिप्पणी गर्नेहरूलाई पार्टी एकताबद्ध गरेर जवाफ दिएको दाहालले उल्लेख गरे । संविधानमार्फत स्थापित एजेन्डाहरू अझै पनि संस्थागत भइनसकेकाले त्यसका लागि पनि पार्टी बलियो हुन जरुरी रहेको दाहालले उल्लेख गरे ।अध्यक्ष दाहालले संविधानमा उल्लिखित विषयहरूमा तलमाथि गर्ने प्रयास गलत हुने उल्लेख गर्दै निर्वाचन क्षेत्रको संख्यामा अडिग रहनुपर्ने बताए । निर्वाचन क्षेत्र २ सय ४० नै कायम गर्ने विषय माओवादीका लागि मान्य नहुने उल्लेख गर्दै दाहालले संविधानअनुसार नै हुने जानकारी दिए । गत साता प्रधानमन्त्री शेरबहादुर देउवाले बोलाएको बैठकमा निर्वाचन क्षेत्रको संख्या बढाउने विषयले प्रवेश पाएको थियो । बैठकमा सातै प्रदेशका इन्चार्जले चुनावबारे बैठकलाई ब्रिफिङ गरेका थिए । उनीहरूले पार्टीको चुनावी नीति नै कमजोर भएको निष्कर्ष सुनाए । संगठन सुदृढ नभएको, प्रचारप्रसार पनि कमजोर भएको, उम्मेदवार चयनमा समस्यालगायत कारणले हार बेहोर्नुपरेको उनीहरूको भनाइ थियो । यस्तै, हरेक स्थानमा समस्या देखिएको, केन्द्रीय हस्तक्षेप कमजोर भएको उनीहरूको निष्कर्ष थियो । प्रदेश १ बाट सावित्रीकुमार काफ्ले, प्रदेश २ बाट मातृका यादव, प्रदेश ३ बाट हितमान शाक्य, प्रदेश ४ बाट देव गुरुङ, प्रदेश ५ बाट वर्षमान पुन, प्रदेश ६ बाट शक्तिबहादुर बस्नेत र प्रदेश ७ बाट लेखराज भट्टले ब्रिफिङ गरेका थिए । माओवादी बैठकमा जिल्ला इन्चार्जहरूले मंगलबारदेखि ब्रिफिङ गर्ने र त्यसपछि छलफल हुने प्रवक्ता भुसालले जानकारी दिइन् ।"
रेडियोलाई राजनीतिमा नजोडौं,"काठमाडौं (कास) नेपाली सेनाले पवित्र भावना ले अन्य प्रजातान्त्रिक मुलुकमा झैं एफएम चलाउन लागेको भन्दै यसलाई राजनीतिमा नजोड्न आग्रह गरेको छ । एफएम रेडियो स्टेसनको प्रसंगलाई राष्ट्रिय राजनीतिसँग जोडी फरक रूपमा प्रस्तुत गर्न खोजेको पाइएको भन्दै सेनाले आफ्नो यस्तो धारणा व्यक्त गरेको हो । नेपालको संविधान तथा कानुनको परिधिभित्र रहेर विपत् व्यवस्थापन, वन्यजन्तु संरक्षण, अन्तर्राष्ट्रिय शान्ति कार्यमा नेपाली सेनाको योगदानलगायत विषयमा जानकारी दिन नेपाली सेनाले एफएम रेडियो प्रसारण गर्न लागेको सेनाले जनाएको छ । स्वास्थ्य उपचार तथा अन्य सैनिक गतिविधिबारे सूचना तथा शिक्षामूलक सन्देश सैनिक, सैनिकका परिवार तथा नेपाली जनता र सम्पूर्ण सरोकारवालासमक्ष पुर्याउने र राष्ट्रभक्तिको भावना विकास गर्ने कार्यमा सहयोग पुर्याउने उद्देश्य रहेको भन्दै सेनाले नेपाली जनता तथा सरोकारवालाको सूचनाको हकको समेत कदर गर्दै सूचना प्रवाहलाई अझ बढी प्रभावकारी बनाउन खोजेको बताएको छ । आफ्नै सेना र उनका परिवारका लागि लक्षित एफएम स्टेसन सञ्चालन गर्ने प्रयास पवित्र भावले गरिएको हो, सैनिक जनसम्पर्क निर्देशनालयले जारी गरेको ध्यानाकर्षण विज्ञप्तिमा भानिएको छ, दुई वर्षअघि विनाशकारी भूकम्पको समयमा सूचना प्रवाहसम्बन्धी महसुस भएको कठिनाइलाई समेत दृष्टिगत गरी भविष्यमा यस प्रकारको दैवी विपत्तिको अवस्थामा खोज, उद्धार तथा राहतका साथै जोखिम न्यूनीकरणसम्बन्धी सूचना प्रवाह अझ प्रभावकारी बनाउन र आवश्यकताअनुसार पूर्वजनाउ दिने व्यवस्थासमेत विकास गर्ने उद्देश्य रहेको छ ।विकसित र प्रजातान्त्रिक मुलुकहरूमा समेत सैनिक गतिविधिबारे सैनिक तथा अन्य सरोकारवालालाई सुसूचित गर्न रेडियो तथा टेलिभिजन सेवा सञ्चालन भएअनुसार सेनाले नेपालको राष्ट्रिय प्रसारण ऐन २०४९ तथा प्रसारण नियमावली २०५२ को परिधिभित्र रही सञ्चालन गर्ने प्रयास गरिएको जनाएको छ । विज्ञप्तिमा सेना आफ्नो प्राथमिक भूमिका तथा व्यावसायिकताबाट कहिल्यै पनि विचलित नहुने भन्दै आगामी दिनमा पनि नेपालको संविधान तथा संवैधानिक सरकारप्रति बफादार रही उच्च सैनिक व्यावसायिकता कायम राख्ने उल्लेख गरिएको छ ।"
पुरुषमा बढ्दैछ फोक्सो क्यान्सर,पहिलो र दोस्रो स्टे जमा उपचार थाल्ने हो भने ९० प्रतिशतको ज्यान जो गिन सक्छ : चिकित्सक
विवादास्पद डीएसपीको बढुवा सिफारिस,"काठमाडौं प्रहरी प्रधान कार्यालयले बलात्कारपछि हत्या घटना अनुसन्धानमा लापरबाही गरेको आरोप लागेका डीएसपी सञ्जीव शर्मा दासलाई एसपीमा बढुवाका निम्ति सिफारिस गरेको छ । दासमाथि कारबाही गर्न मध्यक्षेत्रीय प्रहरी कार्यालय हेटौंडाले दिएको रायसहितको सिफारिस भने प्रहरी प्रधान कार्यालयको कानुन शाखामा थन्किएको छ । २०६८ माघ ५ मा रामेछापको साबिक सैंपु गाविस १ सिरिसे, कवैटारकी १४ वर्षीया सुन्तली तामाङको बलात्कारपछि हत्या भएको थियो । त्यतिबेला जिल्ला प्रहरी प्रमुख रहेका दासले महिनौंसम्म घटना अनुसन्धान अघि बढाएका थिएनन् । प्रहरीले मुख्य अभियुक्त श्याम राउतलाई पाँच वर्षपछि गत असार ११ मा भारतबाट पक्रेर ल्याई काठमाडौंको महेन्द्र पुलिस क्लबमा सार्वजनिक गरेको थियो । त्यस क्रममा मध्यक्षेत्रीय प्रहरी कार्यालयका प्रमुख डीआईजी गणेश केसीले घटना अनुसन्धानमा प्रहरीले गम्भीर गल्ती गरेको भन्दै त्यसमा संलग्नमाथि कारबाही हुनैपर्ने बताएका थिए । बलात्कारपछि हत्याजस्तो गम्भीर अपराधको अनुसन्धान ढिलो गरी सुरु गरेको र बलात्कारको विषय नै उल्लेख नगरी मुद्दा कमजोर बनाउन भूमिका खेलेको डीएसपी दासमाथि आरोप छ । उक्त घटना अनुसन्धानमा भएको त्रुटि केलाउन मध्यक्षेत्रीय प्रहरी कार्यालयले धनुषाका एसएसपी सुभाष चौधरीलाई छानबिनको जिम्मा दिएको थियो । छानबिन प्रतिवेदनले अनुसन्धानमा गम्भीर त्रुटि भएको र डीएसपीसहित अनुसन्धानमा संलग्न १२ प्रहरी अधिकारीमाथि विभागीय कारबाही प्रक्रिया अगाडि बढाउन सिफारिस गरेको थियो ।घटनाको १५ दिनपछि भेटिएको सुन्तलीको शव पोस्टमार्टमका क्रममा भित्री वस्त्रमा वीर्य भेटिएको चिकित्सकीय जाँचमा पुष्टि भएको थियो । प्रहरीले भने बलात्कार उल्लेखै नगरी ज्यान मुद्दा मात्र चलायो । पक्राउ परेका अभियुक्त राउतले सुरु बयानमा हत्या मात्र सकारे पनि पोलिग्राफी टेस्टमा झूटो ठहरिएको थियो । थप बयानमा भने उनले बलात्कारपछि हत्या गरेको स्विकारिसकेका छन् ।तत्कालीन डीएसपी दासले गम्भीर अपराधको घटनाको पक्षधरता लिएका थिए । मृतककी आमा डिल्लीमायाले छोरीको हत्यारा पहिचानको माग गर्दै जिल्ला प्रहरी कार्यालयमा किटानी जाहेरी दर्ता गराउन खोज्दा पाँच महिनासम्म दर्ता गरिएन । सार्वजनिक दबाबपछि प्रहरीले २०६९ जेठ १२ गते फागुन ३ को पुरानो मिति राखेर दर्ता गरिएको थियो । जिल्ला प्रहरी कार्यालय, रामेछापले घटनाको ६ वर्षपछि २०७३ साउनमा बलात्कारको तथ्य लुकाएर अभियोगपत्र तयार पारी सरकारी वकिलको कार्यालयमा पेस गरेको थियो ।राष्ट्रिय मानव अधिकार आयोगले गम्भीर घटनामा लापरबाही गरेको भन्दै दासमाथि कारबाही पत्र काटेको थियो । तर पूर्व क्षेत्रीय ट्राफिक प्रहरी कार्यालयले आफू मातहत काम गर्ने डीएसपी शर्मालाई २०७३ फागुन २ गते पहिलो पटक सचेत गराइएको भन्दै विभागीय कारबाहीका नाममा झारा टारेको थियो । जब कि प्रहरी नियमावली, २०७१ को दफा १०९ (क) मा सचेत गराउने भन्ने शब्द नै छैन । २०७२ पुस २६ मा आयोगको बैठकले उक्त घटनाका दोषी डीएसपीमाथि कारबाही गरी पीडित परिवारले न्यायको खोजीमा गरेको खर्च र आन्तरिक रूपमा विस्थापित भएको अवस्थामा आर्थिक क्षतिको समेत मूल्यांकन गरी राहत क्षतिपूर्ति उपलब्ध गराउन प्रधानमन्त्री तथा मन्त्रिपरिषद् कार्यालयलाई पत्र लेखेको थियो । प्रधानमन्त्री कार्यालयले पनि कारबाही अघि बढाउन र क्षतिपूर्ति दिन भन्दै गृह मन्त्रायलमा पत्राचार गरेको थियो ।"
नयाँ संरचनामा कर्मचारी अन्योल,"काठमाडौं कीर्तिपुर नगरपालिकामा आइतबार कर्मचारीहरूबीच छलफल चल्दै थियो बजेट प्रमाणीकरण विधि, प्रमाणीकरण गर्ने व्यक्ति लगायतका विषयमा । यी विषयमा कर्मचारीमा अन्योलता छ । बजेट पहिलेजसरी सार्वजनिक गर्न मिल्दैन । स्थानीय सरकार भएपछि सरकारकै शैलीमा प्रमाणीकरण गरेर मात्र सार्वजनिक गर्नुपर्छ । तर कसले प्रमाणित गर्ने, कुन प्रक्रियाले, कुन कानुन टेकेर ? एक कर्मचारीले प्रश्न गरे । छलफलकै क्रममा उनीहरूले अनुभवी कर्मचारी केन्द्रबाट नपठाएको भन्दै गुनासो गरेका थिए । नगर कार्यपालिका भन्ने, व्यवस्थापिका र कार्यपालिकाको अधिकार दिए पनि त्यसअनुसारको प्रशिक्षण दिने, सहयोग गर्ने, बुझाइदिने कर्मचारी आएकै छैनन्, अर्काले थपे । स्थानीय सरकार भनेर पनि ऐन नबनाई आदेशले नगरपालिका चलाउनुपर्दा नवनिर्वाचित जनप्रतिनिधि र कर्मचारी दुवैलाई कठिनाइ भइरहेको छ । कीर्तिपुर नगरपालिकाको नीति, बजेट तथा कार्यक्रम बनिसके पनि अहिलेसम्म कुन शीर्षकमा कति बजेट छुट्याइएको हो, सार्वजनिक गरिएको छैन । कीर्तिपुरको बजेट ७९ करोड ५६ लाख १४ हजार छ । प्रमाणीकरणपश्चात् मात्र सार्वजनिक गर्ने र प्रमाणीकरणको विधि प्रक्रिया बुझ्ने प्रयासमा आफूहरू रहेको नगरपालिकाका सूचना अधिकारी सुजिन्द्र महर्जनले बताए । नगरसभाबाट पारित बजेटमा राखिएका केही योजनालाई कसरी कार्यान्वयन गर्ने भन्ने विषयमा पनि अन्योल छ । जस्तो कीर्तिपुरका ज्येष्ठ नागरिकलाई नि:शुल्क मधुमेह र रक्तचापको औषधि दिइने बजेटमा उल्लेख छ । तर त्यसबापतको पैसा दिने वा स्वास्थ्य केन्द्रबाट वितरण गर्ने, कि बिल बुझाएपछि पैसा दिने यी कुराहरू अझ स्पष्ट छैनन् र कहिलेसम्म हुन्छन् त्यो पनि थाहा छैन । कर्मचारी र जनप्रतिनिधि दुवै नयाँ स्थानीय तहको संरचनाबारे अलमलमा छन् । यसबारे बुझ्न मात्रै पनि डेढ दुई वर्ष लाग्ने कर्मचारी बताउँछन् । तारकेश्वर नगरपालिकाका कार्यकारी अधिकृत अग्निप्रसाद अधिकारीले नगरपालिकाका काम कारबाहीको प्रगतिका बारेमा भने, विनियोजन र आर्थिक विधेयकले नगरसभाबाट पारित भएर ऐनको रूप लिइसकेको छ । कतिपय कानुन बनाउन सकिएको छैन । सरकारकै प्रक्रिया पछ्याउँदै स्थानीय सरकारले पनि कानुन निर्माण, विषयगत समिति बनाउने लगायतमा जनप्रतिनिधिलाई सहयोग गरिरहेको उनले बताए । आर्थिक विधेयकले कर निर्धारण, संकलन, अर्थ प्रशासनसम्बन्धी विषय समेट्छ भने विनियोजन विधेयकमा बजेटको बाँडफाँड, खर्च जस्ता विषय पर्छन् । अहिलेका स्थानीय तहले यही विधेयक प्रयोग गर्दै बजेट ल्याएका छन् । तारकेश्वर नगरपालिकामा जनप्रतिनिधिले पनि संसद्कै शैली अपनाउँदै कार्यसम्पादन गरिरहेका छन् । कार्यकारी अधिकृत अधिकारीले भने, बैठक सञ्चालन, नगरसभा आह्वानदेखि छलफलका विषय दर्ता र छलफलको प्रक्रिया सबैको कार्यविधि बनाइसकेका छौं । केही दिन कसरी जाने भन्ने अन्योलता हुनु स्वभाविक हो । तारकेश्वरको यस आर्थिक वर्षको बजेट ६८ करोड ७९ लाख ६२ हजार छ । टोखा नगरपालिकाका कार्यकारी अधिकृत नवराज ढुंगानाका अनुसार टोखामा स्थानीय सरकारले कतिपय कानुन बनाउन सकेको छैन । प्रदेश सरकार गठन नभएको अवस्थामा संघीय कानुनसँग नबाझिने गरी बनाउनुपर्ने हुन्छ, ढुंगानाले भने, नगरपालिकालाई संविधानले धेरै अधिकार दिएकाले जिम्मेवारी थपिएको अनुभव भइरहेको छ।नयाँ संरचनामा काम गरेका निजामती कर्मचारी र जनप्रतिनिधि दुवै नभएकाले कठिनाइ भइरहेको उनले बताए । तर हाम्रोमा स्थानीय तहमा रहेर काम गर्नुभएको मेयर हुनुहुन्छ त्यसैले केही सहज भएको छ । टोखाको आर्थिक वर्ष २०७४७५ को बजेट लगभग ६५ करोड छ । बजेटलाई तीन तहमा विभाजन गरी खर्च गरिने ढुंगानाले बताए । वडागत साना बजेटका कार्यक्रम र नगरपालिका आफैंले सञ्चालन गर्ने कार्यक्रमका लागि बजेट छुट्याइएको छ । त्यसबाहेक ठूला आयोजना, नगरपालिकाले सञ्चालन गर्न सहयोग चाहिने कार्यक्रम सम्बन्धित विभाग वा मन्त्रालयसँगको समन्वयमा गर्ने गरी बजेट छुट्याइएको छ, कार्यकारी अधिकृत ढुंगानाले भने । उनले अहिलेको संरचना संक्रमणकाल झैं रहेको भन्दै कार्य सञ्चालनसम्बन्धी नियमावली बनाइसकेको बताए । पहिलो यस किसिमको संरचना नभएकाले कार्यसञ्चालनका क्रममा पर्ने समस्या सिर्जनात्मक तरिकाले हल गर्नुपर्ने उनको भनाइ छ । शंखरापुर नगरपालिकाका कार्यकारी अधिकृत दुर्गानाथ गौतमले तत्काल आवश्यक परेका कार्यविधि नियमावली आदि बनाइसकेको जानकारी दिए । नगर सभा र नगर कार्यपालिका बैठक सञ्चालन कार्यविधि बनाइसकिएको छ । त्यसैगरी कार्यविभाजन र कार्यसञ्चालन नियमावली पनि बनाइसकेको उनले बताए । ऐन चाहिँ आर्थिक र विनियोजन बनाइसकिएको छ । यसले बजेट ल्याउने र खर्च गर्ने बाटो खुलेको छ । अहिले शंखरापुरको बजेटको आकार ३९ करोड २६ लाख १७ हजार राखेर कार्यक्रमसहित वडाहरूमा पठाइसकिएको छ ।"
एक शय्यामा तीनको उपचार,"काठमाडौं मुलुककै सुविधासम्पन्न एवं विस्तारित उपचार सेवा उपलब्ध गराउने त्रिवि शिक्षण अस्पतालको इमर्जेन्सी सेवाको एउटा शय्यामा तीन जनासम्मलाई राखेर उपचार गर्नुपर्ने बाध्यता छ । अस्पतालले नयाँ अत्याधुनिक भवनबाट थप शय्यासहित इमर्जेन्सी सेवा दिन थाले पनि अझै एउटा शय्यामा एकभन्दा बढी बिरामी राख्नुपरेको अस्पतालकै पदाधिकारीले बताएका छन् । अस्पतालको ३५औं वार्षिकोत्सव समारोहमा आइतबार यस्तो बताइएको हो । बिरामीको अत्यधिक चापले गर्दा अस्पताल र इमर्जेन्सीमा दिनहुँ भीड बढ्दो छ । विशेषज्ञहरू बिरामीको चाप बढे पनि शय्या विस्तारमा सरकारले नसघाउँदा इमर्जेन्सी विभागको बेहाल भएको बताउँछन् । इमर्जेन्सीमा मात्र समस्या होइन, नियमित शल्यक्रिया आदिमा पनि सेवाग्राहीले महिनौं लाइन बस्नुपर्ने अवस्था छ । त्रिवि शिक्षण अस्पतालले एक वर्षमा करिब पाँच लाख बिरामीको उपचार गर्छ । अस्पतालको ३ सय १ शय्याका लागि कायम भएको दरबन्दी करिब ७ सय शय्या पुग्दासम्म स्थायी दरबन्दी थप हुन नसक्नु दिगो सञ्चालनका लागि बाधक बन्दै आएको छ, अस्पतालका कार्यकारी निर्देशक प्राडा दीपकप्रकाश महराले भने । अस्पतालको अनुरोधअनुसार दरबन्दी स्वीकृत हुन सकेमा दिगो सञ्चालनका लागि सहयोग पुग्ने उनले बताए । अस्पतालले चिकित्सा विज्ञानका प्राय: सबै क्षेत्र र तहका विशेषज्ञ सेवाहरू एउटै छातामुनि उपलब्ध गराउँदै आएको छ । इमर्जेन्सीमा बिरामीको चाप अझ बढेको औंल्याउँदै डामहराले भने, हाम्रो विश्वसनीयताले यो चाप अत्यधिक बढेको हो, एउटै शय्यामा २३ जना भए पनि उहाँहरू बाहिर उपचार गराउन जान रुचाउनु हुन्न । देशभरिबाट आउने अत्यधिक बिरामीको चापले गर्दा इमर्जेन्सीबाहेकको शल्यक्रियामा समय लाग्ने गरेको उल्लेख गर्दै डा महराले भने, हामी सकेसम्म विभिन्न प्रक्रिया, गृहकार्य आदि गरेर उपचार सेवालाई झन् सहज बनाउन प्रयासरत छौं । शिक्षण अस्पतालप्रति आमजनताको चाहना अत्यधिक बढी रहेको उल्लेख गर्दै चिकित्साशास्त्र अध्ययन संस्थानका डिन प्राडाजगदीशप्रसाद अग्रवालले इमर्जेन्सीको एउटा शय्यामा तीन जनासम्मलाई राखेर सेवा दिनु आफूहरूको बाध्यता रहेको जनाए ।यसैबीच त्रिविका उपकुलपति तीर्थ खनियाँले विश्वविद्यालयको फ्रेमवर्कभित्र रहेर चिकित्साशास्त्र अध्ययन संस्थानलाई स्वायत्तता दिन सकिने बताएका छन् । त्रिवि शिक्षण अस्पतालको ३५औं वार्षिकोत्सवलाई सम्बोधन गर्दै उनले यस्तो बताएका हुन् । विश्वविद्यालय आफैं स्वायत्त संस्था हो, खनियाँले भने, तपाईंहरूले चाहेको स्वायत्तता पाउनुहुन्छ तर विश्वविद्यालयको फ्रेमवर्क भित्र रहेर ।"
एकल महिला सम्मेलन,"काठमाडौं (कास) एकल महिला समूहको अन्तर्राष्ट्रिय सम्मेलन सोमबारदेखि काठमाडौंमा सुरु भएको छ । सम्मेलनमा दक्षिण एसियाली आठ सदस्य राष्ट्रका प्रतिनिधि, एकल महिलाका हकमा क्षेत्रमा कार्यरत अन्तर्राष्ट्रिय निकायका प्रतिनिधि र नेपालबाट विभिन्न सरकारी र गैरसरकारी संस्थाका प्रतिनिधि सहभागी छन् । एकल महिला समूह र महिला सशक्तीकरण र विकासका लागि दक्षिण एसियाली सञ्जालद्वारा आयोजित सम्मेलनमा उपराष्ट्रपति नन्दबहादुर पुनले एकल महिलामाथि हुने विभेद हटाउन हातेमालो गर्ने बताए । एकल महिला समूहकी अध्यक्ष लिली थापाले एकल महिलामाथि हुने विभेद र अपमान अझै हट्न नसकेकाले यसलाई अन्तर्राष्ट्रिय मुद्दा बनाउनुपर्ने आंैल्याइन् ।"
ट्याक्सी नम्बरमा चलखेल,"ललितपुर (कास) सरकारले भूकम्पपीडितलाई नि:शुल्क उपलब्ध गराएको ट्याक्सी नम्बर प्लेट खरिदबिक्रीमा फेरि चलखेल भएको छ । सुरुमा ट्याक्सीको बिनादर्ता सनाखत गरेर किनबेच भएको थियो भने पछिल्लो पटक कर्मचारी र बिचौलियाबीचकै मिलेमतोमा गुडिसकेका ट्याक्सी दर्ता गरी नयाँ नम्बर प्लेट हालेर किनबेच भएको यातायात स्रोतको भनाइ छ ।यातायात विभागको नियमअनुसार गुडिसकेका गाडीमा नयाँ नम्बरको प्लेट हाल्न मिल्दैन । आधिकारिक विक्रेताबाट खरिद गरेर ल्याएको १५ दिनभित्र दर्ता गरिसक्नुपर्ने प्रावधान छ । त्यस्तै २०७४ जेठ ९ को सचिवस्तरीय निर्णयअनुसार दर्ता हुने ट्याक्सीको इन्जिनको क्षमता ८ सय सीसीभन्दा कम हुन नहुने, नयाँ दर्ता हुने ट्याक्सीमा अनिवार्य स्वचालित कम्प्युटर प्रिन्टिङ बिलिङ मिटर जडान भएपछि मात्र बाटो इजाजत जारी गर्ने, चिठ्ठा प्रक्रियाबाट छनोट भएका आवेदकले २०७४ मंसिर मसान्तभित्र दर्ता गरिसक्नुपर्ने छ । तर ३४ महिनाअघि खरिद गरेका ट्याक्सी दर्ता गरी किनबेच भइरहेको हो ।यातायात व्यवस्था कार्यालय सानाठूला सवारी, वाग्मती, एकान्तकुनाका प्रमुख वसन्त अधिकारीले भूकम्पपीडितलाई ट्याक्सी नम्बर प्लेट वितरण गर्नुअघि खरिद गरेका ट्याक्सीलाई दर्तामा रोक लगाएको दाबी गरे । अहिले पहिला जस्तो मनपरी छैन, उनले भने, गत वर्ष गाउँमै गएर सनाखत गरी गाडी किनबेच भएको थियो । यसपालि प्रक्रिया पुर्याउनेलाई मात्र सनाखत गरेका छौं । उनले ट्याक्सी खरिद गरेपछि भ्याट बिल जारी हुने बताए । सन् २०१६१७ जुनसुकै सालको ट्याक्सी भए पनि हुन्छ, उनले भने, तर आधिकारिक विक्रेताबाट नयाँ झिकाएको हुनुपर्यो ।"
"पुर्जा छ, जग्गा छैन","बर्दिया (कास) रोपाइँको चटारो चलिरहँदा मुक्त कमैया परिवारलाई भने कमाइखाने जग्गा खोज्नै हैरानी छ । उनीहरूसँग लालपुर्जा त छ तर जमिनको अत्तोपतो छैन ।सरकारले २०५८ मा कमैया मुक्तिको घोषणापछि प्रतिपरिवार ४४ कट्ठा दरले जग्गाको लालपुर्जा दिएको थियो । तर, १६ वर्षसम्म पुग्दा पनि उनीहरूले जग्गा कमाउन भने पाएका छैनन् । खेतीको सिजन सुरु भएसँगै उनीहरू छटपटिन्छन् । पुर्जा पाएर पनि जग्गा नपाउँदा दु:खी छन् । लालपुर्जाको जग्गा जोत्न नपाएपछि मुक्त कमैया बाबुराम थारूले अरूको जग्गा अँधिया (बटैया) मा खोजेका छन् । मुक्त कमैया हीरालाल थारूको अवस्था पनि उस्तै छ । सरकारले उनलाई बारबर्दिया गाउँपालिका धधवारमा ४ कट्ठा जग्गाको पुर्जा दिएको हो । तर, उनले पनि फिल्डमा जाँदा आफ्नो जग्गा पाएनन् । सरकारले दिएको जग्गा खोज्दै जाँदा अर्कै मुक्त कमैया परिवारले जोतभोग गरेको पाइयो । उनीहरूले त्यसै कहाँ छाड्छन् र ?, बाबुरामले भने, हाम्रा लागि ४ कट्ठा धेरै हो, कमाउन पाएको भए १२ महिनाका लागि भए पनि अन्न धान्थ्यो ।मानपुरटपरामा रहेका अधिकांश मुक्त कमैया परिवारको अवस्था उस्तै छ । उनीहरूको हातमा पुर्जा छ तर जग्गा छैन । सबै अरूकै जग्गा कमाएर छाक टारिरहेका छन् । मुक्त कमैया चेकलाल, पुनाराम, सुन्दर, प्रभु, बुद्धिराम, बुझाउन र चुल्हवा थारूलगायत सयौंले सरकारद्वारा वितरित जमिनमा टेक्नसम्म पाएका छैनन् । मानपुरटपरा क्षेत्रमा दुई सिजन खेती हुन्छ । तरकारी खेतीका लागि ४ कट्ठा पर्याप्त मानिन्छ । लालपुर्जा दिएपछि जग्गा पनि देखाइदिए हुन्थ्यो । जोत्न पाइएको छैन, देवी थारू भन्छन्, त्यो जग्गा पाएको भए निकै राहत हुन्थ्यो । मुक्त कमैया समाजका केन्द्रीय सदस्य कृष्णा थारू ६ सय परिवारले लालपुर्जा पाएर पनि जोतभोग गर्न नपाएको बताउँछिन् । लालपुर्जाको जग्गा नपाएपछि हामी अरूकै जग्गा अँधिया कमाउन बाध्य छौं । लालपुर्जाकै जग्गा पाउन पहल भने जारी राखेका छौं, उनले भनिन्, हाम्रो दबाबपछि सरकारले अर्को ठाउँमा जग्गा दिने आश्वासन दिएको छ । बर्दियामा १० हजार ७ सय ९७ मुक्त कमैयाले परिचयपत्र पाएका थिए । तीमध्ये १० हजार ६ सय ९९ परिवारको पुन:स्थापना भइसकेको छ । चालु आवमा ४७ मुक्त कमैया परिवार पुन:स्थापना गरिएका छन् ।जग्गा प्राप्तिका लागि दबाब दिन मुक्त कमैयाले अभियानै सुरु गरेका छन् । बर्दियाका सुखार, संघर्षनगर, नयाँगाउँ, जोगीपुर, बबुवाफाँटा, कपास फारम, मगरागाडीलगायत विभिन्न मुक्त कमैया बस्तीमा जागरण अभियान सञ्चालन गरिएको हो । चरणबद्ध दबाबपछि यो वर्ष ४७ परिवारको पुन:स्थापना भएको छ । अन्यको पुन:स्थापनाका लागि संघर्षको तयारी गरिरहेका छौं, गेरुवा गाउँपालिका ५, बिन्द्राकी अगुवा मुक्त कमैया देवी थारू भन्छिन्, हाम्रा समस्या सम्बन्धित निकायसम्म पुर्याउने काम गरिरहेकी छु । उनले चालु आवमा १८ सय १० परिवारले काठ अनुदानबापत १ लाख रुपैयाँ सहयोग पाएको बताइन् ।"
फेरि बग्यो खिम्ती मन्थली सडक,"रामेछाप शनिबार रातिको बाढीले बगाएर बन्द भएको खिम्तीमन्थली सडकखण्ड अस्थायी रूपमा सञ्चालनमा ल्याइए पनि पुन: बगाएको छ । सोमबार अपराह्न आएको बाढीले अस्थायी रूपमा बनाइएको सडक बगाएको हो । खिम्तीको खानीखोलाको कजवे बगाएपछि पुष्पलाल मार्गमा पर्ने उक्त खण्डमा यातायातका साधन सञ्चालन हुन सकेका छैनन् । डिभिजन खुर्कोट कार्यालयका इन्जिनियर मनीषमान शाक्यले बिहानैदेखि खटेर खानीखोला र खहरेखोलामा सडक सुधार गरी अस्थायी यातायात सञ्चालन गराएका थिए । सडक बनाएर उनी आफ्नो कार्यालय नपुग्दै बाढीले दिनभरि गरेको काम बगेको थियो । सडक कार्यालयले सानो लोडर प्रयोग गरी आइतबारै सडक सञ्चालनका लागि पहल गरेको थियो । तर, उक्त लोडरले काम गर्न नसक्ने भएपछि विभागबाट ठूलो एक्साभेटर मगाएर अस्थायी रूपमा सडक खुलाइएको थियो ।सडक सुपरभाइजर विनोद दाहालले सोमबारको बाढीले पहिलेको भन्दा अझ चौडा गरी सडक बगाएको बताए । उनले खिम्ती क्षेत्रमा मुसलधारे वर्षा भइरहेको बताए । वर्षाले शनिबार रातिदेखि हराइरहेका ३ जनाको खोजी पनि प्रभावित भएको छ । जोखिमजन्य स्थानको लगत संकलनमा समेत कठिनाइ भएको उनले बताए। खानीखोलामा आवागमन सञ्चालन गराउन मंगरबार पुन: काम थाल्ने शाक्यले बताए । सडक विभागका खुर्कोट डिभिजन प्रमुख राकेश महर्जनले स्थायी रूपमा यातायात सञ्चालनका लागि कजवेले काम नदिने बताएका छन् । उनले उक्त खोलमा अब पुल निर्माण गर्न प्रस्ताव गर्ने बताएका छन् ।४ वर्षअघि पुल बगाएको खिम्तीकै अर्को खहरेखोलामा भने हालै निर्माण भएको नयाँ पुलबाट सवारी आवागमन गराइएको छ । खिम्तीबाट बेतालीतर्फ जाने सडक भने खोल्ने काम सम्भव देखिएको छैन । उक्त स्थानमा गोरेटो बाटोसमेत छैन । सर्वसाधारणहरू भीरको बाटो प्रयोग गर्न बाध्य छन् ।बेपत्ताको खोजी जारी, राहत वितरणमा राजनीतीकरण शनिबार रातिको बाढीमा परी हराइरहेका खिम्तीका ३ जनाको खोजी जारी भए पनि अझै पत्ता लाग्न सकेको छैन । खोजकर्ताहरू थकित भएका छन् । आइतबार बिहानैदेखि खोजीमा संलग्न सुरक्षाकर्मी र स्थानीयले मंगलबार मध्याह्नसम्म बेपत्ताबारे केही पत्ता लगाउन सकेका छैनन् ।खोजी जारी राखेका छौं, जिल्ला प्रहरी कार्यालयका प्रमुख कुमोध ढुंगेलले भने, बेपत्ता भेटिएका छैनन् । बाढीमा ३ जना बेपत्ता छन् । बेपत्ता हुनेमा विमान तामाङ (अशोक) उनकी छोरी मनिला र सुमन खत्री छन् । सुमन लहरेनीमा सानो छाप्रोमा बस्दै आएकी थिइन् । उनको छाप्रोसमेत बगाएको छ । तामाङ बाबुछोरी कुलो हुँदै बस्तीमा बाढी पस्ला भनेर कुलो फर्काउन बाढी छेउ गएका थिए ।बेपत्ता जहाँबाट हराए त्यो स्थानमा उद्धार र खोजकर्ताहरू पुग्न सकिने अवस्था छैन । जहाँ पुग्ने ठाउँ छ त्यहाँ घर जत्रा ढुंगा थुप्रिएका छन् । अब भेटिएलाझंै लाग्दैन लिखु गाउँपालिकाकी उपप्रमुख दीपशिखा दाहालले भनिन्, खोजी जारी राखेका छौं । खोजीमा सेना, प्रहरी, सशस्त्र र स्थानीय जुटेका छन् ।छतिबनेको बाढीले खिम्तीको वहाव क्षेत्रै परिवर्तन गराएको छ । खिम्ती अहिले लहरेनीको भित्तामा ठोक्किएर बगेको छ । लहरेनीका सयौं रोपनी खेत बगेको छ । खिम्ती हुँदै बेताली जाने सडक चिनोचपेटो छैन । सडक भएको स्थानमा खिम्ती बगेको र बाँकी जमिन नभएकाले पैदल हिँड्न पनि मिल्दैन । माथि अक्करे भीरमा झुन्डिँदै फर्पुखिम्ती गर्नेहरू ओहोरदोहोर गरिरहेका छन्।बाढीले बगाएका २ जना मृत अवस्थामा भेटिएका थिए । उनीहरूको आइतबारै अन्तिम संस्कार गरिएको छ । घाइते अवस्थामा उद्धार गरिएका ९ जनालाई उपचारका लागि काठमाडौं पठाइएको थियो । उनीहरू सबै खतरामुक्त छन् ।राहत वितरणमा राजनीतीकरण खिम्तीको बाढी पहिरोपीडितलाइ राहत वितरण गर्ने नाममा राजनीतीकरण भएको छ । जिल्ला सदरमुकामबाट रेडक्रस र गैरसरकारी संस्थाका प्रतिनिधि राहत लिएर सोमबार बिहान खिम्ती पुग्दा राहत दिनुपर्ने व्यक्तिहरू थिएनन् । गाउँपालिका प्रमुख गोविन्दबहादुर खडकाले राहत सामग्री बुझ्ने व्यक्ति नआएकाले उक्त सामग्री जनप्रतिनिधिको जिम्मा दिनुपर्ने बताएका थिए । राहत सामग्री गाडीमा राखेर घण्टौं विवाद चलेको थियो ।रेडक्रस र संघसंस्थाका प्रतिनिधिहरूले उक्त सामग्री आफंैले वितरण गर्ने बताउँदा खड्का र अन्य जनप्रनिनिधिले आपत्ति जनाएका थिए । राहत सामग्री आफंैले ल्याएर वितरण गरेको सन्देश दिन जनप्रतिनिधिहरूले त्यसो गरेकाले राहतका नाममा राजनीति गर्न नहुने भन्दै स्थानीयले पनि गुनासो गर्न थालेपछि ५ पीडितलाई बोलाएर सांसद आङटावा शेर्पा र सहायक प्रजिअ सीताराम थापाले सामग्री हस्तान्तरण गरे । अन्य सामग्री गाउँपालिकाको जिम्मा लगाइएको छ । शेर्पाले आफ्ना तर्फबाट मृतक र बेपत्ता हुने ५ परिवारलाई ७ हजारका दरले नगद हस्तान्तरण गरेका थिए ।"
९ दिनसम्म खुलेन सडक,"बझाङ जयपृथ्वी राजमार्ग अवरुद्ध भएको सोमबार ९ दिन पुगेको छ । तत्काल राजमार्ग खुल्ने अझै कुनै छाँटकाँट देखिँदैन । यो बझाङलाई अन्य जिल्लासँग जोड्ने एक मात्र सडक हो ।गत साताको आइतबार साँझ तमैलको माल्लापड भन्ने ठाउँमा पहिरोले सडक बगाएपछि यो सडक बन्द भएको हो । यसबाहेक मटेलाको बगडगाउँ, तमैलको जालेबगर, भैरवनाथको सेकु, रायलको देउरा, नारुगाड र बाझको बागथलालगायत ठाउँमा पनि दैनिकजसो सडक अवरुद्ध हुने र खुल्ने क्रम चलिरहेको छ । कतिपय स्थानमा पैदल हिंड्दा पनि जोखिम हुने गरी सडक बिग्रेको छ ।लामो समयसम्म सडक अवरुद्ध हुँदा जिल्लामा औषधि, खाद्यान्न, तरकारी, फलफूललगायत दैनिक उपभोग्य सामानको अभाव सुरु भएको छ । जिल्लामा उपचार सम्भव नभएर बाहिर रिफर गरिएका बिरामीले समयमा नै यातायातको साधन नपाउँदा ज्यानको जोखिम मोल्नुपर्ने अवस्था छ ।बाटो बन्द भएको बहानामा व्यापारीले प्रत्येक सामानको मूल्यमा अप्रत्यासित वृद्धि गरेर उपभोक्ताको ढाड सेक्ने काम गरिरहेका छन् । बझाङीले यस्तो अवस्थाको सामना गर्नुपरेको यो बर्खा पहिलो भने होइन । प्रत्येक वर्ष बर्खामा बाटो अवरुद्ध हुनु, औषधि र उपभोग्य सामानको अभाव हुनु, उपचार गर्न जिल्ला बाहिर जान लागेका बिरामी समयमै अस्पताल पुग्न नसकेर ज्यान गुमाउनु यहाँको स्वाभाविक नियति जस्तै भइसकेको छ ।चीनको तिब्बतसँग जोडिँदै गरेको यो सडक अन्तर्राष्ट्रिय राजमार्ग पनि हो । सडकको हालत र यात्रुले पाउने दु:ख हेर्दा यसलाई राजमार्ग भन्न पनि लाज लाग्ने गरेको धेरै यात्रुको प्रतिक्रिया छ । स्थानीय शिक्षक हरि जोशी भन्छन्, बर्खाको बेलामा पहिलोपटक यो बाटोमा यात्रा गर्नेहरू अर्काेपटक बझाङ आउन डराउँछन् । भन्नलाई राजमार्ग भने पनि बझाङका लागि त यो लाजमार्ग भइसक्यो । बाटोकै कारण जिल्लाको बेइज्जति भयो । प्रत्येक बर्खामा सडक अवरुद्ध हुने २ वटा कारण छन् । एक कमजोर भौगर्भिक अवस्था र भिरालो भूगोलका कारण जाने पहिरो । अर्काे राजमार्गसँगै समानान्तर ढंगले निर्माण गरिएका विभिन्न शाखा सडकबाट बगेर आउने ढुंगा र माटो । पछिल्ला ३ वर्षमा पहिरोका कारणभन्दा पनि शाखा सडकबाट खसेको माटो र ढुंगा थुप्रिएर बढी जसो सडक बिग्रने गरेको डिभिजन सडक कार्यालयको भनाइ छ । पहिरोले दर्जनौं सवारी साधन अलपत्रमुगु भारी वर्षातका कारण कर्णाली राजमार्गअन्तर्गत गमगढीनाग्मा सडक अवरुद्ध भएपछि दर्जनौं गाडी सडकमै अलपत्र परेका छन् । हिलो र पहिरोले सडक अवरुद्ध भएपछि नेपालगन्जबाट आएका दर्जनांै सवारी साधन बीच बाटोमै रोकिएका हुन् ।सवारी साधन अलपत्र परेपछि चालकलाई बीच बाटोमा खान र बस्न समस्या भएको छ । सुर्खेत र नेपालगन्जबाट आएका मालवाहक ट्रक झ्यारीखोला, ताल्ता, पिनालगायतका स्थानमा अलपत्र परेका छन् । वर्षाले सडक अवरुद्ध भएपछि बीच बाटोमै गाडी कुर्दै बसेको एक साता भएको ट्रक चालक भरतबहादुर शाहीले गुनासो गरे । उनका अनुसार फर्कन पनि नसकिएपछि खान र बस्नको समस्या भएको छ । बीच बाटोमा गाडी चालकहरू बेखर्ची भएर गाडी कुर्न बाध्य भएका छन् । स्थानीय व्यापारीका सामग्रीसमेत अलपत्र पर्न थालेका छन् । सामान जोगाउन गाडी चालकलाई हैरानी भएको छ ।करिब ९४ किलोमिटरको गमगढीनाग्मा सडक अवरुद्ध हुँदा एम्बुलेन्स सेवासमेत प्रभावित बनेको छ । जिल्ला अस्पतालले रिफर गरेका बिरामीलाई बाहिर पठाउन समस्या भएको छ । वर्षा केही कम भए डोजर लगाएर सडक खुलाउन सुरु गरिने जुम्लास्थित सडक डिभिजन कार्यालयका प्रमुख अंगलाल रोकायाले बताए । उनका अनुसार त्यसका लागि दुई डोजर तयारी अवस्थामा राखिएको छ । सडक कालोपत्रे नहुँदा वर्षा र हिमपातको समयमा अवरुद्ध हुने गरेको छ ।त्रिभुवन राजपथमा ठूला गाडी सञ्चालनमा रोकहेटौंडा नौबिसेपालुङहेटौंडा खण्ड अर्थात् त्रिभुवन राजपथमा यातायात व्यवस्था विभागले ठूला मालवाहक गाडी सञ्चालनमा रोक लगाएको छ । मुग्लिङनारायणगढ खण्डमा राति सवारीसाधन चल्न बन्द गरेपछि त्रिभुवन राजपथ भएर चल्ने बसलाई व्यवस्थित ढंगले सञ्चालन गर्न यातायात व्यवस्था विभागले ठूला मालवाहक ट्रक सञ्चालनमा रोक लगाएको हो । रात्रि सेवामा हेटौंडाभैंसे हुँदै त्रिभुवन राजपथ भएर जाने बसहरूलाई राति २ बजेपछि मात्र भैंसेबाट काठमाडौंतर्फ जान दिने नीति बनाएको छ । त्रिभुवन राजपथका सडकहरू साँघुरो र घुमाउरो भएका कारण राति एकतर्फी मात्र यात्रुवाहक बसहरू सञ्चालनका लागि विभागले यस्तो नियम मिलाएको यातायात व्यवस्था विभाग प्रवक्ता टोकराज पाण्डेले बताए । विभागले बिहीबारदेखि काठमाडौंबाट नागढुंगा नाका भएर पूर्वका लागि चल्ने रात्रि बस दिउँसो ४ बजेसम्ममा कलंकीबाट छुटिसक्नु पर्ने नीति बनाएको छ । विभागले साउन ५ देखि लागू हुने गरी मेची र कोसी अञ्चलतर्फ चल्ने रात्रि बस दिउँसो ३ बजे बसपार्कबाट छुटिसक्नुपर्ने व्यवस्था गरेको छ । मुग्लिङनारायणगढ खण्ड राति बन्द र दिउँसो पनि जोखिमपूर्ण भएकाले त्रिभुवन राजपथमा सवारी चाप बढेको छ । अहिले त्रिभुवन राजपथमा घण्टौं जाम हुने गरेको छ ।"
बौद्धिकताको राष्ट्रवादीकरण,"नेपालमा विचारधाराको राजनीतिको युग समाप्त भएको चार वर्ष पूरा भइसकेको छ । माक्र्सले डेढ सय वर्ष पहिले यसो भन्नुभएको थियो, तसर्थ नेपालमा अहिले यो कुरा यसरी हुनुपर्छ वा चेयरम्यान माओले अग्रगामी छलाङ यसरी मार्नुपर्छ भन्नुभएको थियो, तसर्थ नेपालको सन्दर्भमा अग्रगमन भनेको यो हो भन्नेजस्ता इतिहासका वादका सूत्रद्वारा वर्तमानको राजनीतिलाई सञ्चालन गर्न खोज्ने समयको अन्त्य जरुरी त थियो नै र त्यो भयो पनि । जसरी एमालेका लागि मदन भण्डारीले जनताको बहुदलीय जनवादमार्फत गरेका थिए, माओवादी आन्दोलनले उक्त पार्टीको हेटौंडा महाधिवेशनबाट विचारधाराको औपचारिक धङधङीलाई औपचारिक रूपमा नै बिसाएको थियो । त्यसको व्यावहारिक टुंगो त झन् बाबुराम भट्टराईले नयाँ शक्ति खोल्नका लागि जे कुरा भनेर आºनो मूल पार्टी छाडेका थिए, त्यो घटनालाई पनि लिन सकिन्छ । यस लेखको मूल विषय विचारधाराको युगको यो स्वदेशी समाप्तिपछि खाली भएको जुन वैचारिक र बौद्धिक स्पेस थियो, त्यो खाली ठाउँको कसरी राष्ट्रवादीकरण भएको छ भन्ने हुनेछ । यदि आगामी नेपालको दिशा र गन्तव्य नै अब यही हो भने यो विषय प्राज्ञिक रूपमा विश्लेषण गर्न त रोचक होला, तर सँगसँगै यो कुरा डरलाग्दो र चिन्ताजनक पनि देखिँदैछ । विचारधाराको प्रभुत्व रहेको समयमा आफूलाई मन नपरेको विचारलाई इतर राजनीतिक धारको दृष्टिकोण भनेर जसरी सजिलै डिसमिस गर्न सकिन्थ्यो, अहिले त्यस्तो गर्न राष्ट्रवादको विचारधारालाई प्रयोग गर्न लागिएको त होइन भन्ने हाइपोथेसिस पनि यस लेखको विषय हुनेछ । नयाँ संविधानलाई पूर्ण कार्यान्वयनमा लैजानका लागि प्रदेश नं २ मा हुन बाँकी चुनाव र मधेस र राज्यबीच रहेको मतभेद र मनभेद पनि जेजस्तो छ, त्यसको पछाडि यही उत्तरवैचारिक युगको नवराष्ट्रवादले खास राजनीतिक मुद्दाको मेरिटमा छलफल हुने सजिलो बाटोमा अवरोध पुर्याइरहेको कुरा पनि त्यत्तिकै महत्त्वको छ ।विचारधाराले खाली गरेको बौद्धिक विमर्शको कित्ताको नै कसरी राष्ट्रवादीकरण भएको छ भनेर चर्चा गर्नुभन्दा पहिला के कुरा भनिहालौं भने बौद्धिकता भनेको नै निरपेक्ष विषय नभई के कुरालाई बौद्धिक भनिने र केलाई नभनिने भनिने पनि एउटा शुद्ध राजनीतिक रूपमा हेरिने दृष्टिकोण हो । बौद्धिकता भनेको के हो र के होइन भन्ने विषयमा सभ्यताको डकुमेन्टेसन हँुदादेखि नै देखिएका फरक मत जे छन्, त्यसले नै के देखाउँछ भने यो विषय राजनीतिक हो । अर्थात् बौद्धिकता पनि तत्कालीन समाजको राजनीतिको बहावबाट सधैं अप्रभावित रहिरहन सक्दैन । एउटा कठोर नै उदाहरणबाट सुरु गरौं : तत्कालीन जर्मन शासकहरूका कुरा मनपराउने प्रतिनिधि प्राज्ञहरूले अल्बर्ट आइन्स्टाइनको चर्चित सापेक्षताको सिद्धान्तलाई नै यहुदीहरूको जर्मन विज्ञान वा भौतिकशास्त्रलाई कमजोर बनाउने षड्यन्त्रको प्रयास हो भनेर अस्वीकार गरेको कुरा अहिले भर्खरै नेसनल जोग्राफी च्यानलले आइन्स्टाइनको जीवनीमाथि बनाएको जिनिएस भन्ने वृत्तचित्रमा देखाइएको छ । शुद्ध विज्ञानको एउटा सूत्रलाई त त्यस्तो राजनीतिक लेपले हेरिन सकिन्छ भने कल्पना गरौं, सामाजिक वा राजनीतिक विज्ञानका सूत्रमा बनेको बौद्धिकताको कुन हदसम्म राजनीतीकरण हुनसक्ला π यो प्रसंगलाई बिट मार्नुअघि थप एउटा कुरा पनि भनिहालौं : प्रतिष्ठित प्राज्ञिक संस्थाका अनुसन्धानको निष्कर्ष के छ भने मानिसको दिमागले सबैभन्दा सजिलोसँग पत्याउने भनेको षड्यन्त्रको सिद्धान्त नै हो । क्याम्ब्रिज विश्वविद्यालयको एउटा पाँचवर्षे बृहत अनुसन्धान परियोजना नै छ, षड्यन्त्र र लोकतन्त्र नामको, जसले राजनीतिमा किन षड्यन्त्रका सिद्धान्तहरू अन्य प्रमाणमा आधारित कुराभन्दा पनि बलिया हुन्छन् भनेर व्याख्यासमेत गरेको छ । मूलत: कुनै षड्यन्त्रको सिद्धान्तमा विश्वास गर्नेहरूलाई त्यो नै थाहा हुँदैन कि आफूले विश्वास गरेको कुरा गलत हो । उदाहरणका लागि, माओवादी आन्दोलन नेपाललाई हिन्दु राज्यबाट हटाएर धर्मनिरपेक्षतामा पुर्याउनका लागि कुनै पश्चिमा राष्ट्रको डिजाइन अन्तर्गत सुरु गरिएको एउटा षड्यन्त्र हो भनेर विश्वास गर्ने कोही छ । अब उसको दिमाग नै यसरी वायर भइसकेको हुन्छ कि त्यहाँ तथ्य र कथ्यको समिश्रणले एउटा नयाँ यथार्थको सिर्जना भएको हुन्छ, सम्बन्धित व्यक्तिको लागि जसमा अन्य वास्तविक प्रमाणकै लागि ठाउँ कम हुन्छ ।अब नेपालका एकदुईवटा उदाहरणबाट यो प्रवृत्तिलाई हेरौं । आजको नेपालमा कसैले अब इतिहासका कुनै मानिएका राजाका बारेमा अनुसन्धान गरेर यदि कुनै आलोचनात्मक खालका विषय बाहिर ल्यायो भने त्यो अनुसन्धान नै एउटा राष्ट्रघाती षड्यन्त्र थियो भन्नेहरू यहाँ धेरै आत्मविश्वासी भइसकेका छन् । आºनै राष्ट्रियताप्रति तिनीहरू यति सशंकित र कमजोर छन् कि इतिहासको एउटा राजा बारेमा कुरा गर्दासमेत तिनीहरू वर्तमानमा आºनो राष्ट्रवाद हल्लिएको देख्छन् । हुँदाहुँदा अब नेपालको इतिहासको कुनै कालखण्डको कुनै सन्दर्भको मात्र आलोचना गरियो भने पनि त्यो राष्ट्रियता विरोधी कुरा हुने जोखिम छ । मानौं नेपाल बिग्रेको नेपाली आºनै कारणले त हँुदै होइन, यहाँका शासक र संस्थाहरू सबै संसारका उत्कृष्ट हुँदाहुँदै पनि यो देश बिग्रेको अरू बाहिरियाहरूकै षड्यन्त्रकै कारणले मात्र हो । आम रूपमा राष्ट्रवाद र राष्ट्रियता भन्ने कुरा अलग हुन् भन्ने केलाएर बस्नेहरू आखिर कति नै हुन्छन् र ?नेपाली सेनाको नागरिक नियन्त्रण कमजोर भयो भनेर गरिने विमर्शलाई पनि राष्ट्रवादी ढंगबाट हेर्न सकिने नै भयो । आºनै देशको सेनाको साइज अनावश्यक रूपमा ठूलो भयो भनेर गरिने चर्चा वा सेनाको नागरिक नियन्त्रण कमजोर भएको हो कि भनेर गरिने विमर्श पक्कै कुनै राष्ट्रियता कमजोर पार्ने षड्यन्त्र अन्तर्गत भएको हुनुपर्छ भन्नेहरू धेरै भेटिन सक्छन् । नेपालको राष्ट्रवादलाई मलजल गर्न दक्षिणतिर पसारिएको हस्तक्षेपकारी भारतको भूमिकाको त जति चर्चा गरे पनि कम नै हुने भयो । कतिसम्म भने बूढीगण्डकी परियोजनालाई अपारदर्शी ढंगमा चीनको कम्पनीलाई जिम्मा लगाएको कुराको गुणदोषमाथि चर्चा गर्न पनि सकेसम्म राष्ट्रवादले वर्जित गर्न चाहन्छ । बल्लतल्ल एउटा परियोजना भारतबाट बचाएर चीनलाई दिइएको छ, त्यसमा पनि देखिनसक्ने ? भन्ने खालका स्वरहरू त्यसै सुनिएका हैनन् । त्यसमा पनि परम्परागत रूपमा भारतको मान्छे भन्ने आमबुझाइ भएका बाबुराम भट्टराईले यो कुरा उठाएपछि त त्यो सिद्धान्तवालालाई झन् सजिलो भइहाल्ने भयो । पंक्तिकारको उक्त योजनाको बारेमा ठिकबेठिक के हो, अहिले केही धारणा छैन । यहाँ यो उदाहरण बौद्धिकताको राष्ट्रवादीकरण भएपछि कसरी खुला विमर्श हुने स्पेस पनि संकुचित हुन्छ भन्ने देखाउनका लागिमात्र जोडिएको हो ।अब अहिले अड्किएको संवैधानिक र राजनीतिक मुद्दामा बौद्धिक राष्ट्रवादीकरणको असर हेरौं । शान्ति प्रक्रिया सुरु भएपछि संविधान लेखुन्जेल कांग्रेसको तर्फबाट नीतिगत नेतृत्वको लागि कापीकलम लिएर लेख्ने, बोल्ने र व्याख्या गर्ने भूमिका खेलेका रामचन्द्र पौडेल अहिले उक्त कुराको लागि यात भूमिकाविहीन बनाइएका छन् या उनलाई त्यो जिम्मेवारी लिने तत्कालको लागि जाँगर नै छैन । यसको अर्थ संविधान संशोधन गर्नुपर्छ भनेर रट त कांग्रेसले धेरै लगाएको छ, तर त्यो किन गरिनुपर्छ र किन त्यो नेपाली राष्ट्रियता मजबुत गर्नका लागि जरुरी सर्त हो (यदि हो भने) भनेर उसका आफ्नै कार्यकर्ता विश्वस्त भएका छैनन् । उनीहरूलाई थाहा नै छैन, यो प्रस्ताव आºनो पार्टीले केवल राजपाको लागि ल्याइदिएको हो कि, भारतलाई खुसी पार्नमात्र हो कि साँच्चै देशको राष्ट्रियता सुदृढ गर्नका लागि हो । कांग्रेसका आमस्तरका कार्यकर्ता बरु इतिहासको संयोगले धकेलेर जबर्जस्त राष्ट्रवादी कित्तामा पुर्याइएका एमाले अध्यक्ष केपी ओलीको राष्ट्रवादबाट प्रभावित छन् भित्रभित्र । र एमालेले भारतसँगको प्रतिशोधको शृङ्खलामा सुरु गरेको राष्ट्रवादको कथ्य यति बिकाउ भइदिएको छ कि अहिलेको नेपालमा मधेसमा समस्या छ मात्रै भन्नेहरूले पनि राष्ट्रियताको प्रमाणपत्र पेस गर्नुपर्ने खालको विमर्शको प्रभुत्व बजारमा ज्यादा छ । यो कुनै राजपाका नेताको समस्या त हैन र मिलाइदिनु पर्ने पनि कुनै नेता विशेषलाई दया लागेर त हैन । तर पनि प्रचार यसरी गरिएको छ कि एकखाले सीमाङ्कन भयो भने पृथ्वीनारायणले सुरु गरेको महान एकीकरणको अभियान बल्ल पूरा हुन्छ र अर्को खाले भयो भने नेपाल छिमेकी राष्ट्रले सधैंभरि अस्थिर बनाइराख्ने षड्यन्त्रमा फँस्छ ।ल ठिक छ, कुरा त्यही नै ठिक हो रे, तर आम जनताले बुझ्नेगरी न संविधान संशोधनका प्रस्तावकले, नत यसका विरोधीले आºना कुरा कहिल्यै व्याख्या गरेका छन् । कांग्रेस सभापति र प्रधानमन्त्रीले केसम्म भनेको सुनिएको छ भने राजपा मान्दै मान्दैन चुनावमा आउन, त्यसैले संशोधन गर्नुपर्यो । यदि कांग्रेस आफंैले यो संशोधन देशको लागि जरुरी नदेखेको हो भने र केवल राजपाको लागि हो भने बरु उसले संशोधनको प्रयास नै छोडिदिए पनि हुन्छ । यदि यो संशोधन देशको हितका लागि प्रस्तावित गरिएको हो भने राजपालाई नचाहिए पनि कांग्रेस त्यसका लागि कस्सिनुपर्छ । तर विषय त्यतातिर गएकै छैन, किनभने मधेसमा मुद्दा छ र त्यसमा कुरा गरौं भन्नेहरू राष्ट्रियता विरोधी र संशोधन राष्ट्रघाती देख्नेहरू राष्ट्रवादी बुझिने विमर्श अहिले प्रभुत्वशाली छ । यस सन्दर्भमा पनि एकछिनलाई छाडिदिऊँ, संशोधन ठिक छ कि बेठिक । विषय के हो भने त्यो संशोधन किन ठिक छ वा छैन भनेर मुद्दाको मेरिटमा कुरा गर्दासमेत जोखिम राष्ट्रवादी वा गैरराष्ट्रवादी कित्तामा परिने भन्ने छ । तसर्थ कतिपय देशलाई चाहिने विचार दिन सक्नेहरू पनि किन विवादमा परेर आºनो व्यक्तित्वमा लेबल लगाउने भनेर त्यसै नबोली बसेका पनि हुन सक्छन् ।राजनीतिक मुद्दाको बौद्धिक विमर्शको स्पेसमा राष्ट्रवादीकरण एकतर्फी मात्रै भएको भने होइन । शासक वर्गका खसहरूलाई गरिएको गाली र आलोचनाले खस शासककै राज्यभित्र अपहेलित र सीमान्तमा पारिएका अरू निम्न स्तरका खस समुदायका सदस्यहरूले समेत मधेसी र आफू फरक हो भन्ने खालको भावना सिर्जना गराउनुमा मधेसी मुद्दाको प्रतिनिधित्व गरी राजनीति गर्नेको पनि दोष छ । उपदेश दिन खोजिएको हैन, तर छलफलमा ल्याउनैपर्ने विषय के छ भने कुनै पहाडी मूलको नेता वा कार्यकर्ताले कुनै मधेसी नेताको राष्ट्रियतामाथि शंका गर्छ भने सम्बन्धित मधेसी नेताले सोझै चुनौती दिए हुन्छ, ती पहाडी मूलकालाई : ल आऊ हेरांै, इतिहासमा कसले राष्ट्रियतालाई कति आघात पुर्याएको छ । यो प्रतिस्पर्धामा पहाडी मूलका धेरै नेताहरूले पनि राम्रै प्रदर्शन गर्ने पक्का छ । पछि नागरिकता लिएका, बिभिन्न सांस्कृतिक, पारिवारिक कारणले व्यक्तिगत वफादारी भारततिर बढी भएका केही पक्कै छन्, मधेसमा । मधेसकै नेताले पनि त्यस्ता थोरैको जिम्मा किन लिनुपर्यो, जसको वफादारी सीमापारि बढी होला ? जसरी पहाडी मूलका नेता पनि सबै सदाचारी र राष्ट्रवादी छैनन् । मधेसी नेता भन्ने बित्तिकै सबै उस्तै छन् भन्ने मूल्याङ्कन सधंै साँचो हुन सक्दैन । तर यस्ता कुरामा उत्तेजनामा नआई छलफल गरिने वातावरणको वैचारिक सहिष्णुता अहिले छ जस्तो लाग्दैन ।निष्कर्षमा, शास्त्रीय र अमूर्त विचारधाराका सूत्रभित्र समाज र जीवनका हरेक प्रश्नको जवाफ खोज्ने स्कुलिङबाट आएका राजनीतिक नेताकार्यकर्ता उत्तरवैचारिक युगमा त्यसैत्यसै अल्मलिएका हुन्छन् । किनभने यस्तो परिवेशमा जनताले बुझ्ने र देख्ने भाषाका काम गर्नुपर्छ, कार्यक्रम ल्याउनुपर्छ । यिनीहरूको क्षमताको लागि त्यसो गर्न गाह्रो हुने भएकोले राष्ट्रवादजस्तो भावनात्मक वादमा जनतालाई भुलाउन निकै सजिलो हुन्छ, ताकि आफूले अन्य क्षमता प्रदर्शन गर्न नपरोस् । मैले त गर्न खोजेको हो, छिमेकीले रोकिहाल्छ भन्नेले त अब भुटान हेरेर समेत त्यसो भन्न लाज मान्नुपर्ने हो । हरेक मुद्दालाई राष्ट्रवादी र गैरराष्ट्रवादी रूपमा ध्रुवीकृत गरिनु वैचारिक असहिष्णुता त्यसै पनि बढ्दै गरेको अहिलेको नेपाली समाजमा बौद्धिक बहसको कित्तालाई थप असहिष्णुताको लागि ठाउँ खाली गराइदिनु हो । किनभने लेखको माथि नै भनियो मानिसको दिमाग षड्यन्त्रका सिद्धान्त छिट्टै पत्याउने खालको हुन्छ, रूखा तथ्यमा आधारित कोरा यथार्थमा भन्दा ।"
दोक्लम द्वन्द्वको अवतरण,"भारत र चीनबीच एक महिनादेखि जारी सैन्य टकराव सुल्झने छाँट अझै नदेखिनु क्षेत्रीय सुरक्षाका दृष्टिले चिन्ताको विषय हो । भारत र चीनबीच सीमा विवाद नसुल्झिएका कारण उनीहरूबीच बेलाबखत तनाव र सानातिना खिचातानी हुँदै आए तापनि यति लामो अवधि दुवै पक्षका सैनिकहरू आमनेसामने मोर्चा कसेर बस्नु आफैंमा असामान्य परिघटना हो । प्रतिस्पर्धा र सहकार्यको द्विआयामिक सन्तुलित सम्बन्ध राख्दै आएका यी दुई शक्तिराष्ट्र अचानक द्वन्द्वोन्मुख दिशामा होमिनु कुनै पनि दृष्टिबाट उचित होइन । यसको सैन्य समाधान छैन र खोजिनु पनि हुन्न । तसर्थ यथाशीघ्र चाँडो सीमा तनावलाई मत्थर बनाउँदै कूटनीतिक संवादको बाटोमा फर्कनुको विकल्प छैन । यसमा जति ढिलाइ गरिन्छ, आपसी सम्बन्ध अरू तिक्त हुँदै जाने र यी दुई शक्तिराष्ट्रलाई आपसी वैमनस्यमा उल्झाउन चाहनेहरू सफल बन्ने प्रस्ट छ । भुटानचीन सीमाक्षेत्रको दोक्लम पठारमा चिनियाँ पक्षले सडक पूर्वाधार निर्माण गर्न लागेको भन्दै त्यसलाई रोक्न भारतीय फौज पुगेपछि हालको जटिलता सुरु भएको हो । भारतीय र भुटानी पक्षको भनाइ चीनले भुटानको सीमा मिच्यो भन्ने छ भने चीनले चाहिं भुटान हुँदै भारतीय सेना आफ्नो भूमि अतिक्रमण गर्न आइपुगेको दाबी गरेको छ । यसको सत्यतथ्य जे भए पनि भुटानचीन सीमा विवादमा भारत तेस्रो पक्षका रूपमा उपस्थित भएको देखिन्छ । भुटानका सुरक्षाफौजको तालिमका लागि भनेर भारतीय सेना भुटानभित्र रहँदै आएको छ । त्यसैको एउटा टुकडी चीनसीमावर्ती भुटानी क्षेत्रमा पनि परिचालित हुँदा वर्तमान विवाद उब्जेको हो । अहिले चीनले वार्ताका लागि विवादित क्षेत्रबाट भारतीय फौज पछाडि हट्नुपर्ने पूर्वसर्त राखेको छ । एमके भद्रकुमार, प्रेमशंकर झा, मनोज जोशीलगायत भारतका कतिपय पूर्वकूटनीतिज्ञ एवम् टिप्पणीकारहरूले पनि कूटनीतिक समाधानमा जोड दिँदै सैन्य फिर्तीकै आह्वान गरेका छन् । भुटानसँगै जोडिएको सिक्किमलगायत आफ्ना सीमावर्ती क्षेत्रको सुरक्षालाई लिएर भारतको गहिरो सरोकारलाई बुझ्न सकिन्छ । तर, भारतीय फौज आफ्नो भूभागमा नभई दोस्रो मुलुकमा गएर तेस्रो मुलुकसँग टकराव गरिरहेको अवस्था हो । तसर्थ दोक्लम द्वन्द्वको अवतरण खोज्ने हो भने भारतले त्यहाँ सैन्य आक्रामकता घटाउनु र पूर्ववत् अवस्थामा फर्केर संवादको ढोका खोल्नु नै दूरदर्शिता हुनेछ । चीनले पनि सीमाक्षेत्रमा सैन्य अभ्यास गर्ने र सैनिकीकरणको संकेत दिने केही दिनयताका गतिविधि रोक्नुपर्छ । यहाँनेर भुटानको स्वतन्त्र निर्णयाधिकारको भारत र चीन दुवैले सम्मान गर्नुपर्ने खाँचो देखिन्छ । भुटान र चीनबीच औपचारिक कूटनीतिक सम्बन्ध स्थापना भएको छैन । तर, यी दुई मुलुकले विद्यमान सीमा विवाद सुल्झाउन पछिल्लोपटक सन् १९९८ मा एउटा लिखित मोडालिटी तय गर्नुका साथै द्विपक्षीय वार्ता गर्दै आएका छन् । यो टुंगोमा नपुग्दै दोक्लम प्रकरण उब्जेकाले यसलाई अवतरण गर्नगराउन पनि उनीहरूबीच कूटनीतिक संवाद जरुरी देखिएको हो । यसका लागि उनीहरूले ढोका खोल्नुपर्छ, जसमा भारतको पनि असहयोगी भूमिका हुनु हुन्न । आफूसँग सम्बन्धित मामिलालाई लिएर भुटानले प्रत्यक्ष पहल गर्न चाहन्छ भने चीनसँग दूरी बढिरहेको अवस्थामा भारतका निम्ति पनि त्यो एउटा अवसर हो । भारत र चीनबीच सन् १९६२ को युद्धपश्चात् हालसम्म नमेटिएको संशय त्यति सजिलै हट्ने छैन, न त उनीहरूको सीमा विवाद रातारात सुल्झन सम्भव छ । भारतचीन सीमा विवाद नसुल्झँदासम्म भुटानचीन सीमा जटिलता पनि हल हुने देखिन्न । यी तीन मुलुकसँग जोडिएका बृहत्तर विवादहरूको स्थायी समाधान खोज्न समय लाग्ने भए पनि दोक्लमको तनाव घटाउन र हटाउनचाहिं तत्कालै सम्भव छ, जसका लागि खासगरी भारत र चीन दुवैले आआफ्नो क्षेत्रबाट लचकता प्रदर्शन गर्न जरुरी छ । सैन्य टकराव होइन, कूटनीतिक समाधानलाई मूलमन्त्र बनाएर अगाडि बढ्दा यो सम्भव छ । भारत र चीनमाझ फाटो आउँदा उनीहरूकै विकास, प्रगति र मूलत: आपसी आर्थिक सम्बन्धमा ठूलो धक्का पुग्नेछ, साथै क्षेत्रीय सुरक्षा पनि जोखिमतर्फ धकेलिनेछ । एक्काइसौं शताब्दीको नेतृत्व गर्ने लक्ष्यसाथ अगाडि बढिरहेका शक्तिराष्ट्रहरू अनावश्यक उल्झनमा घेरिने होइन, सहकार्य र स्वस्थ प्रतिस्पर्धाको पूर्ववत् अवस्थामै फर्कनुपर्छ जतिसक्दो चाँडो ।"
सेनाले रेडियो सञ्चालन गर्न हुन्छ कि हुन्न ?,"सिकलसेल उपचारमा लापरबाहीसिकलसेल अनेमिया रोगको उपचारमा भेरी अञ्चल अस्पतालका सुपरिटेन्डेन्ट डा वीरेन्द्रबहादुर चन्दले रगत परीक्षण गर्ने मेसिन कहिले बिग्रेको त कहिले रसायन सकिएको बहाना गरेर लापरबाही गरेको सुन्दा अचम्म लाग्यो । तराईको पश्चिमी भेगमा बस्ने थारू समुदायमा सिकलसेल अनेमिया रोग महामारीको रूपमा फैलिरहेको छ । उनीहरूले शंका लागेमा नि:शुल्क रगत परीक्षण गर्न पाउने र रोग देखापरेमा राहतस्वरुप एक लाख रुपैयाँ बराबरको औषधि उपचार गर्न पाउने सरकारी निर्णयलाई नटेर्ने प्रवृत्ति रहिआएमा देश कसरी अगाडि बढ्छ ? भेरी अञ्चल अस्पतालमा हुने यस्तो हेलचेक्र्याइंँबारे सरकारले किन ध्यान दिन सक्दैन ? किन जवाफ माग्दैन, सम्बन्धित पक्षसंँग ? यस्तो चरम लापरबाहीको जवाफदेही को ? नागरिक समाज लगायत आम थारु समाजले किन आवाज उठाउँदैन, यो सवालमा ? जगदीशप्रसाद चौधरीघोडाघोडी नपा१०, कैलाली कार्यालय स्थापना छिटो होस् ६१६ गाउँपालिका तथा नगरपालिकामा जनप्रतिनिधि चुनिएर आफ्नो कार्यभार ग्रहण गर्दै गर्दा उनीहरूसामु आन्तरिक तथा बाहिरी समस्याका चाङ थुप्रिँदैछन् । मुख्यत: उनीहरूसामु तत्काललाई कार्यालय व्यवस्थापन गर्न सकस भइरहेको छ । दोस्रो, स्थानीय तहलाई आवश्यक पर्ने सम्पूर्ण ऐननियम बन्न सकिरहेका छैनन् । तेस्रो, कर्मचारी व्यवस्थापन प्रभावकारी हुन सकिरहेको छैन । चौथो, धेरै जनप्रतिनिधिलाई संविधानले दिएको आफ्नो अधिकार तथा कर्तव्यको बोध राम्रोसँग हुन नसक्नु । यी बाहेक अन्य चुनौती पनि जनप्रतिनिधिहरूले झेल्नु पर्नेछ । देश एक प्रकारको राज्यव्यवस्थाबाट अर्को प्रकारको व्यवस्थामा रूपान्तरित हुँदा धेरै विषयवस्तु फरक हुन्छ । १० वर्ष पहिलाबाट नै देश संघीय संरचनामा जाँदैछ भन्ने राजनीतिक दलहरूलाई थाहा नभएको होइन । त्यही अनुरुप राजनीतिक दलहरूले आफ्ना कार्यकर्तालाई सुसूचित गर्न सकेनन् । अहिलेका जनप्रतिनिधिहरूलाई पनि २०५४ को स्थानीय निकायको शैलीमा प्रशिक्षण गरे, हाम्रा राजनीति दलहरूले । जनप्रतिनिधिहरू बसेर दैनिक कार्य सञ्चालन गर्ने भौतिक संरचना पनि नहुनु वास्तवमा राज्यको अदूरदर्शिता हो । त्यसैमाथि कतिपय स्थानीय तहको केन्द्रमा नै विवाद भइरहेको छ । व्यक्ति हिँड्न पहिला उभिन सक्नुपर्छ । स्थानीय तहलाई सबल बनाउन तथा दैनिक प्रशासन सुचारु सञ्चालन गर्न सबैभन्दा पहिला व्यवस्थित कार्यालय स्थापना गर्नुपर्छ । शिवराज बरालकास्की विकास क्षेत्रलाई नै ५ प्रदेश बनाऔंप्रदेश सीमांकन र संख्याको सर्वमान्य निक्र्योल निक्लन नसक्दा यो मुद्दाले राजनीतिक अस्थिरता र संक्रमणकाल लम्बिरहेको छ । यो स्थिति मुलुकको हितमा छैन । अत: तुरुन्त दिगो समाधान खोजौं, जहाँ पक्षविपक्ष दुबैले जितजितको अनुभव गरुन् । कसैले पनि नहारुन् । राजपामा समाहित ६ दलका नेताजीहरूले आफ्नो विवेकले भन्दा पनि पराईको इसारामा सीमांकनको मुद्दा उछालेकाले तराईकै रैथानेहरूसमेत उनीहरूबाट झस्केका छन् । अत: राजपाले गुमेको विश्वास आर्जन गर्न ठूलै कसरत गर्नुपर्छ । चुरे अर्थात् शिवालिक शृङखलादेखि दक्षिणको भूभागको नाम परम्परादेखि तराई हो, मधेस हैन । त्यही तराईभित्र पनि भावर र चरवत पनि छन् । इतिहासमा मधेस कतै छैन । यो आयातित नाम हो । पौराणिक ग्रन्थहरूमा विन्ध्याञ्चल पर्वत र हिमालको बीचको भूमिलाई मध्यदेश भनिन्छ । त्यसैबाट मधेस उब्जियो । नेपालको महाकाली सीमाबाट यो क्षेत्र हजार माइलभन्दा पर पश्चिममा छ । हाल राजपामा आबद्ध ६ दलका नेताहरूले आआफ्नो मधेस नाम जोडिएको टुक्रे दलहरूको सट्टा राजपा अर्थात राष्ट्रिय जनता पार्टी नाम राखेर सराहनीय काम गरेका छन् ।यतिखेर हाम्रो मुलुक संघीयतामा गएको छ । संघीयता विकासको साधन हो, साध्य हैन । नेतृत्व वर्गको नियत असल भयो भने साध्य प्राप्ति हुन्छ । नत्र कौवालाई बेल पाकेसरह मात्र हुन्छ । यतिखेर सबैको मुखमा समावेशी शव्द झुन्डिएको छ । प्रदेशहरूको विभाजन समावेशी किसिमबाट भएको छैन । हाम्रो भौगोलिक यथार्थ अनुसार प्रत्येक प्रदेशले तराई, पहाड, हिमाललाई समेटेको हुनुपर्छ, अनिमात्र दुई विशाल छिमेकीसंँगको सहज आवागमनको सुविधाले गर्दा सबै प्रदेशको सन्तुलित विकास सजिलो पर्छ । भूगोलको हिसाबले तराई, पहाड र हिमाललाई सबै प्रदेशमा राख्नुपर्ने जस्ता अहम् मुद्दामा चुक्न पुगेका छौं । सबै प्रदेशमा तराई, पहाड, हिमाल समेटियो भनेमात्र मर्चवारदेखि मुस्ताङसम्मको भूभागमा छरिएर रहेका थारुदेखि थकालीसम्म सबैको चाहना पुरा हुन्छ । यस अर्थमा हालको अवैज्ञानिक ७ प्रदेशको सट्टा ५ प्रदेश हुनेगरी संविधान संशोधन गरौं । यो नै दीर्घकालीन हितमा छ । यसो गर्दा दक्षिणी सीमामा बस्ने नेपालीले मुक्तिनाथलाई मेरो भन्ने अनुभूत गर्छ भने उत्तर हिमालकाले जानकी मन्दिर र लुम्बिनीलाई मेरो भन्न सक्छ । यो हो, सच्चा समावेशी राष्ट्र । बद्रीप्रसाद खतिवडा मकवानपुर निर्वाचन आयोगको अल्पदृष्टिनिर्वाचन आयोगले साउन १ देखि १५ गतेसम्म फोटोसहितको मतदाता नामावली संकलनका लागि भनी आआफ्नो जिल्लामा जानैपर्ने जुन व्यवस्था गरेको छ, यस्तो किन गरिएको होला ? जनताको मताधिकार उपयोग गर्न पाउने अधिकार सुनिश्चित गर्न पनि एउटा खास समयावधि किन होला ? कुरो बुझिएन । उमेर पुगेका मतदाताले आफ्नो समयानुकूल जुनसुकै जिल्लाबाट पनि आफ्नो मताधिकार सुनिश्चित गर्न पाउनुपर्ने हैन र ? यस्तो प्रावधानले विशेषगरी पिछडिएका गरिब जनता र कामको सिलसिलामा बाहिर हुने जनता छुट्ने निश्चित छ । नवीन परियारबेलबारी८, मोरङ बेखर्ची डोल्मा !साउन १ गते प्रकाशित डोल्मा बेखर्ची समाचारबारे केही सुझाव पेस गर्न बाध्य भएको छु । किनभने समाचार अनुसार कुवेतमा १० वर्षे कारावास सजाय भुक्तान गरेर फर्किएकी सिन्धुपाल्चोककी डोल्मा शेर्पा राजधानीमा त आइपुगिन्, तर बेखर्ची भएर एउटा आश्रयमा बसेको पाइयो । उनी खाडी मुलुक कुवेतबाट बडो कठिनसाथ फर्कंदाको ह्दयविदारक कहानी थाहा पाउँदा अझ मन छोएको छ । हो, साँच्चिकै नेपाली दाजुभाइ, दिदीबहिनीहरू विदेश गई दु:ख पाएको, जाँदा लागेको ऋणमुक्त हुन नपाउँदै जोखिमसाथ फर्कनुपरेको समाचारले दिक्क लाग्छ । तर यहाँनिर मैले बुझ्न नसकेको कुरा के हो भने जति डोल्मा शेर्पा कुवेत जाँदा काँकडभिट्टा हुँदै भारत प्रवेश गरी खाडी पुगेकी रहिछन् । उनी किन काठमाडौंकै अन्तर्राष्ट्रिय विमानस्थलबाट नउडेको ? काठमाडौंबाट उडेमा खाडी मुलुक पुग्न सकिंँदैन र ? यदि सकिन्छ भने देश छोड्दा लुकिछिपी जाने, अनि दु:ख पाएमा देशले केही गरेन भन्ने ? डोल्माको मुद्दामा नेपाल सरकारले ४,००० अमेरिकी डलर ब्लड मनीको रूपमा तिरिदिएको खबर आएको छ । उक्त रकम हामी नेपालीकै काँधमा ऋणको रूपमा परेको छ । त्यतिमात्रै होइन, विभिन्न देशमा बस्ने नेपालीले कति सहयोग रकम संकलन गरे ? गंगाराज अर्याल पाणिनी८, पाली, अर्घाखाँची प्रधानमन्त्रीको निर्देशन कि निरीहता ?प्रधानमन्त्री शेरबहादुर देउवाले काठमाडौं उपत्यकाभित्रका सडकको अवस्था तत्काल सुधार्न मातहतका निकायहरूलाई निर्देशन दिएको समाचारले प्रधानमन्त्रीको निरीहता प्रदर्शन गर्छ । यो समाचारले उपत्यकावासीप्रतिको सदाशयताभन्दा पनि कार्यकारी प्रधानमन्त्री मातहतका मन्त्रालय र कर्मचारीतन्त्रको सर्वसाधारण जनताको दु:ख र पीडाप्रतिको उदासीनता उजागर भएको छ । नेपालमा निर्देशनबिना काम नहुने प्रस्ट भएको छ भने देशको कुनाकुनाको त कुरै छाडौं, राजधानीका सडकमा खाल्डाखुल्डी परेको, बिजुलीको पोल लडेको, ठाउँठाउँमा ढल फुटेको प्रधानमन्त्रीलाई भर्खरै थाहा भएको बुझ्न सकिन्छ । यी सबै काम गर्न प्रधानमन्त्रीले अघि सर्नुभन्दा भौतिक पूर्वाधार तथा यातायात, सहरी विकास, ऊर्जा लगायतका मन्त्रालयको काम हो । अब हेर्नु छ : प्रधानमन्त्री देउवाको निर्देशन पालना हुने हो कि हावामा उडाइने हो ? तीर्थराज खरेल सुरुङ्गा, झापा लुटतन्त्रको नमुनाआइतबार प्रकाशित रामेश्वर खनालसँगको कुराकानीले सोमलाल सुवेदी मुख्य सचिव पदलाई लियन राखेर एडीबीको वैकल्पिक कार्यकारी निर्देशक बन्न गएको र कर फछ्र्योट आयोगको मामिला अख्तियारमा पुगेको विषयमा आम मानिसलाई धेरै कुरा बुझ्न सहज बनाएको छ । राजनीतिक नेतृत्व कमजोर हुँदा सीमित कर्मचारीले अनेक तरिकाबाट आफू लाभान्वित हुनखोज्ने र राजनीतिक नेतृत्व र कर्मचारीतन्त्रमा दोहोरो लेनदेन हुने कुरा प्रमाणित हुन नसक्ने तर यथार्थ हुन् भन्ने कुराको बुझाइ समाजको सबै तप्कामा छ । कर फछ्र्योट आयोग २०७१ ले गरेका कामले पनि यस कुराको पुष्टि गरेको देखिन्छ । आयकर ऐन २०५८ जारी भएपछि २०३३ को कर फछ्र्योट ऐनको औचित्य समाप्त भएको कुरालाई राजनीतिक नेतृत्वले बुझ्न नसक्ने हुनसक्दैन । राजनीतिक नेतृत्वले नै मृतप्राय: कानुनको आडमा यस्ता आयोग गठन गर्छ र त्यसरी बनेको आयोगले सरकारी राजस्व ३०५ अर्ब बक्यौतामध्ये ९५४ अर्ब उठाउने निर्णय गरेर बाँकी झन्डै २१ अर्ब रुपैयाँ छुट दिन्छ भने मुलुकमा गणतन्त्र आएपछिको योभन्दा अर्को लुटतन्त्रको उदाहरण अर्को के हुनसक्ला ? महेशप्रसाद ढुंगानाबानेश्वर, काठमाडौंआन्तरिक राजस्व कार्यालयका महानिर्देशक चूडामणि शर्मा अहिले देशभर चर्चित पात्र बन्नु स्वाभाबिक हो । देशको झन्डै एक वर्षको बजेट हिनामिना गर्ने भ्रष्टाचारीलाई आजीवन काराबासको सजाय दिनुपर्छ । भ्रष्टाचार सम्बन्धी कानुन प्रभावकारी नहुँदा उनीहरू सल्बलाइरहेका छन् । आखिर किन भ्रष्टाचार नियन्त्रणमा आउनसकेको छैन ? प्रश्न आफैमा मौन छ । अख्तर अली लमही, दाङ डा उप्रेतीको प्रश्नका ठेलीडा अरूणा उप्रेतीको छाउपडीसँग सम्बन्धित लेख पढेपछि छोटो प्रतिक्रिया लेख्न मन लाग्यो । उनले भनेजस्तै सुदूर पश्चिमका अधिकांश ठाउँमा धर्म र मष्टोका नाममा आजपर्यन्त छाउगोठमा छोरी, बुहारीहरू निरन्तर मरिरहेका छन् । संघीय लोकतान्त्रिक गणतन्त्र भनिएको नेपालमा यस्ता चरम रुढीवादी संस्कारको जरो जस्ताको तस्तै बाँकी रहनु लाज लाग्ने विषय हुनुपर्ने हो । तर यसको जिम्मेवारी लिने कसले ? जबसम्म शेरबहादुर देउवा, भीम रावल वा लोकेन्द्रहरूको कुरो छ, यिनीहरू मष्टो र छाउ प्रथासँग समाजले विद्रोह गरेको दिन आफ्ना भोटबैंक पनि भत्कने डर र चिन्ताले ग्रस्त छन् । यिनलाई परिवर्तनभन्दा पद र कुर्सी प्यारो छ । नयाँ संसार निर्माण गर्ने त आँटका नेताले हो, ढाँटका नेताले होइन । यिनका औँलामा देखिने जातजातका औँठीले यिनीहरू चरम रुढीवादका पृष्ठपोषक भएको कुराको पुष्टि गर्छ । नेतागण, शिक्षक र टाठाबाठाहरू नै रुढीवादको पृष्ठपोषक भएपछि अरूको के लाग्छ ? कृष्ण कुम्पुरेधादिङ"
मोनोरेल र ह्यामेलिनका मुरलीवादक,"मालिकका हलीजस्ता जनताकार्यकर्ता पूरानो शासन व्यवस्था र शासक वर्गमा मात्रै फेरबदल गर्ने लक्ष्य रहेका ती राजनीतिक दलमा निश्चित जातसमूहका राजनीतिक अभिजात पुरुषको एकाधिकार हुनु अस्वाभाविक होइन । ती राजनीतिक अभिजातमा राज्य र समाजको आमूल परिवर्तनको एजेन्डा नहुनु, त्यसका लागि काल्पनिकी र वैचारिकी तयार नगरिनु पनि स्वाभाविकै हो । तर राज्य र समाजकै आमूल परिवर्तनको उद्घोषका साथ क्रियाशील नेकपा पनि त्यस्तो वर्णीय, लिंगीय र धार्मिक समूहको एकाधिकार कायमै रहनु, त्यसलाई संरचना, प्रक्रिया र पद्धतिमा हेरफेरसुधारबाट तोड्न नखोज्नु र त्यही प्रवृत्तिका रूपमै निरन्तर जारी रहनु विडम्बना हो । उदाहरणका लागि, आहुतिका अनुसार नेकपा स्थापना गर्ने पुष्पलाल श्रेष्ठ, नरबहादुर कर्माचार्य, निरञ्जनगोविन्द वैद्य र नारायणविलास जोशी सबै नै नेवार जातिभित्रका हिन्दु उच्च जातका सदस्य थिए । सत्तरी वर्ष लामो लोकतान्त्रिक प्रक्रियामा जन्मिएका र क्रियाशील रहेका पार्टीको नेतृत्वको बनोटमा हिन्दु सामन्तवादी संरचनाको प्रत्यक्ष प्रतिविम्ब अझै देखिन्छ । यसको मुख्य कारण राजनीतिक आन्दोलनले हिन्दु सामन्तवादी संरचनालाई ठिक ढंगले निरूपण नगर्नु हो । यस्तो वर्णीय पृष्ठभूमिकै परिणामस्वरूप हिन्दु सामन्तवादी संरचनालाई सही रूपमा पहिचान गर्ने र त्यसलाई परिवर्तन गर्ने संघर्षको मामिलामा पनि समस्या छ । राजनीतिक नेतृत्वको वर्ग र वर्णको स्रोतसँगै त्यस स्रोतजन्य संस्कृतिमाथि आत्मनिरीक्षण, आत्मसमीक्षा र आत्मचिन्तनको अभावमा राजनीतिक शक्तिको नेतृत्व बनोट फेरिएको छैन, त्यसका हित, स्वार्थ र आचरण पीडित जनका संगठन र मुद्दासँग बाझिँदै आएको छ । स्टेफन माइकसेलको मतअनुसार आम रूपमा उच्च जात, भूस्वामीहरू र साना व्यापारीका बीचबाट बनेको पार्टीनेतृत्वको सामाजिक वर्ग र त्यसले नेतृत्व गर्ने भनिएका मजदुर वर्ग तथा किसान जनमतका बीचमा अझै पनि गहिरो विभाजन छ । वर्गसंघर्ष त बडो सजिलैसँग उनीहरूको वर्गीय शासनको आयोजनामा परिणत हुनसक्छ, जब नेतृत्वका सामाजिक स्वार्थ वास्तवमा मजदुर वर्गका हितसँग मेल खाँदैनन् । यस्तो बेमेल ती उत्पीडित वर्गसँग जोडिएका दलित, जनजाति, महिला, मधेसी र गरिब सवर्णका मुद्दाको सम्बोधनमा पनि अभिव्यक्त भएको छ । यसैले ठूलठूला जनउत्तेजक नारा लगाउने, तिनै नाराको भरमा जनमतलाई डोर्याउने तथा त्यसकै पिछलग्गु हुने प्रवृत्ति नै आम रूपमा प्रभावशाली भएको छ । हर्क गुरुङको मतअनुसार, राजनीतिक दलका विधान र चुनावी घोषणापत्रमा समानता तथा सामाजिक न्यायसम्बन्धी प्रशस्त प्रतिबद्धता पाइन्छ । ठूला दलका त पिछडिएका तथा शोषित समुदायका नाममा भ्रातृ संगठनहरू पनि छन् । तर पनि ती दल शासनमा हुँदा उपेक्षित र शोषितका मुद्दा किन ओझेलमा पर्छन् ? यसबारे नेपाली राजनीतिका जानिफकार स्टेफन माइकसेलको निक्र्योल यस्तो छ : एक, राजनीतिक दलहरू सम्भ्रान्त वर्गबाट सञ्चालित हुनाले पिछडिएका समूहका समस्याप्रति प्रतिबद्ध छैनन् । दुई, तिनका भ्रातृ संगठनहरू दलनेतृत्वका स्वार्थहरूसँग बढी सरोकार भएका चुनावी उद्देश्यका लागि आपसमा भिड्नतिर लागे । पहिलो कुरा साँचो हो भने राजनीतिक नेताहरूले गम खानुपर्यो । दोस्रो कुरा ठिक हो भने भ्रातृ संगठनमा संलग्न उपेक्षित अगुवाहरूले अर्काको हली पो भइएछ कि भनी विचार पुर्याउनुपर्यो । के हामी नै त्यस्ता बाँदरलाई नोकर राख्ने मालिक त होइनौँ, जसले मालिकको नाकमा बसेको झिँगा हटाउन तरवार चलाएर मालिककै नाक काट्छन् ? यस अर्थमा अब मोनोरेलदेखि समाजवादको सपना बेच्ने सवर्ण पुरुष शासकहरू, सवर्णवादी राजनीति र त्यसको नेतृत्वलाई गाली गर्नु वा तिनको आलोचना गर्नुको कुनै तुक छैन । बरु तिनले बनाएका हवाई काल्पनिकी र भुइँफुट्टे वैचारिकीको आलोचनासँगै दमित उत्पीडितलाई नयाँ आन्दोलन, त्यस अनुकूलको भिन्न संरचना र नेतृत्वको आवश्यकता हो । अन्यथा मोनोरेलदेखि समाजवादको सपनाको पछि कुद्दाकुद्दै ढलको धराप वा सडकका बाढीमा ज्यान जाने क्रम जारी रहनेछ । किनभने हामी ह्यामेलिनका जादुगर मुरली वादकको सम्मोहनकारी धुनको पछिपछि कुद्ने मुसाहरूको ताँती हुन सधैँ तम्तयार रहेको देख्छु । ट्विटर :"
नबहकाऊ मधेसलाई,"प्र देश२ बाहेक अन्य ६ वटा प्रदेशमा सफलतापूर्वक स्थानीय तहको निर्वाचन सम्पन्न गरेर मुलुक संविधान कार्यान्वयनमा एक कदम अघि बढेको छ । चुनाव रोक्ने अनेकौं प्रयत्न नभएका पनि होइनन् तथापि सबैजसो प्रदेशमा ७० प्रतिशतभन्दा बढीले सहभागी भएर त्यस्तो प्रयासलाई साथ दिएनन् । हुन त संविधान जारी भएसँगै तराईमा केही दलले आन्दोलन गरे, धेरै घाइते भए र धेरैले ज्यान गुमाए । भारतले पनि नेपाललाई घुँडा टेकाउने त्यही उत्तम अवसर ठानेर नाकाबन्दीको छुरा नेपालीको मनमस्तिष्क र मुटुमै प्रहार गर्यो । तर त्यस्तो छुराको धारलाई तत्कालका लागि भुत्ते पारिदिए जनताले । यो स्थानीय निर्वाचनमा निकै उत्साहपूर्वक जनताले मतदान प्रक्रियामा भाग लिएर भारतीय नाकाबन्दीलाई मलजल गरेका, नेपालको नभई भारतकै मागजस्तो लाग्ने हिन्दी भाषालाई माध्यम भाषा बनाउने, अंगिकृत नागरिकलाई मुख्य पदमा आसन गराउने लगायत माग राखी शिक्षा, स्वास्थ्य अनि रोजगारीमा पछि परेका मधेसका जनतालाई आफ्नो हितानुकूल प्रयोग गर्न उद्यत नेताहरूलाई अस्तित्व खोज्नै हम्मेहम्मे परेको देखियो । चुनावको पूर्वसन्ध्यामा ससाना ६ वटा दलले एकता गरी राष्ट्रिय जनता पार्टी (राजपा) बनाएर कम्तीमा क्षेत्रभन्दा माथि उठ्ने प्रयत्न गरेजस्तो देखिए पनि चुनाव बहिष्कार गर्ने राजनीतिलाई चाहिँ उनीहरूकै कार्यकर्ताले ठाडै अस्वीकार गरे र ठाउँठाउँमा स्वतन्त्र हैसियतमा उम्मेदवारी दिए ।यसले जनताको चेतनास्तर क्रमिक रूपले माथि उठ्दै गरेको त देखाउँछ नै, नेपालभित्रका समस्या नेपालीले नै मिलेर समाधान गर्नसमेत सम्बद्ध सबैलाई सचेत गराएको छ । अंगिकृत नागरिकलाई मुख्य पदमा बहाल गराउने र हिन्दी भाषालाई संवैधानिक बनाउने माग नेपालको हित विपरीत छ । यसको जवाफ खोज्न र फेस सेभिङका लागि देश सेभिङलाई एकातिर थाती राख्ने काम कति घातक होला भनी बुझ्न धेरै टाढा जानै पर्दैन । भारतको दार्जिलिङमा अहिले चर्किएको आन्दोलनलाई नै हेरे पुग्छ । नेपालीको अलावा बङ्गाल सरकारले विद्यालय तहमा बङ्गाली भाषा पनि पढ्नुपर्ने नियम ल्याएपछि आन्दोलनमा उत्रिएका त्यहाँका जनता दार्जिलिङलाई बेग्लै राज्य बनाउने पूरानै मागमा दृढ देखिएका छन् । उनीहरूले भारतभित्र स्वतन्त्र राज्यको मान्यता नपाउन्जेल दार्जिलिङ बङ्गाल अन्तर्गत नै पर्छ । तैपनि उनीहरू बङ्गाली भाषालाई अस्वीकार गर्न चाहन्छन् । स्वतन्त्र राज्यसमेत अझै बनिनसकेको दार्जिलिङले सोही राज्यमा बोलिने भाषालाई अस्वीकार गर्दा एउटा सार्वभौम मुलुक नेपालमा चाहिँ आफ्नै मैथिली लगायतका विभिन्न भाषाको संरक्षण गर्नुको सट्टा हिन्दी भाषालाई कुन आधारमा माध्यम भाषा बनाउनुपर्ने हो भन्नेमा अहिलेसम्म अध्ययन नै भएको छैन । यसर्थ बिना आवश्यकता लहडमा जसलाई जे मन लाग्यो, त्यही माग राख्ने र आफूलाई सत्तामा टिकाउन त्यसलाई पूरा गर्दै जाने हो भने सत्ता त टिक्ला, तर नेपाल नटिक्न सक्छ । अब चर्चा गरौं, अंगिकृत नागरिकलाई राज्य सुम्पिनेगरी राखिएको मागबारे । २५० वर्ष पहिले पृथ्वीनारायण शाहले विभिन्न राज्यरजौटालाई एकीकृत गरेपछि आज हामी एउटा सिङ्गो नेपाल राष्ट्रका नागरिक भएका छौं । मुलुकमा त्यसपछि पनि अनेकौं युद्ध र आन्दोलन भए । प्रजातन्त्र ल्याउन कांग्रेसले हतियार उठाउँदा मान्छे नमरेका होइनन्, झापा विद्रोहमा पनि नेपालीको गला नरेटिएको होइन, अनि एक दशकसम्म चलेको माओवादी जनविद्रोहमा हजारौंको हत्या नभएको पनि होइन । तथापि त्यस्ता घटना राजनीतिक उद्देश्य प्राप्तिका निम्ति थिए भनी पुष्टि गर्दैगर्दा जहिले पनि पृथ्वीनारायण शाहले फलानोको नाक काटे, ढिस्कानालाई यस्तो गरे, त्यस्तो गरे भनी चर्चा गरी प्रश्न तेस्र्याउने गरिन्छ । सायद पृथ्वीनारायणले नेपाल एकीकरण नगरेको भए थाहा छैन, अहिले हामी कुन मुलुक अन्तर्गत हुन्थ्यौं । त्यसैगरी कतिले यसलाई महेन्द्रीय राष्ट्रवाद भन्लान्, तर उनले तत्कालीन समयमा मधेसलाई संवेदनशील क्षेत्रका रूपमा पहिचान गरी पहाडका मानिसको बस्ती विस्तार गर्नु जति मधेसलाई बचाउने अभिप्रायबाट प्रेरित थियो, त्यति नै नेपालीनेपाली बीचको दूरी कम गर्ने उद्देश्यबाट पनि । सीमा क्षेत्रमा सुरक्षाफौज तैनाथ गर्न सकिएला, उच्च निगरानी पनि गरिएला, तर सबैभन्दा बढी महत्त्वपूर्ण चाहिँ त्यसको रक्षाकवज त्यहाँकै जनता हुन्छन्।भारतीय दबदबाबीच पाकिस्तान टुक्रिनु अनि सिक्किमलाई भारतले आफूमा मिलाएका घटनालाई दृष्टिगत गर्दा महेन्द्रको नेपाली पैसा चलाउने, तराईमा बस्ती विस्तार, पूर्वपश्चिम राजमार्गको विस्तार अनि नेपालीलाई माध्यम भाषा बनाउने कार्यलाई अरुले जसरी अथ्र्याए पनि ती सब तत्कालीन समयमा रणनीतिक अर्थ राख्ने र नेपालीकै हितका निम्ति चालिएका कदम थिए । यसको विरोध पुस्तौं मधेसमा बसेकाहरूले कहिल्यै गरेका छैनन् । तर नवआगन्तुक नेपालीलाई त्यो बेठिक लाग्नु अस्वाभाविक होइन । २०४६ र २०६२६३ सालयता हाम्रा राजनीतिक दलहरूले नागरिकता वितरणमा खुकुलो नीति लिँदा त्यहाँका नेपालीले नागरिकता नपाउने र छिमेकी मुलुकको नागरिकतासमेत भएकाहरूले नागरिकता लिने क्रम तीव्र बन्यो । आज उनीहरूकै पृष्ठपोषक बनेर आफ्नो भौगोलिक अस्तित्वको ख्यालै नगरी केही नेताले तत्कालको स्वार्थनिम्ति त्यसलाई नारा बनाइदिँदा स्थिति जटिल बनेको छ । अंगिकृत नागरिकलाई दिने अधिकार हरेक मुलुकले आफ्नो अनुकूल निर्णय गर्छ । भुटानले विदेशीसँग विवाह गरेकाहरूलाई दिने सुविधामा भारी कटौती गरेको छ भने भारतमै पनि विवाहपछि ७ वर्ष बसोबास गरेको हुनुपर्ने प्रावधान छ । भूराजनीतिक संवेदनशील अवस्थामा रहेको नेपालले त जहिले पनि यो विषयमा सतर्क हुनुपर्छ । तर हामीले यति खुकुला नीति बनाएका छौं कि अब नांगिनमात्रै बाँकी छ । तैपनि कतिपय दलले यस्तो गहन विषयलाई शब्दजालको प्रयोग गरी वैवाहिक अंगिकृतको उपमा दिई गैरनेपालीलाई राज्यको मुख्य नेतृत्वमा पुर्याएर नाममा स्वतन्त्र तर व्यवहारमा अन्य राष्ट्रबाट शासित हुनेगरी संविधान संशोधन गराउने दबाब दिन छाडेका छैनन् । यस्तो व्यवस्था स्वयं मधेसका जनतालाई स्वीकार्य नभएको उनीहरूले हालैको स्थानीय निर्वाचनमा प्रकट गरेको मतले बताउँछ । यदि त्यस्तो नहुँदो हो त एमाले, कांग्रेस लगायतका मूलधारका दलहरू निकै कमजोर बनेको हुनुपथ्र्यो, तराईका प्रदेशहरूमा । तर अवस्था ठिक त्यस विपरीत देखिएको छ । त्यसैगरी यस्ता माग पूरा गराउने नाममा अराजकताले यतिसम्म सीमा नाघेको छ कि नेपालभित्रै बसेर ठाडै देश विखण्डन गरी अलग्गै मधेस राष्ट्र बनाउने धम्की दिई केही मानिस छाती फुलाएर हिँडिरहेका मात्रै छैनन्, केही सञ्चार माध्यम पनि उनीहरूकै पछि लागेर तिनीहरूलाई स्थान दिँदैछन् । विपक्षीलाई जहिले पनि स्थान दिनुपर्छ । देशभित्रै अलगअलग प्रदेश माग्नेहरूलाई पनि नकारात्मक रूपले हेर्न जरुरी नहोला । तर देशलाई विखण्डन गरी अलग्गै राज्य बनाउँछु भन्नेहरूको पछि लागेर सञ्चार माध्यममा स्थान दिने तथा प्रायोजित मानवअधिकारको नाममा वकालत गर्नेहरूलाई देशद्रोही भन्न मिल्ने कि नमिल्ने ?मधेसी, दलित, महिला र जनजाति लगायत राज्यको सबै तहमा हुने समावेशी प्रतिनिधित्व पहिलेभन्दा बलियो बनेको छ । स्थानीय सरकारमा उनीहरूको उपस्थिति विश्वले नै हेर्नलायक देखिएको छ । भलै संख्याका अलावा गुणस्तरीय सहभागितामा थप प्रयास गर्नुपर्ने देखिएकै किन नहोस् । तर मधेस केन्द्रित केही नेता त्यही जनअपेक्षामाथि टेकेर केही पनि उपलब्धि नभएझैं चिच्याउने गर्छन् । उनीहरूको ध्यान त्यहाँका जनताको न्यून मानव विकासका सूचकहरू, गुणस्तरीय शिक्षा, स्वास्थ्य र रोजगारीको वृद्धि गरी गरिबी घटाउनेतर्फ केन्द्रित भएको देखिँदैन । दाइजो प्रथा र बोक्सीको नाममा कैयौंको हत्या भएको छ । भ्रष्टाचार व्याप्त छ । तर मधेसका नेताहरू कहिल्यै पनि यिनलाई समस्या ठान्दैनन् ।असमानता र विभेदको पीडा कति हुन्छ भन्ने त्यसलाई प्रत्यक्ष भोग्ने एक व्यक्ति हुनुको नाताले म पनि निकै नजिकबाट महसुस गर्न सक्छु । ऐन, कानुनले प्रत्यक्ष विभेद नगरे पनि रुढीवाद र अन्धविश्वासको जगमा झ्याङ्गिदै आएको सामाजिक भेदभाव सहजै नहट्दो रहेछ । समानताको प्रत्याभूति कानुनले गर्न सक्छ, तर जनस्तरमा चाहिँ त्यसको प्रयोग सापेक्ष हुँदोरहेछ । कारण के हो भने मप्रति तपाईंको तथा तपाईंप्रति मेरो धारणा व्यक्तिगत हुन्छ र त्यो अव्यक्त विभेद अनि पूर्वाग्रहबाट ग्रस्त पनि हुनसक्छ । उचित शिक्षामार्फत चेतनाको स्तर उठाएर क्रमश: कम गर्दै लैजानुपर्ने हाम्रो पूर्वाग्रही सोचको जगमा हुने असमानता र विभेद बाहेक संविधानले तुलनात्मक रूपमा समानताको हक सबै नेपालीलाई दिएको छ । नेपाली हुनुको नाताले उसको जात, वर्ण, लिङ्ग र शारीरिक अवस्था अनि प्रयोग गर्ने भाषाले उसलाई राज्यमा पहुँच राख्न रोक्दैन । यो पक्षलाई दृष्टिगत गर्दा सैद्धान्तिक रूपले नत नेपालको मधेसमा बस्ने नेपाली आम नेपालीभन्दा फरक छन्, न उनीहरूलाई समानता र समावेशीका सवालमा अन्य क्षेत्रका नेपालीको दाँजोमा विभेद गरेको छ, कानुनले । तर माथि उल्लिखित अवस्थामा उल्लेख्य सुधार नहुँदासम्म सामाजिक जीवनमा विभेदको न्यूनीकरण हुन थप समय लाग्नेछ । ९० प्रतिशत जनप्रतिनिधिद्वारा जारी हाम्रो संविधानको वैधानिकतामा प्रश्न उठाउने ठाउँ नरहे पनि त्यसलाई समयानुकूल संशोधन गरी अझ जनमैत्री र उत्कृष्ट बनाउनेगरी कदम चाल्न सकिन्छ । प्रजातान्त्रिक प्रणालीमा एकमत मात्रै बढी ल्याए पनि जित भएको मानिन्छ, तथापि पराजित भएकाहरूको मतलाई अवमूल्यन गर्न सकिन्न । स्थानीय निर्वाचनमा आएको परिणामलाई पनि कसैले दम्भको रूपमा नलिई राष्ट्रिय स्वार्थलाई केन्द्रमा राखी अरु कसैले थोपरिदिएको मागभन्दा आफ्नै जनताको आशा र अपेक्षालाई पूरा गर्नेगरी सरकार, प्रतिपक्षी र मधेस केन्द्रित दलहरूले जति छिटो निकास निकाल्न सक्छन्, त्यति नै तीव्र हुनेछ, तराईको विकास र संविधान कार्यान्वयन ।"
"माओवादी : परिणाममा हार, मुद्दामा जित","आधार बन्योयो स्थानीय निर्वाचनले माओवादीको आधार बन्यो । सबै स्थानीय तहमा अब माओवादीको संगठन सक्रिय भए । स्थानीय नेताकार्यकर्तामा जागरण ल्याएको छ । यसले माओवादीको आगामी यात्रा सहज बनाउने देखिन्छ । स्थानीय तहमा जो उम्मेदवार भए, उनीहरू नै माओवादीका लागि आधारस्तम्भ हुन् । पछिल्ला दुई निर्वाचनले माओवादी नेता तथा कार्यकर्ताको चेत खुलेको हुनुपर्छ । जनताको निर्वाचन जित्न सजिलो छैन भन्ने माओवादीले राम्ररी बुझेको हुुनुपर्छ । त्यसका लागि निरन्तर जनसेवा आवश्यक पर्छ । मुखमा जनता व्यवहारमा आफू बन्ने प्रवृत्तिले पार्टी सुधार हुन सक्दैन । यद्यपि माओवादीका लागि निराश हुने अवस्था भने छैन । माओवादी अध्यक्ष प्रचण्डले निर्वाचन परिणामका सन्दर्भमा हालै भनेका छन्, निर्वाचन परिणाममा हारे पनि एजेन्डा स्थापित गर्ने कुरामा जितेका छौं । यसरी भन्ने हो भने माओवादी हारेर पनि जितिरहेको छ ।मुखमा जनता व्यवहारमा आफू बन्ने प्रवृत्तिले पार्टी सुधार हुन सक्दैन । यद्यपि माओवादीका लागि निराश हुने अवस्था भने छैन ।"
इमर्जेन्सी सेवामा पनि शुल्क,"बाँके नेपालगन्जस्थित भेरी अञ्चल अस्पताल विकास समितिले इमर्जेन्सी (आपतकालीन) सेवाका लागि शुल्क तोकेको छ । समितिको बैठकले आपतकालीन उपचारका लागि भर्ना हुनुअगावै बिरामीले २५ रुपैयाँको रसिद काट्नुपर्ने निर्णय गरेको हो । यसअघि इमर्जेन्सी सेवाका लागि कुनै शुल्क तिर्नु पर्दैनथ्यो । उक्त अस्पताल सरकारी स्तरमा यस क्षेत्रकै ठूलो हो । संविधानले पनि प्रत्येक नागरिकका लागि नि:शुल्क स्वास्थ्य उपचारको ग्यारेन्टी गरिसकेको अवस्थामा पनि अस्पतालले आपतकालीन सेवाका लागि पहिलोपटक शुल्क निर्धारण गरेको हो । यो निर्णयप्रति कतिपय चिकित्सकहरूले आपत्ति जनाएका छन् । उनीहरूले सरकारी अस्पतालको आपतकालीन सेवाका लागि शुल्क नतोक्न आग्रह गरेका छन् ।अस्पताल विकास समिति अध्यक्षमा डा उषा शाह मनोनीत भएकी छन् । उक्त समितिमा जिल्ला प्रशासन कार्यालय, नेपालगन्ज उपमहानगरपालिकालगायत सरकारी निकाय सदस्य छन् । जिल्ला जनस्वास्थ्य कार्यालयले अञ्चल अस्पताल विकास समितिको सदस्य नरहेको जनाएको छ । अस्पतालका सुपरिन्टेन्डेन्ट डा वीरेन्द्रबहादुर चन्दले समिति बैठकले आपतकालीन सेवाका लागि पनि शुल्क निर्धारण गरेको बताए । उनले ओपीडी सेवा शुल्कमा पनि वृद्धि गरेको जानकारी दिए । यसअघिको ओपीडी सेवाका लागि १० रुपैयाँबाट दोब्बर गरी २० रुपैयाँ गरिएको छ । त्यतिमात्रै होइन हरेक दिन सेवा लिन २० रुपैयाँको पर्चालाई १० रुपैयाँ तिरेर नवीकरण गर्नुपर्ने निर्णय गरिएको छ । यसअघि ओपीडी सेवाका लागि एक पटक पर्चा काटेपछि दुई सातासम्म त्यसैबाट सेवा लिने व्यवस्था थियो । मुलुकका धेरै सरकारी अस्पतालमा बिरामीबाट लिने शुल्क बढाइएको छ । हामीले पनि त्यही गर्ने निर्णय गर्यौं, सुपरिन्टेन्डेन्ट चन्दले कान्तिपुरसँग भने, समितिले गरेको नयाँ निर्णयअनुसारै शुल्क लिएर सेवा दिइरहेका छौं । तर आपतकालीन सेवाका लागि शुल्क लिने सरकारी अस्पतालको नाम भने उनले बताउन सकेनन् ।जिल्ला जनस्वास्थ्य कार्यालय बाँकेका वरिष्ठ जनस्वास्थ्य प्रमुख खिमबहादुर खड्काले अञ्चल अस्पताल विकास समितिले गरेको निर्णयबारे जानकारी नभएको बताए । उनले आफू समितिको सदस्यसमेत नभएको दाबी पनि गरे । तर आपतकालीन अवस्थामा जुनसुकै सरकारी तथा निजी अस्पतालले शुल्ककै कारण सेवा रोक्न नमिल्ने उनको तर्क छ । अस्पतालले के निर्णय गर्यो जानकारी भएन । तर, इमर्जेन्सी सेवा रोक्न कुनै पनि हालतमा मिल्दैन, उनले भने, संविधानले नै नि:शुल्क स्वास्थ्यको ग्यारेन्टी गरिसकेपछि सेवाग्राहीहरूले त्यहीअनुसार सेवा पाउनुपर्छ ।बाँकेका प्रजिअ रविलाल पन्थले समितिको निर्णय गलत भए सुधारका लागि सुझाव दिने बताए । उनले समितिका पदाधिकारीहरूसँग फोन सम्पर्क गरी पछिल्लो निर्णयबारे जानकारी लिएका छन् । उहाँहरूले अधिकांश सरकारी अस्पतालमा शुल्क बढेको नजिर दिँदै हामीले पनि बढाएको जानकारी गराउनुभएको छ । इमर्जेन्सी सेवाको हकमा अन्य सरकारी अस्पताल के रहेछ बुझदै छौं, उनको प्रतिक्रिया थियो, सेवाग्राहीलाई मार पर्ने गरी निर्णय भएको रहेछ भने सुधारका लागि प्रयास गर्छौं ।"
क्यान्सर अस्पतालमा उपकरण थप,"भरतपुर (कास) बीपी कोइराला मेमोरियल क्यान्सर अस्पताललाई थप सुविधासम्पन्न बनाउन अस्पताल प्रशासनले उपचारमा सहजता ल्याउने विभिन्न प्रविधि भित्र्याइरहेको छ । पछिल्ला केही दिनभित्रै अस्पतालले हड्डीको अवस्था पत्ता लगाउने बोन मिनिरल डेन्सिटो र रक्त क्यान्सर बिरामीको उपचारका लागि रक्तकोष छुट्याउने सेल सेप्रेटर जडान गरेको छ । सेल सेप्रेटरले शरीरमा बोसोको मात्रा र हड्डीमा क्याल्सियमको अवस्था पत्ता लगाउने प्राविधिकले बताए । एक करोड रुपैयाँ खर्चेर अस्पतालको रेडियोलोजी विभागमा जडान गरिएको यो उपकरण किमोथेरापी दिइएका बिरामीका लागि अझ प्रभावकारी मानिन्छ । यस्तो मेसिन नेपालमै पहिलोपटक जडान गरिएको अस्पतालका कार्यकारी निर्देशक डा विजयचन्द्र आचार्यले बताए । हड्डीमा क्याल्सियमको मात्रा कति छ भन्ने अब यहीँ पत्ता लगाउन सकिन्छ, उनले भने, बाहिर जानुपर्दैन । डा आचार्यका अनुसार अर्को प्रविधि बोन मिनिरल डेन्सिटो ले १० वर्षपछि हुने हड्डीको अवस्था अहिल्यै पत्ता लगाउँछ । यो विशेष गरी महिनावारी रोकिएका महिलाको स्वास्थ्य परीक्षणमा उपयोगी हुन्छ । अस्पतालमा गामाप्रोभ मेसिन पनि जडान गरिएको छ । यसअघि शल्यक्रियाबिनै स्तन क्यान्सर उपचार गर्न सकिने मेसिन भित्र्याइएको थियो । एक करोड रुपैयाँ बराबरका दुवै मेसिन अन्तर्राष्ट्रिय आणविक इनर्जी एजेन्सीको सहयोगमा जडान गरिएको हो । सेवा प्रभावकारी बनाउन अस्पतालले पुराना मेसिनसमेत मर्मत गरिसकेको छ । केही मेसिन कामै नलाग्ने भएकाले नयाँ खरिदका लागि टेन्डर प्रक्रिया अघि बढाइएको कार्यकारी निर्देशक आचार्यले बताए । के हो सेल सेप्रेटर अस्पतालका अनुसार सेल सेप्रेटरले रगतमा भएका कोष छुट्याउने काम गर्छ । रक्त क्यान्सरका बिरामीलाई आवश्यक रातो रक्तकोष (आरबीसी), सेतो रक्तकोष (डब्लूबीसी), प्लेटलेट्स र बोनम्यारो प्रत्यारोपणका लागि चाहिने स्टिमसेल छुट्याउन विशेष उपयोगी मानिन्छ । अस्पतालले २०५६ सालमा साधारण सेल सेप्रेटर सञ्चालनमा ल्याए पनि ५६ वर्षमै बिग्रिएको थियो । अहिले सञ्चालनमा ल्याइएको मेसिन अत्याधुनिक रहेको कार्यकारी निर्देशक आचार्यले बताए । रक्त क्यान्सरका बिरामीका लागि यो उपकरण निकै महत्त्वपूर्ण छ, उनले भने, यो सेवा राजधानीको सिभिल अस्पतालबाहेक कतै छैन । बिरामीलाई रगत आवश्यक परेका बेला दाता खोजेर संकलन गरिँदै आएको र रक्तकोष छुट्याउन नसक्दा कतिपय खेर जाने समस्या थियो । यो उपकरणको मद्दतमा दाताबाट निकालिएको रक्तकोष छुट्याएर बाँकीे शरीरभित्र पठाउन मद्दत गर्ने आचार्यले जानकारी दिए । रक्त क्यान्सर बिरामीको प्लेटलेट्स घटेर ३०४० हजार मात्र हुन्छ । यो अवस्था बिरामीका लागि खतराजनक हो । स्वस्थ मानिसमा १ लाख ५० हजारदेखि ४ लाखसम्म प्लेटलेट्स हुन्छ । दाताबाट संकलित रक्तकोषका बिरामीमा राख्दा २ देखि ४ घण्टासम्म लाग्न सक्छ । पहिले नै निकालिएको रगतबाट प्लेटलेट्स छुट्याउँदा थोरै मात्र निस्कन्छ । नयाँ प्रविधिबाट भने बिरामीको रगतमा ४० देखि ६० हजार प्लेटलेट्सको मात्रा एकैपटक बढाउन सकिन्छ । यसरी रक्तदान गरेका व्यक्तिले ७२ घण्टादेखि एक साताभित्र पुन: रगत दिन सक्छन् । यो मेसिन चीन सरकारको आर्थिक सहयोगमा तीन साताअघि ल्याइएको हो । प्राविधिक भारतबाट झिकाइएको छ । उपकरण चलाउने दक्ष जनशक्ति उत्पादनका लागि अस्पतालले ३ प्राविधिकलाई प्रशिक्षणमा चीन पठाएको छ । थप ३ जनालाई पठाउने तयारी भइरहेको अस्पतालका पूर्वकार्यकारी निर्देशक डा चीनबहादुर पुनले बताए । ६ जना प्राविधिकले प्रशिक्षण लिएपछि सेवा निरन्तर रहन्छ, उनले भने, रक्त क्यान्सरका बिरामीले उपचारका लागि अब बाहिर जानुपर्दैन । यससँगै मासुको तन्तु परीक्षणका लागि प्रयोग हुने अटोमेटिक इमुनो हिस्टोकेमेस्ट्र स्टेनर मेसिन पनि सञ्चालनमा ल्याइएको छ ।"
१६ वर्षमै ३ पटक गर्भपात,"बैतडी (कास) सिगास गाउँपालिका२ धौलाडीकी मनीषा (नाम परिवर्तन) १६ वर्ष पुगिन् । उनी अहिले चौथोपटक गर्भवती छन् । १३ वर्षमै बिहे गरेकी उनको गत फागुनमा तेस्रोपटक गर्भ खस्यो । उनी जेठमा फेरि गर्भवती भएकी छन् । उनकी देउरानी आशा (नाम परिवर्तन) को १४ वर्षमा गत वर्ष बिहे भएको थियो । उनको एकपटक गर्भ खसेको छ ।घरायसी कामको बोझ र वर्षमा ३ पटकसम्म गर्भपतन हुँदा मनीषा किशोरावस्थामै प्रौढ देखिन थालेकी छन् । पटकपटक गर्भपतन भएपछि उनलाई परिवारले मानसिक तनाव दिन थालेका छन् । उनका देवरको गत वर्ष बिहे भएको थियो । १५ वर्ष नपुग्दै आशा पनि गर्भवती भएकी थिइन् । बिहे भएको ३ वर्षमा ३ पटक पेट खसिसक्यो, स्थानीय तारादेवी धामीले भनिन्, सधैं टोलाएर काम गर्छे, हामीसँगै केही कुरा गर्दिन ।यी २ मात्रै होइनन्, बैतडीको च्वागढ क्षेत्रमा विद्यालय छुटाएर सानैमा बिहे गर्ने चलन बढी छ । बिहेलगत्तै किशोरावस्थामै गर्भवती हुने किशोरीमा आफैं गर्भपतन (गर्भ तुहिने) समस्या बढेको हो । स्वास्थ्य जाँच गर्न, गर्भान्तर राख्न र परिवार नियोजनका साधन प्रयोग गर्न सल्लाह दिए पनि नमान्ने गरेको सुरक्षित प्रसूति सेवा केन्द्र धौलाडीकी पूर्वअनमी दीपा भट्टले बताइन् । घरमै गएर पटकपटक भन्दा पनि जाँच गर्न मान्दैनन्, उनले भनिन् । प्रजनन अंगको विकास नहुँदै गर्भवती हुनु, भारी बोक्ने र गाह्रो काम गर्ने, पोषणयुक्त खानाको कमी, आयोडिन र रगतको कमीलगायत कारणले आफैं गर्भ खस्ने समस्या आउने गरेको स्वास्थ्यकर्मी बताउँछन् । बालविवाह प्रजनन स्वास्थ्यको ठूलो समस्या बनेको छ, जिल्ला स्वास्थ्य कार्यालयका सूचना अधिकृत भुवन जोशीले भने, कम उमेरमै बिहे र अंगको विकास नहुँदै गर्भवती हुँदा गर्भपतनको समस्या आएको हो । कम उमेरमै बिहे गर्नेको आफैं गर्भपतन हुने केहीले गर्भपतन गराउने बाध्यता आउने गरेको छ । पटकपटक गर्भ खस्ने समस्या भएका र नवजात शिशुको मृत्यु हुने महिलाको रगत जाँच गरी समस्या पत्ता लगाउने स्वास्थ्य कार्यालय प्रमुख डा गुणराज अवस्थीले बताए ।"
नगरपालिकामा गाभियो घरेलु कार्यालय,"रोल्पा (कास) जिल्लास्थित सरकारी कार्यालयलाई पुन:संरचना गर्ने सरकारी नीतिअनुसार रोल्पास्थित घरेलु तथा साना उद्योग विकास समितिको कार्यालयलाई सोमबार रोल्पा नगरपालिकामा गाभिएको छ । कार्यालय नगरपालिकामा गाभिएपछि उक्त कार्यालय अब नगरपालिकाको उद्योग शाखाका रूपमा रहने शाखा प्रमुख बालकृष्ण आचार्यले बताए ।सोमबार ब्यानर उद्घाटन गर्दै रोल्पा नगरका मेयर पूर्ण केसीले सदरमुकामस्थित अन्य सरकारी कार्यालयलाई समेत नगरभित्रै गाभ्ने योजना रहेको बताए । सरकारले स्थानीय तहमा घरेलुका साथै शिक्षा, स्वास्थ्य, महिला तथा बालबालिका, वन, कृषि, पशुसेवालगायत कार्यालयलाई पनि गाभ्न प्रक्रिया थाल्न निर्देशन गरेको छ । जिल्लाका सबै स्थानलाई कार्यक्षेत्र बनाउँदै आएको घरेलु तथा साना उद्योग विकास समितिलाई नगरपालिकाभित्र गाभेपछि जिल्लाका अन्य ९ गाउँपालिका उक्त सेवाबाट पूर्ण रूपमा वञ्चित हुनेछन् । हामीलाई नगरपालिकामा मर्ज हुने निर्देशन आएपछि हामी गाभियौं । तर अरू ९ गाउँपालिकाभित्र कसले काम गर्ने हो ? जानकारी आएको छैन, आचार्यले भने, सबै क्षेत्रका कागजपत्र हामीसँगै छन् । काम कसरी हुने हो भन्ने कुनै ठेगान छैन ।रोल्पा नगरपालिकाका कार्यकारी अधिकृत कमानसिंह थापाले नगरपालिकाको कार्यादेशमा घरेलु शाखाका रूपमा उक्त कार्यालय राखी उद्यमसम्बन्धी काम अघि बढाउन उल्लेख गरी निर्देशन प्राप्त भएको बताए । अधिकृत तहका कर्मचारीहरू प्रमुख रहेका कतिपय कार्यालयलाई स्थानीय तहमा गाभ्ने सरकारी नीति भए पनि रोल्पा नगरपालिकामा गाभिन कतिपय कार्यालय र प्रमुखहरूले असजिलो मानेका छन् । सरकारले रोल्पा नगरपालिकामा अझैसम्म दरबन्दीअनुसारको कार्यालय प्रमुख पठाउन सकेको छैन । यस नगरको कार्यकारी अधिकृतमा उपसचिव रहने प्रावधान भए पनि अधिकृत तहका कमानसिंह थापामगरले निमित्तका रूपमा कार्य सञ्चालन गरिरहेका छन् ।"
दुर्घटनामा दुईको मृत्यु,हेटौंडाबुटवल (कास) हेटौंडा उपमहानगरपालिकामा सोमबार भएको दुर्घटनामा एक जनाको मृत्यु भएको छ । हेटौंडा१५ स्थित चुरियामाईमा बोलेरो जिपको ठक्करबाट महोत्तरी घर भई जिल्ला जनस्वास्थ्यमा कार्यरत क्षयकुष्ठ शाखाका प्रमुख कपिलदेव झाको घटनास्थलमा मृत्यु भएको हो । ना१ब १८९९ नम्बरको मोटरसाइकललाई हेटौंडाबाट वीरगन्जतर्फ गइरहेको लु१च ४९९८ नम्बरको बोलेरो जिपले ठक्कर दिँदा अधिकृत झाको मृत्यु भएको प्रहरी नायब उपरीक्षक वामदेव गौतमले बताए । यस्तै हेटौंडा४ स्थित कर्रामा आइतबार राति दुई बस ठोक्किँदा १५ घाइते भएका छन् । त्यस्तै रूपन्देहीको बुटवलस्थित धागो कारखानाअघि बसको ठक्करबाट लेखक तथा साहित्यकार विकास केसीको मृत्यु भएको छ । लु१०प २३१९ नम्बरको मोटरसाइकललाई उही दिशाबाट आइरहेको लु१ख ९४६२ नम्बरको बसले ठक्कर दिएको थियो ।
आयोजनाकै जिल्लामा लोडसेडिङ,"लमजुङ (कास) जिल्लामा अघोषित लोडसेडिङ का कारण उपभोक्ताले हैरानी खेप्नुपरेको छ । विद्युत् आयोजनाको जिल्ला भनेर लमजुङलाई चिनिन्छ ।उत्पादन बढ्दा उपभोक्ताले सहजै विद्युत् उपभोग गर्न पाउनुपर्नेमा पटकपटक बत्ती गइरहने समस्या छ । यसबाट हैरान भएको उपभोक्ताको गुनासो छ । वर्षासँगै पानीको बहाव बढेपछि जिल्लाका सबै विद्युतगृहबाट पूर्ण क्षमतामा उत्पादन भइरहेको विद्युत् प्राधिकरण लमजुङ वितरण केन्द्रले जनाएको छ । उपभोक्ताका अनुसार जिल्लामा बिजुली काटिने समस्या यतिबेला हिउँदको भन्दा बढी छ । अघोषित लोडसेडिङले व्यवसायमा पनि निकै समस्या पारेको छ । कतिपयको व्यवसाय नै धरापमा परेको छ, उद्योग वाणिज्य संघ अध्यक्ष राजेश थापाले भने । उनका अनुसार बिजुली छिनछिनमा आउने र जाने गर्दा मेसिनरी सामग्री बिग्रने गरेका छन् । स्थानीय बलराम खत्रीका अनुसार कहिलेकाहीं दिनमै १०१२ पटक बिजुली आउने र जाने गर्छ ।समस्या समाधान गर्न उद्योग वाणिज्य संघ बेंसीसहर एकाइ नेतृत्वमा प्राधिकरणलाई ज्ञापनपत्र दिइएको अध्यक्ष प्रदीप बस्नेतले बताए । बिनातालिका विद्युत् आउनेजाने समस्या दिन प्रतिदिन बढ्दो छ, उनले भने । प्राधिकरणको लमजुङ वितरण केन्द्रले लोकल (११ केभीए) प्रसारणमा समस्या भएकाले विद्युत् उपभोक्ता संस्थामा गएर दबाब दिनुपर्ने बताएको छ । लमजुङ विद्युत् उपभोक्ता संस्थाका प्राविधिक प्रमुख हरिश्चन्द्र आचार्यले विद्युत् उत्पादन बढी भएकाले समस्या भएको बताए ।"
पुरानो पुस्तकमा चम्किलो गाता,"म यस्तो गीत गाउँछु निर्देशक : सुदर्शन थापाकलाकार : पल शाह, पूजा शर्मा, प्रज्वल सुजल गिरी, सरोज खनाल, राजाराम पौडेल, रूपा राना"
प्रेरणादायी नवाजुद्दिन,"बलिउड अभिनेता नवाजुद्दिन सिद्धिकी अहिले अमेरिकातिर छन् । त्यहाँ उनी देशी ड्ेरसअपमा डुलिरहेका छन् । लुंगी लगाएर सडकमा हिँडेको उनको तस्बिर हिट भइरहेको छ । नयाँ फिल्म बाबुमोसाय बंदुकबाज को ट्ेरलर लन्चका बखत पनि उनी यस्तै छाँटमा देखिएका थिए । लुंगी, गन्जी र सर्ट लगाएका उनले कालो चस्मा पहिरिएका छन् । एक हातमा बन्दुक र अर्कोमा पहेँलो डब्बा बोकेर उनी न्युयोर्कमा आयोजित आइफा अवार्ड समारोहमा समेत पुगे । यस्तो गर्नु नवाजको सोख भने होइन । उनी फिल्मकै प्रमोसनका लागि यो अन्दाजमा घुमिहिँडेका हुन् । लुंगी लगाएर विदेशी भूमिमा घुम्ने चान्स गुमाउन नचाहेको पनि उनले बताएका छन् । ठेट भारतीय पाराको उनको हाउभाउ देखेर कतिपय मान्छे टवाँ परेका थिए । यो भ्रमणमा उनले आफ्ना प्रशंसकलाई पनि विशेष समय छुट्याइरहेको बताइन्छ । सेल्फी लिन चाहनेलाई उनले नो भनेका छैनन् । उक्त फिल्मको गीत छायांकन गर्न उनी चाँडै भारत फर्किंदै छन् । यही बेला उनले मम फिल्मबाट राम्रो तारिफ पाइरहेका छन् । ग्यांग्स अफ वासेपुर, माझी : द माउन्टेन म्यान, पिप्ली लाइभ, द लन्च बक्स, पान सिंह तोमर, बजरंगी भाइजान जस्ता थुप्रै फिल्ममा उनको कामलाई सराहना गरिएको थियो ।नवाज बलिउडका भर्सटायल एक्टर हुन् । नयाँनयाँ भूमिकामा देखिन्छन् । मिहिनेती हुनु र अभिनय कौशलका कारण उनलाई भारतमा निकै सम्मान गरिन्छ । उनको संघर्षको कथा पनि सुन्नलायक छ । यसले मान्छेलाई प्रेरित गर्न सक्छ । उनी किसानका छोरा हुन् । अहिलेका व्यस्त अभिनेता नवाजुद्दिन कुनै समय पैसाको नाममा फुटेको कौडी नभएर निकै तडपिन्थे । अर्थोपार्जनका लागि तरकारी बेचे, सुरक्षा गार्ड बने, रसायनशास्त्रीका रूपमा काम गरे । उनी उत्तर प्रदेशस्थित मुजफ्फरनगरको बुधाना भन्ने गाउँमा जन्मिएका हुन्, जहाँ पढ्ने सुविस्ता थिएन । उनले जसरीतसरी विद्यालयस्तरको पढाइ सिध्याए । गाउँमा फिल्म हल हुने कुरै भएन । ६७ जना भाइबहिनी बटुलेर उनी फिल्म हेर्न टाढाटाढाका सहर पुग्थे । मुम्बई नआउन्जेल आफूले जम्मा ५ वटा फिल्म हेरेको उनी बताउँछन् । बलिउडमा स्थापित हुन उनले पूरापूर ११ वर्ष संघर्ष गर्नुपर्यो । उनी कम बोल्छन्, साथी थोरै छन् । अभिनयको भूत उनमा जन्मजातै सवार थियो । सानो उमेरमै बिहे गरेका उनी परिवारलाई गाउँमै छोडेर मुम्बई हान्निए । फेरि दिल्ली गएर नेसनल स्कुल अफ ड्रामा (एनएसडी) मा भर्ना भए । उनी सन् १९९६ मा त्यहाँबाट पास आउट भएर निस्किएका थिए । अभिनयको औपचारिक कक्षा लिए पनि उनलाई काम पाउन औधि मुस्किल पर्यो । टेलिभिजन शृंखला र फिल्मका छोटामोटा रोल पाउन उनले मनग्गे प्रयत्न गरे । तर, अनुहार आकर्षक नभएको कारण देखाउँदै उनलाई काम दिइँदैन थियो । मेरो जिन्दगी फिल्मजस्तो छ, उनी अचेल भन्छन्, बलिउडमा जातीय विभेद कतिसम्म छ भन्ने कुरा मैले भोगेको छु । नव कलाकारका रूपमा उनले केही सेकेन्डको भूमिकासमेत निर्वाह गरे । सन् १९९९ मा बनेको स्कुल मा उनी वेटरको रूपमा देखापरेका थिए । मनोज बाजपय अभिनीत उल्झन मा उनले रूखको भूमिका निर्वाह गरे । दुई घण्टा हलचल नगरी उभिनुपथ्र्यो, उनी सम्झन्छन्, त्यसमा मनोज भएकाले काम गरेको थिएँ । आमिर खानको सरफरोश मार्फत बलिउडमा डेब्यु गर्दा उनलाई ३० सेकेन्ड मात्रै पर्दामा देखियो । सन् २०१२ को तलाश मा सहकार्य गरेका आमिरलाई उनी नवाजुद्दिनसँग दोस्रो पटक काम गर्दै छन् भन्ने थाहै थिएन । तर, सानातिना भूमिकामै सीमित रहेका नवाजका लागि सन् २०१२ टर्निङ प्वाइन्ट बनेर आयो । यही वर्ष उनले विद्या बालनको कहानी मा इन्स्पेक्टर खानको पात्र निर्वाह गर्न पाए । ग्यांग्स अफ वासेपुर मा फैजल खान बनेका उनी तलाश मा तेहमुरको भूमिकामा थिए । त्यसपछि उनले द लन्च बक्स मा इरफान खानसँग काम गरे । केन्स फिल्म फेस्टिभलमा देखाइएको उक्त फिल्मले विश्वव्यापी चर्चा पाएको थियो ।"
सुगमकी छोरीको गीत,"काठमाडौं (कास) गायक सुगम पोखरेलकी छोरी एन्जलिनाले बाबुकै पथ पछ्याएकी छन् । उनी गायिकाका रूपमा आउँदै छिन् । उनका गीत केही दिनभित्र रिलिज हँुदै छन् । सुगमकै शब्द र संगीत रहेको मलाई उड्न देऊ को म्युजिक भिडियो अहिले छायांकनको क्रममा छ । यसमा एन्जलिनाको आवाज सुन्न पाइनेछ । गायक एवं फिल्म निर्देशक अराज केशवले छोरीको म्युजिक भिडियो निर्देशन गरिरहेको सुगमले बताएका छन् । ज्ञानेन्द्र शर्माले छायांकन गरेको भिडियोमा एन्जलिना आफैंले मोडलिङ गरेकी छन् । उनले बाबुको बिँडो कत्तिको थाम्लिन्, त्यो चाँडै थाहा हुनेछ ।"
गिरीका समालोचना,"काठमाडौं (कास) कविसमालोचक प्राज्ञ डा अमर गिरी नयाँ समालोचनात्मक कृतिसहित आएका छन् ।भूमण्डलीकरण र साहित्य एघार अध्यायमा विभक्त छ : भूमण्डलीकरण र सांस्कृतिक आक्रमण, माक्र्सवादी साहित्य सिद्धान्त, भूमण्डलीकरण, उपभोक्तावाद र साहित्य, माक्र्सवाद, पहिचानको राजनीति र साहित्य, एक्काइसौँ शताब्दीको विश्व सन्दर्भ र नेपाली साहित्य, रूप र सारमा उत्तरआधुनिकतावाद, सांस्कृतिक अध्ययनका सैद्धान्तिक आधार र अवधारणा, सांस्कृतिक चिन्तनमा ग्राम्सी, साहित्य र बजार, नारीवादी आन्दोलन र साहित्य चिन्तन र बदलिएको सन्दर्भ र भाषा साहित्य ।उक्त पुस्तक एकेडेमिक पब्लिकेसनले निकालेको हो । गिरीका यसअघि घाम छेक्ने पहाड, तर पनि हामी जीवित छौँ, दु:साध्य समय, शब्दहरूका बीचमा र समय संवाद कविताकृति तथा समय, समाज र संस्कृति, समकालीन नेपाली कविताको वैचारिक परिप्रेक्ष्य जस्ता समालोचनात्मक कृति प्रकाशित भइसकेका छन् ।"
अनुज्ञाका चित्रकविता,"काठमाडौं (कास) बालकवि अनुज्ञा नेपाल चित्रकवितासङ्ग्रहसहित आएकी छन् । हामी गर्न सक्छौँ सोमबार राजधानीमा नेपाल बाल साहित्य समाजका अध्यक्ष तेजप्रकाश श्रेष्ठ, समालोचक डा रामप्रसाद ज्ञवाली र कवि शम्भुकुमार मिलनले लोकार्पण गरे । अनुज्ञाको कृतिले नेपाली भाषासाहित्यमा एउटा खुडकिलो थप्ने काम गरेको भन्दै श्रेष्ठले थपे, बालबालिकाको मनोविश्लेषण गर्दै ठूला साहित्यकारहरूले कृति लेख्दै गरेकोमा अब बालबालिका आफ्ना लागि आफैं रचनाहरू रच्न सक्षम भएका छन् ।ज्ञवालीले १३ वर्षीया अनुज्ञालाई सम्भावना बोकेकी कविको रूपमा व्याख्या गरे । अर्की बालकवि विज्ञता कार्कीले उक्त संग्रहको शीर्षकै सकारात्मकता र ऊर्जाले भरिएको टिप्पणी गरिन् । अनुज्ञाले कविता लेखनको श्रेय आफ्ना बुवा र काकालाई दिँदै भनिन्, घरमा साहित्यबारे नै छलफल हुन्छ । बुवा र काकाले लेखेका कविताहरू गाउने गर्थें सानैदेखि । धेरैपटक कविता प्रतियोगितामा पुरस्कृत भएपछि मलाई अरूको कवितावाचन मात्र नभई आफैं कविता लेख्न मन लाग्यो । बुवासँग बालकविताको छन्दको ज्ञान लिएर कविता लेख्न थालेँ । त्यसकै परिणाम हो यो कृति । ऐरावती प्रकाशनले निकालेको संग्रहमा १६ शीर्षकका कविता र त्यति नै चित्र छन् । चित्र अनुज्ञाले नै कोरेकी हुन् ।"
नेपाली साहित्य विस्तारका लागि कार्यदल,"लन्डन (कास) बेलायतमा रहेका ठूला प्रकाशन गृहसँग सम्पर्क गरी नेपाली साहित्यलाई अंग्रेजी पाठकमाझ पुर्याउन पहल गरिने भएको छ ।बेलायतमा रहेका अधिकांश नेपाली साहित्यिक संस्थाका प्रतिनिधि सम्मिलित साझा बेलायत साहित्यिक मञ्चले अनुवाद साहित्यलाई बेलायती बजारमा ल्याउन पहल गर्न लेखक गोपी सापकोटाको अगुवाइमा कार्यदल गठन गरेको छ । नेपालको साझा प्रकाशन बचाउने अभिप्रायले बेलायतमा स्थापना भएको साझा बेलायत साहित्यिक मञ्चले चाँडै साझाका पुस्तकहरूको बृहत् प्रदर्शनीसहित साहित्यिक सन्ध्या र च्यारिटी कार्यक्रम गर्ने भएको छ । लन्डनमा आइतबार मञ्चका संयोजक विकलचन्द्र आचार्यको अध्यक्षतामा भएको बैठकले उक्त निर्णय गरेको हो । मञ्चले साझा प्रकाशनबाट प्रकाशित एक लाख रुपैयाँ बराबरका कृतिहरू किनेर साझालाई सहयोग गर्ने प्रतिबद्धतासमेत व्यक्त गरेको छ ।मञ्चका सदस्यहरू जयालक्ष्मी राई, कृष्ण बजगार्इं र वासु शर्माले साझा प्रकाशनका लागि आफ्नातर्फबाट सक्दो सहयोग हुने बताए । पछिल्लो समय बेलायतको नेपाली डायस्पोरा नेपाली साहित्यका लागि उर्वर भूमि बन्दै गएको छ । गत मार्चमा यहाँ बेलायतमा रहेका १६४ नेपाली सर्जकका कविताहरूको संग्रह प्रकाशित भएको थियो ।"
साउने सोमबार र सेलेब्रिटी,"काठमाडौं साउनको पहिलो सोमबार । हिन्दु धर्मसंस्कार मान्ने महिलाहरूका लागि साउन पवित्र महिना मानिन्छ । बिहे गरेकाले पतिको खुसी र दीर्घ जीवनको कामना गर्दै व्रत बस्छन् भने अविवाहिताहरू राम्रो जीवनसाथी पाउने आशामा । सेलेब्रिटीहरू भने साउने व्रतबारे बेग्लै धारणा राख्छन् । रंगकर्मी लक्ष्मी बर्देवाकै कुरा गरौं । उनले आठ वर्षयता साउने सोमाबारको व्रत छुटाएकी छैनन् । हातमा हरियापहेंला चुरा र मेहन्दी लगाउँदा उनलाई साउनको महिना यत्तिकै हरियालीपूर्ण लाग्छ रे । झमझम झरीले झनै मन प्रफुल्लित बनाउने उनले सुनाइन् । सोमबार अबेर उठेकी उनी नुहाइधुवाइ गरी पूजाकोठामा छिरिन् र आमा, बहिनीसँगै सामेल भइन्् । विधि पुर्याएर पूजा गर्न जान्दिनँ, उनले भनिन्, शिवजीलाई खुसी पार्न धुप मात्रै बालें । उनी तीज र साउने सोमबारको व्रत कहिल्यै छुटाउँदिनन् । राम्रो जीवनसाथी पाइन्छ कि भन्ने आशामा भने व्रत बस्ने नगरेको उनको भनाइ छ । आफू सही त सबै सही, उनले थपिन्, हेल्दी फिल गर्न व्रत बसेकी हुँ । नायिका पूजा शर्मालाई यसपटक साउने सोमबारको व्रत बस्न रहर लागेछ । किन त ? जवाफ उनीसँगै छैन । अरूले गरेको हेर्दा आफूलाई अचानक व्रत बस्न मन लागेको उनले सुनाइन् । व्रत बस्दा मनले चिताएको केटो पाइन्छ भन्नेमा चाहिँ उनी ढुक्क छैनन् । रमाइलै हुँदोरहेछ भोकै बस्दा पनि, शुक्रबारदेखि आफ्नै निर्माण तथा अभिनय रहेको फिल्म म यस्तो गीत गाउँछु रिलिज भएकाले पनि बढी दौडधुपमा रहेकी उनले भनिन्, हेभी खानपिनबाट पेटलाई रेस्ट दिन पनि आवश्यक छ नि । नायिका स्वस्तिमा खडका व्रत बस्ने मामिलामा अलि फरक सोच राख्छिन् । उनी पूजामा तनमनले लागेकी हुन्छिन्, तर भोकै बस्नचाहिं खासै उचित ठान्दिनन् । अहिलेसम्म व्रत बसेको उनलाई अनुभव छैन । राम्रो वर पाउनका लागि व्रत बस्नुपर्ने विचारमा उनी पटक्कै विश्वास गर्दिनन् । यति बेला काले दाइ का रूपमा हिट भइरहेका निश्चल बस्नेतलाई पतिका रूपमा पाएकी स्वस्तिमाले भनिन्, खै, एक दिन व्रत नबसे पनि मैले राम्रै पति पाएकी छु क्यारे । यी सबै आस्थाका कुरा हुन् । कर्मले राम्रो र नराम्रो बाटो छुट्याउने हो । उनले व्रत नबस्नुको अर्को कारण स्वास्थ्य पनि हो । प्रेसर लो भएकाले उनलाई धेरै खानुपर्ने रहेछ । भोकै बस्दा झनै बिरामी परिने उनले बताइन् । नायिका बेनिशा हमाल पनि स्वस्तीमाकै विचारसँग सहमत छिन् । साउन लाग्नासाथ हातमा हरिया चुरा र मेहन्दी उनले प्राय: लगाएकी हुन्छिन् । व्रत बस्ने सन्दर्भमा चाहिँ उनी टाढै छिन् । घरमा आमा व्रत बसेको देख्दा उनलाई आफू पनि बसूँ भनेर कहिल्यै रहर जागेन रे । के उनलाई असल जीवनसाथी पाइयोस् भन्ने रहर नभएकै हो त ? उनले हाँस्दै भनिन्, त्यति सारो पनि होइन । व्रत नबसे पनि राम्रै जीवनसाथी पाउने अपेक्षा उनले राखेकी छन् । आस्थाको कुरा हो, कसैले सकारात्मक रूपमा लिन्छन्, कसैले नकरात्मक । बेनिशाचाहिं परम्परागत रूपमा चलिआएको पर्वलाई सकेसम्म सकारात्मक रूपमा लिएर पछ्याउन युवा पुस्तालाई आग्रह गर्छिन् ।नायिका शिल्पा पोखरेल प्राय: हरेक साउने सोमबारमा व्रत बस्ने गर्थिन् । योपटक संयोग जुरेन । सुटिङमा व्यस्त भएकी उनले यो वर्ष माछामासु नखाई चोखो बस्ने निर्णय गरेकी छन् । सोमबार पूजा गरेर शुद्ध खाना खाएको उनले बताइन् । व्रत बसेमा गुड लक लाग्छ भन्नेमा उनी भने पूर्णत: विश्वास राख्छिन् । धर्ममा निकै विश्वास गर्छु, उनले भनिन्, समयले साथ दिएसम्म पूजाआजा गरेकै हुन्छु ।"
सिकेर गाउनेहरु बढेका छन्,"ललितपुर त्रिभुवन विश्वविद्यालयमा गायन पढिरहेका नवराज सापकोटा आइतबार यलमाया क्लासिकमा सुनिए । उनले राग रागेश्री प्रस्तुत गरे । झुमरा तालमा विलम्बित र आडा चौताल लगायतमा उनले गायकी प्रस्तुत गरे । नवराजलाई उनकै गुरु श्री केसीले हार्मोनियम, मिलेश तन्डुकारले तबला र शरद न्यौपानले तानपुरामा साथ दिए ।नवराजपछि त्रिविकै प्रा रामकुमार अर्याल र परशुराम पौडेलले राग विलासखानी तोडी सुनाए । उनीहरूले तबला र सितारको संयोजनमा केही शास्त्रीय धुन पनि प्रस्तुत गरे ।पाटनढोकास्थित यलमाया केन्द्रमा हरेक महिनाको २ गते यस्तो कार्यक्रम हुने गरेको छ । गुरु र शिष्य दुवैले पालैपालो मञ्च सेयर गर्छन् । यस्तो हुन थालेको ठ्याक्कै ११ वर्ष भयो । विसं २०६३ मा केन्द्रका कनकमणि दीक्षितले यो आइडिया फुराएका थिए । म यहाँ बाँसुरी सिकाउँथेँ, वरिष्ठ बाँसुरीवादक एवं यलमाया क्लासिकका संयोजक जीवन आले सम्झन्छन्, कनकजीले कार्यक्रम सुरु गरौं भन्नुभयो।त्यही वर्ष वैसाखमा सुरु गर्ने भनिएको यलमाया क्लासिक जेठ २ मा मात्र सञ्चालनमा आउन सक्यो । त्यसपछि यहाँ शास्त्रीय संगीतका लगभग सबै धुरन्धर तथा कुशल विद्यार्थीले प्रस्तुति दिने मौका पाइसकेका छन् । भारतीय र जापानी शास्त्रीय संगीतकर्मीले पनि गाउनेबजाउने गरे, आले भन्छन्, शास्त्रीय संगीत अभ्यास गर्नेलाई यो राम्रो प्लेटफर्मका रूपमा स्थापना भएको छ । हुन पनि काठमाडौंको किरातेश्वर र ललितपुरको यलमाया केन्द्रमा प्रस्तुति दिनु अहिले प्रतिष्ठाको विषय बन्न थालेका छ । यी ठाउँ शास्त्रीय संगीतकर्मी भेला हुने थलोका रूपमा पनि स्थापित भइसकेका छन् ।यलमाया क्लासिकमा शास्त्रीय विधाका सबै विधा (वाद्यवादन, गायन, नृत्य) प्रस्तुत गर्ने गरिएको छ । कहिले कथक वा भरतनाट्यम देखाइन्छ भने कहिले अनेक राग र ताल गुञ्जिएको सुनिन्छ । छेउमै रहेको ढोकैमा क्याफे मा आएका विदेशी पाहुना धुन सुनेर मजलीसतिर डोहोरिन्छन् । आइतबार पनि त्यस्ता संगीत सोखिन भेटिए । उनीहरू अर्को कन्सर्ट कहिले हुन्छ भन्दै आलेलाई अङ्ग्रेजमा सोध्दै थिए ।शास्त्रीय संगीतको यत्ति लामो शृंखला विरलै हुने गरेको छ । हामी बेलाबेला महोत्सव पनि गर्छौं, उनी भन्छन्, सारंगी महोत्सव भइसक्यो । अब सितार महोत्सव हुँदै छ । यलमाया क्लासिकको वार्षिकोत्सव (जेठ २) को माहोल पनि हेर्न लायक हुन्छ ।नि:शुल्कहरेक महिना कार्यक्रम गर्नु सहज छैन । त्यो पनि नि:शुल्क । तर, आयोजक यसलाई टुंग्याउने मुडमा छैन । बरु, सशुल्क गर्दा संयोजक आले आत्तिएका थिए । त्यसै त शास्त्रीय संगीतका कार्यक्रममा मान्छे नआउने, उनी सुनाउँछन्, त्यसमाथि टिकट काटीवरी को आओस् ? दर्शकश्रोता नआएपछि गर्न सकिदैन जस्तो लागेको थियो। त्यसपछि उनीहरूले प्रवेशशुल्क हटाइदिए । विस्तारै फ्लो बढ्यो । अब त यति बढेको छ कि, टिकटको व्यवस्था गरे पनि दर्शकश्रोता ओइरिन्छन् । तर, आलेलाई पटकपटक थिति बिगार्नु छैन । जतिन्जेल सकिन्छ, गरौं भन्दै लागिपरेका छन् । उनीहरू प्रस्तोतालाई भने थोरबहुत पारिश्रमिक दिन्छन् ।किन क्लासिक ?शास्त्रीय संगीतलाई संगीतको व्याकरण भनिन्छ । यही व्याकरण बलियो बनाउनु यलमाया क्लासिकको उद्देश्य रहेको आले बताउँछनए । भारतीय संगीत स्तरीय सुनिन्छ, उनी भन्छन्, किनभने उनीहरूको जग बलियो हुन्छ । शास्त्रीय सिकेर गायनमा लागेका हुन्छन् । हामीकहाँ पनि शास्त्रीय संगीत सिकेर गाउने परम्परा बसोस् भन्ने उद्देश्य हो ।सुगम संगीत स्तरीय बनाउन शास्त्रीयलाई प्रवर्धन गरिरहेको आले सुनाउँछन् । कार्यक्रममा युवा पुस्ताको सहभागीता देख्दा उनी आफूहरू लक्ष्य पूरा हुने मार्गमा रहेको आकलन गर्छन् । शास्त्रीय संगीत सिक्नेहरू बढेका छन्, उनले भने, सिकेर गाउने क्रम बढेको छ । यसले गर्दा सुगम संगीत स्तरीय बन्न थालेको महसुस गर्छु । यो नै हाम्रो सफलता हो ।"
उत्तर कोरियासँग वार्ता प्रस्ताव,"सियोल (बीबीसी) दक्षिण कोरियाले पहिलोपटक उत्तर कोरियासँग वार्ताको प्रस्ताव गरेको छ । १५ दिनअघि प्योङ्याङले लामो दूरीको क्षेप्यास्त्र परीक्षण गरेपछि बढेको तनावबीच यो प्रस्ताव आएको हो ।दुई महिनाअघि दक्षिण कोरियाको राष्ट्रपतिमा निर्वाचित मुन जायइनले उदार शासन अघि बढाउने संकेतस्वरूप वार्ता आह्वान गरेका हुन् । खतरनाक मानिएको सीमाक्षेत्रको तनाव कम गर्न मूनले आफ्ना उत्तर कोरियाली समकक्षीसँग वार्तामा बस्ने इच्छा व्यक्त गरेका हुन् । मुनले हालै जर्मनीमा उत्तर कोरियासँग वार्ताबाटै आणविक हतियारलगायतका समस्या समाधान गर्नुपर्ने बताएका थिए । उत्तर कोरियाको लगातारको अन्तरमहादेशीय ब्यालेस्टिक क्षेप्यास्त्र परीक्षणले कोरियाली प्रायद्वीपमा तनाव चुलिएको छ । उसको कदमबाट छिमेकी देश तथा अमेरिकाले आफूलाई खतरा भएको बताएका छन् । दक्षिण कोरियाका उपविदेशमन्त्री सु चो सुकले दुई कोरियालाई छुट्याउने गैरसैनिक क्षेत्र तोङगिलगकममा वार्ता हुने बताए । उनले शुक्रबारका लागि वार्ता प्रस्ताव गरेको र उत्तर कोरियाबाट सकारात्मक जवाफको अपेक्षा गरे । वार्ताको उद्देश्य दुई कोरियाबीचको शत्रुतापूर्ण सम्बन्ध अन्य गर्ने बताइएको छ ।सीमाक्षेत्रमा चर्को आवाजमा प्रचार सामग्री बजाउन प्रयोग गरिने माइकहरू बन्द गराइने दक्षिण कोरियाली अधिकारीले जनाएका छन् । रेडक्रस र सरकारले सीमा क्षेत्रमा बस्ने परिवारबीच एकता कायम गराउन अलग्गै वार्ताको पनि प्रस्ताव गरेका छन् । उत्तर कोरियाले गद्दार घोषणा गरेका व्यक्तिहरूलाई दक्षिण कोरियाले छाडिदिन माग गरेपछि वार्ता चूनौतीपूर्ण हुन सक्ने बताइएको छ । दोस्रो विश्वयुद्धमा भएको जितसँगै अमेरिका र सोभियत संघले कोरियालाई दुई देशमा विभाजन गरेका हुन् । सन् १९४८ मा भएको एकीकरणको प्रयास विफल भएपछि १९५० देखि १९५३ सम्म उत्तर र दक्षिण कोरियाबीच भएको युद्धले छिमेकीहरूबीच खाडल झन् बढाइदियो । कोरियाको विभाजनपछि उत्तर कोरियाका कम्युनिस्ट नेता किम इल सुङले शासन सञ्चालन गरे । सुङका नाति किम जोङ उन हाल उत्तर कोरियाका शासक छन् । किम विश्वका गरिबमध्येको देश उत्तर कोरियाका तानाशाही शासकका रूपमा परिचित छन् । उत्तर कोरियामा नागरिकलाई बाह्य सञ्चारमाध्यममा पहुँच र हिंडडुल गर्न पाउने स्वतन्त्रता छैन् । उत्तर कोरियाले हालसम्म सन् २००६, २००९, २०१३ र २०१६ को जनवरी र सेप्टेम्बरमा पाँचपटक सफल आणविक हतियार परीक्षण गरिसकेको छ । सेप्टेम्बरमा परीक्षण भएको ३० किलो टन विस्फोटक पदार्थले भरिएको आणविक हतियार अहिलेसम्मकै शक्तिशाली हो । यद्यपि यो हाइड्रोजन वा आणविक बममध्ये कुन हो प्रस्ट छैन । उत्तर कोरियाले भने यो हाइड्रोजन बम भएको दाबी गरेको छ ।"
भारतमा राष्ट्रपति छान्न मतदान,"नयाँ दिल्ली भारतको १४औं राष्ट्रपतिका लागि सोमबार मतदान भएको छ । बिहान १० बजे सुरु भएको मतदान साँझ ५ बजे सकिएको हो । निर्वाचनको नतिजा बिहीबार सार्वजनिक गरिनेछ ।राष्ट्रपतिका लागि भारतीय जनता पार्टी (भाजपा) गठबन्धनका तर्फबाट नेता रामनाथ कोविन्द र विपक्षीहरूको साझा उम्मेदवारका रूपमा कांग्रेस आईकी नेतृ मीरा कुमार चुनावी दौडमा छन् । मीरालाई १७ राजनीतिक दलको समर्थन छ । निर्वाचनमा भारतीय प्रधानमन्त्री नरेन्द्र मोदी, भाजपाका अध्यक्ष अमित शाह र विपक्षी राजनीतिक दलका नेताहरूले मतदान गरेका छन् । वर्तमान राष्ट्रपति प्रणव मुखर्जीको पाँचवर्षे कार्यकाल यही जुलाई २४ मा सकिंदै छ । विपक्षी कांग्रेस पार्टीकी अध्यक्ष सोनिया गान्धीले राष्ट्रपति निर्वाचनलाई विचारको लडाइँ संज्ञा दिएकी छन् । मतदानमा विधानसभाका ४ हजार १ सय २० सदस्य तथा लोकसभा र राज्यसभाका ७७६ सांसदले मतदान गरे । भारतीय सञ्चारमाध्यमहरूले भाजपा गठबन्धनका उम्मेदवार रामनाथ कोविन्दले ६३ प्रतिशत मत ल्याएर जित्ने आकलन गरेका छन् । उम्मेदवार दुवै दलित समुदायका हुन् । उनीहरूमध्ये जो निर्वाचित भए पनि दलित समुदायका तर्फबाट दोस्रो राष्ट्रपति हुनेछन् । यसअघि केआर नारायणन दलित समुदायबाट पहिलो राष्ट्रपति बनेका थिए । राष्ट्रपति पदका लागि ९५ जनाले उम्मेदवारी दर्ता गरे पनि ९३ जनाको उम्मेदवारी निर्वाचन आयोगले विभिन्न कारण देखाई अस्वीकार गरेको थियो । भारतमा राष्ट्रपति निर्वाचनमा राजनीतिक दलहरूले ह्वीप जारी गर्न नपाउने कारण क्रस भोटिङको सम्भावना रहन्छ । मतदान गर्न सांसदहरूलाई निर्वाचन आयोगले सिरियल नम्बर भएको छुट्टै कलम उपलब्ध गराएको थियो ।"
अफगानी सेनाले लखेटे तालिबान,काबुल (एपी) अफगानिस्तानका सेनाले तालिबानलाई दक्षिणी हेलमन्ड प्रान्तको एक जिल्लाबाट लखेटेका छन् । अफगानी रक्षा मन्त्रालयका प्रवक्ता दौलत वाजिरीका अनुसार उनीहरूलाई नवे जिल्ला कब्जा गरेर बसेका थिए । त्यहाँबाट तालिबानहरूले हेलमन्डको राजधानी लस्कर घहमाथि आक्रमण गर्ने तयारी गरेका थिए । वाजिरीका अनुसार लखेट्ने क्रममा ५० जना तालिबान लडाकुहरू मारिएका छन् ।
प्रदेश २ मा अन्योल,"सिरहा (कास) स्थानीय तह चुनाव हुन बाँकी प्रदेश नं २ मा नगरपालिका र गाउँपालिका सञ्चालन गर्ने निर्देशिका नआउँदा सिरहाका कर्मचारी अन्योलमा देखिएका छन् । अन्य प्रदेशमा जनप्रतिनिधि चुनिएसँगै स्थानीय तहमा कर्मचारी समायोजन सुरु भए पनि चुनाव हुन बाँकी प्रदेशमा यो समस्या सुरु भएको हो ।कर्मचारीको तलब र कार्यक्रम बजेट स्थानीय तह निकायमा गइसकेको र साउनदेखि नयाँ आर्थिक वर्ष सुरु भइसक्दा पनि समायोजन हुन नसक्दा कर्मचारी अलमलमा परेका छन् । सरकारले जिल्लामा कर्मचारी समायोजनका लागि प्रमुख जिल्ला अधिकारीको संयोजकत्वमा स्थानीय विकास अधिकारीलगायत विभिन्न कार्यालयका प्रमुखसहित समिति निर्माण गरेको छ । तर, समिति नै माथिल्लो निकायबाट मार्ग निर्देशिका नआउँदा अलमलमा परेको हो । समायोजन समितिका संयोजक एवं प्रमुख जिल्ला अधिकारी श्रीकृष्ण श्रेष्ठले स्थानीय तह निर्वाचन नभएका क्षेत्रमा कर्मचारी समायोजनमा समस्यासँगै अन्योल बढेको बताए । एकातिर नयाँ गाउँपालिका र नगरपालिकामा भौतिक संरचनाको अभाव छ, कर्मचारी कहाँ बसेर काम गर्ने भन्ने समस्या छ उनले भने, अर्कातिर स्थानीय तह चुनाव नभएका कारण जनप्रतिनिधि नहुँदा कर्मचारी खटाउन समस्या भएको छ ।गाउँपालिका अवधारणासँगै सरकारले स्वास्थ्य, शिक्षा, कृषि, पशु, प्राविधिक, महिला कार्यालय लगायत जिल्लास्थित कार्यालयका कर्मचारीलाई इकाइ बनाई स्थानीय निकायमै खटाउनुपर्ने निर्दिष्ट गरेको छ । तर, भौतिक पूर्वाधारलगायत संरचना तयार नभएका कारण कृषि, पशु, स्वास्थ्य केन्द्र भवन भएका स्थानमा कर्मचारी खटाउन सकिने भए पनि सेवा केन्द्र नभएका कार्यालयका कर्मचारी खटाउन समस्या देखिएको समितिले जनाएको छ ।"
गर्मीले जनजीवन प्रभावित,"राजविराज (कास) असार दोस्रो सातादेखि बाढीको चपेटामा परेको सप्तरीमा सातायता अत्यधिक गर्मीका कारण जनजीवन प्रभावित बनेको छ । असार १७ गते खाडो, महुली, सुन्दरी र बान्द्रा खोलाको बाढीले जिल्लाका १५ सय घर डुबानमा परेका थिए ।सातायता भने चर्को गर्मीले सर्वसाधारण प्रभावित बनेका छन् । चर्को घामले बाटो हिँड्न पनि समस्या भएको तोपाका किसान शिवनारायण मण्डल बताउँछन् । चर्को घाम लाग्छ, खलखली पसिना आउँछ, उनले भने, यस्तै रहयो भने यसपटक खेती चौपट हुन्छ, पहिले बाढीले खायो अब सुख्खाले लान्छ । सडेपारका नथुनी मण्डलले भने, कुनै बेला वर्षा सातासम्म बाढी आउने गरी हुन्छ, फेरि चर्को घाम लाग्छ, छाला नै डढाउने गरी । अत्यधिक गर्मीले बिरामीको संख्या पनि बढ्दै गएको छ । तातो हावा चल्दा बजार क्षेत्रमा चहलपहल घटेको छ । सरकारी कार्यालयहरूमा सेवाग्राहीको उपस्थिति घटेको छ । गर्मी बढेसँगै झाडापखाला, टाइफाइड, भाइरल ज्वरो, मूत्रनलीसम्बन्धी समस्याबाट पीडित हुनेको संख्या बढेको छ । राजविराजस्थित गजेन्द्रनारायणसिंह सगरमाथा अञ्चल अस्पतालमा गर्मीले बिरामी भएर आउनेको संख्या बढेको हो ।बिरामीको चाप निजी क्लिनकमा पनि उस्तै छ । ग्रामीण क्षेत्रमा रहेका प्राथमिक स्वास्थ्य केन्द्र र स्वास्थ्यचौकीमा पनि पछिल्ले समय गर्मीले झाडापखाला, छालासम्बन्धी रोग र एलर्जीबाट प्रभावित उपचारका लागि पुगेका छन् । विशेषगरी मजदुरी, रिक्सा र ठेला चलाएर गुजारा गर्नेहरू पनि गर्मीको मारमा परेका छन् ।"
बाबुछोरीद्वारा आत्महत्या,हेटांैडा (कास) मकवानपुरको थाहा नगरपालिका १ कुलगाउँका बाबुछोरीले डोरीमा झुन्डिएर आत्महत्या गरेका छन् । २६ वर्षीय गोविन्द बलामी र चार वर्षीया रितिशा बलामी आइतबार राति एउटै प्लास्टिकको डोरी घाँटीमा बाँधेर झुन्डिएका हुन् । पूजा कोठामा उनीहरूको शव भेटिएको इप्रका पालुङले जनाएको छ । १८ महिनाअघि बलामीकी पत्नीले पनि घरमै झुन्डिएर आत्महत्या गरेकी थिइन् ।
भूमाफियाद्वारा करोडौंको चलखेल,"भैरहवा भैरहवाबाट करिब ५ किमि पूर्वमा रोहिणी नदी किनारको जमिन वर्षायाममा बर्सेनि डुबानमा पर्ने गर्छ । हुलाकी राजमार्गमा रहेको रोहिणी पुलदेखि उत्तरतर्फ नदी किनारको त्यस क्षेत्रको दर्जनौं बिघा जमिनमा माटोको सट्टा वर्षायाममा खोला पस्ने गरेकाले बालुवामा परिणत भएको छ । जमिन लगभग बाँझो छ । स्थानीयले गौचरनका रूपमा प्रयोग गर्दै आएका छन् । खेती र अन्य प्रयोजनमा आउन नसकेको अति कमसल जमिनलाई भूमाफिया र दलालले अत्यधिक महँगो मूल्यमा सरकारी नाममा बिक्री गराई करोडौं रुपैयाँको चलखेल गरेका छन् । सरकारको पूर्ण स्वामित्वमा रहेको नेपाल आयल निगमको नाममा डुबानमा पर्ने नदी किनारको बगरसहितको १४ बिघाभन्दा धेरै जमिनलाई त्यस क्षेत्र आसपासको अब्बल जमिनको मूल्यभन्दा दोब्बर मूल्यमा बिक्री गरिएको छ । आव ०७३०७४ को बजेट भाषणमा प्रत्येक प्रदेशमा ९० दिनसम्मका लागि पेट्रोलियम पदार्थ भण्डारण गर्न सकिने क्षमताको डिपो निर्माण गरिने व्यवस्था गरिएअनुरूप ५ नम्बर प्रदेशका लागि नेपाल आयल निगमले भैरहवा क्षेत्रमा २० बिघा जमिन खरिदका लागि बोलपत्र आह्वान गरेको थियो । उक्त बोलपत्रअनुरूप जग्गादाताले १ सय ५ वटा कित्तामा रहेको १४ बिघा ७ कट्ठा जमिन नेपाल आयल निगमको नाममा बिक्री गरेका हुन् । जग्गा खरिद गर्नका लागि नेपाल आयल निगमले मलाई प्रतिनिधिका रूपमा खटाएकाले मेरो रोहबरबाट रजिस्ट्रेसन पास भएको हो, जग्गा पास गर्दाको अवस्थामा भैरहवा आइपुगेका आयल निगमका प्रबन्धक पुष्कर कार्कीले टेलिफोनबाट भने, यसबाहेक जग्गाको प्रकृति र अन्यबारे मलाई कुनै जानकारी छैन । खरिद गर्नुअघिको जग्गाको स्थलगत प्रतिवेदन र निगमको बोलपत्र कबुल गर्ने व्यक्तिका बारे पनि आफू अनभिज्ञ रहेको दाबी उनले गरे । असार २८ गते उक्त जमिन आयल निगमको नाममा पास भएको हो । जग्गाको रजिस्ट्ेरसन गर्ने काम राति ८ बजेसम्म भएको थियो । अन्य बेला साँझ ५ बजे बन्द हुने मालपोत कार्यालय त्यस दिन रातको ८ बजेसम्म खुलेको देख्दा स्थानीय अचम्ममा परेका थिए । प्रतिकट्ठा बढीमा डेढ लाख रुपैयाँमा उपलब्ध हुने उक्त जग्गालाई निगमले प्रतिकट्ठा १० लाख ७५ हजार रुपैयाँ तिरेको छ । कागजमा जग्गादाता देखिएका व्यक्तिले तत्काल सम्बन्धित जग्गाधनीलाई मालपोत कार्यालय परिसरमै प्रतिकट्ठा ३ लाख रुपैयाँका दरले चेक उपलब्ध गराएका थिए । बर्सेनि डुबानमा पर्ने भएकाले बिक्री नै हुन गाह्रो र बिक्री भइहाले पनि अति कम मूल्य पर्ने जमिनको प्रतिकट्ठा ३ लाख रुपैयाँ पाउँदा स्थानीय जग्गाधनी पनि खुसी छन् । वास्तविक जग्गाधनीलाई प्रतिकट्ठा ३ लाख रुपैयाँ थमाएर भूमाफिया र दलालले भने निगमबाट १० लाख ७६ हजार रुपैयाँका दरले असुलेका छन् । मालपोत कार्यालयका अनुसार, निगमलाई जग्गा उपलब्ध गराउनेमा रौतहट पोराई१ का अनन्तप्रसाद घिमिरे र ठेगाना नखुलेका हरिप्रसाद पोखरेल छन् । साबिकको पजरकट्टी४ का सर्वजित मल्लाह, सिद्धार्थनगर नपा७ का हरिशचन्द्र नाउ, पाचु नाउ, वसन्तपुर१ का दिव्यशक्ति यादव, वसन्तपुर४ का शिवप्रसाद लोध, वंशिधर दुवे, लीलाधर दुवे, मुरलीधर दुवे, पट्खौली९ का इम्रिता चाइनी, धकधही५ का रामसेवक चाईको नाममा रहेको जग्गा बिक्री गर्दा हरिप्रसाद पोखरेल नामका व्यक्तिले जिल्ला अदालतबाट अधिकृत वारेसनामा ल्याई पास गरेका हुन् । अर्का जग्गादाता काभ्रे उषादेवी३ का विश्वास अधिकारी पनि छन् ।"
दुई कम्पनी कालोसूचीमा,"गोरखा (कास) जिम्मा दिएको ठेक्काको काम पूरा नगर्ने दुई निर्माण कम्पनीलाई सडक कार्यालयले कालोसूचीमा राखेको छ ।एघारकिलोछेवेटारभालुस्वाँराबारपाक सडक आयोजनाको कार्यालयले दीप निर्माण सेवा र केपी कन्स्ट्रक्सनलाई कालोसूचीमा राख्दै केन्द्रमा पत्राचार गरेको हो । सूर्य भण्डारी सञ्चालक रहेको दीप निर्माण सेवाले गत आवमा जिम्मा लिएको आँबुखैरनीमनकामना खण्डमा कल्भर्ट बनाउने काम नगरेको आयोजनाले जनाएको छ । उक्त कम्पनीले ठेक्का लिएर ४४ लाख ३३ हजारको काम नगरेको आयोजना प्रमुख अमृतमणि रिमालले बताए । गोरखा नगरपालिकाको सेउलीबजारदेखि मनकामना जोड्ने सडकको ठेक्का लिएर सम्झौता गर्न नआउने पोखराको केपी कन्स्ट्रक्सनलाई पनि कालोसूचीमा राखिएको कार्यालयले जनाएको छ । त्यस्तै तोकिएको समयमा योजना सम्पन्न नगर्ने नमुना कन्स्ट्रक्सनलाई सडक कार्यालयले ९४ हजार जरिवाना लिएको छ । चोरकोटेचित्रेपोखरी सडकमा २२ लाख २८ हजारको काममा ढिलाइ गर्ने महालक्ष्मीरूपा नाना जेभीले २२ लाख ८५ हजार जरिवाना तिरेको छ । ३ करोड ४७ लाखमा घ्याम्पेसालदेउराली सडकको स्तरोन्नतिमा ढिलासुस्ती गर्ने वल्र्डवाइड अधिकारी होम जेभी ३४ लाख ७४ हजार जरिवानामा परेको छ । समयमा नगर्ने काष्ठमण्डप कन्स्ट्रक्सन, कन्काई इन्टरनेसनल बिल्डर्स प्रालि र हिमदुङ एन्ड नाना जेभीसँग जरिवाना असुल गरिएको जिससले जनाएको छ ।"
इन्धनमा कमिसन बढाउन चलखेल,"काठमाडौं इन्धन ढुवानीमा हुने क्षति (प्राविधिक लस) बारे प्रतिवेदन तयार भए पनि कमिसनको मात्रा बढाउन चलखेल सुरु भएको छ । हालसम्म तयार भएको अध्ययन विश्लेषण र प्रतिवेदनले सिफारिस गरिसके पनि अर्को प्रतिवेदन बनाउने गृहकार्य सुरु भएको हो । कमिसन बढाउन प्रतिवेदन तयार भए पनि व्यवसायीको पक्षमा प्रतिवेदन बनाउन आयल निगम सञ्चालक समितिले पुन: अर्को डिलर कमिसन नोक्सान कमिटी गठन गरेको छ । सोमबार बसेको सञ्चालक समिति बैठकले विज्ञको अर्को कमिटी गठन गरेको हो । विज्ञ भनिएको कमिटीमा पुलचोक कलेजका प्रतिनिधि, विज्ञान तथा प्रविधि प्रज्ञा प्रतिष्ठानका प्रतिनिधि, निगम र डिलर एसोसिएसनका दुई प्रतिनिधि रहेका छन् । निगमका प्रवक्ता सीताराम पोखरेलका अनुसार उक्त कमिटीले १५ दिनभित्र प्रतिवेदन पेस गर्नेछ । सोही आधारमा निगम सञ्चालक समितिले निर्णय गर्ने उनले बताए ।प्राविधिक नोक्सानीबारे गुणस्तर तथा नापतौल विभागका महानिर्देशक विश्वबाबु पुडासैनीको संयोजकत्वमा आयल निगमका निर्देशक करुणा क्षेत्री, प्रबन्धक विजयाराज सत्याल, आपूर्ति मन्त्रालयका शाखा अधिकृत उर्मिला केसी, विभागकै वरिष्ठ निरीक्षक सन्तोष शर्माले संयुक्त रूपमा अध्ययन गरी प्रतिवेदन तयार पारिसकेको छ । उक्त प्रतिवेदनमा थानकोट डिपोबाट पम्पसम्म पेट्रोल ढुवानी गर्दा ४ हजार लिटर पेट्रोलमा ५० लिटर र डिजलमा ३६ लिटर क्षति हुने उल्लेख थियो । यो मात्रामा व्यवसायीले असन्तुष्टि जनाएपछि बढाउनका लागि अर्को प्रतिवेदन बनाउने तयारी भएको हो ।अघिल्लो साता तयार भएको प्रतिवेदन आपूर्ति मन्त्रालयमा पेस गरिएको थियो । गत शुक्रबार बसेको निगम सञ्चालक समिति बैठकले प्रतिवेदन अध्ययन गर्न पुन: निगमकै निमित्त नायब कार्यकारी निर्देशक एवं अर्थ विभाग प्रमुख नागेन्द्र शाहको अध्यक्षतमा अध्ययन समिति गठन गर्ने निर्णय गरेको थियो । समितिमा बिक्री विभाग निर्देशक सीताराम पोखरेल, एलपी ग्यास विभाग निर्देशक दीपक बराल, अर्थ विभागका निमित्त निर्देशक रविनचन्द्र अधिकारी र प्रबन्धक विजय सत्याल थिए । उक्त समितिले पनि गुणस्तर तथा नापतौल विभागका महानिर्देशक पुडासैनीसहितको टोलीले तयार पारेको प्रतिवेदनअनुसार कार्यान्वयन गर्न सुझाव सोमबार सञ्चालक समितिमा पेस गरेको एक सदस्यले बताए । प्राविधिक समिति (महानिर्देशकको समिति) मा निगमको प्रतिनिधि पनि थियो । महानिर्देशकले तयार पारेको प्रतिवेदन निर्देशकले गलत भन्न मिल्दैन । हामीले फेरबदल गर्नुपर्ने देखेनौं, एक सदस्यले भने, सोहीअनुसार सोमबार प्रतिवेदन बुझाएका थियौं । भारतीय आयल निगम (आईओसी) को रक्सौल डिपोलगायत आयल निगमको अमलेखगन्ज, थानकोट तथा हवाई इन्धन डिपो सिनामंगलको स्थलगत अध्ययन तथा पेट्रोलियम डिलर एसोसिएसन एवं ढुवानी व्यवसायीका प्रतिनिधिसँगको छलफलबाट प्राप्त विवरणको आधारमा उक्त प्रतिवेदन तयार पारेको जनाएको छ । प्रतिवेदनमा थानकोट डिपोबाट पम्पसम्म पेट्रोल ढुवानी गर्दा ४ हजार लिटर पेट्रोलमा ५० र डिजेलमा ३६ लिटर क्षति हुने उल्लेख थियो । अध्ययनले प्रतिडिग्री सेन्टिग्रेड प्रतिकिलोलिटर पेट्रोल १२६, डिजेल र मटितेलको हकमा ०९० लिटरको दरले क्षति जनाएको थियो । निगमले हाल ४ हजार लिटर पेट्रोल थानकोट डिपोबाट पम्पसम्म ढुवानी गर्दा ०८८ प्रतिशत (३५१ लिटर) क्षति हुने अनुमान गरी सो बराबरको मूल्य समायोजन गरिदिने गरेको छ । ४ हजार लिटर डिजेल ढुवानी गर्दा ०६०५ प्रतिशत (२४२ लिटर) क्षति हुने अनुमान गरी मूल्य समायोजन पनि गरेको छ । व्यवसायीले यो मात्रा पेट्रोलमा ६५ देखि ८५ र डिजेलमा ६० लिटर (४ हजार लिटर ढुवानी गर्दा) पुर्याउनुपर्ने माग गरिरहेका छन् । प्रतिवेदनमा कार्यान्वयनपूर्व अनिवार्य ठीक मध्य भागबाट इन्धनको तापक्रम मापन गर्ने व्यवस्था अनिवार्य कार्यान्वयन हुनुपर्ने उल्लेख थियो । तर, निगम सञ्चालक समितिले विज्ञको बहाना बनाउँदै पुन: कमिटी गठन गरेको हो । निगमका प्रवक्ता पोखरेलले विज्ञको टोलीले विस्तृत तरिकाले अध्ययन गर्ने बताए । प्रतिवेदनको आधारमा टोलीले पुन: विभिन्न क्षेत्रमा स्थलगत अध्ययन गर्छ । १५ दिनभित्र प्रतिवेदन तयार पारेर सञ्चालक समितिमा पेस हुन्छ, उनले भने, सोही आधारमा कार्यान्वयन हुन्छ । यता पेट्रोलियम व्यवसायीहरूले पनि निगमबाट धोका भएको बताउँछन् । इन्धन ढुवानीको क्रममा हुने क्षति निगमले तत्काल सम्बोधन हुनुपर्ने उनीहरू बताउँछन् । व्यवसायीले जायज माग गर्दा पनि निगमबाट पटकपटक धोका भयो । समिति बनाउने नाममा व्यवसायीलाई धोका भएको छ, वाग्मती पेट्रोलियम डिलर्स एसोसिएसनका अध्यक्ष अच्युत खडकाले भने, माग सम्बोधन नभएसम्म भोलिबाट थानकोट डिपोबाट इन्धन उठाउँदैनौं । पम्पमा भएको इन्धन भने बिक्री हुने उनले बताए । यसअघि व्यवसायीले प्राविधिक नोक्सानीको क्षतिपूर्ति बढाउन माग गर्दै असार २० गते आन्दोलनका कार्यक्रम घोषणासमेत गरेका थिए । पेट्रोलियम खरिद नगर्ने धम्की दिएका थिए । व्यवसायीको माग सम्बन्धमा निमग सञ्चालक समितिले तत्परता देखाएको जनाएपछि आन्दोलनका कार्यक्रमहरू स्थगन गरिएको थियो । असारभित्र सम्बोधन नगरे साउनदेखि पुन: आन्दोलन गर्ने व्यवसायीले चेतावनी दिएका थिए । पेट्रोलियम व्यवसायी उमेश बानियाँले मंगलबार बस्ने एसोसिएनकाको बैठकले थप विरोधका कार्यक्रम तय गर्ने बताए । अध्ययनको क्रममा टैंकट्रकको क्यालिब्रेसन निगममा नगरी आईओसीमा गराउन प्रोत्साहन गर्ने गरेको पाइएको जनाएको छ । क्यालिब्रेसन नहुँदा ३० देखि ४० लिटर कम इन्धन हुने गरेको चालकहरूको गुनासो छ । डिपोमा निगमको कर्मचारी निरीक्षणका लागि खटाइए पनि तापक्रम, डेन्सिटी तथा डिप लिनेजस्ता कार्यमा जिम्मेवारीपूर्वक कार्य गरेको प्रतिवेदनमा उल्लेख छ ।"
पेट्रोलियमको मूल्य यथावत्,"काठमाडौं (कास) आयल निगमले इन्धनको मूल्य यथावत् राखेको छ । भारतीय आयल निगम (आईओसी) ले जुलाई १६ मा पठाएको नयाँ मूल्यसूची अनुसार इन्धनको मूल्य बढेको जनाउँदै मूल्य यथावत् राख्ने निर्णय गरेको निगमले जनाएको छ । आईओसीले पठाएको नयाँ मूल्यसूचीअनुसार मूल्य केही बढेको देखिन्छ, निगमका बिक्री वितरण विभाग निर्देशक एवं प्रवक्ता सीताराम पोखरेलले भने, मूल्य बढेर आएकाले समायोजन गर्दैनौं । निगमले मूल्य बढेको दाबी गरे पनि पाक्षिक नाफा २६ करोड ८३ लाख रुपैयाँ हुने प्रक्षेपण गरिएको छ । पेट्रोलमा १० करोड ६९ लाख, हवाई इन्धन आन्तरिकतर्फ २ करोड ६० लाख, हवाई इन्धन अन्र्तराष्ट्रियतर्फ १२ करोड ६४ लाख र मटितेलमा १ करोड ७४ लाख रुपैयाँ नाफा रहेको निगमको तथ्यांकमा छ ।"
०७५ असारसम्म लिनैपर्ने,"काठमाडौं भूकम्पबाट क्षति भएका निजी घर पुनर्निर्माण अनुदान ०७५ असारपछि वितरण नगर्ने प्रकृतिको निर्णय पुनर्निर्माण प्राधिकरणले गरेको छ । अनुदानको रकम लिने विभिन्न समयसीमा तोक्दै ०७५ असारपछि अनुदान रकम वितरण नगर्ने प्रकृतिको निर्णय गरेको हो । प्राधिकरणका प्रमुख कार्यकारी अधिकृत (सीईओ) गोविन्द पोखरेलका अनुसार कानुनी अडचनबाहेकका अवस्थामा घर पुनर्निर्माणका लागि ०७५ भित्रै अनुदान लिइसक्नुपर्ने व्यवस्था गरिएको छ । जग्गाको लालपुर्जा नभएको, बस्ती स्थानान्तरण गर्न बाँकी, घरधनी विदेशमा रहेको, घरमूलीको मृत्यु भई कसको नाममा बनाउने अन्योल भएको, अंशबन्डा गर्नै बाँकी रहेकालगायत बाध्यात्मक अवस्था र कानुनी अडचनबाहेक ०७५ पछि अनुदान पाइने छैन, उनले भने, सरकारले तोकिदिएका विभिन्न मापदण्ड पूरा गर्ने र अनुदान लिने काम ०७५ असारभित्र पूरा गरिसक्नुपर्नेछ । उक्त अवधिभित्र अनुदान रकम लिइसक्ने गरी काम गर्न प्राधिकरणले लाभग्राहीलाई आग्रहसमेत गरेको छ । प्रथम किस्ता रकम भने आगामी कात्तिक मसान्तभित्र लिइसक्नुपर्नेछ । प्राधिकरणले निर्धारण गरेको तालिकाअनुसार लाभग्राहीले २०७५ असार मसान्तभित्र निजी आवास पुनर्निर्माणसम्बन्धी सम्पूर्ण अनुदान लिइसक्नुपर्नेछ, बैठकपछि प्राधिकरणद्वारा जारी विज्ञप्तिमा भनिएको छ, निजी आवास पुनर्निर्माणका लागि अनुदान सम्झौता भई घर निर्माण सुरु गरेको संख्या कम रहेको सन्दर्भमा लाभग्राहीहरूबाट घर पुनर्निर्माणको कार्यमा तीव्रता दिने उद्देश्यले भूकम्प प्रभावित ३१ जिल्लामै लागू हुने गरी समयसीमा निर्धारण गरिएको हो । निर्धारित तालिकाअनुसार पहिचान भएका सबै लाभग्राहीहरूले आगामी कात्तिक मसान्तभित्र अनुदान सम्झौता गरी प्रथम किस्ता लिइसक्नुपर्ने भएको हो ।२०७३ पुस मसान्तसम्म प्रथम किस्ता प्राप्त गरेका निजी घरधनीले २०७४ पुस मसान्तसम्म र आगामी कात्तिक मसान्तभित्र प्रथम किस्ता प्राप्त गर्ने लाभग्राहीले आगामी चैत मसान्तभित्रै दोस्रो किस्ता लिइसक्नुपर्नेछ, विज्ञप्तिमा भनिएको छ । २०७४ पुस मसान्तभित्र दोस्रो किस्ता प्राप्त गर्ने निजी घरधनीले २०७५ जेठ मसान्तभित्र तेस्रो किस्ताको अनुदान लिइसक्नुपर्ने छ । २०७४ चैत्र मसान्तभित्र दोस्रो किस्ता प्राप्त गर्ने निजी घरधनीले २०७५ असार मसान्तसम्म अन्तिम अर्थात तेस्रो किस्ता लिइसक्नुपर्ने गरी समयावधि निर्धारण गरेको हो, विज्ञप्तिमा भनिएको छ, असार २८ गते प्रधानमन्त्री शेरबहादुर देउवाको अध्यक्षतामा बसेको प्राधिकरण निर्देशक समितिको बैठकले अनुदान प्राप्त गर्ने अन्तिम तालिका स्वीकृत गरेको थियो । उक्त निर्णयलाई प्राधिकरणले सोमबार अन्तिम रूप दिएको हो । सरकारले भूकम्पले क्षति भएको घर पुनर्निर्माणका लागि पहिलो किस्तामा ५० हजार रुपैयाँ, दोस्रो किस्तामा १ लाख र तेस्रो किस्तामा १ लाख ५० हजार रुपैयाँ लिन पाउने व्यवस्था गरेको छ । अनुदान सम्झौता गरी घर पुनर्निर्माणका लागि सुरुमा ५० हजार रुपैयाँ लिन पाइन्छ । सूचीकृत घर डिजाइनअनुसार जग निर्माणको काम सकेपछि डेढ लाख रुपैयाँ पाउने व्यवस्था गरिएको छ । छाना छाउनुअघि अन्तिम अर्थात तेस्रो किस्ताको डेढ लाख रुपैयाँ उपलब्ध हुने व्यवस्था गरिएको छ । यी तीनवटै किस्ता ०७५ को असार मसान्तभित्र लिइसक्नुपर्ने व्यवस्था प्राधिकरणले गरेको हो । अनुदान रकम लिने र घर जहिल्यै बनाए पनि हुन्छ भन्ने मानसिकता पीडितहरूमा बढी पाइएकाले उक्त निर्णय गर्नुपरेको प्राधिकरणले जनाएको छ ।प्राधिकरणले निजी आवास पुनर्निर्माणका लागि समयसीमा तोकी थप अभियानका रूपमा कार्यक्रम सञ्चालन गर्ने निर्णय गरेको हो, विज्ञप्तिमा भनिएको छ । पछिल्लो तथ्यांकअनुसार निजी आवास पुनर्निर्माणका लागि अनुदान सम्झौता भएका ६ लाख २८ हजार ८ सय २२ घरधुरीमध्ये ५ लाख ९४ हजार १ सय ५० घरधुरीले पहिलो किस्ता लिइसकेका छन् । यसमध्ये ५२ हजार १ सय ६६ घरधुरीले मात्र दोस्रो किस्ता लिएका छन्। अनुदान लिए पनि घर पुनर्निर्माण सम्पन्न गर्ने म्याद नतोकिँदा लाभग्राहीमा जहिले निर्माण सुरु गरे पनि हुन्छ भन्ने धारणा देखिएका कारण समयसीमा निर्धारण गरिएको प्राधिकरणको भनाइ छ, विज्ञप्तिमा भनिएको छ ।अनुदान रकम नै वितरण नभएका कारण सरकारले उल्लेख्य बजेट विनियोजन गरे पनि खर्च भने हुन सकेको छैन । प्राधिकरणका अनुसार गत आर्थिक वर्षका लागि सरकारले १ खर्ब ११ अर्ब रुपैयाँ बजेट अख्तियारी दिएको थियो । यसमध्ये हालसम्म करिब ४७ अर्ब ४२ करोड रुपैयाँ मात्रै खर्च भएको छ । अघिल्लो आर्थिक वर्ष प्राधिकरणले ८३ अर्ब ८३ करोड रुपैयाँ खर्च गर्ने अख्तियारी पाएको थियो । यसमध्ये ४ अर्ब २० करोड रुपैयाँ मात्रै खर्च भयो । उक्त तथ्यांकका आधारमा दुई आर्थिक वर्षमा सरकारले १ खर्ब ९४ अर्ब ८३ करोड रुपैयाँ खर्च गर्न अख्तियारी दिएको थियो । यसमध्ये ४१ अर्ब ६२ करोड रुपैयाँ मात्रै खर्च गर्न भएको हो ।"
विकास बजेट ९६ प्रतिशत खर्च,"पर्वत (कास) आर्थिक वर्ष ०७३७४ मा भित्रिएको विकास तथा चालुतर्फको बजेट पर्वतमा उत्साहजनक रूपमा खर्च भएको छ । विनियोजित पुँजीगत ८८५९ र चालुतर्फ ९६ प्रतिशत खर्च भएको कोष तथा लेखा नियन्त्रकको कार्यालय (कोलेनिका) ले जनाएको छ । गत वर्ष विनियोजित पुँजीगत (विकास बजेट) तर्फको ८२ करोड १८ लाखमध्ये ७२ करोड ८० लाख रुपैयाँ खर्च भएको छ । कोलेनिकाका अनुसार यो जम्मा बजेटको ८८५९ प्रतिशत हो । त्यस्तै चालुतर्फको ३ अर्ब ४३ करोड ६८ लाखमध्ये ३ अर्ब ३० करोड रुपैयाँ खर्च भएको छ । यो जम्मा बजेटको ९६ प्रतिशत हो । पर्वतमा भएको वित्तीय प्रगति अन्य जिल्लाको तुलनामा उत्साहजनक भएको कोलेनिकाको दाबी छ । विगतका धेरै वर्षयता यस्तो वित्तीय प्रगति देखिएको छैन, अरू जिल्लाहरूको पनि यो वर्ष प्रगति कमै छ, कोष नियन्त्रक विष्णु खरेलले भने, विषयगत कार्यालयको भौतिक प्रगति ९० प्रतिशत माथि छ । विषयगत कार्यालयका लागि विनियोजित बजेटमध्ये सबैभन्दा राम्रो प्रगति खानेपानी तथा सरसफाइ डिभिजन कार्यालयले गरेको छ । कोलेनिकाका अनुसार खानेपानीमा विनियोजित ३० करोड १५ लाखमध्ये २९ करोड ५९ लाख खर्च भएको छ । खानेपानीले असारमा मात्रै १६ करोड खर्च गरेको हो । वैदेशिक सहायताको अख्तियारी ढिला आउँदा असारमा धेरै भुक्तानी भएको देखिएको हो, कोष नियन्त्रक खरेलले भने, प्रगति भएरै भुक्तानी दिइएको हो । त्यस्तै कृषि, पशु, सिँचाइलगायतका कार्यालयले पनि अपेक्षित प्रगति गरेको कोलेनिकाले जनाएको छ । विषयगत कार्यालयमध्ये सबैभन्दा बढी बजेट फिर्ता पठाउनेमा सिँचाइ सबडिभिजन कार्यालय छ । सिँचाइतर्फ पाङराङमा निर्माणाधीन बृहत सिँचाइ आयोजनाको ४ करोड रुपैयाँ बजेटको टेन्डर नपरेका कारण अपेक्षित प्रगति नभएको सबडिभिजन प्रमुख राजेन्द्र श्रेष्ठले बताए । हाम्रो समग्रमा ८० प्रतिशत प्रगति भएको छ, श्रेष्ठले भने, एउटा आयोजनामा रिटेन्डर गर्नुपर्दा समग्रमा कमी देखिएको हो । खानेपानी तथा सरसफाइँ डिभिजन प्रमुख प्रेम डोटेलले बजेट अख्तियारी ढिला आउँदा पनि भौतिक प्रगति शत प्रतिशत भएको दाबी गरे । २ करोडको अख्तियारी असार २९ मा मात्रै आएको हो, डोटेलले भने, त्यति हुँदाहुँँदै पनि वित्तीय प्रगति ९८ प्रतिशत भएको छ । केही विषयगत कार्यालयहरूले प्रगति प्रतिवेदन आउन बाँकी रहेकाले वित्तीय प्रगति सार्वजनिक भए पनि भौतिक प्रगति सार्वजनिक गर्न अझै केही दिन लाग्ने जनाएका छन् ।गत आर्थिक वर्षमा बन्द हडतालमा कमी, राजनीतिक स्थिरता, अनुकूल मौसमलगायतका कारणले विकास बजेट खर्च भएको हो । विषयगत कार्यालयले स्थानीय निर्वाचनका कारण अपेक्षित प्रगति नभए पनि उत्साहजनक रहेको दाबी गरेका छन् ।"
लमजुङका स्थानीय तहमा साढे २ अर्ब,"लमजुङ (कास) आर्थिक वर्ष ०७४७५ का लागि यहाँका ८ स्थानीय तहले २ अर्ब ६६ करोड १५ लाख ७३ हजार बजेट विनियोजन गरेका छन् । चार नगर र चार गाउँपालिका रहेको लमजुङका जनप्रतिनिधिको अगुवाइमा नगर र गाउँ सभाले छनोट गरेको योजनाका लागि उक्त बजेट छुट्याइएको हो । सभाले चालुतर्फ १२६२ प्रतिशत अर्थात् ३३ करोड ६० लाख ९६ हजार विनियोजन गरिएको छ । नगरपालिकामा मात्रै ५४११ प्रतिशत अर्थात् १ अर्ब ४४ करोड १ लाख ९६ हजार रुपैयाँ छुट्याइएको छ । बेंसीसहर नगरपालिकाले ३८ करोड ५५ लाख ३२ हजार र राइनास नगरपालिकाले ३४ करोड १३ लाख ७९ हजारको बजेट बनाएका छन् । गाउँपालिकातर्फ ठूलोमा मस्र्याङ्दी गाउँपालिकाको ३८ करोड ४२ लाख र सानोमा दूधपोखरीको २२ करोड ७५ लाख ३१ हजार रुपैयाँको बजेट छ । बेंसीसहरका मेयर गुमानसिंह अर्यालका अनुसार चालुतर्फ ६ करोड ६ लाख २८ हजार र पुँजीगततर्फ ३२ करोड ४९ लाख ४ हजार रुपैयाँ विनियोजन गरिएको छ । केन्द्रीय अनुदानबाहेक आन्तरिक आयतर्फ ८० लाख, राजस्व बाँडफाँट रजिस्ट्ेरसन शुल्क ३० लाख, प्राकृतिक स्रोतमा १ लाख, विद्युत् रोयल्टीमा १ लाख बजेट विनियोजन गरेको छ । मध्यनेपाल नगरपालिकाका कार्यकारी अधिकृत उपेन्द्र पौड्यालका अनुसार ३८ करोड ४७ लाख ६२ हजार रुपैयाँको बजेट विनियोजन गरिएको छ । चालुतर्फ ४ करोड १६ लाख १५ हजार रुपैयाँ र बाँकी पुँजीगत हुन् । केन्द्रीय बजेटबाहेक राजस्व बाँडफाँट ८ लाख, राजस्व बाँडफाँड (प्राकृतिक स्रोत) तर्फ १ लाख ५० हजार रुपैयाँ बजेट विनियोजन गरिएको छ ।सुन्दरबजार नगरपालिकाका मेयर जनकराज मिश्रका अनुसार ३२ करोड ८५ लाख २३ हजार रुपैयाँ बजेट विनियोजन गरिएको छ । चालुतर्फ ४ करोड ४२ लाख ३६ हजार र पुँजीगततर्फ २८ करोड ४२ लाख ८७ हजार बजेट छुट्याइएको हो । नगरपालिकाका सूचना अधिकारी दीपेन्द्र पौडेलका अनुसार केन्द्रीय बजेटबाहेक आन्तरिक आय ७१ लाख ६० हजार, राजस्व बाँडफाँटबाट (रजिस्ट्रेसन शुल्क) ३५ लाख, राजस्व बाँडफाँट (प्राकृतिक स्रोत) १ लाख र विद्युत् रोयल्टीतर्फ १० लाख रुपैयाँ विनियोजन गरिएको छ । राइनास नगरपालिकाले चालुतर्फ ३ करोड ७३ लाख ७८ हजार र पुँजीगततर्फ ३० करोड ३९ लाख २२ हजार विनियोजन गरेको मेयर सिंहबहादुर थापाले बताए । आन्तरिक आय ४४ लाख ७५ हजार रुपैयाँ विनियोजन गरिएको छ । मस्र्याङ्दी गाउँपालिकाका अध्यक्ष अर्जुन गुरुङका अनुसार चालुतर्फ ४ करोड ७६ लाख र पुँजीगततर्फ ३३ करोड ६६ लाख विनियोजन गरेको बताए । आन्तरिक आयतर्फ २५ लाख रुपैयाँ बजेट विनियोजन गरेको छ । दोर्दी गाउँपालिकाले ३६ करोड २३ लाख ९२ हजार रुपैयाँको बजेट विनियोजन गरेको छ । यसमा चालु ४ करोड ५ लाख र पुँजीगत ३१ करोड ७३ लाख ९२ हजार रुपैयाँ रहेको छ । आन्तरिक आयतर्फ ४० लाख रुपैयाँ बजेट विनियोजन गरिएको कार्यकारी अधिकृत विजयराज पौडेलले बताए । क्व्होलासोंथर गाउँपालिकाले २४ करोड ७२ लाख ५४ हजार रुपैयाँ विनियोजन गरेको अध्यक्ष प्रेमबहादुर घलेले बताए । चालुतर्फ ३ करोड ६४ लाख ८७ हजार र पुँजीगत २१ करोड ७ लाख ६७ हजार बजेट छन् । आन्तरिक आय ५७ लाख ६९ हजार र चन्दादानबाट २५ लाख रुपैयाँ विनियोजन गरिएको कार्यकारी अधिकृत दीपेन्द्र दाहालले बताए । दूधपोखरी गाउँपालिकाले २२ करोड ७५ लाख ३१ हजार बजेट विनियोजन गरेको सुब्बा रमण बरालले बताए । चालुतर्फ २ करोड ३० लाख र पुँजीगत २० करोड ४५ लाख ३१ हजार विनियोजन गरिएको छ । आन्तरिक आयतर्फ १५ लाख ४२ हजार विनियोजन गरिएको छ ।"
एसियाका १० पनि,"एसियाली स्मार्ट कम्पनीहरूमा चीनका ७, ताइवानका २ र भारतका १ रहेका छन् । यी कम्पनीहरू इनोभेटिक प्रविधिको सहयोगमा प्रभावकारी कारोबार मोडल तयार गरेकाले सूचीमा परेका हुन् । तर, प्राविधिक रूपमा उन्नत मुलुकहरूमध्ये जापान, सिंगापुर र दक्षिण कोरियाजस्ता एसियाली मुलुक सूचीमा पर्न सकेनन् ।काठमाडौं विश्वकै प्रतिष्ठित विश्वविद्यालयमध्ये एक रहेको म्यासाच्युसेट्स इन्सिटिच्युट अफ टेक्नोलजी (एमआईटी) को एमआईटी टेक्नोलजी रिभ्यु पत्रिकाले हरेक वर्ष संसारका ५० स्मार्ट कम्पनीको सूची जारी गर्दै आएको छ । यस वर्ष उक्त सूचीमा उत्तर अमेरिकाका ३१, एसियाका १०, युरोपका ६, अफ्रिकाका २ र दक्षिण अमेरिकाका एक वटा स्मार्ट कम्पनीको समावेश गरिएका छन् । अघिल्लो महिनाको अन्त्यमा सार्वजनिक गरेको सूचीमा एसियाली मुलुकहरू चीन, भारत र ताइवानका कम्पनी मात्रै समावेश हुन सफल भएका छन् । एसियाबाट स्मार्ट कम्पनीमा दरिएकाहरूमा चीनका ७ र ताइवानका २ र भारतका १ रहेका छन् । यी कम्पनीहरूले इनोभेटिक प्रविधिको सहयोगमा प्रभावकारी कारोबार मोडेल तयार गरेकाले सूचीमा परेको हुन् । तर, आश्चर्यको कुरो त के छ भने प्राविधिक रूपमा उन्नत मुलुकहरूमध्ये जापान, सिंगापुर र दक्षिण कोरियाजस्ता एसियाली मुलुक यो सूचीमा पर्न सकेनन् । पत्रिकाका अनुसार स्मार्ट को अर्थ अघिल्लो एक वर्षमा रोजगारको नयाँ अवसर सिर्जना गरेकोसँग सम्बन्धित छ । सूचीमा समावेश एसियाली १० कम्पनी आफ्नो कार्यप्रणाली र कार्यदक्षतामा अब्बल रहेको दाबी एमआईटी टेक्नोलजी रिभ्यु को छ । सूचीमा परेका १० स्मार्ट एसियाली कम्पनीहरूमा आइफ्लाइटेक छैटौं स्थानका साथ अन्यभन्दा माथि छ । त्यसपछि टेनसेन्ट, फेस, डीजेआई, फोक्सकोन, फ्लिपकार्ट, अलिबाबा, एचटीसी, एन्ट फाइनान्सियल र बाइडु रहेका छन् । यी कम्पनीहरूको संक्षिप्त जानकारी प्रस्तुत छ आइफ्लाइटेक : चीनको हेफेईमा प्रधान कार्यालय रहेको यो कम्पनीले इन्टेलिजेन्ट मेसिन्समा आफ्नो लगानी गरेको छ । यो वर्ष पहिलोपटक सूचीको छैटौं नम्बरमा आफ्नो कब्जा जमाउन सफल कम्पनीले चीनको बजारमा भ्वाइसएक्टिभेटेड प्रणालीमा बर्चस्व नै कायम गरेको छ । यो प्रणालीको प्रयोग कार, घरेलु उपकरणहरू र रोबोटमा गरिन्छ । बिल्टइनइन्ट्रेस्ट ट्रान्सलेसनका साथ शैक्षिक सामग्रीहरू विकास गर्न कम्पनीले संयुक्त लगानीसमेत गरेको छ । आफ्नो उद्देश्य पूरा गर्नका लागि कम्पनीले एउटा कोष पनि खडा गरेको छ । यही कोषबाट उसले विश्वमा आर्टिफिसियल इन्टेलिजेन्स स्टार्टअपस्पमा लगानी गर्दै आएको छ । कम्पनीको भ्वाइसबेस्ड प्रविधिको चिनियाँ बजारमा ७० प्रतिशत सेयर रहेको छ । टेनसेन्ट : चीनको सबैभन्दा ठूलो सामाजिक सञ्जाल वी च्याट विश्वकै सर्वाधिक ठूलो भिडियोगेमिङ सञ्चालन गर्ने कम्पनी हो । चीनस्थित सेन्झेनमा प्रधान कार्यालय रहेको यो कम्पनीले कनेक्टिभी को काम गर्दै आएको छ । सन् २०१३ देखि कम्पनी लगातार यो सूचीमा पर्दै आएको छ । यो वर्ष भने टेनसेन्ट सूचीको आठौं स्थानमा रहेको छ । सोसल नेटवर्किङ एप वी च्याट को मोडेललाई उबरजस्ता कम्पनीले समेत अपनाएका छन् । यो एउटा अलइनवन एप हो, जुन च्याट ईकमर्स, पेमेन्ट, गेम्स, म्युजिक र भिडियोलगायतलाई प्राथमिकतामा राखेको छ । प्रयोगकर्ताहरूको संख्या बढाउन र वर्तमान प्रयोगकर्तालाई कायम राख्न कम्पनी सफल भएको छ । वी च्याट का सक्रिय प्रयोगकर्ताको संख्याले मासिक अर्बको तथ्यांकलाई नाघिसकेको छ । यी एपहरूलाई दैनिक रूपमा औसतमा ९० मिनेटसम्म ती प्रयोगकर्ताहरूले उपयोग गरिरहेका छन् । आफ्नो अत्यन्तै लोकप्रिय च्याट सञ्चाल वी च्याटलाई एउटा भच्र्युअल अपरेटिङ प्रणालीमा मिनी प्रोग्रामको सुविधा प्रदान गर्दै आएको छ । फेस : चीनको बेइजिङमा प्रधान कार्यालय रहेको फेस प्लसप्लस ले इन्टेलिजेन्ट मेसिनमा आफ्नो कारोबार गर्दै आएको छ । यो वर्ष मात्रै सूचीमा परेको कम्पनीको एप्सले मानिसको फेसलाई १०६ तरिकाले विश्लेषण गर्छ । अलिपेद्वारा यसको सफ्टवेयर प्रयोग गरिन्छ, जसका प्रयोगकर्ता आफ्नो फेस आईडीका मार्फत लग इन गर्न सक्छन् । राइडसेयरिङ कम्पनी डीडी चुक्सिङले आफ्नो ड्राइभर्सको पहिचानका लागि यसको प्रयोग गर्छ । स्मार्टफोन एप बनाउने मेइटु फोटारिटचिङ फिचर्सका लागि पनि यसको प्रयोग गरिन्छ । सूचीमा यो कम्पनी ११ औं स्थानमा छ । डीजेआई : चीनको सेनझेनमा प्रधान कार्यालय रहेको यो कम्पनी आम मानिसका लागि कम लागतमा सानो ड्रोन निर्माण गर्छ । थोरै लगानीमा निर्माण गरिने भएकाले यसको लोकप्रियता बढदै गएको छ । कम्पनीले निर्माण गरेको म्याभिक प्रोडोनको मूल्य ९ सय ९९ अमेरिकी डलर छ । पछिल्लो समय कम्पनीले स्पार्क ड्रोन ४ सय ९९ अमेरिकी डलरको लागतमा निर्माण गरेको छ । कम्पनीले यस्तो ड्रोन बनाएको छ, जसलाई ब्यागमा प्याक गरेरसमेत राख्न सकिन्छ । आवश्यकताअनुसार प्रयोगमा ल्याउन सकिन्छ । यो वर्ष मात्रै सूचीमा परेको यो कम्पनीले अघिल्लो वर्ष १ दशमलव ४ अर्ब अमेरिकी डलर बराबरको कारोबार गरेको थियो । यो वर्ष थप एक अर्ब अमेरिकी डलरको कारोबार गर्ने लक्ष्य कम्पनीले लिएको छ । उत्तर अमेरिका यसको प्रमुख बजार रहेको बताइएको छ । फोक्सकोन : ताइवानको न्यु ताइपेई सिटीमा प्रधान कार्यालय रहेको यो कम्पनीले एडभान्स म्यानुफ्याक्चरिङ मा जोड दिँदै आएको छ । आइफोन निर्माणमा अब्बल रहेको यो कम्पनीले चीनमा स्मार्टफोनको कन्ट्रयाक्ट म्यानुफ्याक्चरिङसमेत गर्छ । यो वर्ष मात्रै सूचीमा परेको कम्पनीको सम्पत्ति १६० अर्ब अमेरिकी डलर रहेको छ । अब यो अन्य बजारमा समेत फैलिँदै गएको छ । कम्पनी रोबोट बनाउनमा समेत जुटेको छ । श्रमको लागतलाई कम गर्ने उद्देश्यले कम्पनी यो क्षेत्रमा लगानी गरेको हो। यो कम्पनीले एक्लै ६० हजारलाई रोजगारी दिएको छ । सूचीमा ३३ औं स्थानमा रहेको छ । फ्लिपकार्ट : भारतको बेंगलुरुमा प्रधान कार्यालय रहेको यो कम्पनी अमेजनले आफ्नो ईकमर्स कारोबारमा आफ्नो प्रसारका लागि व्यापक प्रयास गरे पनि प्रतिस्पर्धामा फ्लिपकार्ट अंग्रपंक्तिमा रह्यो । भारतकै सबैभन्दा ठूलो अनलाइन मार्केट प्लेसका रूपमा कम्पनीले आफ्नो बजार विस्तार गरेको हो । यसै वर्षको अप्रिलमा कम्पनीले विश्वका चर्चित कम्पनीहरू टेनसेन्ट, इबे र माइक्रोसफ्टजस्ता टेक जाइन्टबाट ईटेलरमार्फत १ दशमलव ४ अर्ब अमेरिकी डलर सहयोग प्राप्त गरेको थियो । उक्त रकम भारतमा ईवेको सुविधा उपलब्ध गराउनका लागि प्राप्त भएको हो । सूचीमा यो ३६ औं स्थानमा रहेको छ । अलिबाबा : चीनको हाङझाउमा प्रधान कार्यालय रहेको अलिबाबा विश्वकै सबैभन्दा ठूलो ईकमर्स कम्पनी हो । यसमा ५७ प्रतिशत सेयर चिनियाँ बजारको छ । क्लाउड कम्प्युटिङ सेवामा हाल यो आफ्नो प्रतिस्पर्धी अमेजनलाई कडा टक्कर दिइरहेको छ । अलिबाबा हाल अन्य कम्पनीका लागि क्लाउड इन्फ्रास्ट्रक्चर सेवा उपलब्ध गराइरहेको छ । कम्पनीले चीनमा मात्रै होइन, अमेरिका, युरोप, अस्ट्रेलिया र पूर्वी एसियामा व्यापक रूपमा सेवा विस्तार गरिसकेको छ । यसले ठूलादेखि साना कम्पनीहरूलाई बिगडेटा सेवा उपलब्ध गराइरहेको छ । सूचीमा यो कम्पनी ४१ औं स्थानमा छ । कनेक्टिभिटी सेवामा सक्रिय यो कम्पनी सन् २०१५ यता लगातार सूचीमा पर्दै आएको छ । एचटीसी : ताइवानको ताओयुआनमा प्रधान कार्यालय रहेको यो कम्पनी स्मार्टफोनको कारोबारबाट अगाडि बढ्दै भच्र्युअल रियलिटी (भीआर प्रणाली) मा केन्द्रित छ । कनेक्टिभिटीलाई आफ्नो व्यवसाय बनाएको कम्पनी एमआईटीको सूचीमा २०१० र २०११ पछि यो वर्ष फेरि समावेश भएको छ । वाइभ मोसन ट्रयाकिङ प्रणालीको सहयोगमा प्रयोगकर्ताको भच्र्युअल संसारको अनुभूति गराउन सफल भएको छ । गुगलसँग यसको एउटा अनौठो भच्र्युअल रियलिटी हेडसेट विकसित गर्नका लागि करारसमेत भएको छ । यो सेवामा स्मार्टफोनको आवश्यकता पर्ने छैन । एन्ट फाइनान्सियल : चीनको हाङझाउमा प्रधान कार्यालय रहेको यो कम्पनीे अलिबाबाले आफ्नो मोबाइल पेमेन्ट सेवाहरूको विस्तारका लागि सन् २०१४ मा सुरु गरेको हो । ४५ करोड सक्रिय प्रयोगकर्ताका साथ एन्ट अब चीनकै सबैभन्दा ठूलो मोबाइल पेमेन्ट सेवा उपलब्ध गराउने कम्पनी बनेको छ । सिंगापुर, भारत र थाइल्यान्डसहित अमेरिकाको फिनटेक कम्पनीमा यसको लगानी रहेको छ । एन्ट फाइनान्सियलले इन्स्योरेन्स क्लेम प्रोडक्टजस्ता नयाँ उत्पादनहरूमा आर्टिफिसियल इन्टेलिजेन्सको निर्माण गरेको छ । यसले दुर्घटनाहरूको तस्बिरलाई स्मार्टफोनबाट लिने मेसिनमा लर्निङ प्रक्रियालाई विकसित गर्न सहयोग मिल्छ । वित्तीय सेवा प्रदान गर्नमा अग्रणी भूमिका निर्वाह गर्ने एन्ट फाइनान्सियल सूचीमा ४९ स्थानमा छ । यसका वार्षिक सक्रिय प्रयोगकर्ताको संख्या ४५ करोड छ । बाइडु : चीनको बेइजिङमा प्रधान कार्यालय रहेको यो कम्पनीले पनि इन्टेलिजेन्ट मेसिनमा आफ्नो लगानी गर्दै आएको छ । सन् २०१४ यता लगातार चार वर्षदेखि सूचीमा पर्दै आएको छ । सिलिकन भ्यालीको एक प्रमुख स्टार्टअपसँग सम्बन्ध विच्छेदपछि पछिल्लो समय चीनको यो कम्पनीलाई ठूलो झटका लागेका थियो । तर, राजस्वमा कमी आए पनि आर्टिफिसियल इन्टेलिजेन्ट रिसर्चमा लगानी जारी राखेर आफ्नो इज्जत जोगाउन सफल भएको छ । हाल वाइडु चीनको आर्टिफिसियल इन्टेलिजेन्ससँग सम्बन्धित राष्ट्रिय अभियानको प्रतिनिधित्व गरिरहेको छ । यसले चालकबिनाको कारका लागि एउटा कम्प्युटर भिजनको स्टार्टअपलाई अधिग्रहणसमेत गरिसकेको छ । प्रस्तुति : दिनेश यादव"
पाइलटको मोबाइलको अनुसन्धान सकिएन,"काठमाडौं डलर तस्करीको अभियोगमा पक्राउ परेका नेपाल वायुसेवा निगमको एयरबसका क्याप्टेन सुवर्ण अवालेको मोबाइल अनुसन्धानमा भइरहेको ढिलाइका कारण अदालतमा मुद्दा दायर हुन सकेको छैन ।तीन महिनाअघि (गत चैत २८ गते) क्याप्टेन अवाले ९३ हजार अमेरिकी डलरसहित त्रिभुवन अन्तर्राष्ट्रिय विमानस्थलमा रंगेहात पक्राउ परेका थिए । तीन महिना बितिसक्दा पनि राजस्व अनुसन्धान विभागले यो घटनाको मुद्दा विशेष अदालत काठमाडौंमा दर्ता गर्न नसकेको हो । उनको मेबाइलबाट भएका टेलिफोन कल, भाइबर, फेसबुकलगायत सामाजिक सञ्जालबाट भएका तर मेटाइएका च्याटबारे अनुसन्धान नहुँदा मुद्दा दर्तामा ढिलाइ भइरहेको राजस्व अनुसन्धान विभागका जिल्ला न्यायाधिवक्ता केदारकुमार अधिकारीले कान्तिपुरलाई बताए । पाइलटको निजी मोबाइलबारे अनुसन्धान गर्न नेपाल प्रहरीको अनुसन्धान ब्युरोमा पठाएको थियौं तर अनुसन्धानको प्रतिवेदन नआएकाले मुद्दा दर्तामा ढिलाइ भएको हो, उनले भने । विभागले उक्त डलर कसको हो ? किन लगिएको हो ? लगायतबारे पत्ता लगाउन उनको मोबाइललाई अनुसन्धानका लागि लिएको हो । यसबारे पत्ता लगाउने निकाय प्रहरी भएकाले मोबाइल प्रहरीलाई जिम्मा लगाइएको छ । अमेरिकी डलरसहित पक्राउ परेका क्याप्टेनले बयानमा कुनै पनि व्यक्तिसंस्थालाई आरोप नलगाएकाले मोबाइलमाथि अनुसन्धान भइरहेको विभागले जनाएको छ ।डेढ हप्ता हिरासतमा राखिएका क्याप्टेनलाई भने नेपाल वायुसेवा निगमले निलम्बन गरेको छैन । उनी कार्यालयमा हाजिर भइरहेका छन् । विभागमा ९३ लाख धरौटी तिरेर उनी तारिखमा छुटेका हुन् । मुद्दा नचलेकाले हामीले उनलाई कुनै कारबाही गरेका छैनौं, निगमको उच्च स्रोतले भन्यो, हामीले उनलाई विमान उडाउन आऊ भनेका थियौं तर नागरिक उड्डयन प्राधिकरणले रोकेकाले उनले जहाज उडाइहालेका छैनन् । स्रोतले अपराध पुष्टि भइनसकेकाले उनलाई कुनै विभागीय कारबाही नगरेको बतायो ।तर नागरिक उड््डयन प्राधिकरणले भने मुद्रा अपचलनजस्तो गम्भीर आपराधिक गतिविधिमा संलग्न भएको आरोपमा पक्राउ परेका व्यक्तिले उडान गर्न नमिल्ने भन्दै निगमले गरेको फुकुवालाई बदर गरिदिएको छ । हाल उनी तारिखमै भएकाले उनले जहाज उडाउन मिल्दैन, प्राधिकरणका एक उपमहानिर्देशकले भने । क्याप्टेन अवालेलाई त्रिभुवन अन्तर्राष्ट्रिय विमानस्थलले उपलब्ध गराएको पास भने रोकिएकै छ । अन्तर्राष्ट्रिय विमानस्थलका महाप्रबन्धक देवानन्द उपाध्यायले क्याप्टेन अवालेलाई उपलब्ध गराइएको विमानस्थल प्रवेश पास रोकिएको बताउँदै सुन तस्करीमा मुछिएका विमानस्थलका एयर ट्राफिक कन्ट्रोलर (एटीसी) किशोरकुमार खत्रीलाई पनि निलम्बन गरिएको बताए । हाल एटीसी खत्री बबरमहलस्थित प्राधिकरणमा तानिएका छन् । खत्रीलाई पनि विमानस्थलमा रोक लगाइएको छ । हवाई सुरक्षा नियमावलीअनुसार क्याप्टेन अवाले र एटीसी खत्रीलाई लागेको अभियोग किनारा नलागेसम्म हवाई गतिविधिमा संलग्न गराउन मिल्दैन, प्राधिकरणका ती उपमहानिर्देशकले भने, यस्तो मानसिकता भएका व्यक्ति हवाई सुरक्षाका लागि खतरा मानिन्छन् ।गत चैत २८ गते राति काठमाडौंबाट दुबई उड्न लागेका अवालेको हन्याडब्यागेजमा करिब १ करोड नेपाली रुपैयाँ बराबरको अमेरिकी डलर प्रहरीले फेला पारेपछि उनलाई सोही राति गौशाला प्रहरी वृत्तमा राखिएको थियो । निगमका दुइटा एयरबस विमान उडाउने नौ जना क्याप्टेनमध्येका अवाले पक्राउ परेपछि त्यस रात अर्का क्याप्टे एमएम डंगोलले विमान उडाएर दोहा गएका थिए । हाल एयरबसका लागि १३ जना कोपाइलटसहित २१ जना पाइलट छन् ।"
रिफाइनरी तेल उद्योग स्थापना,"विराटनगर (कास) सुनसरी मोरङ औद्योगिक करिडोरमा बोहरा गु्रपले रिफाइन खाने तेलको नयाँ उद्योग स्थापना गरेको छ । उद्योगबाट सोयाबिन र सूर्यमुखी तेल उत्पादन हुने जनाइएको छ । सञ्चालक अविनाश बोहराका अनुसार उद्योगको दैनिक १ सय टन तेल उत्पादन गर्ने लक्ष्य छ । उद्योग सञ्चालनमा आएपछि प्रत्यक्ष रूपमा ५० जनाभन्दा बढीले रोजगारी पाउने बोहराले बताए । बोहरा ग्रुपले रिफाइनरी तेलका लागि आवश्यक पर्ने क्रुड आयल उत्पादन गर्दै आएको छ । सोयाबिन र सूर्यमुखी तेलका लागि आवश्यक पर्ने आयल उत्पादन गरी नेपालका अन्य रिफाइनरी उद्योगहरूलाई बिक्री गर्ने गरेको छ । सुनसरी मोरङमा दुगड समूहले स्वस्ती, पशुपति खाद्य उद्योगले पशुपति, वाग्मती ओयलले सेलो ब्रान्डको रिफाइनरी तेल उत्पादन गर्दै आएको छ । यसैगरी राठी र मुन्दडा ग्रुपले बाबा ब्रान्डको तेल उत्पादन गर्दै आएका छन् । खुला सीमाका कारण यस क्षेत्रका स्थानीयले गुणस्तरहीन भारतीय खाने तेल खान बाध्य छन् ।"
पम्पसेटले पानी तानेर रोपाइँ,"महोत्तरी साउन लागिसक्दा पनि पर्याप्त वर्षा नहुँदा पम्पसेटले पानी तानेर किसान रोपाइँ गर्न थालेका छन् । असारमा पानी कम पर्दा धान रोपाइँ प्रभावित भएको हो ।साउने झरीमा धान रोप्ने बेलामा पम्पसेटले पानी तानेर किसान सीमित खेतमा रोपाइँ गर्दै छन् । किसानका अनुसार चिस्यान नहुँदा पम्पबाट रातभर लगाएर पटाएको जग्गा भोलिपल्ट सुकिसकेको हुन्छ । सिँचाइको सुविधा नहुँदा कृषक महँगोमा डिजेल पम्प चलाउन बाध्य भएका छन् । झरी पर्ने मौसममा चर्केर घाम लाग्दा रोपो मर्न थालेको छ। कृषि विकास कार्यालयका अनुसार असार मसान्तसम्म महोत्तरीको ९० प्रतिशत धान खेत बाँझो छ । गौशाला ९ भरतपुरका शत्रुघ्न यादवले ७ दिनसम्म डिजेल पम्प चलाएर बोरिङबाट एक बिघामा रोपाइँ गरे । भोलिपल्टै पानी सुक्यो । पानी अभावमा रोपेका धान पहेंलिन र टुप्पो सुक्न थालेको उनले बताए । जिल्लाको दक्षिणी भेगमा असार दोस्रो सातातिर सिमसिमे पानी परे पनि उत्तरी भेगमा भने हालसम्म वर्षा नभएको किसान बताउँछन् । वरिष्ठ कृषि विकास अधिकृत सुकेश्वर झाका अनुसार सिमसिमे वर्षाले बाटो हिलाम्मे पारे पनि खेतमा भने पानी न लाग्दा रोपाइँ प्रभावित भएको हो । साउनमा वर्षा हुने आशमा महँगोमा पानी पटाएर रोपाइँ गरेको किसानको भनाइ छ । तर, असार बितिसक्दा वर्षा हुने कुनै संकेत नदेखिएपछि उनीहरू निराश हुन थालेका छन् । जिल्लामा धान खेतको क्षेत्रफल ३७ हजार ५ सय हेक्टर छ । वर्षा नहुँदा साढे ३३ हजार हेक्टर जग्गा बाँझो रहेको जिल्ला कृषि विकास कार्यालयले जनाएको छ । रोपाइँ भएका जमिन कुल धानखेतको १० प्रतिशतभन्दा कम क्षेत्रफल हो ।कार्यालयका अनुसार महोत्तरीमा वार्षिक औसत वर्षा १ हजार ८ सय ४१ मिलिलिटर रेकर्ड गरिएको छ । तर, असारसम्म औसत वर्षाको १० प्रतिशत पनि पानी परेन । वरिष्ठ कृषि विकास अधिकृत झा हालसम्म किसानले चिन्ता लिनुपर्ने अवस्था आइनसकेको बताउँछन् । १५ साउनसम्म वर्षा भएमा यहाँको धान खेतीमा खासै फरक पर्दैन, झाले भने, रोपाइँ ढिलो भएको हो तर आत्तिहाल्नुपर्ने बेला भने भइसकेको छैन । तर, धान कृषक भने अब वर्षा नभएमा बेर्ना छिप्पिने, रोपाइँ गाँजिन नपाउने, समय र मजदुर अभावमा भ्याइनभ्याई हुने जस्ता समस्या हुने अनुभव सुनाउँछन् ।"
नदीजन्य उत्खननमा कडाइ,"धादिङ पृथ्वी राजमार्गको वरपर त्रिशूलीमा नदीजन्य उत्खनन गर्न नवनिर्वाचित स्थानीय निकायका पदाधिकारीहरूले कडाइ गरेका छन् । स्थानीय निकायहरूले निजी जग्गाको बालुवा उत्खनन र त्रिशूली नदीमा उपकरण प्रयोग गरी गिट्टी, बालुवा निकाल्न रोकेका हुन् । जिल्लाका थाक्रे, गजुरी, बेनीघाट रोराङ र गल्छीका प्रमुखलगायतका पदाधिकारीहरू नदीजन्य उत्खनन र अवैध बालुवा खानी बन्द गर्ने क्रममा लागेका छन् । यिनै ४ वटा स्थानीय निकायका भूभागमा ७० वटा बालुवा प्रशोधन, ३० क्रसर उद्योग र वैध अवैध रूपले सञ्चालनमा आएका दर्जनौं बालुवा तथा ढुंगा खानीहरू छन् । पृथ्वी राजमार्ग वरपर सबैभन्दा बढी बालुवा प्रशोधन हुने उद्योगहरू बालुवा खानी सञ्चालनमा आएका छन् । निजी जग्गाको बालुवा उत्खनन र त्रिशूली नदीमा उपकरण प्रयोग गरी गिट्टी, बालुवा निकाल्नमा कडाइ गरेपछि बालुवा प्रशोधन र क्रसर उद्योगलाई समस्या परेको छ । यसबाट नदीजन्य सामग्रीको मूल्यमा वृद्धि हुने जिल्ला फिरफिरे उद्योग संघका अध्यक्ष अर्जुन श्रेष्ठले बताए । अध्यक्ष श्रेष्ठले गत महिना मात्रै ८ देखि १० हजारसम्म पर्ने एक टिप्पर बालुवाको १७ हजार रुपैयाँ पर्ने भएको बताए । राष्ट्रिय पुनर्निर्माण प्राधिकरणले निर्माण सामग्रीको अस्वाभाविक मूल्य वृद्धि भई भूकम्पको पुनर्निर्माण अगाडि बढ्न नसकेकाले तत्काल मूल्य नियन्त्रण गर्न र निर्माण सामग्री सहज रूपले उपलब्ध गराउन स्थानीय निकायलाई पत्राचार गरेको छ । स्थानीय प्रशासनले उद्योग वाणिज्य संघ र निर्माण सामग्री व्यवसायीहरूको संलग्नतामा दर भाउ तोक्ने भएको प्रमुख जिल्ला अधिकारी महेश आचार्यले बताए ।"
नेपालको दोस्रो हार,काठमाडौं नेपाली टिमले एएफसी यू२३ फुटबल च्याम्पियनसिप २०१८ को छनोटमा लगातार दोस्रो हार बेहोरेको छ । यूएईमा भइरहेको प्रतिस्पर्धामा नेपालले सोमबार उज्वेकिस्तानसँग २० को हार बेहोरेको हो ।अल आइन सिटीस्थित तहनोन बिन मोहमद स्टेडियममा भएको खेलको २१ औं मिनेटमै उज्वेकिस्तानले अग्रता लिएको थियो । कर्नरमा प्राप्त अवसर डिफेन्डर तुरसुनोभ दोस्तोन्बेकले गोलमा परिणत गर्दै २१ औं मिनेटमा उज्वेकिस्तानलाई अगाडि बढाएका थिए । अर्को गोल दोस्रो हाफमा भएको थियो । सब्स्टिच्युट गानिएब अजिजोनले ८० औं मिनेटमा गोल थप्दै ३ अंक निश्चित गरेका थिए । उज्वेकिस्तान लगातार दुई जितसहित फाइनल चरण नजिक पुगेको छ ।नेपाली टिमले पहिलो खेलमा घरेलु टिम यूएईसग ५० को हार खेपेको थियो । लगातार दोस्रो हारसँगै नेपाल लगभग छनोटबाटै बाहिरिने अवस्थामा पुगेको छ । यसअघि भएका दुई संस्करणमा पनि नेपालको यात्रा छनोटमै टुंगिएको थियो । अब नेपालले समूह डी को अन्तिम खेलमा वुधबार लेबनानको सामना गर्नेछ ।
रोमेरोको नयाँ सम्झौता,"लन्डन (रोयटर्स) अर्जेन्टिनी गोलरक्षक सर्जियो रोमेरोले म्यानचेस्टर युनाइटेडसँग नयाँ सम्झौता गरेका छन् । यससँगै उनको युनाइटेड बसाइ सन् २०२१ सम्मका लागि पक्का भएको छ । सन् २०१५ मा युनाइटेड आएदेखि स्पेनका डेभिड डी जियाको छायाँमा परेका रोमेरोले युरोप लिगका लागि चाहिँ खेलेका थिए । युनाइटेडले गत मेमा अयाक्स एम्सटर्डममाथि २० को जित निकाली युरोपा लिग जितेको थियो ।हामीकहाँ यहाँ महान् गोलरक्षक छन् र एकअर्कासँग सिक्दै छौं । म टिमलाई आउने सिजन अझ योगदान गर्न चाहन्छु, उनले भने । व्यवस्थापक जोसे मोउरिन्हाले पनि ३० वर्षीय गोलरक्षकलाई उत्कृष्ट र व्यावसायिक भन्दै प्रशंसा गरे । उनले राम्रो खेले । खास गरी युरोपा लिग सफलतामा उनले गज्जब खेले । उनी नवीकरणका हकदार छन्, माउरिन्होले भने । रोमेरोले अर्जेन्टिनाका लागि ८८ पटक खेलेका छन् र उनले नै टोलीलाई विश्वकप २०१४ को फाइनलसम्म पुर्याए । तर उनी व्यावसायिक खेलतर्फ चाहिँ पछिल्ला तीनवटै क्लबमा पहिलो रोजाइमा पर्न सकेका छैनन् । युनाइटेडले युरोपा कप जितेर च्याम्पियन्स लिगका लागि स्थान पक्का गरेको हो । तर क्लबले प्रिमियर लिगमा चाहिँ छैटौं स्थानमा चित्त बुझाउनुपरेको थियो ।"
पदकधारी मनिता सम्मानित,काठमाडौं (कास) एघारौं एसियाली क्याडेट तथा १८ औं एसियाली जुनियर जुडो च्याम्पियनसिपमा कांस्य पदक जितेकी मनिता श्रेष्ठ प्रधान सोमबार सम्मानित भएकी छिन् । किर्गिस्तानको बिस्केकमा सम्पन्न स्पर्धाको जुनियर महिला ५७ केजीमुनि मनीताले पदक जितेकी हुन् । उनलाई अध्ययनरत राजधानीको बालविकास माविले १५ हजारसहित सम्मान गर्यो । नेपाल जुडो संघका उपमहासचिव एवं बन्दी सहायता नियोग (पाम) का जुडो प्रशिक्षक सूर्य श्रेष्ठले मनीतालाई विद्यालयको तर्फबाट नगद हस्तान्तरण गरे । पाममै आश्रित मनिता ६ वर्षको उमेरदेखि श्रेष्ठकै प्रशिक्षण हुर्किएकी हुन् । प्रिन्सिपल मैयादेवी मल्लले मनिताको सफलताले सम्पूर्ण विद्यालय परिवार गौरवान्वित भएको बताइन् । कक्षा १० की मनिताले १२ औं सागमा रजत पदक जितेकी थिइन् । उनले भविष्यमा अझै राम्रो गर्न हौसला मिलेको बताइन् ।
टेटे टोली श्रीलंका जाने,"काठमाडौं (कास) दोस्रो दक्षिण एसियाली भेट्रान टेबलटेनिस प्रतियोगितामा नेपालको ५ सदस्यीय टोली मंगलबार श्रीलंकाको कोलम्बो जाने भएको छ । खेलाडीमा धर्ममान वज्राचार्य, प्रज्ज्वलकान्त मैनाली, नवीनबहादुर शाक्य, रवीन्द्र जोशी र अग्र विष्ट छन् । नेपालले ५० र ६० वर्ष माथिको सिंगल्स, डबल्स र टिम स्पर्धामा प्रतिस्पर्धा गर्नेछ । आफ्नै भूमिमा भएको पहिलो संस्करणमा नेपालले टिम स्पर्धामा स्वर्ण जितेको थियो ।"
"संघर्षपूर्ण जित, चिन्ता ब्याटिङको","काठमाडौं नेपालले सोमबार आईसीसी यू१९ विश्वकप छनोट एसिया क्षेत्रमा विजयी सुरुआत गरेको छ । तर त्यसका लागि नेपालले आयोजक सिंगापुरलाई हराउन ठूलै संघर्ष गर्नुपर्यो । ७४ रनको लक्ष्य भेट्टाउन नेपालले १८ ओभरभित्र ६ विकेट गुमाएको थियो । सिंगापुर क्रिकेट क्लब मैदानमा नेपालले टस जितेपछि सिंगापुरलाई ब्याटिङ गर्न निम्त्याएको थियो । कप्तान सन्दीप लामिछानेले ५ विकेट लिएपछि सिंगापुर २९ ओभरमा ७३ रनमै अलआउट भयो । सानो लक्ष्य पनि नेपालका लागि सजिलो रहेन । प्रमुख तीन ब्याट्सम्यान सन्दीप सुनार १, आसिफ शेख ४ र दीपेन्द्रसिंह ऐरी २ रनमै आउट भए । प्रनित थापामगरले २३ र अनिल शाहले १९ रन बनाउँदै स्कोर अगाडि बढाउने प्रयास गरे । यी दुईसँगै प्रकाश केसी पनि ६ रनमा आउट भए । रोहितकुमार पौडेल ११ र पवन सर्राफ ४ रनमा नटआउट रही नेपाललाई विजयी बनाए ।निश्चय पनि नेपालका प्रशिक्षक विनोद दास आफ्नो टोलीको ब्याटिङमा सन्तुष्ट हुने ठाउँ नै थिएन । बलिङ र फिल्डिङ हाम्रो उच्च स्तरको थियो । तर हामीले जति गर्न सक्थ्यौं त्योअनुसार ब्याटिङ गर्न सकेनौं, दासले सिंगापुरबाट भने, ब्याटिङका लागि पिच कठिन थियो, तर हामीले यो भन्दा अझ राम्रो ब्याटिङ गर्न सक्थ्यौं ।प्रनितले २६ बल र अनिलले २२ बल खेल्दै ३३ चौका प्रहार गरे । सिंगापुरबाट अर्युमन सुनील र गोपीनाथ अचारले २२ र रोहन रंगराजन र अंश भारगाभाले ११ विकेट लिए । यसअघि किशोर महतोले पाँचौं ओभरमा नेपाललाई पहिलो सफलता दिलाए । उनले रोहनलाई शून्यमा आउट गरे । त्यसपछि नेपालले निरन्तर विकेट लिइरह्यो । १८ ओभरमा २६ रन बनाउँदा सिंगापुरको ७ विकेट झरिसकेको थियो । ब्रिगु आयरले ४३ रन बनाउँदै नेपाली बलिङको केही प्रतिरोध गरे । ३९ बलमा ६ चौका र १ छक्का प्रहार गरेका उनलाई अन्तिम खेलाडीको रुपमा किशोरले नै आउट गरेका थिए । किशोरले रोहनलाई आउट गरेपछि अर्का ओपनर सिन अग्रवाललाई पवेलियन फर्काएका सन्दीपले लगातार ओभरमा विकेट लिँदा सिंगापुर सस्तैमा समेटियो । लेग स्पिनर सन्दीपले ८ ओभरमा २ मेडन राख्दै २१ रन खर्चेर सानदार बलिङ गरे । देब्रेहाते स्पिनर शाहब आलमले ६ ओभरमा १ मेडन राख्दै १२ रन खर्चेर ३ विकेट लिए । २ विकेट लिनेक्रममा किशोरले ६ ओभरमा ३ मेडन राख्दै २५ रन खर्चे । नेपालले मंगलबार मलेसियासँग खेल्नेछ । मलेसिया सोमबार नै भएको खेलमा अफगानिस्तानसँग ८ विकेटले पराजित भयो । टस हारेको मलेसिया २१५ ओभरमै ५३ रनमा अलआउट भयो । अफगानिस्तानले ५४ ओभरमै लक्ष्य पूरा गरको थियो ।"
मुगुरुजाको लक्ष्य,"लन्डन (रोयटर्स) विम्बल्डनकी महिला च्याम्पियन गार्बिन मुगुरुजाले अब आफ्नो फर्म नगुम्ने गरी खेल जारी राख्ने बताएकी छिन् ।सन् २०१६ को फ्रेन्च ओपन जितेपछि उनले झन्डै एक वर्ष राम्रो खेल्न सकेकी थिइनन् । स्पेनी खेलाडीले रोलान्ड ग्यारोसमा पहिलो ग्रान्ड स्लाम जित्ने क्रममा फाइनलमा सेरेना विलियम्सलाई हराएकी थिइन् । तर उनी गत वर्षको विम्बल्डनमा चाहिँ दोस्रो राउन्डमा जाना केपेलोभासँग हार्न पुगिन् । साथै रियो ओलम्पिक र युएस ओपनमा पनि उनी सुरुमै पराजित भइन् । उनले शनिबार अमेरिकी भेट्रान खेलाडी भेनस विलियम्सलाई हराएर उपाधि खडेरी तोडेकी हुन् । २३ वर्षीया टेनिस सुन्दरी अब चाहिँ गत वर्षको संघर्ष दोहोरिन नदिने विश्वास व्यक्त गर्छिन् । मैले गत वर्षको अनुभवबाट धेरै सिक्नेछु । म आनन्दसाथ खेल्नेछु, उनले भनिन्, सफलता पचाउन कठिन छ । जितेपछि बढी दबाब हुन्छ, जिम्मेवारी बढ्छ । दुवै एकसाथ लानुपर्छ । तर जितेकै भरमा म आफ्नो मिहिनेत र लय गुमाउन्न । विश्व वरीयतामा पाँचौं स्थानकी उनले पहिलो विम्बल्डन फाइनलमा भेनसलाई ७५, ६० ले हराएकी हुन् । उनी विम्बल्डन २०१५ को फाइनलमा भेनसकी बहिनी सेरेनासँग हारेकी थिइन् । विलियम्स दिदीबहिनीलाई नै ग्रान्ड स्लाम फाइनलमा हराउने पहिलो खेलाडी मुगुरुजा हुन् । यो सपनाजस्तै हो । जब फाइनलमा दिदीबहिनीमध्ये एकलाई हराइन्छ, तब त्यो प्रतियोगिताको उत्कृष्ट भएबराबर हो, उनले भनिन् ।"
निर्धक्क छन् क्लोप,"लन्डन (रोयटर्स) लिभरपुल व्यवस्थापक योर्गन क्लोपले नयाँ सिजनअगावै निशानामा रहेका खेलाडीहरू भित्र्याउने बताएका छन् । उनले आफूलाई सरुवा बजारमा निर्धक्क अगाडि बढ्न क्लब मालिकहरूले शतप्रतिशत ढाडस दिएको बताए । मर्सिसाइड क्लबले यसअघि एएस रोमाबाट विंगर मोहमद सलाह र चेल्सीका डोमिनिक सोलान्केलाई भित्र्याइसकेको छ । बेलायती सञ्चारमाध्यमका अनुसार क्लोप आरबी लिपजिगका मिडफिल्डर नावी केइटा भित्र्याउन चाहन्छन् । तर बुन्डेसलिगा क्लबले लिभरपुलको ५७ मिलियन पाउन्डको अफर लत्याएको छ । हामीसँग चाहिने जति सबै छ । तैपनि अन्तत: यो व्यापार नै हो, क्लोपले भने । लिभरपुलले साउथह्याम्पटन रक्षक भिर्जिल भान डिजिकलाई पछयाउन चाहिँ छाडेको छ। साउथह्याम्पटनले प्रिमियर लिग प्रशासनसँग लिभरपुलले गैरकानुनी तबरले खेलाडी सम्पर्क गरेको उजुरी गरेपछि लिभरपुल चुप लागेको हो । क्लोप यस कारण अलिकता निराश त भए । तर उनी क्लबलाई सकेसम्म बलियो बनाउन अझै केही खेलाडी थप्ने चाहनामा छन् । क्लबको सहयोग कत्तिको छ भन्ने प्रश्नमा उनले भने, मैले रोनाल्डो वा भनौं बार्सिलोनाका खेलाडी किन्छु भनेको छैन । अरु कुरामा त सहयोग छ नै । शतप्रतिशत छ,। यो कति खेलाडी भन्ने कुरा होइन । बरु कसरी टिम मिलाउने भन्ने प्रश्न हो । गत वर्ष पनि हामीसँग राम्रो टिम थियो । खास गरी सबै जना फिट हुँदा मलाई खुसी लाग्छ, उनले भने । गत सिजन प्रिमियर लिगमा चौथो स्थानमा रहन सफल भएको हो । उसले नयाँ सिजनको पहिलो खेल वार्टफोर्डसँग अगस्ट १२ मा खेल्नेछ ।"
स्पेनतिर लागे नोलिटो,"बार्सिलोना (रोयटर्स) स्पेनी विंगर नोलिटो म्यानचेस्टर सिटी छाडेर सेभिया प्रवेश गरेका छन् । इङल्यान्डमा बस्ने चाँजो नमिलेपछि उनी स्पेन फर्केका हुन् । सिटीका व्यवस्थापक पेप ग्वार्डिओलाले गत जुलाईमा उनलाई सेल्टा भिगोबाट ल्याएका थिए । उनले सिजनभर सिटीका लागि ३० खेल खेल्दै ६ गोल गरे । सिटीले नोलिटोको प्रस्थानको मूल्य उल्लेख गरेको छैन । सञ्चारमाध्यमका अनुसार सेभियाले ३० वर्षीय खेलाडीका लागि १० मिलियन युरो तिर्ने भएको छ । नोलिटोले हालैको एक अन्तर्वार्तामा आफूले इङल्यान्डमा अंग्रेजी सिक्न नसकेको र म्यानचेस्टरको मौसम पनि अनुकूल नभएको बताएका थिए । मैले खासै अंग्रेजी बोल्नै सकिनँ । मेरी छोरीलाई पनि यो ठाउँ फापेन, उनले भने । सेभियाले चाहिँ नोलिटोले क्लबबाट अब ३ वर्ष खेल्ने जनाएको छ ।"
धरानमा शारीरिक सुगठन हुने,"धरान (कास) पूर्वको सर्वाधिक २ लाख ६० हजार पुरस्कार राशिको प्रथम नेपाल च्याम्पियन खुला राष्ट्रिय शाारीरिक सुगठन प्रतियोगिता हुने भएको छ । धरान१५ बाँझोगरास्थित एलाइनेट जिम क्लबले धरान उपमहानगरपलिकाको संयोजनमा गर्ने प्रतियोगिता भदौ २८ हुनेछ । एलाइनेट जिमको यो १५ औं प्रस्तुतिका रूपमा रहने प्रतियोगिताको मुख्य उद्देश्य युवापुस्तालाई शारीरिक सुगठन खेलतर्फ आकर्षित गर्नु रहेको छ । उपाधि विजेताले १ लाख, उपविजेताले ५० हजार, तेस्रोले ४० हजार, चौथोले ३० हजार र पाँचौंले २५ हजार रुपैयाँ पुरस्कार प्राप्त गर्ने छन् । विधागतमा वेस्ट पोजर, मस्कुलर म्यान र मोस्ट इम्प्रुभ विजेताले जनही ५ हजार पाउने छन् ।आयोजक क्लबका अध्यक्ष विक्रम लिम्बूले सोमबार धरानमा पत्रकार सम्मेलन गर्दै शारीरिक सुगठन खेलको विकास तथा प्रतिभाशाली खेलाडीलाई अबसर दिनु प्रतियोगिताको उद्देश्य रहेको बताए । प्रतियोगितामा ५५, ६०, ६५, ७० र ७५ केजी तौल समूहबाट प्रतिस्पर्धा गराइने छ । प्रिजजिङ राउन्डबाट प्रत्येक तौल समूहका ६ प्रतिस्पर्धी फाइनल चरणलाई छनोट गरिने अध्यक्ष लिम्बूले वताए । उनले सहभागी क्लबले एक तौल समूहमा दुईसहित सबै तौलमा भाग लिँदा १० खेलाडी सहभागिता गराउन पाउने बताए । स्पर्धा धरान भानुचौकको माइक्रो भेन स्टेसनको खुला मैदानमा हुनेछ । साथै महिलालाई पनि फिटनेस तथा बडीबिल्डिङप्रति आकर्षित र प्रोत्साहित गर्न नेपाल वुमेन बडीबिल्डिङ च्याम्पियन जुनु बज्राचार्यको प्रदर्शनी रहने जनाइएको छ ।"

शीर्षक,विवरण
मुग्लिननारायणगढको विकल्प,"काठमाडौं राजधानीको लाइफ लाइन का रूपमा रहेको नारायणगढकाठमाडौंं सडकको मुग्लिननारायणगढ खण्डमा वर्षायामका बेला छिनछिनमा पहिरो गएर हरेक दिनजसो हजारौं यात्रुले सास्ती भोग्नुपरिरहेको छ । सातायता मात्रै केहीले ज्यान गुमाएका छन् । सडक चौडा पार्ने क्रममा रहेको उक्त खण्डमा वर्षा नभएका बेला समेत सुक्खा पहिरो जाने गरेकाले यात्रु मात्र हैरान छैनन् कि खाद्यान्नलगायत ओसारपसारमा समेत समस्या भइरहेको छ ।के मुग्लिननारायणगढ सडक खण्डको विकल्प छैन त ? विकल्पमा मुलुकको पूर्वी भागमा जान बीपी लोकमार्ग, त्रिभुवन लोकपथ (बाइरोड) र दक्षिणकालीकुलेखानीहेटौंडा गरी तीनवटा सडक छन्, भौतिक पूर्वाधार तथा यातायात मन्त्रालयका सचिव देवेन्द्र कार्कीले भने, तर, यी तीनवटै सडक साँघुरा र मोडसमेत नपुग्ने भएकाले ठूला गाडी ओहोरदोहोर गर्न सक्दैनन् । यी सडक मोटरसाइकल, साना यात्रुवाहक गाडी (माइक्रो र जिप) र निजी सवारी साधनका लागि मात्र विकल्प बनिरहेका छन् । ठूला गाडीका लागि तत्काल कुनै विकल्प छैन, उनले भने, आपतकालीन अवस्थामा पश्चिमी नेपालका लागि पृथ्वी लोकमार्ग (काठमाडौंपोखरा) हुँदै सिद्धार्थ लोकमार्ग (पोखराबुटवल) उपयुक्त विकल्प हुन सक्छ । तर यो मार्ग मुग्लिननारायणगढभन्दा बढी दूरीको छ ।दक्षिणकालीकुलेखानीहेटौंडा सडकलाई ठूला गाडी चलाउने बनाउन कुलेखानीदेखि भैंसेसम्म सुरुङ निर्माण गर्नुबाहेक अर्को विकल्प नभएको उनको भनाइ छ । उक्त सडकलाई बुट प्रणालीमा सुरुङ मार्ग बनाउने नाममा नेपाल पूर्वाधार कम्पनीले तीन वर्षदेखि ओगटिरहेको छ, तर कुनै काम गरिरहेको छैन । त्रिभुवन लोकपथलाई चौडा बनाउन आर्थिक रूपमा सम्भव छैन । त्योभन्दा आर्थिक रूपमा सम्भव हुने सडक कान्ति लोकपथ र फास्ट ट्रयाकमात्र हुन् । सरकारले फास्ट ट्रयाक निर्माणको जिम्मा नेपाली सेनालाई दिएको छ । कार्कीका अनुसार मुग्लिननारायणगढ खण्ड अवरुद्ध भएका बेला मुलुकको पूर्वी भागबाट ठूला गाडी राजधानी आउजाउ गर्न तत्काल कुनै विकल्प छैन । आगामी कात्तिकदेखि भने काठमाडौंबाट हेटौंडा पुग्ने सबभन्दा छोटो सडक कान्तिपथ ठूला गाडीका लागि समेत विकल्प हुने उनले बताए । कान्ति लोकपथ ललितपुरको टीकाभैरवदेखि हटौंडासम्म ७९ किमि लामो छ, जबकि त्रिभुवन लोकपथबाट १ सय ३३, दक्षिणकालीकुलेखानीबाट ८६ किमि दूरीमा छ हेटौंडा । काठमाडौंबाट मुग्लिननारायणगढ हुँदै हेटौंडाको दूरी २ सय २२ किमि छ । यो लोकपथलाई चौडा बनाई कालोपत्रे गर्न यस वर्ष ५० करोड रुपैयाँ बजेट विनियोजन गरिएको छ । आयोजना प्रमुख देवेन्द्र शाहका अनुसार कान्तिपथको ७९ किमिमध्ये ५५ किमि खण्ड दुई लेनको चौडा बनाउने काम भइसकेको छ । यो भागमा ललितपुरतर्फ १ किमि र हेटौंडातर्फ ४ किमि कालोपत्रेसमेत भइसकेको छ । बाँकी २४ किमि खण्डसमेत चौडा पार्ने, मोडलाई फराकिलो बनाउने र रिटेनिङ वाल बनाउने काम आगामी दसैंसम्म सकिने छ । चार मिटरको सडकलाई ९ मिटर चौडा बनाउने काम भइरहेको छ, जहाँ ठूला दुई गाडी सहजै ओहोरदोहोर गर्न सक्छन्, शाहले भने, हामीले यो सडकबाट दसैंपछिदेखि मुग्लिननारायणगढ खण्डको विकल्प दिन सक्छौंं ।अर्को असारदेखि भने कान्ति लोकपथको निर्माण सकिएपछि सबै खाले गाडी चल्ने जानकारी उनले दिए । २०७५ असारसम्ममा यो सडकको कालोपत्रे गर्ने कामसमेत पूरा गर्ने लक्ष्य छ, उनले भने, आपतकालीन अवस्थामा दसैंपछिदेखि ठूला गाडीका लागि आउजाउ गर्न यो सडक खोल्न सकिनेछ ।"
फागुनमा रेल आउँदै,"जयनगर (भारत) नयाँदिल्ली, कोलकाता र भारतका अन्य प्रमुख सहरलाई रेलमार्गले जोड्ने बिहारको जयनगर स्टेसनछेउमै धमाधम नयाँ संरचना निर्माण भइरहेका छन् । भारतीय भूमिमा भारत सरकारकै लगानीमा निर्माण भइरहेको रेलवे स्टेसन, कार्यालय, भन्सार, गार्डघरजस्ता संरचनाको स्वामित्व भने नेपालको हो । भारतीय निर्माण कम्पनी र नेपालको रेलवे विभागका वरिष्ठ अधिकारीहरूले दिएको जानकारीअनुसार यही स्टेसनबाट आगामी फागुन (सन् २०१८ को मार्च) मा दुई देशलाई रेलमार्गले पुन: जोड्ने योजना छ । भारत सरकारबाट बर्दिवासजनकपुरजयनगर रेलवे निर्माणको ठेक्का पाएको इरकोन ले जयनगरको नेपाल रेलवे स्टेसनमै शनिबारबाट कार्यालयसमेत सञ्चालन गरेको छ । नेपालले यो भूमि तत्कालीन दरभंगा महाराज (भारत स्वतन्त्र हुनुपूर्वका राजा) सँग सन् १९४० मा भाडामा लिएको हो । दरभंगा महाराज तथा नेपाल सरकारबीचको भूमि सम्झौतामा रेलसेवा सञ्चालनमा रहेसम्म उक्त भूमि नेपालले प्रयोग गर्न पाउने उल्लेख छ । रेलवे विभागका सिनियर डिभिजनल इन्जिनियर प्रकाश उपाध्यायसहितका नेपाली अधिकारी फागुनदेखि महोत्तरीको बिजुलपुरा (बर्दिवास नजिकै) देखि जनकपुर हुँदै भारतको जयनगर (बिहार) सम्मको ५२ किलोमिटर रेल सञ्चालन सम्भव हुन्छ भन्नेमा विश्वस्त छन् । जनकपुरजयनगर रेलवेको सिंगल गेज को पुरानो संरचना विस्थापित गरी ब्रोडगेज का लागि बनिरहेको संरचना (बाटो) माथि ओछ्याउने पटरी पनि यत्रतत्र देख्न सकिन्छ । त्यही पटरीमाथि जडान गरिने लिकमा कुदाउने रेलको इन्जिन र डब्बाको जोरजाम भने नेपाल आफैंले गर्नुपर्नेछ । परियोजनाको स्थलगत अनुगमनमा जयनगरसम्मै पुगेको संसदको विकास समितिका सभापति रवीन्द्र अधिकारी नेतृत्वको टोलीले रेलवे निर्माणको प्रगतिलाई सन्तोषजनक ठहर्याएको छ । तर नेपाल सरकारले गर्नुपर्ने रेलको जोरजाम (इन्जिन, डब्बा अनुदानमा खोज्नेकिन्ने काम) को काम भने थालिएकै छैन। लिक बनिसक्दा पनि डब्बा भएन भनेर रेलवे सेवा सञ्चालनमा ढिलाइ हुने अवस्था आउन दिँदैनौं, अधिकारीले भने, बर्दिवासतर्फको काममा परेका समस्या समाधानका लागि तत्कालै पहल आवश्यक छ । रेलवे विभागका वरिष्ठ इन्जिनियर उपाध्यायका अनुसार जयनगरजनकपुरबिजलपुराबर्दिवास रेललाई नेपाल आफैंले निर्माण सुरु गरेको पूर्वपश्चिम विद्युतीय रेल सञ्जालमा जोड्न सकिन्छ । चालु आर्थिक वर्षका लागि विनियोजित ४ अर्ब रुपैयाँको मुख्य काम बर्दिवासलालबन्दी (३० किलोमिटर) मा भइरहेको उनले बताए । यस क्षेत्रमा १० मिटरसम्म अग्ला ग्राभेलका संरचना (रेलको पटरी ओछ्याउने ठाउँबाटो) निर्माण, कलभर्ट र सातमध्ये दुइटा ठूला पुल निर्माण धमाधम भइरहेको छ । बर्दिवासका लागि रेलवे नयाँ भए पनि विजलपुराजनकपुरजयनगर रेलवे भने निकै पुरानो हो । १९९४ सालमा तत्कालीन ब्रिटिस भारतले महोत्तरीका जंगलबाट सखुवाका गोलिया ओसार्ने प्रयोजनका लागि निर्माण गरेको ५२ किलोमिटर लामो रेलवे नै कालान्तरमा यात्रुवाहक बनाइएको थियो । २०५९ मा बाढीले विग्ही पुल क्षतिग्रस्त भएपछि जनकपुरजयनगर (२९ किलोमिटर) मा सीमित रेलवे सेवा ४ वर्षअघि पूर्णत: बन्द भएको थियो । भारतको जयनगरजनकपुर तथा जनकपुरदेखि महोत्तरीको विजुलपुरा हुँदै बर्दीवाससम्मको कुल ६९ किलोमिटर ट्रयाकमध्ये ३ किलोमिटर भारतीय भूमिमा पर्छ । भारतीय भूमिमा पर्ने भूभागमा माटोको काम पूरा भई स्लिपर जडान गर्ने काम सुरु भएको छ । नेपालतर्फ इनरुवा, खजुरी, महिनाथपुर, बैदेही, परवाहासहितका रेलवे स्टेसनहरूको भवन, कर्मचारी आवास आदिको निर्माण कार्य अन्तिम चरणमा छ । अधिकांश भवनमा रंगरोगन र फर्निसिङको काम बाँकी देखिन्छ । पुराना रेलका इन्जिन (वाष्प इन्जिनसमेत), डम्बा र अन्य पुरातात्त्विक महत्त्वका बहुमूल्य वस्तु भने खजुरी स्टेसनमा अलपत्र छन् । अनुगमनमा संलग्न कांग्रेस सांसद रामअयोध्याप्रसाद यादवले ती वस्तुहरूको संरक्षण र म्युजियम निर्माणमा राज्यले ध्यान दिनुपर्ने बताए । जनकपुरजयनगर खण्ड (करिब २७ किलोमिटर) को माटो पुर्ने, पुल पुलेसा, स्टेसन, आवास आदिको निर्माता भारतीय कम्पनी इरकोन इन्टरनेसनलका प्रभारी रवि सहायले सन् २०१८ को मार्चसम्ममा रेल सेवा सञ्चालन गर्न कठिन नहुने बताए । जनकपुरका भत्केका सडक तथा स्थानीयको अवरोधका कारण यसअघिका काममा केही ढिलाइ भएको उनले बताए । कपिलेश्वर (जनकपुरपूर्व) देखि विजुलपुरासम्म (२४ किलोमिटर) को निर्माण जिम्मा पाएको रमणकालिका इन्टरप्राइजेजका सञ्चालक बलराम महतोले आफ्नो जिम्मेवारीको काम मार्चअगावै सकिने बताए । ८० प्रतिशत काम पूरा भइसकेको छ, उनले भने, हामी यसै वर्षको डिसेम्बरसम्ममा हस्तान्तरण गर्ने लक्ष्य लिएर काम गरिरहेका छौं ।विजुलपुरादेखि बर्दिवाससम्मको नयाँ रेल ट्रयाक, रेलवे स्टेसन, आवास गृह निर्माणमा भने अपेक्षित प्रगति हुन सकेको छैन । अनुगमन टोलीमा संलग्न संघीय समाजवादी फोरमका प्रमुख सचेतक शिवजी यादवका अनुसार नेपालतर्फबाट हुनुपर्ने मुआब्जालगायत केही काम अझै बाँकी छन् । मिथिला नगरपालिका ८ र ९ वडाका किसानले आफ्नो उब्जाउ जमिन र बस्तीबीचबाट रेल मार्ग सर्वेक्षण भएकोमा विरोध जनाएका छन् । रेलवे लाइनलाई बस्तीको पश्चिमतर्फ सातु खोला किनारतर्फ सार्न माग गर्दै स्थानीय जनप्रतिनिधि र जग्गाधनीहरूको प्रतिनिधिमण्डलले संसदीय अनुगमन टोलीलाई ज्ञापनपत्रसमेत बुझाएको छ । जवाफमा सभापति अधिकारीले रेलवे निर्माणमा ढिलाइ नहुने गरी समस्या समाधानको उपाय खोज्न पहल गर्ने आश्वासन दिए । भारतीय सरकारको सहयोगमा निर्माणाधीन परियोजनाको डिजाइन र निर्माणमा भारतीय कम्पनी संलग्न छन् । रेलवे विभागका वरिष्ठ इन्जिनियर उपाध्यायका अनुसार जयनगरबर्दिवासजस्तै जलपाईगुडीकाँकडभिट्टा, जोगवनीविराटनगर, रक्सौलवीरगन्ज, नौतनवाभैरहवा रेलवे निर्माणमा भारतले सहयोग गरिरहेको छ । उत्तरतर्फ केरुङ नाकाजस्तै दक्षिणतर्फका यी नाकाहरूबाट नेपालले अन्तर्राष्ट्रिय रेलवे नेटवर्कमा प्रवेश पाउँछ, उनले भने, देशभित्र पूर्वपश्चिमलगायत रेलमार्ग निर्माणको काम हामी आफंैले गर्नुपर्छ ।"
महरास्वराज भेटवार्ता,"नयाँदिल्ली (कास) भारत भ्रमणमा रहेका उपप्रधान तथा परराष्ट्रमन्त्री कृष्णबहादुर महराले सोमबार साँझ भारतीय समकक्षी सुष्मा स्वराजसँग भेटवार्ता गरेका छन् । भेटवार्ता दुईपक्षीय सम्बन्धका विविध आयामहरूमा केन्द्रित रहेको अधिकारीहरूले जनाए । विदेशमन्त्री स्वराजको औपचारिक निमन्त्रणामा महरा आइतबार दिल्ली आएका हुन् । महरा र स्वराजबीच प्रधानमन्त्री शेरबहादुर देउवाको भारत भ्रमणका विषयमा कुराकानी भएको थियो । प्रधानमन्त्रीको भ्रमणबारे अब प्रशासनिक तहमा कुराकानी अगाडि बढ्ने जनाइएको छ । भ्रमण सकेसम्म छिटो गर्ने विषयमा सहमति भएको छ, अब मितिको गृहकार्य सुरु हुन्छ, एक अधिकारीले भने । दुई नेताबीच नेपालको पछिल्लो राजनीतिक घटनाक्रमबारे पनि कुराकानी भएको थियो । त्यस क्रममा स्वराजले दुई चरणको स्थानीय तह निर्वाचन सम्पन्न गरेकोमा नेपाल सरकारलाई बधाई दिएको दिल्लीस्थित नेपाली दूतावासले जनाएको छ । भेटपछि भारतीय विदेश मन्त्रालयले जारी गरेको विज्ञप्तिमा भने यो विषय उल्लेख छैन । विज्ञप्तिअनुसार महराले नेपालमा सम्पन्न भएको दोस्रो तहको स्थानीय तहको निर्वाचनका विषय स्वराजसमक्ष राखेका थिए । त्यसैगरी महराले संविधान कार्यान्वयन प्रक्रियामा सबै पक्षलाई सहमतिमा ल्याउन सरकारले गरिरहेका प्रयत्नहरूबारे स्वराजसमक्ष राखेको भारतीय विदेश मन्त्रालयले जनाएको छ । भेटपछि दिल्लीस्थित नेपाली दूतावासले जारी गरेको प्रेस विज्ञप्तिअनुसार पछिल्लो समयमा दुईपक्षीय सम्बन्धमा निरन्तर रूपमा प्रगति भइरहेकोमा महरा र स्वराज दुवैले खुसी व्यक्त गरेका थिए । भेटवार्तामा सार्क सम्मेलन, सीमा क्षेत्रमा डुबानको समस्या, भारतको सहयोगमा निर्माणाधीन विकासका परियोजनाहरूलगायत विषयमा दुई नेताबीच कुराकानी भएको बताइएको छ । भेटवार्ताका क्रममा विकास साझेदारी, व्यापार तथा पारवहन, क्रस बोर्डर पूर्वाधार निर्माण, जलस्रोत तथा अन्य परियोजनाका बारेमा समीक्षा तथा छलफलसमेत भएको छ ।महराका सल्लाहकार युवराज चौलागाईंका अनुसार स्वराज आगामी अगस्ट १० र ११ काठमाडौंमा हुने मन्त्रीस्तरीय बिमिस्टेक बैठकका लागि अगस्ट १० मा नेपाल आउँदै छिन् ।"
दल दर्ता गर्दै राजपा,"काठमाडौं स्थानीय तह निर्वाचनको पहिलो र दोस्रो चरण बहिष्कार गरेको राष्ट्रिय जनता पार्टीले निर्वाचन आयोगमा दल दर्ताको निर्णय गरेको छ । राजपा अध्यक्ष मण्डलको सोमबार राजधानीमा बसेको बैठकले यस्तो निर्णय लिएको हो । दल दर्ताका लागि आवश्यक विधानलगायत दस्तावेजलाई अन्तिम रूप दिन मंगलबार अर्को बैठक बस्दैछ । पार्टीको संगठन संरचना र जातीय प्रतिनिधित्वको विषयमा कचिंगल उत्पन्न भएपछि नेताहरूले तत्काललाई अन्तरिम विधान बनाएर समस्या सल्टाउने भएका छन् । राजपा अध्यक्ष मण्डलका नेता राजेन्द्र महतोले पार्टीको पूर्ण विधान महाधिवेशनबाट अनुमोदन हुने भन्दै अहिलेलाई अन्तरिम विधान निर्वाचन आयोगमा पठाउने बताए।विधानबारे देखिएका समस्या समाधान गर्न मस्यौदा समिति गठन गर्ने निर्णय लिएका छौं, उनले भने, दल निर्माण भएपछि दर्ता गर्ने औपचारिकताका लागि निर्वाचन आयोग जान लागेका हौं । यसअघि पनि पार्टी गठन भएको वक्तव्य र चिठी बोकेर महतोसहित राजपा नेताहरू आयोग गइसकेका छन् । अढाई महिनाअघि पार्टी घोषणा भए पनि अझै दल दर्ता भएको थिएन । राजपालाई नजिकैबाट बुझ्नेहरूले भने दल दर्ता प्रक्रिया चुनावमा जानकै लागि अघि बढाउन लागिएको दाबी गरेका छन् । तर राजपा नेताहरूले यथास्थितिमा चुनावमा भाग लिनका लागि नभई औपचारिक प्रक्रिया पुर्याउनका लागि मात्रै दल दर्ता गर्न लागेको जिकिर गरे । उनीहरूले आफ्ना माग सम्बोधन नहुन्जेल असोज २ को स्थानीय चुनावमा भाग नलिने दाबी गरे ।यसअघि राजपालाई थाहा नदिई संघीय फोरम एक्लै आयोगमा गएको विषयलाई अध्यक्ष मण्डलले समीक्षाको विषय बनाइसकेको छ । विधान मस्यौदाका लागि वृषेशचन्द्र लाल, मनीषकुमार सुमन, केशव झालगायत नेताहरूलाई जिम्मेवारी दिने तयारी भएको अध्यक्ष मण्डलले जानकारी दियो ।वैशाख ७ गते पार्टी एकता हुँदै गर्दा त्यसमा मुख्य भूमिका निभाउने नेताहरूमध्येका एक हृदयेश त्रिपाठीले पछिल्लो समय राजपा नेतृत्वप्रति निरन्तर असन्तुष्टि राख्न थालेपछि अध्यक्ष मण्डलले चासो देखाएको छ । त्रिपाठीले वरिष्ठताको वरीयतामा पार्टी संयोजक महन्थ ठाकुरपछि आफू पर्ने दाबी गर्दै पछिल्लो दिनमा आफ्नोभूमिकालाई उपेक्षा गर्ने काम भएको भन्दै पार्टी नै छाड्न सक्ने चेतावनी ठाकुर, महतोलगायतसँग राख्दै आएका छन् । त्रिपाठीले अध्यक्ष मण्डलमा आउन रुचि देखाएको पार्टी स्रोत बताउँछ । ६ मधेसी घटकलाई जोड्ने पहल लिँदै गर्दा त्रिपाठीले तत्कालीन तमलोपा अध्यक्ष महन्थ ठाकुरलाई एकीकृत दलको सर्वमान्य नेताको दर्जा दिँदै आफू अग्रणी भूमिकामा आउन चाहेका थिए । स्रोतका अनुसार ठाकुरले त्यसलाई नकार्दै अरू घटकलाई पनि सँगै लिएर जानुपर्ने मत राखेपछि त्रिपाठीको प्रस्ताव अघि बढ्न सकेन । ठाकुरजीपछि म सिनियर हो भन्ने स्वत:सिद्ध कुरा हो, तर मैले इस्यु बनाएको छैन, म कुनै कमिटीमा नरहन सक्छु भनेरचाहिँ भनेको हुँ, त्रिपाठीले भने, कसैलाई पार्टी कब्जा गर्ने मनसाय होला, मलाई त त्यसो गर्नु छैन । त्यस्तो मनसाय भए पहिल्यै सानो पसल खोलेर अध्यक्ष भइसक्थें ।पार्टी छाड्ने त्रिपाठीको चेतावनीलाई केही राजपा नेताले पुरानै घुर्की का रूपमा लिएका छन् । अध्यक्ष मण्डलका एक नेताले वरिष्ठताको आधार के भनी ठाडै प्रश्न गरे । मधेसवादी राजनीतिमा वरिष्ठता हेर्ने हो भने आफू ठाकुरभन्दा पनि पुरानो मधेसवादी रहेको जिकिर गर्दै ती नेताले उमेरले मात्रै वरिष्ठ भएर नहुने तर्क गरे । तर, त्रिपाठीकै जोडबलमा पार्टी एकता प्रक्रियामा अन्तिम घडीमा आएका अध्यक्ष मण्डलका नेता अनीलकुमार झाले आफूले समेत त्रिपाठीलाई माथि ल्याउन पहल गर्नुपर्छ भनिरहेको, तर अहिले सम्भव नरहेको बताए । उहाँ नेतृत्वमा आउन पहिलेदेखि नै इच्छुक हुनुहुन्थ्यो, त्यो स्वाभाविक पनि हो, झाले भने, तर अहिले नै यो विषय प्रमुखतासाथ आउनु त नपर्ने हो ।नेता राजेन्द्र महतोले भने त्रिपाठीको वरीयता विवादबारे आफूलाई धेरै थाहा नभएको घुमाउरो जवाफ दिए । उनले भने, पार्टीभित्र असन्तुष्टि छ, असन्तुष्टि भइरहन्छ, सबै सन्तुष्ट भए त पार्टी चल्दै चल्दैन । महतो र त्रिपाठीबीच गजेन्द्रनारायण सिंहको सद्भावनाकै कालदेखि नै वरिष्ठतासम्बन्धी किचलो थियो । एक नेताले हरेक पार्टीका अध्यक्ष नै अध्यक्ष मण्डलमा बस्ने निर्णयअनुरूप तमलोपाको कोटाबाट ठाकुर बसिसकेको भन्दै त्रिपाठी पनि अध्यक्ष मण्डलमा लगिए आफ्ना दलबाट पनि दोस्रो वरीयताका नेता लैजाने चेतावनी दिए ।त्रिपाठीले परासी गोलीकाण्डबारे पार्टी नेतृत्वले गम्भीरतापूर्वक कुरा नउठाएको आरोप लगाए । उनले न्यायिक छानबिन आयोग बनाउन माग गर्नेबारे पार्टी नेतृत्वले किन अहिलेसम्म चासो नदिएको भनी प्रश्नसमेत गरे । उनले पार्टी निर्णयविपरीत कतिपय ठाउँमा चुनावमा सहभागी रहेका कार्यकर्तालाई के गर्ने भन्नेबारे पनि धारणा आउनुपर्ने बताएका छन् ।"
पकड क्षेत्र आफ्नै पोल्टा मा,"काठमाडौं (कास) तीन ठूलाबाहेकका दल र स्वतन्त्र उम्मेदवारहरू पकड क्षेत्रलाई आफ्नै पोल्टा मा पार्न सफल देखिएका छन् । दोस्रो चरणमा निर्वाचन भएका ३ सय ३४ स्थानीय तहमध्ये करिब साढे दुई सय स्थानको मतगणना भइसक्दा साना दल र स्वतन्त्रले पकड क्षेत्रमा विजय हासिल गरेको देखिएको छ । विजयी हुनेमा चुनाव बहिष्कार गरेको राजपा समर्थित स्वतन्त्र उम्मेदवारसमेत छन् । मतगणना नसकिएका केही स्थानमा समेत साना दल र स्वतन्त्रको अग्रता देखिएको छ । सोमबारसम्म सार्वजनिक परिणामअनुसार कपिलवस्तुको शुद्धोधन गाउँपालिकामा स्वतन्त्र उम्मेदवार अहमद खाँले जितेका छन् । उनले कांग्रेसका विश्वम्भर कुर्मीलाई हराएका हुन् । रूपन्देही र कपिलवस्तुमा राजपा समर्थित स्वतन्त्र उम्मेदवारले राम्रो मत ल्याइरहेका छन् । कपिलवस्तुकै कृष्णनगर नगरपालिकामा पनि राजपा समर्थित स्वतन्त्र उम्मेदवार रजतप्रताप साहले फराकिलो अन्तरमा अग्रता लिइरहेका छन् । रूपन्देहीको कोहटीमाई, लुम्बिनी सांस्कृतिक नगरपालिकामा पनि स्वतन्त्र उम्मेदवारको अग्रता छ ।संघीय समाजवादी फोरमले ६ वटा स्थानमा जितिसकेको छ । उसले पाँचवटा सिट प्रदेश ५ मा जितेको हो भने प्रदेश १ को एउटा सिटमा विजयी भएको हो । फोरमले रूपन्देहीको मर्चवारी, रोहिणी र गैडहवा गाउँपालिका प्रमुख जितेको छ । त्यस्तै कपिलवस्तुको मायादेवी, सुनसरीको भोक्राहा र बाँकेको नरैनापुरमा पनि विजय हासिल गरेको छ । मतगणना जारी रहेको स्थानमध्ये कुनैमा पनि फोरमको अग्रता छैन । उसले नगरपालिकामा विजय हासिल गर्न सकेको छैन ।विजयकुमार गच्छदार नेतृत्वको लोकतान्त्रिक फोरमले ४ स्थानमा जित हासिल गरेको छ । उसले सुनसरीको दुहबी नगरपालिका र बुर्ज गाउँपालिकाको प्रमुख र उपप्रमुख दुवै पद जितेको छ । कैलालीको जानकी गाउँपालिका र नवलपरासीको सरावल गाउँपालिकामा पनि लोकतान्त्रिक फोरमले विजय हासिल गरेको छ । उसले जितेका सबै स्थान थारू बहुल क्षेत्र हुन् । कैलालीको भजनी नगरपालिकामा लोकतान्त्रिक फोरमले फराकिलो अन्तरमा अग्रता लिइरहेको छ । पहिलो चरणको चुनावमा एक स्थानमा मात्र प्रमुख जितेको राप्रपाले यस पटक दुई सिट जितिसकेको छ भने थप सिटसमेत जित्ने सम्भावना छ । एमाले र कांग्रेसको पकड मानिने झापा जिल्लामा राप्रपाले दुइटा स्थानीय तह जितेको छ । झापाको हल्दिबारीमा रवीन्द्र लिङदेन र कचनकवलमा अञ्जार आलमले जितेका हुन् । बाँकेको नेपालगन्ज उपमहानगरमा पनि राप्रपाका मेयर उम्मेदवार धवलशमशेर राणाले फराकिलो अन्तरमा अग्रता लिइरहेका छन् । उनले १० हजार मत कटाइसकेका छन् । निकटतम प्रतिद्वन्द्वीसँग झन्डै तीन हजार मतको अन्तर छ । पहिलो चरणको चुनावमा एक सिटमात्र जितेको राष्ट्रिय जनमोर्चाले दोस्रो चरणमा दुई सिट जितेको छ । आफ्नो पकड रहेको जिल्ला प्यूठानबाट दुई सिट जितेको हो । राजमोले प्यूठानको मल्लरानी र झिमरुक गाउँपालिकामा जितेको छ । धेरै मतदाता रहेका महानगर, उपमहानगर र नगरपालिकाको मत परिणाम आउन बाँकी छ । सात उपमहानगरमध्ये दाङको घोराही उपमहानगरको मात्र मतगणना सकिएको छ । हालसम्म अग्रता लिइरहेको एमालेले एक उपमहानगरसहित ११४ सिट जितिसकेको छ । कांग्रेसले १०० सिट र माओवादीले ३२ स्थानीय तह जितिसकेका छन् ।चुनाव बहिष्कार गरेको राजपा समर्थित स्वतन्त्र उम्मेदवारले समेत जिते"
तिलाठीले दुखायो सांसदहरूको मन,"काठमाडौं दोस्रो चरणको स्थानीय चुनाव सकेर राजधानी फर्किएका सांसदहरूले बाढीपीडितलाई राहत दिन र सप्तरीको तिलाठीलगायत स्थानका डुबान समस्याको दीर्घकालीन समाधान खोज्न सरकारको ध्यानाकर्षण गराएका छन् । मनसुन प्रारम्भसँगै सप्तरी, कास्की, पर्वत, सिन्धुपाल्चोकलगायत जिल्लामा बाढी, पहिरो र डुबानका कारण जनधनको क्षति भएको छ । संसद्को बैठकमा सोमबार समय माग गरेर बोल्ने सांसदहरूले सीमा क्षेत्रमा भारतले निर्माण गरिरहेका सडक, बाँधलगायत संरचनाका कारण नेपाली भूभाग डुबानमा परेको बताएका हुन् । प्राकृतिक मात्र नभई मानवनिर्मित संरचनाका कारण पनि बाढी, पहिरो र डुबानका समस्या आएका छन्, एमालेका सांसद रवीन्द्र अधिकारीले भने, बाढीपहिरो पीडितलाई तत्कालको उद्धार र राहतले मात्र पुग्दैन, समस्या समाधानका लागि दीर्घकालीन योजना लागू गर्नुपर्छ । सीमावर्ती क्षेत्रमा भारतले निर्माण गरेका अग्ला सडकलगायत संरचनाका कारण नेपाली भूभाग बर्सेनि डुबानमा परेको उल्लेख गर्दै अधिकारीले दीर्घकालीन समाधान खोज्न सरकारको ध्यानाकर्षण गराए। सत्तारूढ कांग्रेस सांसद सुरेन्द्रप्रसाद यादवले माहुली बाँध फुटेर तिलाठी डुबानमा परेको बताए । कोसीका कारण सप्तरी डुबानमा पर्ने गरेको उल्लेख गर्दै यादवले सरकारसँग डुबान समस्या समाधानका लागि तत्कालीन र दीर्घकालीन योजना माग गरे । सत्तारूढ माओवादी केन्द्रका सांसद उमेशकुमार यादवले डुबान समस्या समाधानका लागि भारतसँग कूटनीतिक प्रयास थाल्न माग गरे । एमाले सांसद अधिकारी, कांग्रेस सासद विन्दादेवी आलेले पोखराको सेती नदी कटान, जमिन भासिएका कारण जोखिममा रहेका बस्ती स्थानान्तरणलगायत विषयमा ध्यानाकर्षण गराएका थिए । सत्तारूढ माओवादी केन्द्रका नेता अग्नि सापकोटाले मनसुनको प्रारम्भमै सुरु भएको बाढीपहिरो र दुर्घटना पीडितको उद्धारराहतमा सरकारले ध्यान नदिएको आरोप लगाए । सिन्धुपाल्चोकको सवारी दुर्घटनाका घाइतेको धुलिखेल अस्पतालमा राम्रो उपचार हुन नसकेको उल्लेख गर्दै सापकोटाले सरकारले नि:शुल्क भनेका औषधिसमेत उपलब्ध नभएको गुनासो गरे । यो त सरकार नै नभएजस्तो भयो, उनले भने, यति, उति औषधि नि:शुल्क भनेर हल्ला गरिन्छ, तल केही प्राप्त भइरहेको छैन । प्रतिपक्षी एमाले सांसद विकास लम्सालले पवर्तमा नदीले बगाएर बेपत्ता बालकको खोजीमा प्रशासन सक्रिय नभएकामा सरकारको आलोचना गरे । बजेट छलफल सुरु संसद्मा सोमबारदेखि आगामी आर्थिक वर्षको अनुमानित आयव्ययको विवरण (बजेट) माथि छलफल सुरु भएको छ । संवैधानिक व्यवस्थाअनुसार पूर्ववर्ती सरकारका अर्थमन्त्रीले जेठ १५ मै सदनमा बजेट पेस गरेका थिए । तर लगत्तैको सरकार परिवर्तन र दोस्रो चरणको स्थानीय निर्वाचनका कारण बजेटमाथि छलफल हुन पाएको थिएन । दोस्रो चरणको स्थानीय निर्वाचनपछि आइतबार बसेको पहिलो बैठकले एमाले सांसद महिन लिम्बूको निधनमा शोक प्रस्ताव पारित गरेको थियो । अर्थमन्त्री ज्ञानेन्द्रबहादुर कार्कीले सोमबार संसदमा बजेटसँग सम्बन्धित दुईवटा विधेयक (विनियोजन विधेयक र राष्ट्र ऋण उठाउने विधेयक) सदनमा पेस गरेका छन् । मंगलबारदेखि विनियोजन विधेयकमाथि मन्त्रालयगत छलफल हुने संसद् सचिवालयले जनाएको छ ।"
सिट थप्ने रणनीतिमा निजी मेडिकल कलेज,"काठमाडौं चिकित्साशास्त्र स्नातकोत्तर तह भर्नामा निजी मेडिकल कलेजहरूले जसरी पनि सिट बढाउने रणनीति लिएका छन् । चिकित्साशास्त्र अध्ययन संस्थान (आईओएम) को सूचना र आदेश अवज्ञा गरी मनोमानी विद्यार्थी भर्ना गरेका भैरहवाको युनिभर्सल मेडिकल कलेज र वीरगन्जको नेसनल मेडिकल कलेज मेरिट लिस्ट (योग्यता सूची) तोडेरै अघि बढेका छन् । योग्यता सूचीकै आधारमा भर्ना गर्नुपरे यसअघि आफूहरूले नियमविपरीत बढी पैसा लिएर भर्ना गरेका विद्यार्थी पनि नहटाउने गरी थप सिटमा मोलमोलाइ गर्ने तयारी कलेज सञ्चालकहरूको छ । यसै योजनाअनुसार आईओएमले योग्यता सूचीका आधारमा विद्यार्थी भर्ना गर्न पत्र पठाउँदा उनीहरूले आफ्ना विद्यार्थीलाई प्रयोग गरे । योग्यता सूचीमा नपरेका तर बढी पैसामा भर्ना पाएका युनिभर्सलका ३३ जना विद्यार्थीले आफूहरूको पढ्न पाउने अधिकार हनन हुन नदिन माग गर्दै सर्वोच्च अदालतमा मुद्दा दर्ता गराए ।उक्त मुद्दामा न्यायाधीश पुरुषोत्तम भण्डारीको एकल इजलासले असार ११ गते युनिभर्सललगायत त्रिवि र आईओएमलाई भर्ना भइसकेका विद्यार्थी तत्काल नहटाउन अल्पकालीन आदेश दियो । त्यसको दुई दिनपछि योग्यताक्रममा परेका विद्यार्थी पनि सर्वोच्च पुगे । तत्कालीन कामु प्रधानन्यायाधीश गोपाल पराजुलीले मेरिटका विद्यार्थीलाई भर्ना गर्न आदेश दिए । उक्त आदेशमा अन्तिम सूचीमा नरहेका तर पैसाका भरमा भर्ना भएका विद्यार्थीको भर्ना पनि तत्काललाई स्थगित गर्न भनिएको थियो ।उक्त आदेश भर्ना भइसकेका विद्यार्थीका पक्षमा आएको भन्दै कलेजका सञ्चालकले उनीहरूलाई हटाएर मेरिटका विद्यार्थी भर्ना गर्न नसकिने तर्क गरिरहेका छन् । गर्नु नै पर्ने भए थप सिट चाहिने आशय उनीहरूको छ । पैसाका भरमा भर्ना भएका विद्यार्थीको मुद्दामा स्रोतसाधन खर्च गरिरहेका मेडिकल कलेजहरूले आफूकहाँ भर्ना पाएका विद्यार्थीको पठनपाठन धेरै अगाडि बढिसकेको तर्क गरिरहेका छन् ।भर्ना भएका विद्यार्थी यथावत् रहने र अदालतले मेरिटका विद्यार्थी भर्ना गर्नैपर्ने आदेश दिए सिटसमेत बढाउनुपर्ने रणनीतिअनुसार निजी मेडिकल कलेज काम गर्दै छन्, आईओएम स्रोतले भन्यो, अर्थात् अब मेरिटकै विद्यार्थी भर्ना भए पनि उनीहरूलाई थप फाइदा हुन्छ, त्यत्तिकै लगानीमा दोब्बर आम्दानी हुन्छ । मेडिकल कलेजहरूले भर्ना भइसकेका विद्यार्थीको पठनपाठनलाई अदालतको आदेशअनुसार अप्ठेरो पार्न नसकिने भनेर आईओएमलाई पत्र पठाएका छन् । उनीहरूले विद्यार्थी भर्ना सकिएकाले मेरिटका विद्यार्थीे पढाउन असमर्थ रहेको जनाएको स्रोतले बतायो ।स्रोतका अनुसार स्नातकोत्तर तहमा निजी मेडिकल कलेजद्वारा गरिएको यो प्रयास सफल भए एमबीबीएसबीडीएसलगायत कार्यक्रममा समेत आईओएमको मेरिट लिस्ट अवज्ञा गर्न सकिने उनीहरूको बुझाइ छ । काउन्सिलबाट ३७ सिटको अनुमति पाएको युनिभर्सलले स्नातकोत्तर तहमा ३३ जना विद्यार्थी भर्ना गरेको छ । नेसनलले पनि काउन्सिलद्वारा तोकिएका २९ मध्ये २० सिटमा आफूखुसी भर्ना लिइसकेको छ । आईओएमले स्नातकोत्तर तहका लागि ३१ लाख शुल्क निर्धारण गरेको छ तर यी दुवै कलेजले ५० लाखदेखि एक करोड २० लाखसम्म लिएर भर्ना गरेको स्रोतको दाबी छ ।सर्वोच्च अदालतले समेत चिकित्सा शिक्षामा विश्वविद्यालयहरूले मेरिटलाई प्राथमिकता दिनुपर्ने मान्यता स्थापित गरिदिएको छ । २०७२ साल मंसिर १५ गते तत्कालीन प्रधानन्यायाधीश कल्याण श्रेष्ठ र न्यायाधीश जगदीश शर्माको इजलासले योग्यताक्रमअनुसार विद्यार्थी भर्ना गर्न र योग्यताक्रम इन्कार गरेमा गुनासो सुनेर सम्बोधन गर्न काठमाडौं विश्वविद्यालयका नाममा आदेश गरेको थियो । आदेशमा तोकिएको सिट र शुल्कभन्दा बढीमा भर्ना नलिन र कसैले लिएको भए त्यसलाई मान्यता नदिन पनि भनिएको थियो ।"
मेरिटका आधारमा भर्ना लेऊ : चिकित्सक,"काठमाडौं (कास) सरकारी चिकित्सक संघ (गोडान) ले चिकित्साशास्त्रको स्नातकोत्तर तह अध्ययनका लागि योग्यताक्रमका आधारमा छानिएका विद्यार्थीलाई निर्धारित शुल्कमा भर्ना गर्न आग्रह गरेको छ । त्रिविबाट सम्बन्धनप्राप्त नेसनल मेडिकल कलेज वीरगन्ज र युनिभर्सल मेडिकल कलेज भैरहवाले एमडीएमएस र एमडीएसको भर्नामा योग्यताक्रमबाट छानिएकालाई पाखा लगाउँदै पैसा र पहँुचका आधारमा भर्ना गरेको जनाउँदै संघले यस्तो आग्रह गरेको हो ।गोडानद्वारा आइतबार जारी विज्ञप्तिमा स्नातकोत्तरमा सशुल्क अध्ययनका लागि चिकित्साशास्त्र अध्ययन संस्थानबाट काउन्सिलिङमा मनोनयन भएर त्रिविबाट तोकिएको शुल्कमा भर्ना हुन पाउने वैज्ञानिक मान्यता र सर्वोच्च अदालतको आदेशविपरीत पहँुच र पैसाका आधारमा भर्ना गरिएको उल्लेख छ । गोडानले मेरिटका आधारमा तुरुन्त विद्यार्थी भर्ना नगरे छिट्टै विरोधका कार्यक्रम गर्ने चेतावनीसमेत दिएको छ । स्नातकोत्तरमा पनि १० प्रतिशत सिट छात्रवृत्तिका लागि छुट्याउनुपर्ने कानुनी प्रावधान लागू गर्नसमेत उसले माग गरेको छ । यस्तै, नेपाल चिकित्सक संघले पनि चिकित्साशास्त्रको स्नातकोत्तर तहमा योग्यताक्रमका आधारमा तोकिएको शुल्कमै विद्यार्थी भर्ना गर्न आग्रह गरेको छ । संघले विज्ञप्ति जारी गर्दै योग्यताक्रमका आधारमा छनोटमा परेका विद्यार्थी भर्ना लिने व्यवस्था अविलम्ब मिलाउन अपिल गरेको छ ।"
टयांकर व्यवसायीले सरकारी निर्देशन टेरेनन्,"ललितपुर एक साताअघि पाटन गाबहालका राजेश बज्राचार्यले टयांकर व्यवसायीसँग खानेपानी योग्य भनेर पानी किने । केही दिनपछि उनकी ३ वर्षीया छोरीलाई झाडापखला भयो । दूषित पानी पिउनाले बिरामी परेको उनले पुल्चोकस्थित मेडिकलमा जचाउँदा थाहा पाए ।उनलाई टयांकर व्यवसायीले बेच्ने पानी खानयोग्य छछैन भनेर छुट्टयाउन गाह्रो परेको छ । गाडीमा पानी सप्लार्यसको नाम मात्र उल्लेख हुन्छ, उनले भने । कुम्भेश्वरका सुनील महर्जनको परिवारले पनि टयांकरको पानी उपभोग गर्दै आइरहेको छ । खानयोग्य पानी होहोइन भन्ने कुरा पानी व्यवसायीले भनेको भरमा विश्वास गर्नुपर्छ, उनले भने, मुहानको पानी भन्छन्, विश्वास गर्नै पर्यो । आफू गएर हेर्न सकिँदैन । लगनखेल थती टोलका सन्नी देउलाको समस्या पनि उस्तै छ । यी केही प्रतिनिधिपात्र मात्र हुन् । उनीहरूजस्तै अधिकांश उपभोक्तामाझ टयांकर व्यवसायीले बिक्री गर्ने पानी पिउनयोग्य छछैन भन्नेबारेमा अन्योल यथावत् छ । यही अन्योललाई मेटाउन सरकारले स्वीकृति लिइसकेका टयांकर व्यवसायीलाई टयांकरले बोक्ने पानीको वर्गीकरणका आधारमा गाडीमा स्टिकर टाँस्न सूचना प्रकाशित गरेको ३ महिना बढी बितिसक्यो । स्वीकृति नलई लुकीछिपी सञ्चालित टयांकरलाई पनि दर्ता प्रक्रियामा आउन पटकपटक सूचना प्रकाशित गरिसकेको छ । तर काठमाडौं उपत्यका खानेपानी बोर्डमा अनुमति लिई सञ्चालित ४ सय २४ टयांकरमध्ये अझै १ सय ६० ले स्टिकर लिएका छैनन् । यीबाहेक ५० भन्दा बढी टयांकर दर्ता प्रक्रियामा समेत आएका छैनन् । यो बढ्दो अन्योलसँगै टयांकर व्यवसायीले खोला, पोखरी र वर्षात्को पानीलाई पनिपिउनयोग्यढुंगेधारा,मुहानको खानेपानी भनी बिक्री गर्ने गरेको आरोप छ ।टयांकर सेवा सञ्चालनसम्बन्धी निर्देशिका, ०७३ अनुसार पिउनयोग्य खानेपानी (राष्ट्रिय खानेपानी गुणस्तर मापदण्ड, ०६२ बमोजिम मापदण्ड पूरा भएको) को हकमा नीलो रङको स्टिकर प्रयोग गर्नुपर्छ । घरायसी प्रयोजनको पानी (सामान्य घरेलु प्रशोधन गरेर वा उमालेर पिउन मिल्ने पानी) मा हरियो र पिउनबाहेक अन्य प्रयोजनको पानी (भान्साको प्रयोगबाहेक सरसफाइ, घर निर्माणलगायत कार्य) को हकमा पहेंलो रङको स्टिकर प्रयोग गर्नुपर्ने कानुनी प्रावधान छ । काठमाडौं उपत्यका खानेपानी व्यवस्थापन बोर्डबाट जारी निर्देशिका अनुसार टयांकरको दुवै साइड र पछाडिको भागमा सप्लायर्सको नाम, फोन नम्बर, प्रयोजन, अनुमतिपत्र र क्षमता उल्लेख गर्नुपर्छ । बोर्डका अनुसार उपत्यकामा भएका ५ वटा टयांकर व्यवसायी संघमध्ये सातदोबाटो, स्वयम्भू र कीर्तिपुरस्थित संघले मात्र स्टिकर लगेको छ । काठमाडौं उपत्यका खानेपानी बोर्डका प्राविधिक बोधराज दाहालले उपत्यका खानेपानी स्रोत तथा टयांकर व्यवसायी संघ र उपत्यका खानेपानी टयांकर तथा बोरिङ व्यवसायी संघ काठमाडौं सम्पर्कमा आए पनि स्टिकर भने नलगेको बताए । बालाजु, जोरपाटी र मातातीर्थका केही टयांकर व्यवसायीले व्यक्तिगत रूपमा आएर पनि स्टिकर लगेका छन्, उनले भने, स्टिकर लिन पटकपटक टयांकर व्यवसायीलाई ध्यान आकर्षण गराउँदा पनि अटेर गर्नेलाई कारबाही गरिनेछ ।"
क्षतिग्रस्त भवनमा दमकल कार्यालय,"भक्तपुर विनाशकारी भूकम्पको धक्काले क्षतिग्रस्त जिल्लाको एकमात्र दमकलको कार्यालयको हालत अहिले पनि उस्तै छ । क्षतिग्रस्त भवनबाटै करिब दुई वर्षदेखि कार्यालय चल्दै आएको छ । २००१ सालमा भक्तपुरमा दमकल स्थापना भएको र स्थापना कालदेखि भोगचलन गर्दै आएको भए पनि आफ्नो नाममा जग्गा नहुँदा दमकल कार्यालय नै संकटमा परेको जुद्ध वारुण यन्त्र (दमकल) कार्यालय भक्तपुर प्रमुख विजयप्रसाद द्यौभडेलले बताए । भक्तपुर नगरपालिका १, दूधपाटी स्थित सैनिक आवासीय महाविद्यालयको पूर्वपट्टिको पर्खालसँगै जोडिएको सैन्य तालिम केन्द्रको ३ रोपनी ७ आना जग्गा दमकलको कार्यालयले ओगटी भोगचलन गर्दै आएको छ । भूकम्पका कारण क्षतिग्रस्त भवन पुनर्निर्माणको लागि सरकारले ५ करोड बजेट विनियोजन गरेको छ । तर, भवन बसेको जग्गा सैन्य तालिम केन्द्रको नाममा भएकाले नक्सापासमा कठिनाइ भएकाले भवनको पुनर्निर्माण अन्योलमा परेको छ । द्यौभडेलका अनुसार दमकल कार्यालयले भोगचलन गर्दै आएको ३ रोपनी ७ आना जग्गा फिर्ता गर्न सैन्य तालिम केन्द्रले पत्र पठाइसकेको छ । दमकल कार्यालयको नाममा जिल्लामा जग्गा नभएकै कारण भवन पुनर्निर्माणको कार्य अन्योलमा परेको द्यौभडेलले बताए । जुद्ध वारुण यन्त्रको कार्यालयले भने अन्त आफ्नो नाममा कही जग्गा पनि नभएको र सैन्य तालिम केन्द्रलाई भवन पुनर्निर्माणको लागि जग्गाको मञ्जुरीनामा माग गरेको जनाएको छ । सैन्य तालिम केन्द्रको जग्गा दमकलको नाममा नामसारी गर्नुपर्दैन, धौभडेलले भने, २००१ देखि भोगचलन गर्दै आएको जग्गामा भवन पुनर्निर्माणको लागि मञ्जुरीनामाको मात्र माग गरेको हो । मञ्जुरीनामाको लागि केन्द्रलाई डेढ वर्षअघि नै पत्र पठाएको भए पनि केही प्रतिक्रिया भने नआएको उनले बताए । भवन निर्माणको लागि जिल्ला प्रशासन कार्यालयमार्फत सम्बन्धित मन्त्रालयमा पत्र पठाइसकेको समेत उनले बताए । दमकल कार्यालय भवनको पुनर्निर्माणको लागि अघिल्लो आर्थिक वर्षमै बजेट विनियोजन भएको हो । विनियोजित बजेट बहुवार्षिक बजेटअन्तर्गत भएको र आर्थिक वर्ष ०७४७५ मा भवन निर्माण गरिसक्नुपर्ने प्रावधान भएको धौभडेलले बताए । भवन निर्माण नभए विनियोजित बजेट फिर्ता जान सक्ने कार्यालयले जनाएको छ । भवन निर्माण नभए दमकल सञ्चालन गर्न नसक्ने उनले बताए । जुद्ध वारुण यन्त्र कार्यालयले जिल्लामा दुइटा दमकलमार्फत सेवा पुर्याउँदै आएको छ । पुरानो एक मात्र दमकलबाट सेवा पुर्याउँदै आएको कार्यालयलाई मध्यपुर थिमी नगरपालिकाले दमकल हस्तान्तरण गरेको छ । दमकल सञ्चालनको लागि पर्याप्त जनशक्तिको समेत अभाव भएको द्यौभडेलले बताए । दमकल कार्यालयसँगै जोडिएको जिल्ला पशु सेवा कार्यालय भक्तपुरको भवन समेत केन्द्रकै जग्गामा भोगचलन भइरहेको छ । यता सैनिक आवासीय महाविद्यालयका सम्पर्क अधिकृत प्रमुख सेनानी भूपालमान अधिकारीले भने दमकल कार्यालयले भोगचलन गर्दै आएको जग्गाको विषयमा कुनै आधिकारिक पत्र प्राप्त नभएको बताए । भूकम्पका कारण क्षतिग्रस्त भवन पुनर्निर्माणका लागि मञ्जुरी नामाको पत्र समेत प्राप्त छैन, उनले भने, केन्द्रमा पत्र पुगेको बारे जानकारी छैन ।"
भाषा आयोग तथ्यांक बटुल्दै,"काठमाडौं (कास) भाषा आयोगले भाषाविद्को परामर्श लिएर देशभरका भाषाको स्थलगत अनुगमन तथा तथ्यांक संकलन जारी राखेको छ । अध्यक्ष लवदेव अवस्थीले सदस्य नियुक्ति हुन नसके पनि आयोगले आफ्ना कार्यक्रमहरू अघि बढाइरहेको बताए । सरकारले भदौ २४ गते आयोग गठन गरे पनि अहिलेसम्म सदस्य नियुक्ति हुन सकेको छैन । सदस्य नियुक्त गर्ने सरकारको काम हो, अध्यक्ष अवस्थीले भने, संविधानत: आयोग गठन भइसकेकाले यसको कार्ययोजना तथा कार्यक्रम अघि बढाउनै पर्छ । किनकि आयोगको कार्यवधि बढीमा पाँच वर्ष मात्र हो । संविधानको धारा २८७ को उपधारा (१) मा संविधान प्रारम्भ भएको मितिले एक वर्षभित्र सरकारले प्रदेशहरूको प्रतिनिधित्व हुने गरी भाषा आयोग गठन गर्ने उल्लेख छ । सरकारले आयोगमा प्रदेशहरूको प्रतिनिधित्व हुने गरी सदस्य तोक्न सकेको छैन । आयोगका अध्यक्ष र सदस्यको पदावधि नियुक्तिको मितिले ६ वर्षको हुने र उनीहरूको पुन: नियुक्ति नहुने संवैधानिक व्यवस्था छ । आयोगको पहिलो काम केन्द्र र प्रदेशहरूमा सरकारी कामकाजको भाषाका रूपमा मान्यता पाउन पूरा गर्नुपर्ने आधारहरू निर्धारण गरी सरकारसमक्ष सिफारिस गर्नुपर्नेछ । त्यसैगरी भाषाको संरक्षण, सम्वद्र्धन र विकासका लागि अवलम्बन गर्नुपर्ने उपायहरू सरकारसमक्ष सिफारिस गर्नेछ । मातृभाषाहरूको विकासको स्तर मापन गरी शिक्षामा प्रयोगको सम्भाव्यता बारेमा सुझाव पेस गर्ने, भाषाहरूको अध्ययन, अनुसन्धान र अनुगमन गर्ने कामसमेत संविधानले तोकेको छ ।सदस्य नियुक्त नभए पनि आयोगले प्रारम्भिक चरणमा तथ्यांक संकलन, विश्लेषण र मागचित्र निर्माण सुरु गरेको अध्यक्ष अवस्थीले जनाए । राज्यको सबै क्षेत्र, तहमा विचार संश्लेषण गर्नेछौं, अवस्थीले भने, हरेक भाषाको ऐतिहासिक कालक्रमको विश्लेषण भइरहेको छ । चालु आर्थिक वर्षमा क्षेत्रगत रूपमा भाषिक समुदायको प्रतिनिधित्व हुने गरी छलफल गरी सुझाव बटुल्ने काम गर्दै छौं । निर्वाचित जनप्रतिनिधिले आफ्नो अधिकारका रूपमा स्थानीय तहको सरकारी कामकाजको भाषा घोषणा गर्नु संविधानविपरीत कार्य भएको अवस्थीले बताए । अल्पसंख्यक, लोपोन्मुख, अलिखित, लेख्य र बहुसंख्यक भाषा तथा त्यसको अवस्थाबारे चर्चा हुने गरेको आयोगका प्रवक्ता गणेश भट्टराईले बताए ।"
वनका कर्मचारी स्थानीय तहमा खटाइँदै,"काठमाडौं वन मन्त्रालयले निर्वाचन भइसकेका स्थानीय तहमा कर्मचारी खटाउन थालेको छ । महानगर र उपमहानगरमा उपसचिव, नगरपालिका तथा गाउँपालिकामा अधिकृत तथा रेन्जर तहका प्राविधिक कर्मचारी खटाउन लागेको हो ।मन्त्रालयको प्रशासन महाशाखा प्रमुख ज्ञानेन्द्र पौडेलले ७ सय ४४ वटै स्थानीय तहमा कम्तीमा एक जना वन सेवाका कर्मचारी पठाउने तयारी अन्तिम चरणमा पुगेको जानकारी दिए । निर्वाचन सकिएका निकायमा तत्कालै कर्मचारी पठाउँदै छौं, पौडेलले भने, पहिलो चरणमा २ नम्बर बाहेकका प्रदेशमा कर्मचारी पठाइनेछ । मन्त्रालयले वन, भूसंरक्षण, राष्ट्रिय निकुञ्ज, वन अनुसन्धान तथा सर्वेक्षण र वनस्पति विभागका कर्मचारीलाई स्थानीय तहमा पठाउन लागेको हो । वन विभागका महानिर्देशक कृष्णप्रसाद आचार्यले स्थानीय तहमा खटाइने कर्मचारीसम्बन्धी कार्यादेश (टीओआर) स्वीकृत भइसकेको बताए । जिल्लामा तोकिएको वन कार्यालयको समेत काम गर्ने गरी स्थानीय तहमा कर्मचारी खटाइनेछ, आचार्यले कान्तिपुरसित भने, स्थानीय तहमा वनको अधिकार के हुने भन्ने यकिन भई नसकेकाले पूर्णकालीन कर्मचारी पछि खटाइनेछ । हिमाली र अन्य केही जिल्लामा कर्मचारी अभावका कारण जिल्ला वन कार्यालय तथा स्थानीय तहको समेत गरी दोहोरो जिम्मेवारी दिएर कर्मचारी खटाइन लागेको हो । हरेक स्थानीय तहमा वनको एउटा संरचना रहने प्रस्ताव वन मन्त्रालयले प्रधानमन्त्री तथा मन्त्रिपरिषद् कार्यालयमा पेस गरिसकेको छ । सबै स्थानीय तहमा वनसम्बन्धी विकास र योजना तर्जुमाका कार्यक्रम बनाउन वनले खटाएका प्राविधिक कर्मचारीले सहयोग गर्नेछन् । मन्त्रालयले स्थानीय तहमा खटाइने कर्मचारीबारे सोमबार विभागीय प्रमुख र सहसचिवहरूसँग छलफल गरेको छ ।"
११ हजार घूससहित पक्राउ,भक्तपुर (कास) विद्युत् प्राधिकरण भक्तपुर वितरण केन्द्रका सुपरभाइजर भगवान सागर भैल ११ हजार रुपैयाँ घूस रकमसहित पक्राउ परेका छन् । अख्तियार दुरुपयोग अनुसन्धान आयोगको केन्द्रीय टोलीले सोमबार घूस लिँदालिँदै कार्यालयबाटै भैललाई पक्राउ गरेको हो । सूर्यविनायक नगरपालिका कटुञ्जेस्थित सेवाग्राहीले सटर भाडामा लिई मसला पिस्ने मेसिनका लागि विद्युत् जडान गर्ने क्रममा १५ एमपियर स्वीकृत भएको र उक्त एमपियरबाट मेसिन नचल्ने भएको हुँदा ३२ एमपियर बनाइदिन्छु भन्दै भैलले सेवाग्राहीसँग घूस लिएको अख्तियारको विज्ञप्तिमा उल्लेख छ ।
लागूऔषधसहित पक्राउ,"काठमाडौं (कास) वीरगन्जबाट काठमाडौंतर्फ आइरहेको ना६ख १५३५ नम्बरको बसमा सवार भारत मोतिहारीका १९ वर्षीय फुन महम्मद अन्सारीलाई लागूऔषधसहित पक्राउ गरिएको छ । नागढुंगामा चेकजाँचका क्रममा झोलामा लुकाइछिपाइ ल्याएको नुर्फिन, फेनारगन, डाइजोल्याप लगायतका लागूऔषधसहित सोमबार प्रहरीले पक्राउ गरेको थियो ।"
भागेका अभियुक्त पक्राउ,काठमाडौं (कास) दुई वर्षअघि कारागारबाट भागेका कर्तव्य ज्यान मुद्दाका कैदी श्याम नेपाली पक्राउ परेका छन् । २०७२ वैशाख १२ को महाभूकम्पका बेला सिन्धुपाल्चोकको कारगार भत्किएपछि बीस वर्ष कैद भुक्तान गरिरहेका नेपाली फरार भएका थिए । नेपाल प्रहरीको केन्द्रीय अनुसन्धान ब्युरोले उनलाई ललितपुरको लुभुबाट पक्राउ गरेको हो । कारगार भत्किएका बेला २ सय १२ जना थुनुवा तथा कैदी भागेका थिए । पक्राउ परेका नेपालीलाई ब्युरोले जिल्ला कारागार सिन्धुपाल्चोकमा बुझाएको छ ।
मेलम्ची कार्यालयमा तालाबन्दी,"काठमाडौं (कास) मेलम्ची खानेपानी आयोजनामा भइरहेको ढिलाइले सर्वसाधारणलाई मर्का परेको भन्दै गोकर्णेश्वर नगरपालिका९ आरुबारीका बासिन्दाले मेलम्चीको ट्यांकी निर्माणस्थलमा सोमबार तालाबन्दी गरेका छन् । ४ वर्षदेखि मेलम्ची आयोजनाका नाममा आरुबारीका बासिन्दाले धूलो र हिलो खेप्न बाध्य भएको भन्दै आफूहरूले आयोजनामा भइरहेको ढिलाइ र ठेकेदारको लापरबाहीविरुद्ध तालाबन्दी गरेको स्थानीय राजेश दाहालले बताए । सोमबार बिहान ९ बजे तालाबन्दी गरिएको थियो । स्थानीयले कन्स्ट्रक्सन कम्पनीले ग्राभेलिङ गरिदिने सहमति गरे पनि त्यसो नगरेकाले प्रदर्शन गरेका थिए । सो सडकमा पटकपटक दुर्घटना हुने गरेको छ । मोटरसाइकल तथा एम्बुलेन्ससमेत जान नसक्ने गरि बाटो बिग्रेको छ । उक्त सडक हिँड्नलायक भएपछि मात्र हामी आन्दोलन समाप्त गर्छौं, स्थानीयले भने । आयोजना २ ले उक्त निर्माण कार्य थालेको हो । मेलम्ची खानेपानीका लागि काठमाडौंमा आवश्यक ६ मध्ये ५ वटाको निर्माण भइसकेको आयोजनाले जनाएको छ । यो अन्तिम ट्यांकी हो । निर्माण सामग्री र मेसिनरी ओसारपसार गर्दा सडक जीर्ण बनेको स्विकार्दै आयोजनाका प्रमुख तिरेशप्रसाद खत्रीले स्थानीयको माग सम्बोधनका क्रममा रहेको बताए ।"
रुकुममा माओवादी एकछत्र,"रुकुम दोस्रो चरणमा परेका ५ नम्बर प्रदेशका तीन स्थानीय तहमा पनि जित हासिल गरेपछि जिल्लाका सबै गाउँनगरको नेतृत्व माओवादी केन्द्रको काँधमा आइपुगेको छ । पछिल्लो निर्वाचनमा सिस्ने, भूमे र पुथाउत्तरगंगा गाउँपालिकाका दुवै शीर्ष पदमा माओवादी उम्मेदवार विजयी भएका छन् । तीन तहका ३१ वटा वडामध्ये माओवादीले २४, कांग्रेसले ३, एमालेले ३ वटामा प्यानलै जितेका छन् । एउटा वडामा कांग्रेसएमालेको सयुंक्त प्यानल आएको छ ।यो जितसँगै माओवादीले उसले भन्ने गरेको आधार इलाका जोगाएको छ । संविधानसभाका दुवै निर्वाचनमा जिल्लामा एकल जित दर्ता गराएको माओवादीले स्थानीय निर्वाचनमा पनि त्यसलाई गुम्न दिएन । पछिल्लो निर्वाचनमा पनि अन्य राजनीतिक दलको अवस्था खासै सुधारिएको पाइएन । ६ नम्बर प्रदेशमा पर्ने ६ वटा तहको निर्वाचन पहिलो चरणमै भइसकेको छ ।दुवै चरणमा गरी जिल्लाका निर्वाचित कुल ५ सय ३८ जनप्रतिनिधिमध्ये ३ सय ६९ जना माओवादीका छन् । पहिलोपल्ट माओवादी सरकारमा सहभागी भएपछि जिल्लामा भौतिक विकास देखिएकाले पनि उसप्रति जनताको आशा बढेको बताउँछन् सिस्ने शिक्षा क्याम्पसका प्रमुख तीव्र गौतम । विकास त समयअनुसार नै हुन्छ तर पनि माओवादी नेताहरूको पहलका कारण यहाँ अलि छिटो भएको भान सबैलाई परेको छ, उनले भने, यसले पनि माओवादीलाई सजिलो बनाइदिएको छ । गाउँगाउँमा गाडी नचले पनि सडक पुर्याइनु, वर्षेनी जिल्लाका लागि बजेट थपिनुले माओवादीप्रतिको आकर्षण कायमै रहेको हुन सक्ने उनको बुझाइ छ । सिस्नेमा कुमारी बराल गौतम अध्यक्ष निर्वाचित भएकी छन् । उनले कांग्रेसएमाले गठबन्धनका नन्दलाल शर्मालाई ८ सय २५ मतले पछि पारिन् । बरालले ३ हजार २ सय ९६ मत ल्याएकी छन् । उपाध्यक्षमा पनि माओवादी केन्द्रका गोवद्र्धन बुढाले गठबन्धनका लक्षिराम घर्तीलाई १ हजार ६६ मतले पराजित गरे । बुढाले ३ हजार ३ सय २३ मत ल्याएका छन् । ८ वटा वडामध्ये १, २, ५, ७ र ८ मा माओवादी केन्द्रको प्यानलै विजयी भएका छन् । ६ मा उसले अध्यक्ष मात्र जितेको छ । ४ मा एमालेको प्यानलै आएको छ । ६ नम्बरमा कांग्रेसएमाले गठबन्धनका अध्यक्षसहित ४ सदस्य विजयी भएका छन् । पुथाउत्तरगंगा गाउँपालिकाका पनि दुवै शीर्ष पदमा माओवादीकै उम्मेदवारले जितेका छन् । अध्यक्षमा ओमप्रसाद घर्ती र उपाध्यक्षमा ओमकुमारी शाही मल्ल निर्वाचित भए । घर्तीले एमालेका भीउमान घर्तीलाई झन्डै दोब्बर मतले पछि पारेका छन् । ओमप्रसादको २ हजार ५ सय ५१ मत छ भने भीउमानले १ हजार २ सय ६४ मात्र ल्याए । उपाध्यक्ष निर्वाचित मल्ल (२६३५) ले एमालेकै सीता घताने (१४८२) मतले पछि पारिन् । १४ वडामध्ये १० वटामा माओवादीले प्यानलै जितेको छ । वडा नं ७ र ९ मा कांग्रेस तथा १० र १४ मा एमालेले जितेका छन्। भूमे गाउँपालिकामा माओवादी केन्द्रका रामसुर बुढामगर र मनकुमारी बुढा विष्ट विजयी भएका छन् । अध्यक्ष उम्मेदवार रामसुरले कांग्रेसका गञ्जसिङ बुढालाई १ हजार ७ सय १८ मतले पराजित गरे । उनले ३ हजार ४ सय ८२ मत ल्याएका छन् । उपाध्यक्ष विष्टले ३ हजार ४ सय ९४ मत ल्याएकी छन् । यो निकटतम प्रतिद्वन्द्वी कांग्रेसकी कमला खड्काको भन्दा १ हजार ८ सय ४८ मतले बढी हो । गाउँपालिकाका सहायक निर्वाचन अधिकृत चन्द्रसिंह श्रेष्ठले दिएको जानकारीअनुसार ९ वटा वडामध्ये आठमा माओवादीले प्यानलै जितेको छ । वडा नम्बर ४ मा मात्र कांग्रेसको प्यानल आएको छ ।एक मात्र महिला प्रमुखजिल्लाका ९ स्थानीय तहमध्ये एउटामा मात्र महिलाले नेतृत्व गर्ने भएकी छन् । सिस्ने गाउँपालिका अध्यक्षमा विजयी बराल जिल्लाकै पहिलो प्रमुख महिला हुन् । पहिलो चरणमा निर्वाचित ६ र दोस्रो चरणमा निर्वाचित ३ स्थानीय तहमा पुरुष प्रमुख छन् । स्नातकसम्म अध्ययन गरेकी उनले जितपछि काँधमा ठूलो जिम्मेवारी आएको बताइन् ।आफूले गरेका प्रतिबद्धताअनुसारै कामकाज अघि बढाउनेछु, उनले भनिन्, विशेषगरी सडक, खानेपानीलगायत आधारभूत कुरा मेरा प्राथमिकता हुन् । जनतासँग धेरै घुलमिल भएकाले आफू मतदाताको छनोटमा परेको उनको भनाइ छ । म धेरै(थोरै भए पनि जनतासँग घुलमिल भएँ, अपेक्षित मत आयो, उनले भनिन् । गाउँपालिका केन्द्र रुकुमकोटलाई स्मार्ट सिटी बनाउने सरकारी निर्णय कार्यान्वयनमा सकेजति सघाउने योजना बरालले सुनाइन् । एक मतले जितहारसिस्ने गाउँपालिका(६ को वडाध्यक्षमा जम्मा एक मत निर्णायक बन्न पुगेको छ । माओवादी केन्द्रका सुधन रेग्मीले कांग्रेस(एमाले गठबन्धनका उम्मेदवार पूर्णबहादुर मल्ललाई १ मतले हराएका हुन् । रेग्मीले ४ सय ७० मत ल्याएको निर्वाचन अधिकृत अर्जुन गौतमले जानकारी दिए । वडा सदस्यमा भने गठबन्धनकै उम्मेदवार विजयी भएका छन् । वडाध्यक्षको परिणामलाई लिएर गठबन्धन पक्षधरले पुन: गणना वा गनिएको मत सार्वजनिक गर्न माग राखेपछि फेरि केहीबेर अन्योल सिर्जना भएको थियो । माओवादी केन्द्र पक्षधरले गनिसकिएको मत घोषणा गर्नुपर्ने अडान राखेका थिए । दुवै पक्षले अडान नछाडेपछि गणना सकिएको २ घण्टापछि मात्रै परिणाम सार्वजनिक गरिएको थियो । नियमबमोजिम गनिएको मत घोषणा गरिएको निर्वाचन अधिकृत गौतमले बताए । उहाँहरूले पुन: मतगणनाका लागि निवेदन दिने कानुनी बाटो छँदै छ, उनले भने, कानुन, परिपत्र र निर्देशिकाबमोजिम काउन्ट भइसकेको मत घोषणा गर्ने निर्णय लिइएको हो ।"
ककसले जिते ? (सोमबार राति ११ बजेसम्म),जानकी गाउँपालिकाअध्यक्ष लोकतान्त्रि फोरम प्रदीप चौधरी उपाध्यक्ष लोकतान्त्रिक फोरम उमा महतो
छाप्राको राजनीति दरबारबाट हुँदैन,"विचारणीय विकल्पवैकल्पिक लोकतान्त्रिक पद्धति र प्रक्रियाबारे विचारै नगरी चुनावी लोकतन्त्रमा मात्रै सीमित हुने हो भने पनि प्रतिनिधिमाथि अंकुश लगाउने उपाय खोज्न जरुरी छ । कानुनी उपायका रूपमा भ्रष्ट, अनैतिक र अप्रतिनिधित्वको प्रश्न उठेमा प्रतिनिधिलाई फिर्ता बोलाउने व्यवस्था आवश्यक छ । त्यस्तै, सामाजिक जीवनसँग जोडिएका मुद्दामा जनताबाट प्रत्यक्ष र संगठित रूपमा दबाबको जरुरत छ, जुन प्रत्यक्ष नागरिक लोकतन्त्रको अभ्यास हो । त्यसको विस्तारको राजनीतिक समाधान हो : औपचारिक लोकतन्त्र (फर्मल डेकोक्रेसी) को सट्टा अनौपचारिक र प्रत्यक्ष लोकतन्त्र (डाइरेक्ट डेमोक्रेसी) । त्यसको थालनीका लागि पेसा, वर्ग, वर्ण र लैंगिक आधारमा पनि निर्वाचन क्षेत्र तोकेर प्रतिनिधित्व गराउन सकिन्छ । त्यसमा शोषणउत्पीडनको क्षतिपूर्तिस्वरूप मजदुरकिसान, त्यसमा पनि दलित, त्यसमा पनि सबैभन्दा पीडित महिलाको प्रतिनिधित्व सुनिश्चित गर्ने काम गर्न सकिन्छ । यसबाट उनीहरूको भौतिक प्रतिनिधित्वसँगै उनीहरूका स्वार्थ र हितको प्रतिनिधित्व एवं संगठित हस्तक्षेपका लागि ढोका खुल्न सक्छ । प्रत्यक्ष र सहभागितामूलक लोकतन्त्रबाट सापटी लिने हो भने ससानो निर्वाचन क्षेत्र बनाउनु, तिनका प्रतिनिधिको संयोजनकारी भूमिकाको कार्यावधि ६६ महिना गर्नु र नीतिनिर्णयक्रियान्वयनमा सकेसम्म सम्मतिमा गर्नु श्रेयष्कर हुन्छ । इतिहासकारद्वय स्टिवन मेहुलबर्गर र फिल पाइनेका अनुसार बुद्धकालीन नेपालकै इतिहासमा पनि गणराज्यमा छलफल र सम्मतिका आधारमा स्थानीय नीति र निर्णय तर्जुमा गर्ने अभ्यास थियो । यस्तो अभ्यास बीसौं शताब्दीसम्म दक्षिण एसियाभरि गाउँ तथा पेसागत संगठनमा समतामुखी भावनाको अंशका रूपमा जीवित थियो । छाप्रेहरूको कोणबाट त्यसको विकास र परिमार्जन गर्ने बुद्धिमत्ता एवं साहस कुनै नयाँ वा पुरानो राजनीतिक शक्तिमा छ ?ट्विटर :"
भारतीय जीएसटी र नेपाली रणनीति,"नेपालको सबभन्दा ठूलो व्यापारिक साझेदार भारतमा वस्तु तथा कर सेवा (जीएसटी) लागू भएपछि यसको चर्चा भए पनि नेपालमा पर्ने प्रभावबारे चासो दिइएको छैन । अर्थ र वाणिज्य मन्त्रालयले यसबारे अध्ययन गर्ने भनिए पनि कुनै आधिकारिक सरकारी धारणा आएको छैन । सरकार चनाखो नहुँदा कालोबजारी बढ्ने र विभिन्न बहानामा निर्यात प्रभावित हुने जोखिम बढेको छ । भारतमै समेत चासो र अन्योल बढाएको जीएसटी बारे नेपाल पनि गम्भीर हुन आवश्यक छ । भारत सरकारले गत जुलाई १ को मध्यरात १२ बजे संसद्को विशेष सत्रमार्फत जीएसटी कार्यान्वयन भएको घोषणा गरेको छ । यसलाई भारतीय कर प्रणालीमा ७० वर्षयताकै सबभन्दा ठूलो फेरबदलका रूपमा हेरिएको छ । भारतका राष्ट्रपति प्रणव मुखर्जी र प्रधानमन्त्री नरेन्द्र मोदीले नयाँ कर प्रणालीपछि त्यहाँको अर्थतन्त्रमा ठूलो परिवर्तन हुने बताएका छन् । भारत सरकारले त आफ्नो अर्थतन्त्र नै २ प्रतिशत विन्दुले विस्तार हुने दाबी गरेको छ । यो वस्तु तथा सेवामा लाग्ने अप्रत्यक्ष कर हो, जसको भुक्तान उपभोक्ताले गर्नेछन् भने संकलन व्यवसायीले गर्नुपर्नेछ । यो हरेक तहमा लाग्ने भएकाले नेपालको मूल्य अभिवृद्धि कर (भ्याट) जस्तै मान्न सकिन्छ । नेपालमा भ्याटको दर १३ प्रतिशत छ तर भारतमा जीएसटीको दर न्यूनतम ५ हुँदै १२, १८ र अधिकतम २८ प्रतिशत तोकिएको छ । यो कर लागू भएसँगै भारतमा यसअघि लागू भएको भ्याट खारेज भएको छ । भ्याटसँगै मनोरञ्जन, अन्त:शुल्कलगायत राज्य सरकारले समेत गरी लाग्दै आएका दर्जन प्रकारका कर खारेज भएका छन् । अब त्यहाँ राज्यअनुसार फरक दर हुने छैन । अन्य कर खारेज भएर एकीकृत जीएसटी लागू भएपछि भारतमा केही वस्तु सस्तो भएका छन् भने केही महँगिएका छन् । यी सबै घटनाक्रमको असर के पर्छ भन्नेमा हामीकहाँ जुन स्तरको चनाखोपन हुनुपर्ने हो, त्यो देखिएको छैन । नेपालबाट भारत जाने सामानमा भारतले त्यहींको उत्पादनसरह जीएसटी लगाउने सम्भावना छ । अन्तर्राष्ट्रिय व्यापार प्रणालीको मर्मअनुसार आयातित सामानलाई पनि स्थानीयसरह नै व्यवहार गर्नुपर्ने हुन्छ । जस्तो कि प्राथमिक कृषिजन्य उत्पादनमा भारतमा जीएसटी नलाग्ने हो भने नेपालबाट जाने त्यस्ता उत्पादनमा कर लगाउन पाइँदैन । कुनै भारतीय उत्पादनमा २८ प्रतिशत जीएसटी लाग्छ भने नेपालबाट जाने उही सामानमा २८ प्रतिशत नै कर लगाउन सक्छ । राज्य तहमा अन्य करहरू हटेकाले सबैतिर फरक कर लाग्ने झन्झटबाट मुक्त हुने अपेक्षा गरिएको छ । तर यहाँको उत्पादन लागत बढी छ । कृषिजन्य उत्पादनमा त्यहाँ कर नलाग्ने हँुदा त्यहींका उत्पादन सस्ता हुनेछन् । विशेषगरी नेपालबाट बढी निर्यात हुने अलैंची, अदुवाजस्ता तुलनात्मक लाभ भएका वस्तुमा पर्ने असरबारे वाणिज्य र अर्थ मन्त्रालयले अध्ययन गर्नुपर्छ । भारतमा निर्यात गर्ने कृषि तथा अन्य उत्पादनहरू भारतमा भन्दा महँगो भएमा माग नहुन पनि सक्छ । त्यस्तो अवस्थामा हाम्रो निर्यात प्रभावित हुन सक्छ । यसबारे व्यवसायी, किसानलगायतलाई जानकारी दिएर व्यापारिक रणनीति बनाइनुपर्छ । भारतको बैंक, बिमा, हवाई सेवा, पारवहनमा पनि जीएसटी लाग्ने भएका कारण उक्त सेवा नेपालीले उपभोग गरे कर लाग्नेछ । तेस्रो मुलुकबाट सामान आयात गर्दा भारतीय ट्रक, कन्टेनर, रेल पारवहनको नेपालले पनि प्रयोग गर्छ, जसमा जीएसटी लागेकाले सेवा महँगो हुन सक्नेछ । केही व्यवसायीले यसै बहानामा मूल्य बढाउन सक्ने हुँदा सरकार चनाखो हुनुपर्छ । करको दर र यसले बढाउने मूल्यबारे सार्वजनिक जानकारी गराउनुपर्छ । भारतले निर्यात हुने सामानमा जीएसटी नलगाउने प्रस्ट पार्दै आएको छ । भारतमा उत्पादित सामान नेपाल आउँदा अहिले पनि भारतभित्र कुनै कर लाग्दैन । ती भारतीय सामान नेपालभित्र छिरेपछि यहाँको भन्सार कार्यालयले भन्सार महसुल, भ्याट, अन्त:शुल्कलगायतका कर लगाउने हो । नेपालले कर प्रणालीमा परिवर्तन नगरेकाले सामान महँगिनेछैन । जीएसटीका नाममा महँगो भनिएमा त्यो कालाबजारी हुनेछ । कुल अन्तर्राष्ट्रिय कारोबारको ६५ प्रतिशत व्यापार हुने भारतको कर प्रणालीमा भएको व्यापक परिवर्तनको नेपालमा धेरैतिर असर पर्नेछ । त्यहाँ कार्यान्वयन हुँदै जाँदा यहाँ पनि असर देखिँदै जाला । हरेक वस्तुमा लाग्ने दर र दुई देशबीचको वाणिज्य सन्धिका प्रावधान विस्तृतमा हेरेर कुन वस्तु र सेवामा कस्तो असर पर्ला, यसको यकिन गरिनुपर्छ । भारत सरकारले नै आग्रह गरेपछि दिल्लीस्थित दूतावासले नेपालको परराष्ट्र, अर्थ र वाणिज्य मन्त्रालयलाई अध्ययन गरिदिन आग्रह गरेको छ । यी निकायले तदारुकताका साथ जीएसटी र यसको प्रभावबारे जानकारी गराउनुपर्छ । नकारात्मक प्रभाव पर्ने क्षेत्रलाई प्रतिस्पर्धी बनाउन सकिने उपाय पनि खोज्न आवश्यक छ ।"
समावेशी र गतिशील लोकतन्त्रको पक्षमा,"विष्णु तामाङले मेरो लेख माओवादी जनयुद्ध र लोकतन्त्रमाथि केही प्रश्न गरेकोमा धन्यवाद दिन चाहन्छु । मेरो लेख विशुद्ध प्राज्ञिक र वस्तुवादी दृष्टिबाट लेखिएको हो । मओवादीको चरित्रको लेखाजोखा अर्थात् वर्गीय आधार छोडी जातीय र क्षेत्रीयतातिर लागेको भन्ने विश्लेषण गरिएको होइन । मैले तपार्इंले उठाएका मुद्दा समाएको होइन । तर माओवादीले यी पक्षलाई आफ्नो रणनीतिका रूपमा प्रयोग गरेको हो । यसले समाजमा दबिएर बसेका सीमान्तकृत र पीडित वर्गलाई जगाउने काम गरेको तथ्य त २०६२६३ को आन्दोलनपछिको परिवर्तित अवस्थाले देखाउँछ । जहाँसम्म मेराबारेमा कुनै वकालत गरेको भन्नेछ म कहिलै पनि माओवाद, लेनिनवाद या अन्य साम्यवादमा विश्वास गर्ने व्यक्ति होइन । उदार तर सामाजिक न्याय, प्रगतिशील र जनमुखी लोकतन्त्रको पक्षपाती भने हुँ । यसको प्रमाण मलाई चिन्ने, मेरा कृति पढ्नेले बुझेको हुनुपर्छ । कुनै दलको वकालत गर्ने भए त म पनि दलका नेताको या दलको वकालत गरिहाल्थेँ नि । सरकार बनाउँदा या युद्धताका भारतमा बसेको या कसैले पालेको भन्ने मेरो यस लेखको क्षेत्रभित्र पर्दैन । पछि यस विषयमा विश्लेषण गर्नुपरे गरांैंला ।जनजाति, दलित, महिला, मधेसी र अन्य कतिपय सीमान्तकृत वर्ग या समूहमा आएको चेतनालाई विखण्डनकारी रूपमा हेर्नु हुँदैन । यसलाई लोकतन्त्र र देशलाई झन् बलियो पार्ने कडीका रूपमा लिन सक्नुपर्छ । त्यही हो समावेशी र गतिशील लोकतन्त्र । लोकराज बरालसुनाकोठी, ललितपुर कहिल्यै नरोकिने पहिरो राजधानीलाई देशको अन्य स्थानसँग जोड्ने स्थलमार्गको एक प्रमुख नाका नारायणगढमुग्लिन सडकखण्ड बर्सेनि वर्षातको महिनामा खस्ने पहिरोका कारण अवरुद्ध हुने गरेको कुरा सर्वविदितै छ । हालै मात्र विभिन्न विकासका महत्त्वाकांक्षी योजना लिएर जनसमुदायमा गएका मध्येबाट छानिएर स्थानीय निकायको पुन:संरचना भएको छ । चुनावी एजेन्डामा विभिन्न असम्भवप्राय: देखिने योजनालाई सार्थक गराउने लक्ष्य लिएका जनप्रतिनिधिको प्रमुख एजेन्डाको रूपमा अब यो सडकखण्ड हुनुपर्ने टड्कारो आवश्यकता देखिन्छ । इन्जिनियरिङका नवीनतम विकल्पको खोजी गरी पर्खाल लगाएर मात्र पहिरो रोक्ने मिथ्या प्रयास गर्नुभन्दा बहुविकल्पको रूपमा बाँसजस्ता वनस्पतिको वृक्षारोपण गरेमा पहिरो रोक्ने कार्यमा प्रभावकारिता देखिन्छ । सधैं केन्द्रीय सरकारको विकेन्द्रित नभएको शासन प्रणालीको आस गर्नाले हालसम्म पनि यो सडकखण्ड बारम्बार अवरुद्ध हुने गरेकोमा अब स्थानीय तह सचेत भई पहिरो रोक्ने आधुनिक तौरतरिकाकासँगसँगै वृक्षारोपणमा ध्यान दिन सके समस्या धेरै हदसम्म सुल्झिने आस गर्न सकिन्छ । सौगात भट्टराईविराटनगर महानगरपालिका, मोरङआजकाल दिनहुँजस्तो मुग्लिननारायणगढ सडकखण्ड पहिरोले रोकिरहेको छ । माथिबाट पहिरो खस्ने र सडक अवरोध भइरहेको छ, सडकमा चलिरहेका सवारीसाधन पुरिने र जीउधनको क्षती हुने अवस्था भयावह हुँदै गएको छ । यस्तो किन भाइराखेको छ ? साधारणतया पहिरो जान सक्ने क्षेत्र पहिचान गरेर त्यस्तो क्षेत्रमा बसोबास तथा खेतीपाती गर्न दिनु हुन्न तर बाटोघाटो त बनाउदिनँ भनेर सुख छैन । त्यसैले सडक बनाउँदा सरकारले जब सम्भाव्यता अध्ययन गर्छ, त्यतिबेला विशेष ध्यान पुर्याउनुपर्ने हो । किन हाम्रो सडक विभागमा भूगर्भशास्त्री छैनन् ? हामी सबैले थाहा पाएसम्म कुनै पनि आयोजनाको २० प्रतिशतसम्म प्लानिङ तथा अनुसन्धानमा खर्च गरे पनि भविष्यमा परियोजना कुनै हालतमा पनि असफल नहोस् भन्ने हो । नत्र त्यत्रो रकम किन खर्चिनुपर्यो र ? यदि परीक्षणबाट भरपर्दो नतिजा आएन भने ८० प्रतिशत जोगाउनतिर लाग्नुपर्ने होइन र ? केदारनाथ त्रिपाठी बुढानीलकण्ठ५, काठमाडौं धुवाँ, धूलो र हिलोको राजधानीकहिले धूलो, धुवाँको मारमा त कहिले हिलोको दुर्दशामा पर्दा सामान्य लाग्नु उपत्यकावासीको दैनिकीजस्तै भएको छ । आकाशका फलजस्तै सावित भएको मेलम्ची खानेपानी आयोजनाको गलत कार्यशैली र पूर्वयोजनाविहीन र दिशाविहीन र आयोजना प्रमुखको गम्भीर लापरबाहीपूर्ण कार्यशैलीका कारण मेलम्ची आयोजना समयमा सम्पन्नसमेत नहुने अवस्थाबाट गुज्रिँदै सञ्चालन गरिँदा उपत्यकामा बसोबास गर्ने जनता सरकारी तथा गैरसरकारी कार्यालयमा काम गर्ने कर्मचारी, कलेजस्कुले विद्यार्थी र तमाम नागरिकको हालत यति कहालीलाग्दो, क्रन्दन रोदनपूर्ण र भयावह छ, शब्दबाट बयान गर्न नै सकिँदैन । यो देशको राजधानी काठमाडौँ, कुनै बेलाको कान्तिपुर भनौँ या अलकापुरी वा अमरावती भनिँद,ै सुनिँदै, कहिँदै आएकामा अब भन्नैपर्दा यो उपत्यका एउटा आदिम धार्मिक पुराणको कुम्भिपाक नरक हो । जहाँ लाखौँलाख मानिस एकै र एकै प्रवृत्तिको सजायबाट प्रताडित हुँदै छन् । के यही हो हाम्रो इतिहासको उपत्यका र अमरावती ? आदिकवि भानुभक्त आयार्यले भन्ने गरेको कति दिनपछि मैले आज बालाजु देख्याँ । पृथिवि तलभरिमा स्वर्ग हो जानि लेख्याँ भनिने गरेको ऐतिहासिक उपत्यकाले यस्तो दिनको कल्पना नगरोस् कि सबै यहाँका मेलम्चीपीडित गएर तिम्रो योजना तिमी लैजाऊ र हामीलाई पूर्वअवस्थामै बाँच्न देऊ, मेलम्चीको विकल्प दिन हामी तयार छौँ तर मेलम्चीको यातना सहन हामी तयार छैनौं भन्ने दिन नआओस् । श्यामसुन्दर कुइँकेलहाँडीगाउँ, काठमाडौं रोड टेस्ट : घूस लिनदिन सजिलोअबदेखि लाइसेन्स लिन रोड टेस्ट पास गर्नुपर्ने र एक घण्टा ट्राफिक नियमसम्बन्धी कक्षा लिनुपर्ने नियम आउँदै छ । सिड्नीमा रहेका मेरा भाइले भनेको त्यहाँ लाइसेन्सका लागि यस्तै प्रक्रिया हो । हामीकहाँ पनि लागू हुँदै छ । यो राम्रो हो । तर यसका लागि सम्बन्धित सबैलाई पर्याप्त समय दिनु पर्दैन र ? म लाइसेन्सका लागि सबै तयारी गरेर बसेको छु । निर्वाचनका लागि बन्द गरिएको यातायात कार्यालय जब खुल्छ तब निवेदन दिउँला भनी बसेको छु । मैले ड्राइभिङ स्कुलमा पैसा पनि बुझाइसकें । अब मैले नयाँ नियमानुसार थप कसरी सिक्ने ? ड्राइभिङ स्कुलहरूले यससम्बन्धी तयारी गर्नु परेन ? परिवर्तन हुनुपर्छ, गर्नुपर्छ । तर पर्याप्त समय दिएर । एक निश्चित अन्तरालमा परिवर्तन गर्दै रहनुपर्छ । तर यहाँ त नयाँ जोगीले खरानी धेरै घस्छ भनेजस्तो नयाँ हाकिम आयो कि नयाँ नियम आउँछ । उसलाई काम देखाउनुपर्ने । के ट्राफिक नियम एक घण्टा क्लास लिँदैमा पूर्ण भइन्छ ? के नियम गाडी चलाउनेलाई मात्र हो ? के यसको जानकारी टीभीमा प्रत्येक हप्ता दिन सकिन्न ? धेरै चलखेल हुने लाइसेन्स फाँटमा रोड टेस्ट घूस लिनेदिने सजिलो माध्यम हो । त्यसकारण नयाँ नियम परिवर्तनका लागि भन्दा पनि ट्राफिकको आफ्नो परिवर्तनका लागि हो । राजु महर्जन काठमाडौं१५, स्वयम्भू निर्वाचनले देखाएका संकेतस्थानीय तहको पहिलो चरणको निर्वाचनमा एमाले पहिलो भएको थियो । त्यो पानीको फोका मात्र हो दोस्रोमा हामीले उछिन्छौं भनेर नेपाली कांग्रेसले दाबी गरिरहेको थियो । तर कांग्रेसको दाबीमा कुनै दम नरहेको प्रमाणित भएको छ दोस्रो चरणको निर्वाचन परिणामले । फेरि पनि एमालेले बाजी मारेको छ । प्रधानमन्त्री शेरबहादुर देउवाको डडेल्धुरा जिल्लामा रहेको अमरगढीमा नगरपालिकामा एमालेले जित हात पारेको छ । अर्थात् देउवाले आफ्नै गहृनगरमा कांग्रेसलाई जिताउन सकेनन् । यो कांग्रेसीहरूको लागि लज्जाको विषय हो । ७ नं प्रदेशमा कांग्रेसले धेरै जित्छ भनिँदै थियो । तर परिणाम त्यो रूपमा देखा परेन । गुल्मीको रेसुंगा नगरपालिकामा कांग्रेसले जित्दै आएको थियो तर यो पालि एमाले आयो । उता धनकुटा जिल्ला पूरै एमालेले जित्यो । पहिलोमा मात्र होइन दोस्रो चरणको चुनावमा समेत एमालेले आफूलाई नेपालको पहिलो र अब्बल पार्टीको रूपमा दर्ज गरेको छ । अर्थात् नेपालका बहुमत जनता एमालेको पक्षमा रहेको संकेत यो चुनावले दिएको छ । दोस्रो चरणको ७ उपमाहानगरपालिकामध्ये ५ वटामा एमाले अग्रस्थानमा देखिनुले सहरिया र सचेत जनता एमालेले लिएको नीतिप्रति सकारात्मक रहेको पुष्टि गरेको छ । यो चुनावबाट एमालेले आफ्नो राजनीतिक जग बलियो बनाएको छ । जग बलियो भए घर ढल्दैन । यस अर्थमा एमालेको भविष्य उज्ज्वल छ । उसले लिएको राष्ट्रियताका मुद्दामा जनताले साथ दिएको चुनाव परिणामले देखाएको छ । पहिलोमा झंै दोस्रोमा पनि एमाओवादी तेस्रो नै हुन पुगेको छ । अझ अनुपातमा हेर्दा माओवादी दोस्रो चरणमा झन्डै २० प्रतिशत तल खस्कन पुगेको छ । गोपाल देवकोटाचाबहिल, काठमाडौं जनताकै जित भएको छचुनावको नतिजा आउने क्रमसँगै कतिपय सामाजिक सञ्जालका साथै कोठे बहस नि हुने गरेको छ कि फेरि राम्रोलाई हेरिएन, हाम्रोलाई नै हेरियो भन्ने अनि निर्दोष मतदातालाई कुनै समूहको उपनाम भिराइएको हुन्छ । कृपया यहाँ मलाई भन्न मन लागेको कुरा लोकतान्त्रिक मुलुकमा उम्मेदवारको हारजित जसको भए नि अन्तिममा जित जनताकै हुन्छ र हुनुपर्छ पनि । प्रत्येक जनता राजनीतिक हिसाबले शिक्षित हुँदैनन् । त्यसैले उनीहरूलाई भेडा को बिल्ला कहिल्यै भिराउनुहुन्न किनकि उनीहरू निर्दोष हुन्, विजेता जनप्रतिनिधिहरूले ती निर्दोष जनताको मतलाई नजरअन्दाज गरेर अगाडि बढ्ने दुस्साहस कहिल्यै गर्नु हुन्न । बाँकी रह्यो उम्मेदवारको गुण र दोषका आधारमा मतदान हुनुपथ्र्याे तर विडम्बना त्यो भएन भने यसको दोष केही शिक्षित युवा अनि बुद्धिजीवीहरूमाथि जान्छ किनकि कुनै पनि शिक्षित व्यक्तिले समाजमा सत्यको थाहा दिनु उनीहरूको जिम्मेवारी र कर्तव्य पनि हो । जजसले जितेर अगाडि आए, उनीहरूलाई बधाई तथा सफल कार्यकालको शुभकामाना छ र जो पराजित भए उनीहरू पनि सक्रिय नै भइरहून् । सन्तोष राई कीर्तिपुर, काठमाडांै चीनबाट रेल ल्याउने कुरामहेन्द्रकालीन शासनको उदयदेखि प्रजातन्त्र आउँदासम्म पनि नेपालमा चीनबाट रेल आउने कुरा चलिरहेको छ । अझ भन्नुपर्दा नेपालमा जति प्रधानमन्त्री बन्छन् उनीहरूले चीनसँगको भ्रमणमा रेल ल्याउने कुरालाई पहिलो एजेन्डा बनाएका हुन्छन् । केही महिनाअघि भ्रमणमा रहेका पूर्वप्रधानमन्त्री प्रचण्डले पनि यसलाई पहिलो एजेन्डामा राखेर भ्रमणमा निस्केका थिए । र, उनले यो कुरा उठाउँदै गर्दा चिनियाँ राष्ट्रपति यसको प्रत्युत्तर दिँदै ठोस परिमाण अघि सार्न प्रचण्डलाई सुझाव दिंदै थिए । उनको ९ महिने कार्यकाल पनि सकियो । त्यसपछि यो कुरा कर्कलाको पातको पानीजस्तै हरायो । वर्षैपिच्छे फेरिने सरकारको ढिलासुस्तीले गर्दा कुरामा मात्र सीमित भएको देखिन्छ । यसले गर्दा नेपालको बजारतन्त्र भारतसँग भर पर्न पुगेको देखिन्छ । नेपालमा आयात हुने ७० प्रतिशत वस्तु तथा सेवा भारतसँग परनिर्भर हुनुपरेको छ । यसले गर्दा भारतले केही बहाना बनाई बेलाबेलामा नाकाबन्दी गरिदिन्छ । त्यसले नेपालको अर्थतन्त्रमा ठूलो संकट सिर्जना हुन्छ । अर्बाैंको राजस्व गुमाउनुपर्छ भने अर्कोतर्फ जनता कैयौं दिन भोकभोकै बस्नुपर्ने बाध्यात्मक परिस्थिति सिर्जना हुन्छ । चीनसँग ग्यास पेट्रोल र खाद्य ल्याउनलाई हारगुहार गर्नुपर्छ । भारतसँगको एकाधिकार बजार तोड्नलाई भए पनि नेपालमा रेल अत्यावश्यक भइसकेको छ । चीनबाट रेल ल्याई नेपालमा बजार सन्तुलनमा चीन र भारतसँग बराबर बनाउन सक्यौं भने देशको अर्थतन्त्र मजबुत हुन्थ्यो । महेश भण्डारीठूलापोखरा, अर्घाखाँची असारमुखी बजेटसरकारले आफ्नो वार्षिक नीति तथा कार्यक्रम समयमै ल्याए पनि, अर्थमन्त्रीले बजेट भाषण समयमै प्रस्तुत गरे पनि अधिकांश बजेट असार महिनामै खर्च हुने गरेको तथ्यांक हामीसँग रहेको छ । वर्षभरि सुतेर बस्ने अनि सरकारी बजेट किन फ्रिज हुन दिने भनी कर्मचारीहरूले कम्मर कसेर काम गरेको देखाउने प्रवृत्ति बढेर गएको छ । हरेक त्रैमासिक रूपमा बजेट र कार्यक्रमको समीक्षा गर्ने पद्धति नभएकै कारण यस्तो अवस्था आएको हो । कुल बजेटको ४० प्रतिशत खर्च असार महिनामा हुनुले पनि निर्धारित बजेटको सही सदुपयोग होइन दुरुपयोग हुँदै छ भन्ने आभास भएको छ । दुई दशकपछिको स्थानीय तहको निर्वाचनले पक्कै आगामी दिनमा यस्तो नहुने अनुमान गर्न सकिन्छ । खर्च भइरहेको बजेटको सदुपयोग कुन हदसम्म भएको छ भनी अनुगमन गर्ने, कहाँ कुन शीर्षकमा के कति कार्य भइरहेको छ भन्ने खबरदारी गर्ने काम पनि जनप्रतिनिधिको हो । यस्तोमा अधिक सतर्कता अपरिहार्य रहेको छ । कतिपय भौतिक निर्माणका संरचना वर्षायाममा निर्माण गरिँदा राज्यको ढुकुटी सकाउने मेसो मात्रै जुटेको झैं देखिन्छ । तसर्थ सरोकारवाला निकायले यस सम्बन्धमा विशेष चासो र तदारुकता देखाउन सके मात्र प्रभावकारी हुन सक्छ । असार महिना आफैंमा विकास निर्माणको हिसाबले प्रतिकूल रहने महिना हो । यस्तो विषम समयमा भन्दा पनि अनुकूल समयमा आवश्यक विधामा निर्धारण गरिएको रकम खर्च हुन सकोस् । वास्तविकताको आधारमा खर्च गर्ने प्रवृत्तिले मितव्ययी संस्कृतिको विकास गर्ने मात्र होइन निर्धारित उद्देश्यले गति प्राप्त गर्ने निश्चित छ । गोविन्द रिमालगैंडाकोट नगरपालिका५, नवलपरासी रेडक्रसमा खैलाबैला नेपाल रेडक्रस सोसाइटी देशकै ठूलो संस्था हो । संगठन, बजेट र जनशक्तिका हिसाबबाट हेर्दा यो जति ठूलो मानवीय संस्था नेपालमा अरू छैनन् । संगठनको हिसाबले हेर्दा पनि नेपालका ७५ वटै जिल्लामा यसका शाखा छन् भने गाउँ तथा नगरपालिकाका वडामा पनि उपशाखा विस्तार भइरहेको छ । नेपाल रेडक्रसका हजारौं कार्यकर्ता गाउँ र नगरमा छन् । अहिले नेपाल रेडक्रसमा भ्रष्टहरूको हालीमुहाली छ । अहिले संस्थाको अध्यक्षलगायतका पदाधिकारीबाट रेडक्रसमा आएको बाह्य सहयोग र भूकम्पपीडितका नाममा आएको अर्बाैं रकम भ्रष्टाचार गरी चरम दुरुपयोग भएको छ । हालै मात्र भक्तपुरमा रेडक्रसको नाउँमा जग्गा किन्दा पनि ठूलै भ्रष्टाचार भएको खबर कान्तिपुरमा प्रकाशित भएको थियो । केही समयअघि कान्तिपुर दैनिकमा रेडक्रसमा रजाइँ शीर्षकमा अखण्ड भण्डारीको अनुसन्धानसहितको लेख प्रकाशित भएको थियो । त्यसपछि पनि कान्तिपुर दैनिकलगायतका पत्रपत्रिका र टीभी च्यानलहरूमा समेत रेडक्रसमा भ्रष्टाचार सम्बन्धमा खबर प्रकाशितप्रसारित भएका थिए । यसले रेडक्रसभित्र खैलाबैला मच्चिएको छ । जोगिनका लागि अनेकौं षड्यन्त्र भइरहेका छन् । सीताराम भण्डारीभक्तपुर सीप नै ठूलो होआज हामी नेपाललाई सिंगापुर, अमेरिका बनाउने कुरा गर्छांै । तर के त्यो हामीकहाँ भएको कमजोर शिक्षा पद्धतिले सम्भव छ त ? सन्दर्भ, हाम्रो सहभागितामा २३ वर्षदेखि विभिन्न विद्यालय तथा कलेजमा सञ्चालन भइरहेका तालिम, अतिरिक्त क्रियाकलापलगायत अन्य परियोजनामा काम गर्दाको अनुभव हो । हामी धेरै स्कुलकलेजमा पुग्यौं । एउटा प्रश्न मनमा आयो । हामी कहिलेसम्म परीक्षापत्र र आज्ञाकारिताकै मापदण्डमा विद्यार्थीको चयन र प्रशंसा गर्दै बस्ने ? के साँच्चिकै एउटा विद्यार्थीको जीवन परीक्षापत्रको उत्तर र त्यसको प्राप्तांकले नै निर्धारण गर्छ त ? मैले पढाइ आवश्यक छैन भन्न खोजेको होइन । तर के पढाइ मात्र आवश्यक छ ? यदि तपार्इं कुनै व्यवसाय चलाउँदै हुनुहुन्छ भने के तपाईं ९९ प्रतिशत अंक प्राप्त गर्नेलाई जागिर दिनुहुन्छ कि तपार्इंलाई आवश्यक पर्ने सीप भएकालाई ? प्राथमिकता केलाई दिनुहुन्छ ? ९९ प्रतिशतलाई कि सीपलाई ? कुनै पनि विकसित देशको कुरा गरौं । सीप भएकाहरूको सान, मान र दामको कुरै फरक हुन्छ । हामीकहाँ त्यस्तो देखिन्न । अनि हामी देश बनाउने कुरा चर्को रूपमा गर्छौं । पहिले देशका युवाशक्तिको स्तरोन्नति र उनीहरूलाई प्रोत्साहित गरौं । असम्भव आपैं सम्भव हुन्छ । अरूले गरेर मात्र पनि हुँदैन । हामी युवा आपैंले थालनी गर्नुपर्छ । हामी युवा अन्य कुराका लागि खुब आवाज उठाउँछौं । कहिलेदेखि सीप विकास र क्षमता वृद्धिका लागि काम गर्न थाल्ने ? हामीसँग ज्ञान, सीप, योग्यता, आँट, विश्वास र अनुभव छ भने भौंतारिनु पर्दैन । आशिष ठाकुर"
स्थानीय तहको वित्तीय अधिकारमा अंकुश,"एकल र साझासहित सबै अधिकारसूचीको कार्यविस्तृतीकरणका जम्मा १७९५ वटा क्रियाकलापमध्ये प्रदेश र स्थानीयका लागि ९२५ (५२ प्रतिशत) छन् । यो सामान्य गणितीय भाषामा भन्दा नेपाल सरकारले गर्ने गरेका काममध्ये ५२ प्रतिशत जिम्मेवारी तल (प्रदेश र स्थानीय) गएको छ । शिक्षा र स्वास्थ्यको मात्र कुरा गर्ने हो भने करिब ६० प्रतिशत जिम्मेवारी स्थानीयमा मात्र छ । निश्चय पनि कार्यक्षेत्रअनुसारको वित्तीय अधिकार तल गएको देखिँदैन । सिद्धान्तअनुसार जहाँ कार्य हुन्छ त्यहाँ वित्तीय स्रोत, कर्मचारीलगायतका साधन पनि सँगसँगै जानुपर्ने हुन्छ । अहिलेसम्म स्थानीय तहमा न्यूनतम स्तरमा पनि कर्मचारीको व्यवस्थापन हुन सकेको छैन । धेरै राजस्व अधिकार केन्द्रमा राखेपछि वित्तीय हस्तान्तरणको माध्यमबाट पूर्ति गरिनुपर्ने हुन्छ । सिद्धान्तले पनि त्यही भन्छ । संविधानको भावना पनि यही हो । विगतमा पनि स्थानीय निकायले वित्तीय हस्तान्तरणका रूपमा स्थानीय स्वायत्त शासन ऐनअनुसार नि:सर्त अनुदान, ससर्त अनुदान र राजस्व बाँडफाँड रकम प्राप्त गर्थे । जस्तो : नि:सर्त अनुदानका रूपमा चालु आवमा गाविसले न्यूनतम ३६ लाखदेखि अधिकतम ८३ लाख रुपैयाँसम्म प्राप्त गरेका थिए । ससर्त अनुदानका रूपमा ग्रामीण खानेपानी तथा सरसफाइ, ग्रामीण पूर्वाधार तथा जीविकोपार्जन, साना तथा सामुदायिक सिँचाइ, नदी नियन्त्रण, स्थानीय सडक सुधार, सडक बोर्ड, जगेडा कोष, ग्रामीण जलस्रोत व्यवस्थापन, ग्रामीण पुनर्निर्माण तथा पुन:स्थापना, स्थानीय यातायात, नगरक्षेत्र पूर्वाधार विकास, सीमाक्षेत्र विकास कार्यक्रम आदि लगायत थिए । सरकारले आगामी वर्षको बजेट प्रस्तुत गर्दा स्थानीय तहका लागि दुई किसिमका अनुदान वितरण गरेको छ । यी अनुदानमा वित्तीय समानीकरण अनुदान र ससर्त अनुदान हुन् । संविधानमा नि:सर्त अनुदान शब्दावली नरहेको र नि:सर्त अनुदानको पर्यायवाचीका रूपमा वित्तीय समानीकरण अनुदान वितरण गरेको छ । वास्तवमा विभिन्न १३ वटा मन्त्रालयको बजेट ल्याई साविकको स्थानीय निकायको अनुदानमा करिब ६७ अर्ब थप गरी वित्तीय समानीकरण अनुदान पठाइएको हो । सिद्धान्तत: विषयगत अनुदानका रूपमा रहने शिक्षा, स्वास्थ्य, कृषि र पशु क्षेत्रको अनुदानलाई ससर्त अनुदानका रूपमा स्थानीयमा पठाइएको छ । वास्तविक ससर्त अनुदान स्थानीय तहमा पठाइएकै छैन । साविकमा राजस्व बाँडफाँडअन्तर्गत स्थानीय निकायले तीनवटा करका क्षेत्रबाट नेपाल सरकारबाट राजस्व प्राप्त गर्थे । ती क्षेत्रमा १ घरजग्गा रजिस्ट्रेसन, २ खानी, पेट्रोलियम, वन, जलस्रोत तथा अन्य प्राकृतिक स्रोत र ३ पर्यटन दस्तुर हुन । जस्तो : घरजग्गा रजिस्ट्रेसन दस्तुरबाट उठेको राजस्वको ५ देखि ९० प्रतिशतसम्म स्थानीयले प्राप्त गर्ने गर्थे । प्राकृतिक साधन र स्रोतको रोयल्टीमा खानीबाट उठेको रकमको ५० प्रतिशत, वनपैदावारको १० प्रतिशत, पर्वतारोहण रोयल्टीको ३० प्रतिशत, जलविद्युत्को ५० प्रतिशत प्राप्त गर्थे । अहिले संसद्मा अन्तरसरकारी वित्त व्यवस्थापन विधेयक दर्ता भएको छ । विधेयकअनुसार चारवटा प्राकृतिक स्रोत : पवर्तारोहण, विद्युत्, वन र खानी तथा खनिजको बाँडफाँडको सीमाअनुसार स्थानीय तहलाई ५ प्रतिशत, प्रदेशलाई १० प्रतिशत र संघलाई ८५ प्रतिशत छ । साविकको ऐनभन्दा पनि निकै नै कम राजस्व बाँडफाँड गर्ने गरी ऐन बनाइएको छ । वास्तवमा यो ऐन प्रदेश र स्थानीयको अस्तित्वलाई नै स्वीकार नगर्ने ढंगबाट आएको छ । संविधानत: प्राकृतिक साधनबाट प्राप्त रोयल्टी ३ तहका सरकारका लागि छ । अधिकारकै कुरा गर्ने हो भने पनि ३ तहकै सरकारका लागि एकएक तिहाइ राख्दा पनि प्रदेश र स्थानीयको भागमा दुई तिहाइ पर्छ । साविककै स्थानीय निकायले प्राप्त गर्ने ५० प्रतिशतलाई प्रदेश र स्थानीयका लागि २५२५ प्रतिशत गराउने सोच पनि सरकारको देखिएन । सरकारमा अझै पनि केन्द्रीकृत सोच देखियो । सिद्धान्तत: प्राकृतिक साधनको उपयोग र यसको लाभमा स्थानीय नागरिकको बढी अधिकार तथा हक हुन्छ । आर्थिक अधिकारको प्रयोगसम्बन्धी संविधानको धारा ५९ र राष्ट्रिय प्राकृतिक स्रोत तथा वित्त आयोगसम्बन्धी धारा २५१ को आशय पनि यही हो । राज्यको नीतिसम्बन्धी धारा ५१ मा पनि प्राकृतिक साधनको प्रतिफलमा स्थानीय समुदायलाई प्राथमिकता तथा अग्राधिकार दिनुपर्ने व्यवस्था छ । यति मात्र होइन प्राकृतिक साधन र स्रोतलगायत समग्र राजस्वको बाँडफाँडको आधार बनाउने जिम्मेवारी संविधानत: राष्ट्रिय प्राकृतिक स्रोत तथा वित्त आयोगको हो । आयोगको हात खुट्टा नै कँस्ने गरी विधेयक आएको छ । यी तमाम व्यवस्थाका बाबजुद सरकारले जसरी प्राकृतिक साधनको बाँडफाँडको व्यवस्था विधेयकमा राखेको छ यो प्रचलित सिद्धान्त, अन्तर्राष्ट्रिय अभ्यास तथा संविधानको भावनाविपरीत छ । फेरि सरकारको कुल राजस्व संकलनमा यी प्राकृतिक साधन र स्रोतको भार २ प्रतिशत पनि छैन । यी साधनबाट संकलित सबै रोयल्टी तल पठाउँदा पनि सरकारको राजस्वमा खासै तात्त्विक असर पर्दैन । यस परिप्रेक्ष्यमा संघले न्यूनतम प्रतिशत (संकलन तथा व्यवस्थापनमा लाग्ने खर्च) राखी बाँकी सबै रोयल्टी तल पठाउने व्यवस्था हुनु आवश्यक छ । यस सन्दर्भमा प्रदेश र स्थानीयका लागि ४०४० प्रतिशत र बाँकी २० प्रतिशत संघका लागि गर्नु मनासिब हुन्छ । यति मात्र होइन स्थानीयको वित्तीय स्रोतमा निकै जटिलता हुने गरी स्थानीय तहको शासन सञ्चालनसम्बन्धी अर्को विधेयक पनि संसद्मा दर्ता छ । विधेयकअनुसार अब स्थानीय तहले पर्यटन शुल्क, सवारीसाधन कर, घरजग्गा रजिस्ट्रेसन, विज्ञापन कर, मनोरञ्जन कर र ढुंगा, गिट्टी, बालुवाजस्ता प्राकृतिक स्रोत करबाट संकलित रकम प्रदेशस्तरमा रहने एक कोषमा जम्मा गर्नुपर्नेछ । प्रदेशका अर्थसचिवको संयोजकत्वमा गठित राजस्व बाँडफाँड समितिले यो रकम बाँडफाँड गरेपछि मात्र सम्बन्धित स्थानीय तहले रकम प्राप्त गर्नेछन् । वास्तवमा विधेयकले सरलताभन्दा पनि जटिलता थपेको छ । उदाहरणका लागि साविकका नगरपालिकामध्ये भक्तपुर नगरपालिकाले पर्यटन सेवा शुल्कबाट मनग्य आम्दानी संकलन गर्छ । चालु आव २०७३७४ को वैशाखसम्ममा यस नगरपालिकाले १७ करोड ७२ लाख रुपैयाँ आम्दानी गरिसकेको छ । कुल स्थानीय आयमा यस नगरपालिकाको पर्यटन सेवा शुल्कको योगदान झन्डै ४० प्रतिशत छ । स्थानीय स्वायत्त शासन ऐनअनुसार यस सेवा शुल्कको निर्धारण, संकलन र दाखिला साविक स्थानीय निकायनगरपालिका आफैंले गथ्र्यो । साविकको यस विधिभन्दा पनि कैयौं गुणा जटिल हुने गरी विधेयक बनाइएको छ । वास्तवमा संघीयताबाट जनताले धेरै अधिकार खोजेका हुन् । ऐन नियममा सरलता खोजेका हुन् । साविकको खाईपाई आएको वित्तीय स्रोतमा थप वित्तीय स्रोत खोजेका हुन् । साविकको भन्दा पनि थप जटिलता हुने गरी ऐन बनेपछि यसको कार्यान्वयन कसरी होला ? सहजै अनुमान गर्न सकिन्छ । साझा सूचीमा परेका राजस्वका सवालमा प्रदेशस्तरको राजस्व बाँडफाँड समितिभन्दा अन्य कैयौं सरल उपाय छन् । जस्तो : राजस्व संकलन गर्दा कार्यक्षेत्रगत अधिकारका आधारमा राख्न सकिन्थ्यो । जस्तो : संविधानले संग्रहालयलाई प्रदेशको अधिकार सूचीमा राखेको छ । संग्रहालयजस्तै प्रदेशको अधिकारसूचीमा परेका धार्मिक तथा पर्यटकीय स्थलको प्रवेशबाट प्राप्त सबै राजस्व प्रदेशको र स्थानीयको अधिकारक्षेत्रभित्र परेकाको स्थानीयको गरिनुपथ्र्याे । कुनै अधिकारसूची दुवैको रहने अवस्थामा सबै जिम्मेवारी स्थानीयलाई दिएर निश्चित प्रतिशत प्रदेशलाई दिनुपर्ने भनेर राख्न सकिन्थ्यो । जस्तो : साविक स्थानीय स्वायत्त शासन ऐनमा ढुंगा, गिट्टीलगायत प्रकृतिजन्य वस्तुको बिक्रीबाट प्राप्त आयको ३५ देखि ५० प्रतिशत जिविसले सम्बन्धित गाविस र नपालाई दिनुपर्ने व्यवस्था छ । राजस्व बाँडफाँड समिति खडा गरेर अनावश्यक रूपमा प्रशासनिक जटिलता निम्त्याउन खोजिएको छ । स्थानीय तहको स्थानीय आयमा कर, सेवादस्तुर, बिक्री र जरिवाना पर्छन् । साविकको ऐनमा स्थानीय निकायका लागि यी सबै व्यवस्था छ । जस्तो : बिक्रीकै सन्दर्भमा साविक ऐनमा गाविसको सन्दर्भमा सरकारी पर्ती जग्गाको माटो, सार्वजनिक पोखरी वा बगैंचाको उत्पदानलगायतका क्षेत्रको बिक्रीबाट गाविसले आयआर्जन गर्न सक्ने व्यवस्था छ । जिविसको बिक्रीसम्बन्धी दफामा जिविसले आफ्नो क्षेत्रभित्रका नदीनालाको बालुवा, गिट्टी, ढुंगा, स्लेट, माटो, दहत्तर बहत्तर आदि तोकिएबमोजिम बिक्री गर्न सक्नेछ भन्ने उल्लेख छ । स्थानीय तहको शासन सञ्चालनसम्बन्धी संसद्मा विचाराधीन विधेयकमा बिक्री र दस्तुरसम्बन्धी दफा नै छैन । बालुवा, गिट्टी, ढुंगा, स्लेट आदिको बिक्रीलाई राजस्व बाँडफाँड शीर्षकअन्तर्गत राखिए तापनि माटोलगायत अन्य बिक्रीका सम्बन्धमा प्रस्तावित विधेयक मौन छ । स्थानीयको राजस्व परिचालन तथा अन्तरसरकारी वित्तीय हस्तान्तरणका लागि प्रस्तावित दुवै विधेयक प्रतिगामी छन् ।"
गलत नीतिले खुम्चाएको पर्यटन,"सन् १९९८ मा नेपाल भ्रमण वर्ष मनाउँदा पाँच लाख पर्यटक नेपाल भित्र्याउने परिकल्पना लगभग साकार भएको थियो, किनभने त्यस बखत सरकार, निजी क्षेत्र र अन्य गैरसरकारी क्षेत्रहरूले त्यो अभियान सफल पार्न हातेमालो गरेका थिए । निजी क्षेत्रका दिग्गज हस्तीहरू त्यो सरकारी अभियानका अभियन्ता थिए, जोसँग अभियान सफल पार्ने योजना, बुद्धि र स्वार्थरहित ऊर्जा थियो । यस अतिरिक्त आममानसमा पनि अभियान सफल पार्ने स्वेच्छिक जोसजाँगर देखिन्थ्यो । यातायात व्यवसायीहरूले आफ्नै खर्चमा अभियानको लोगोबाट आफ्ना बस सजाएको पनि हामीले देखेकै हो । तर, आजको नेपाल फरक छ । विचारका बाढी भए पनि विमर्शको खडेरी छ । नेपालको शान्ति प्रक्रियाको अवतरणसँगै नेपालमा पर्यटन उद्योग मौलाउन गई पर्यटकको बाढी नै लाग्छ भन्ने आशा हामी सबैमा थियो । तर, त्यो आकांक्षालाई त्यसपश्चात्को बिगँ्रदो राजनीतिक गतिविधिले चकनाचुर पारिदियो । फेरि संविधान लागू हुनासाथ सम्पूर्ण राष्ट्रको व्यापार तथा व्यवसाय पनि पक्कै उकासिनेछ भन्ने अभिलाषा सबैमा पलायो तर त्यो पनि एक प्रकारले मिथ्या साबित हुँदै छ । अहिले विभिन्न चरणका चुनावका चक्रबाट देश अघि बढ्दै छ । यसको परिणाम कस्तो निस्कने हो, त्यो हेर्न बाँकी छ । आशा गरौं, चुनावले मुलुकमा स्थिरता ल्याउनेछ, जसबाट पर्यटनलगायतका उद्यमहरूले पुनर्जीवन पाउनेछन् ।पर्यटन फस्टाउन सबैभन्दा पहिला त धमिलिएको वातावरण सग्लिनुपर्छ । त्यसपछि नीति, कार्यक्रम र प्रविधिको उपयोग हुन सक्छ । जस्तो खालको पर्यटक भित्र्याउने हो, त्यस्तै खालको पर्यटकीय नीति निर्माण गर्नुपर्छ । हवाई मार्गबाट अधिकतम पर्यटक भित्र्याउने हो भने स्वदेशी हवाई सञ्चालकहरू प्रोत्साहित हुने नीति निर्माण गरी हवाई स्थलहरूलाई ठीक ठाउँमा राख्नु जरुरी हुन्छ । मौजुदा हवाई नीतिले विदेशी लगानीमा स्वदेशमा स्थापित हवाई कम्पनीलाई कुनै प्रश्रय दिएको देखिँदैन । उदाहरणका लागि, चीन र नेपालका उद्यमीहरूको लगानीमा स्थापित हिमालयन एयरलाइन्सले नेपाली आकाशमा ऐतिहासिक रूपमा तीनवटा ठूला जहाज भित्र्याइसक्दा पनि गन्तव्यको संकुचनका कारण दुर्दशा भोगिरहेको छ । निजी क्षेत्रबाट सञ्चालित यस वायु सेवा कम्पनी जहाज भएर पनि चाहेको उडान भर्ने ठाउँको अनुमति नपाएर समस्या झेलिरहेको छ भने उता हाम्रो राष्ट्रिय ध्वजाबाहकले उडानका स्थान पर्याप्त हुँदाहुँदै पनि जहाजको कमीका कारण समस्यामा रुमल्लिएको छ । यस्तो नीतिगत समस्या रहिरहने हो भने भविष्यमा स्वदेशी वा विदेशी लगानीका वायुसेवा कम्पनीहरूको पँखेटा पक्कै पनि काटिनेछ । फेरि जहाज भएर पनि लामो समयसम्म उडान भर्न नसक्नु, चाहेको स्थलमा उडान भर्ने अनुमति नपाउनु भनेको आजको युगमा नीतिगत बन्देज नै हो । आजको प्रतिस्पर्धी युगमा राष्ट्रिय ध्वजाबाहकलाई प्रश्रय दिई अतिरिक्त स्थान नदिने हो भने नेपालले जतिसुकै पर्यटकीय अभियान चलाए पनि पर्यटनको स्थितिमा गुणात्मक परिवर्तन आउने छैन । राष्ट्रिय नीति निर्माताले पर्यटनको सोच राख्दा हवाई, स्थल, विदेशी विनिमय र स्वदेशमा स्थापित होटल तथा अन्य सम्बन्धित कम्पनीहरूको हितलाई पनि मध्यनजर राख्नुपर्छ । पर्यटनलाई एकै परिभाषामा वर्णन गर्न नसकिने विषय भएकाले एकीकृत नीतिको निर्माणबाट मात्र यो उद्योग फस्टाउन सक्छ । गए ती दिन जब पर्यटन भन्नाले विदेशी छाला अनि झोंछे वा ठमेल मात्र भनेर बुझिन्थ्यो । आजको युगमा पर्यटन के मात्र होइन ? हरेक खोलानाला, वनपैदावर र वन्यजन्तु, हवाइजहाजदेखि बयलगाडा, व्यवसाय, संस्कृति, वेशभूषा, रंग, जातिदेखि यो संसारमा उपलब्ध लगभग सम्पूर्ण वस्तुहरूले पर्यटकीय महत्त्व राख्ने हुँदा नीति होस् वा कार्यक्रम निर्माण गर्दा यी सबैको महत्त्वलाई नजरअन्दाज गर्न मिल्दैन । नेपालका अधिकांश पर्यटकीय अभियानहरू निजी क्षेत्रको सल्लाहमा पर्यटन बोर्डले सिंहदरबारको अनुमोदन वा निर्देशनमा कार्वान्वयन गर्छ । तर, यस्ता कार्यक्रमको पहल गर्दा नेपालका निजी हवाई सञ्चालक निजी क्षेत्रको परिभाषाभित्र परेको देखिँदैन । त्यसकारण अधिकांश कार्यक्रमहरूमा एकले गरेको कामबारे अर्को क्षेत्र जानकार हुँदैन, जसले गर्दा पर्यटकीय कार्यक्रम एक क्षेत्रतर्फ लक्षित हुन्छन् भने हवाइजहाजचाहिं अर्को (क्षेत्र) तिर उड्छन् । यसबाट नेपाल आउने विदेशी हवाई सेवाले नेपालको पर्यटकीय आकर्षणको व्यापारिक फाइदा उठाउन पुग्छन् । तर, दिगो पर्यटनको सपना साकार पार्न स्वदेशी लगानीकर्तालाई प्रवद्र्धन गर्न जरुरी हुन्छ भन्ने कुरा हाम्रा नीतिनिर्माताको मानसपटलमा घुसेको देखिन्न । विदेशी वायुसेवा सञ्चालकहरू भनेको आगो बलुन्जेल ताप्ने अनि निभेपछि हिँड्ने हुन् । उनीहरूले नाफालाई नै केन्द्रविन्दुमा राख्ने हुँदा यस्तो रवैयाबाट नेपालको हित हुँदैन । त्यस्तै नेपाल पर्यटन बोर्ड मुलुकको पर्यटनको बजारीकरण तथा प्रवद्र्धन गर्ने जिम्मेवारी बोकेको एउटा महत्त्वपूर्ण संस्था हो । बोर्डले पनि कार्यक्रम निर्माण गर्दा आफ्नो विशेषज्ञतालाई प्राथमिकता दिनु जरुरी हुन्छ । बोर्डमा निजी क्षेत्रबाट प्रतिनिधित्व गर्ने अधिकांश सदस्यहरू राजनीतिक भागबन्डाबाट आउने प्रचलन रहेकाले उनीहरूमा पनि पेसागत विज्ञताभन्दा पार्टीप्रतिको बफादारी बढी देखिन्छ । बोर्डको प्रमुख कार्यकारीको छनोटमा समेत दुईतीन वर्ष लाग्न थालेपछि उसले पनि आफ्नो नियुक्तिको सुनिश्चितता का लागि सम्झौताको बाटो अवलम्बन गर्न सक्छ, जसका कारण कार्यकारी प्रमुखले निर्वाह गर्नुपर्ने भूमिका सशक्त नभई सरकारी संस्थानको महाप्रबन्धकको जस्तो निरीह हुनपुग्छ । बोर्डमा अध्यक्षको भूमिका पनि अहम् हुन्छ तर ऊ स्वयं पदेन अध्यक्ष रहेकाले कार्यकारिणी हैसियतमा रहँदैन । त्यसमाथि पर्यटन मन्त्रालयको सचिव नै अध्यक्ष हुने कानुनी प्रावधानका कारण उसको बोर्डमाथिको नीतिगत पकड अधिक रहे पनि कार्यक्रम कार्यान्वयन पकड न्यून हुने हुँदा उनको भूमिकाले बोर्डको नतिजामा तात्त्विक फरक ल्याउन सक्दैन ।तसर्थ पर्यटन क्षेत्र सुधारका लागि नीति र नेतृत्व दुवैमा सुधार चाहिएको छ । नीति भनेको राष्ट्रिय स्वार्थलाई केन्द्रविन्दुमा राख्ने अस्त्र हो । त्यसैले नेपालीले चलाएको वा नेपालमा स्थापना भएका कम्पनीहरूलाई सरकारले थप सुविधा दिनैपर्छ । नत्र विदेशी लगानी आह्वानको कुनै अर्थ रहँदैन । आजको दुनियाँमा सरकारले उद्योग चलाउने पनि होइन, उसले त उद्योग चलाउनेलाई नै प्रश्रय दिने मात्र हो । पर्यटन संकुचित सोचभित्र फस्टाउन सक्ने उद्योग नरहेकाले राजधानी तथा अन्य क्षेत्रहरूमा विकसित पर्यटकीय पूर्वाधारहरूलाई टेवा दिने खालको नीति निर्माण आजैको दिनदेखि सोच्नु जरुरी छ । नत्र निर्माणाधीन तारे होटलदेखि क्षेत्रीय स्तरका अन्तर्राष्ट्रिय विमानस्थलहरूको भविष्य पनि संकुचित हुन जान्छ । बराल पर्यटन उद्योगसँग सम्बन्धित छन् ।आदित्य बराल"
डोल्पाको रोपाइँ चर्चा,"भौगोलिक विविधतायक्त नेपालमा कृषि पेसा अधिकांश मानिसको जीविकोपार्जनको माध्यम हो जसमा अनाज उत्पादन मुख्य नै रहेको छ । तथ्यांकअनुसार धान उत्पादनले अग्रस्थान ओगटेको छ । त्यसैले होला धान रोपाइँलाई बर्सेनि एक उत्सवजस्तै मनाइन्छ । रोपाइँ भन्नेबित्तिकै दिमागमा असारको महिना, खेतको हिलो र हिलोमा धानको बीउ छुपुछुपु डोबेको चित्र आउँछ । स्वाभाविक हो, यो रोपाइँको पर्दाअघिको प्रस्तुति हो र असार प्रस्तुतिको समयसीमा । यसैसँग जोडिन्छन् हतार, चटारा अनि केही रमाइला क्षण पनि । नेपालभित्रकै सुदूरक्षेत्र कर्णालीको डोल्पामा हुने धान रोपाइँ र रोपाइँसँग जोडिएका अदृश्य तर अभिन्न प्रक्रिया तथा चलनलाई यहाँ उधिन्न खोजिएको हो । डोल्पा देशभरि नै सबैभन्दा ठूलो भूगोल तर कम क्षेत्रफलमा धान फल्ने जिल्ला हो । बीउ र बेन्नाकात्तिक मंसिरमा भित्र्याउने धान अन्नको तारतम्यता चैतबाट हुन्छ । चैत १८ गते खेतमा बीउ छर्ने गरिन्छ । यो बीउ छरिएको खेत बेन्ना हो । बेन्नामा बीउ छर्नुअघि १२ गते बीउ भिजाइन्छ । बीउ दुई तरिकाले भिजाउने चलन छ । एउटा थैलो वा बोरामा आवश्यक मात्राको धान हालेर बोराको मुख बाँधी खोलामा तलाउ बनाइराख्ने गरिन्छ भने अर्को तरिका ठूलो ताउलोमा भिजाइन्छ । चार दिन भिजेपछि १५ गते जाकिन्छ । जाक्ने भनेको भिजेको बीउलाई सुक्खा पारी धानबाट टुसा उमार्ने पद्धति हो । चार दिनसम्म हावापानी नछिर्ने गरी बनाइएको निगालोको फुंगोमा हालिन्छ । त्यसलाई न्यानो हुने कपडाले छोपेर तापक्रम मिलाइन्छ । सकेसम्म न्यानो होस् भनेर भान्साकोठामा राखिन्छ । किनकि त्यहाँ आगो बाल्ने हुनाले कोठामा तातो भइराख्छ । यसरी एक सातापछि बीउलाई बेन्नामा पुर्याइन्छ । बेन्ना तयारी गर्दा बीउ छर्ने दिनभन्दा अघिल्ला दिनमै खेतको जमिन हलो जोतेर उल्टाइपल्टाइ गरिएको हुन्छ । झन्डै चार महिनासम्म बेन्नामा पानी हाल्दै बीउ उमारिन्छ । रोपाइँ असारको पहिलो साता सुरु गरिन्छ । रोपाइँको अघिल्लो दिन बीउ काढिन्छ । कार्यविभाजनका हिसाबले बीउ काढ्नु, काढेको बीउलाई मोरुवा लाउनु (बीउलाई घाममा सुक्नबाट जोगाउन एकै ठाउँमा गोलो घेरामा राखेर ओसिलो पार्ने विधि), खेतमा मल बोक्नु महिलाको जिम्मा हो । रोपाइँका लागि खेत तयारी बनाउन जेठासे (जेठमा पाक्ने बालीजस्तो गहुँ, जौ, उवा) थन्काउनेबित्तिकै मल बोकिन्छ । यो मल कात्तिके (कात्तिकमंसिरमा पाक्ने बालीजस्तो धानमकै) बालीका लागि हो । खेतमा बोकेको मल छरेर चिउट हालिन्छ । त्यो भनेको जोतेर खेतको माटो उल्टाइपल्टाइ गर्नु र रोपाइँका लागि हिलो बनाउनु हो । मोरुवाबाट बीउ बोकेर रोप्ने खेतसम्म पुर्याउनु, खेत चिउट हाल्नु, पुरुषको काम हो । रोपाइँका लागि जनशक्ति पुर्याउन परिमापर्म चालन छ । हलरी, बाउसे, बियारे, पुनारे र रोप्नेरीरोपाइँ कार्यविभाजनका पदपदवीहरू हुन् हलरी, बाउसे, बियारे र रोप्नेरी । खेत स्वाउने काम हलरीले गर्छ । हलरीले स्वाइरहेका बेला खेतको कुनामा हलीले फुटाउन नसकेका वा खेतको अग्लो ठाउँको हिलो गहिरोसम्म पुर्याउन सघाउने व्यक्ति बाउसे हो । बाउसेले हतियार बाउसो बोकेको हुन्छ । जनशक्ति अभावको बेलामा बाउसेले पुनारेको काम पनि सम्हाल्नुपर्छ । पुनारेको काम हलरी खेतमा आउनुुअघि नै आवश्यक पानी भर्नु हो । हलरी र बाउसेले तयार पारेको हिलाम्मे खेतलाई बियारो लाएर समथर पार्ने काम बियारेको हो जसले रोप्नेरीलाई बीउ पर्ुयाइदिने र कुन दिशाबाट रोप्न थाल्ने भन्ने निर्देशन गर्ने गर्छ । साथै कुन रोप्नेरीले के गर्नुपर्ने भयो, तुरुन्त आदेश दिन्छ । जस्तै : कसैले हात छिटो चलाउनुपर्यो, कसैले अलि बाक्लो वा पातलो रोप्नुपर्यो वा कसैले सँगैको साथीको क्षेत्र ओगट्नुपर्यो आदि जस्ता जिम्मा बियारेले गर्छ । रोप्नेरी खेतमा पस्नुुअघि बिगारो लाउने र बीउ तयारी गरिसक्नुुपर्छ । रोप्ने भनेको हिलोमा बीउ छुपुछुपु रोप्ने थाहा भएकै कुरो भयो । रोप्ने जत्ति काम महिलाको भएको हुँदा रोप्नेरी भनेर स्त्रीभाव जनाउने शब्दको व्युत्पादन भएको हो । बियारे रोपाइँ प्रस्तुतिको झन्डै निर्देशक हो । हलरी, बाउसे, बियारेको काम पुरुषको जिम्मामा हुन्छ । पुनारेको काम केटाकेटीले गर्न सक्ने हुँदा असारको व्यस्ततामा उनीहरूलाई पनि परिचालन गरिन्छ । रोपाइँका रमाइलाहिलो खेल्ने, असारे भाका गाउने र दुबो लाउने । हिलो अचानक खेतमा पसेर खेलिँदैन । त्यो केही विश्वासमा आधारित बहानाबाट सुरु हुन्छ । सबभन्दा पहिले रोपाइँको सुरु हुँदाको पहिलो खेतमा रोप्न थाल्दा रोप्नेरीले सीधै रोप्न पाउँदैनन् । एक हलरीले उद्घाटन गरिदिनुपर्छ । उद्घाटन गरिरहँदा उक्त हलरीलाई रोप्नेरीले हिलो हान्छन् । हलरीले हिलोबाटै प्रतिक्रिया दिएपछि सुरु हुन्छ पहिलो चरणको हिलो खेल्ने खेल । असारे गाउने काम रोप्नेरीबीच आपसमा गीतमा दोहरी गाउँदै रोप्ने चलन हो । यो सामान्यतया ठूला खेत वा डावमा हुन्छ । किनकि डावमा रोप्न पस्दा धेरै समय हुँदा लामो समयसम्म घोप्टो परिरहँदा पीडा हुन्छ । त्यसको महसुस मेटाउन यी भाकाले सहयोग गर्छन् । त्यसैगरी दुबो लाउने कामचाहिँ गाउँभन्दा बाहिरको मान्छे अर्थात् गाउँकै मान्छे पनि लामो समय गाउँमा नभई रोपाइँको दिन रोपाइँ भइरहेकै जिउलामा देखियो भने तिनलाई डाँड्ने चलन छ । रोप्नेरीमध्येबाट एकदुई जना गएर ती पाहुनालाई हिलो खाने कि दुबो खाने भनी सोध्छन् । पाहुनाले रोजेअनुसार दुबो भने धानको बीउको दुबो लगाइन्छ र त्यसबापत दुबोको मूल्य गच्छेअनुसार पैसा दिन्छन् । हिलो खाने भने हिलो खेल्न तयार हुनुपर्छ । लैंगिकता, भूगोल, संस्कार, विकास, लोक ज्ञानसीप, सामाजिक विश्वासजस्ता विविध कुरा एक रोपाइँमा देख्न सकिन्छ । यी लोकसंस्कृतिका धरोहर आधुनकि कृषि प्रविधिले गर्दा हराउने हुन् कि भन्ने चिन्ता छ ।"
एमाले प्रतिपक्ष होइन,"जमघटमा भेटिँदा राजपा नेताहरू भन्ने गर्छन् सहमतिमा आउन हामीलाई दबाब दिनेहरूले त्यसको आधा मात्रै दबाब एमालेलाई दिइहेरुन् त, केही नतिजा आइहाल्छ कि ? यो भनाइमा आग्रहभन्दा बढी व्यंग्य रहेको बुझ्न कठिन छैन । एमाले एक वर्षयता प्रमुख प्रतिपक्षी बेन्च सम्हाल्दै छ । राजपा संविधानसँग जोडिएका विषयमा यस्तो माग गर्दै छ, जो झट्ट हेर्दा सरकारसँग नराखेर प्रतिपक्षीकहाँ राख्नुपर्ने देखिन्छ । तर सरकार भित्रबाहिर जो जहाँ बसे पनि संविधानको जारीकर्ताको हैसियतले ठूला तीन दल सत्तापक्ष नै हुन् । संसद्को लहरमा जतापट्टि बसे पनि एमाले जारी गतिरोध निदानको मामिलामा प्रतिपक्षी होइन ।संविधान संशोधनका लागि प्रचण्ड सरकारका पालामा दुईपल्ट प्रयास भए पनि एमालेको अडानका कारण दुई तिहाइ बहुमत जुट्न सकेन । यो दुई तिहाइ, जसको अभावमा संविधानका कुनै अक्षर दायाँबायाँ चलाउन मिल्दैन । दलहरू सत्ताका लागि आफ्ना सांसदको गणित जुटाएर बहुमत सिद्ध गर्न जुनसुकै बेला तयार छन् । राजनीति सल्टाउन भने तिनै मतहरू आपसमा टक्कराउँछन् । यो अनिर्णय र अकर्मण्यताको मूल्य शिशु संविधानले चुक्ता गर्नुपरिरहेको छ । चुक्ता गर्नु किन नपरोस्, किनभने संविधानको गर्भमै सत्ता बाँडफाँडको सालनाल जोडिएर आएको छ ।सबैलाई थाहा छ महाभूकम्पको विपत्तिलाई कारक देखाउँदै २५ जेठ २०७२ मा कांग्रेस, एमाले र माओवादीले फोरम लोकतान्त्रिकसँग मिलेर १६ बुँदे सहमति गरे । ती १६ बुँदामा झन्डै ८ वर्षयता अनिर्णीत संविधानको द्रुतगामी मार्गचित्र मात्रै कोरिएन, लगत्तै कुन दलको कुन नेताले के पद ओगट्ने भद्र सहमति समेत गरियो । संविधानको कार्यान्वयन गर्नु थियो भने तत्कालीन सुशील कोइराला मन्त्रिपरिषद्ले फटाफट चरणबद्ध चुनाव घोषणा गरेको भए पनि हुन्थ्यो । तर त्यसो गरिएन । संविधान जारी भएको एक महिना नबित्दै राष्ट्रपति, उपराष्ट्रपति, प्रधानमन्त्री, सभामुख, उपसभामुखजस्ता संवैधानिक उच्च पदहरूमा १६ बुँदेका सूत्राधारहरू बिराजमान थिए । अर्का सूत्राधार विजयकुमार गच्छदार संविधान जारी गर्ने दिन बाहिर पारिए पनि तीन सातापछि उपप्रधानमन्त्री पाइहाले । संविधानको आवरणमा ल्याइएको सत्ता भागबन्डा कार्यक्रमको पहिलो चरण कांग्रेस प्रमुख प्रतिपक्षमा बस्ने निश्चित भयो । पहिलो ठूलो दल भएर पनि कांग्रेस त्यस बेला किन प्रतिपक्षमा पुग्यो, त्यसको पृष्ठभूमिबारे विगतमा यथेष्ट चर्चा भइसकेको छ ।सरकारप्रतिपक्ष जो जहाँ बसे पनि दु:ख भने सिंगै देशले भुक्तान गर्नुपर्यो । मधेसमा संविधान र सीमांकनलाई लिएर आन्दोलन चर्किंदै थियो । भारतीय नाकाबन्दी सुरु भइसकेको थियो । यस्तो बेला को सरकारमा छछैन भन्नुको उति महत्त्व हुन्नथ्यो । कांग्रेस सरकारले संसद्मा दर्ता गरेको संविधान संशोधन विधेयक ओली सरकारले अनुमोदन गरायो । आन्दोलन चलाइरहेको पक्षले त्यो पर्याप्त नभएको गुनासो गरेपछि आजपर्यन्त संविधानको विषयलाई लिएर सानो ध्वनिमै सही, मतभेद जारी छ । संसद्मा पाँचौं ठूलो हैसियतमा रहेको राजपा असन्तुष्टि तन्काएर आम मनोविज्ञान बिथोल्न सफल नै देखिएको छ । संसद्मा सानो देखिए पनि राजपा असहमतिको एउटा पक्ष बनेर संविधान कार्यान्वयनको सडकबीचमा बसिदिएको छ ।जतिसुकै अन्तर्विरोध झेलेर भए पनि राजपा चुनावमा आएन । यसका केही नेताहरू चुनावमा सक्रिय छन् । दल भने घोषित रूपमा बाहिर छ । सरकारले चाहे अहिले पनि प्रदेश २ मा चुनाव गराउन सक्छ, तर त्यसले राज्यनागरिक सम्बन्धमा कहीँ न कहीँ कैफियत छाड्नेछ । यो केवल चुनावी प्रश्न मात्रै होइन, संविधानको स्वीकार्यतासँग जोडिएको सवाल हो । ठीक यहाँनेर एमालेको भूमिका चाहिएको छ ।अब एमाले के गर्छ ? राष्ट्रवादी अडान हरूका कारण राष्ट्र नै हार्ने अवस्था नआओस् भन्नेमा यस पार्टीका विद्वान् नेताहरूले विचार गर्नैपर्ने हो । हिजो कडा मुद्दा उठाएर राजनीति सोझ्याउन हिँडेका आन्दोलनकारीहरूको मनोबल अहिले धर्मराएको छ । परिपक्व राजनीतिकर्मीले धर्मर असन्तुष्टिको फाइदा उठाएर राजनीतिलाई रचनात्मक निष्कर्ष दिइहाल्न अग्रसर हुनुपर्ने हो । के यो तथ्यको हृदयंगम गर्नलाई एमाले सरकारमै जान पर्छ र ?एमाले अध्यक्ष ओलीले भर्खरैका चुनावी भाषण क्रममा संविधान संशोधनमा लचकताको संकेत दिइसकेका छन् । उनको सर्त छ, अहिलेको संशोधन विधेयकचाहिं जस्ताको तस्तै नलैजाऔं । उसो भए संविधान कार्यान्वयनका मिलनविन्दु खोज्न अब संविधान जारीकर्ता दलहरूले राजपासहित असन्तुष्टसित गम्भीरतापूर्वक बस्नैपर्ने भयो । स्थानीय तहको संख्या, आगामी संघ चुनावका लागि क्षेत्र निर्धारण, आन्दोलनकारीमध्ये झूटा अभियुुक्तहरूको मुद्दा फिर्ताजस्ता विषयमा एकअर्काको नियतमाथि प्रहार होइन, विश्वास निर्माणमा एमाले अग्रसरता अपेक्षित छ । तत्काल लिने राजनीतिक निर्णयमा चुनावी आचारसंहिता अवरोधक बन्ने अवस्थामा राजपाले चुनावपछि लागू गर्ने गरी लिखित प्रतिबद्धता मागेको छ, तीनै दलको तर्फबाट । ढिलासुस्ती कसैको हितमा छैन । राजनीतिक मुद्दाहरू समयमा नसल्टाउँदा विस्तारित हुन सक्ने सामाजिक दूरी, त्यसले दिलाउने दीर्घकालीन दुष्चक्रबारे ठूला दलहरू जिम्मेवार हुन ढिला हुँदै छ ।कसैले सकारे या नकारे पनि राजपा चक्रपथबाहिर परिरहनु आजका मितिमा नेपाली राजनीतिको चुनौती हो । ऊ संसद्को दल मात्रै रहेन, संविधानको असहमत पक्ष पनि हो । समस्या समाधान भए संसद्कै पाँचौं ठूलो दलमा सीमित रहनेछ, नत्र मुद्दाहरू जीवितै रहे उसको घनत्व विस्तारित हुनेछ । एमाले नेतृत्वले हेक्का राख्नुपर्ने पक्ष हो दुई वर्षअघि तराईमा दुई प्रदेशसहित हाताहाती सीमांकन मागिरहेको राजपा आज सीमांकन संयन्त्रमा मान्ने छनक दिइरहेको छ । ऊ एक हदसम्म थाकेरै यहाँ आइपुगेको हो । ऊ झुक्न तयार देखियो, तर ढल्न तयार छैन । मधेसको संगठन संरचनामा ठूला पार्टीलाई छाड्ने हो भने क्षेत्रीय पार्टीमध्ये संघीय फोरमको सबैतिर उपस्थिति देखिन्छ । भर्खरै छ दल मिलेर बनेको राजपावरपर मधेसको उल्लेख्य तप्का छ । राजपा समर्थन नगर्ने मधेसी सर्वसाधारण पनि उसैतिर हेरिरहेका छन्, किनकि असन्तुष्टिको मूल गाँठो नफुक्दासम्म मुद्दाहरू कसको वरिपरि छन् भन्ने पक्षले ठूलो अर्थ राख्छ । अहिलेको नेपाल राष्ट्र बनेको दुई शताब्दीपछि पहिलोपल्ट राज्य पुन:संरचनाको प्रयास हुँदै गर्दा नागरिक मतहरू आपसमा जुध्नु अनौठो थिएन । संविधान निर्माण क्रममा भएका वादविवादहरू अबको नेपाल कस्तो बनाउने भन्ने त्यही बृहत्तर राष्ट्रिय विमर्शका आयामहरू थिए । अब भने यस तर्कवितर्कले निष्कर्ष समाउन ढिलाइ हुँदै छ । पृथक् मतहरूबीच सम्यक् समन्वय खोज्न निरन्तर प्रयासरत मध्यमार्ग आज अतिवादी अडानहरूबीच कुण्ठित मनोदशामा छ । राष्ट्रलाई बुझ्ने एमाले र राजपाका दुई भिन्न विचारधारालाई संवादका लागि आग्रह गर्न सकिन्छ, तर निर्णय मान्न बाध्य गराउन सकिँदैन, मिल्दैन । तैपनि, तेस्रो चरणको स्थानीय चुनाव बाँकी नै छ । असोज २ अघि राजपाका जायज चासोहरू सम्बोधन हुन्छन् या हुँदैनन् कसैलाई थाहा छैन । माओवादीकांग्रेसका आलोपालो प्रधानमन्त्रीहरूका आश्वासनहरू आएका आयै छन् । ठूला तीन दलले तय गरेका अलगअलग मार्गचित्रका कारण पत्याउने आधार भने कमजोर छ । संविधान जारीकर्ता यी दलले बुझ्नुपर्छ संविधानको सवालमा कोही सत्ता वा प्रतिपक्षी होइनन् । भविष्यमा यीमध्ये कोही एक सरकारभित्रबाहिर परेको खण्डमा तत्काललाई पपुलिस्ट नाराको सार्वजनिक खपत पनि गर्लान्, तर जनप्रतिनिधि संस्थाबाट अनुमोदित संविधानको मामिलामा तिनले लोकप्रियतावादी रुझान देखाउनु अन्तत: नेपालको बृहत्तर हितविरुद्ध देखिन जानेछ । संविधान जसले जन्माएको हो, उसलाई बढ्ता दायित्वबोध हुनैपर्छ । त्यसैले तिखा वचन बर्साएर चिढ्याउँदै लैजानुको साटो प्रतिपक्षी सिट मै बसिबसी असन्तुष्टलाई मूलधारमा समाहित गर्ने राष्ट्रिय लक्ष्यको नेतृत्व एमाले आफैंले किन नगर्ने ? ट्विटर :"
मध्यपहाडी लोकमार्गमा पहिरो,"बागलुङ (कास) अविरल वर्षापछि मध्यपहाडी लोकमार्गको बागलुङ खण्डका विभिन्न स्थानमा पहिरो खस्दा यातायात आवागमन प्रभावित भएको छ । बागलुङबाट बुर्तिबाङसम्म ८९ किमि पर्छ । लोकमार्गमा पर्ने बडीगाड७ भीमगिठेमा करिब ७० मिटर पहिरो खसेपछि सोमबार ९ घण्टा आवागमन प्रभावित रह्यो । बुर्तिबाङबाट काठमाडौं, बुटवल र पोखरासँगै बागलुङ सदरमुकामसम्म चल्ने सवारीसाधनका यात्रु धेरै बेर अलपत्र परेको बुर्तिबाङका राजन सापकोटाले बताए ।लोकमार्गमा पर्ने लब्दीखोलामा वर्षाले भेल बढेपछि सवारीसाधन वारपारमा समस्या भएको छ । ग्रामीण क्षेत्रमा चल्ने करिब ३०३५ सवारीसाधन पहिरोकै कारण गन्तव्यमा पुग्न सकेका छैनन् ।"
समृद्धिका लागि विशेष कार्यक्रम,"धनगढी (कास) प्रधानमन्त्री शेरबहादुर देउवाले पश्चिम सेती र पञ्चेश्वर जस्ता ठूला जलविद्युत् परियोजनालाई सरकारले प्राथमिकतामा राखी निर्माण कार्य अगाडि बढाउने बताएका छन् ।प्रदेश नं ७ को सामाजिक, आर्थिक विकास व्यवस्थापन तथा मार्गचित्र तयारीसम्बन्धी धनगढीमा आयोजित कार्यशालाको सोमबार उद्घाटन गर्दै उनले जलविद्युत् सम्भावना भएको यो क्षेत्रमा यसको विकासबिना समृद्धि हुन नसक्ने बताए । प्रधानमन्त्रीले भने, ७ नं प्रदेशमा रहेको जलविद्युत् सम्भावनाको विकास हुन सक्यो भने यसले देशै समृद्ध हुन सक्छ । विगतमा प्रधानमन्त्री हुँदा ठूला आयोजनाको वकालत गर्दै आएका प्रधानमन्त्री देउवाले ७ नं प्रदेशमा रहेका जल भण्डार र प्राकृतिक साधनस्रोतको व्यवस्थित उपयोग गर्न सरकारले विशेष कार्यक्रमसमेत ल्याउने बताए । उनले भने, प्राकृतिक साधनस्रोतको व्यवस्थित विकासले मात्र रोजगारीका सम्भावना बढ्ने भएकाले यसका लागि आवश्यक योजना तयार गरी अगाडि बढ्नु पर्छ । हिमाली क्षेत्रका दुर्लभ जडीबुटी, वन सम्पदा र जलस्रोतको सदुपयोग गर्न सके रोजागारीका धेरै सम्भावना बढ्ने प्रधानमन्त्रीले बताए ।"
राप्तीमा कांग्रेस विजयी,"दाङ (कास) राप्ती गाउँपालिका अध्यक्ष र उपाध्यक्षमा कांग्रेस विजयी भएको छ । अध्यक्षमा नुमानन्द सुवेदी ४ हजार ७ सय ९७ मत ल्याएर विजयी भएका छन् । उपाध्यक्षमा जगदम्बाकुमारी चौधरी ४ हजार ५ सय ८२ मत ल्याएर विजयी भएकी छिन् । राप्तीमा २२ हजार ९ सय मतदातामध्ये १७ हजार ४ सय ९४ मत खसेको थियो ।१० स्थानीय तह रहेको दाङमा ७ तहको मतगणना सम्पन्न भएको छ । त्यसमध्ये एमाले र कांग्रेस ३३ तथा माओवादी केन्द्र एक तहमा विजयी भएका छन् । एमालेले घोराही उपमहानगरपालिकासहित गढवा र दंगिशरण गाउँपालिका, कांग्रेसले राजपुर, शान्तिनगर र राप्ती गाउँपालिका तथा माओवादी केन्द्रले बंगलाचुली गाउँपालिकामा विजय हासिल गरेको छ । अब तुलसीपुर उपमहानगरपालिका, लमही नगरपालिका र बबई गाउँपालिकाको मात्रै मतगणना बाँकी छ ।बढैयाताल गाउँपालिकामा एमाले गुलरिया एमालेले बढैयाताल गाउँपालिकामा लालबहादुर श्रेष्ठ ८ हजार १ सय ९८ मत प्राप्त गरी अध्यक्ष पदमा विजयी भएका छन् । उपाध्यक्षमा एमालेकै दीपा गौतम ८ हजार ७ सय ८३ मत प्राप्त गरी निर्वाचित भइन् । प्रमुखमा एमाले उपप्रमुखमा माओवादी ठाकुरबाबा नगरपालिकामा एमालेका घननारायण श्रेष्ठ ७ हजार ७४ मत प्राप्त गरी प्रमुखमा विजयी भएका छन् । उपप्रमुखमा माओवादी केन्द्रकी कृष्णकुश्मी थारू ७ हजार ८६ मतसहित निर्वाचित भइन्। बर्दियामा एमाले, कांग्रेस र माओवादी केन्द्र दुईदुई स्थानमा विजयी भएका छन् ।"
भूकम्पपीडितका टहरा जले,"सिन्धुपाल्चोक (कास) सुनकोसी गाउँपालिकाको सुनखानीको खोलाखर्कमा आगलागी हुँदा भूकम्पपीडितका टहरा जलेका छन्। नजिकै रहेको ट्रान्समिटर जलेर करेन्ट सर्ट हुँदा खोलाखर्कका पाँच परिवारका टहरामा आगो लागेको हो । कस्तो दशा लागेछ, बल्लतल्ल बनाएको टहरोसमेत जल्यो, पीडित पोषणबहादुर बस्नेतले दुखेसो पोखे, ज्यानमा लगाएको कपडा बाहेक अरू केही पनि छैन । उनका अनुसार शुक्रबार राति १ बजेदेखि गाउँनजिकैको ट्रान्समिटर सर्ट भएर आगो सल्किएको थियो । खेती भइरहेको जमिनमा विद्युतको लाइन भुइँमै छोएर लगेकाले ट्रान्समिटर जलेको हुनसक्ने प्रारम्भिक अनुमान गरिएको इलाका प्रहरी बाह्रबिसेले जनाएको छ । प्रहरी टोलीलाई अनुसन्धानका लागि पठाइसकेका छौं, प्रहरी निरीक्षक पञ्चमान बाखुले भने, क्षति विवरण आइसकेको छैन ।"
मुरारीलाई पत्रकारिता पुरस्कार,धादिङ (कास) गोरखापत्रका जिल्ला समाचारदाता मुरारी अधिकारीलाई विकास पत्रकारिता पुरस्कार प्रदान गरिएको छ । पत्रकारितामार्फत जिल्लाको विकासमा सहयोग पुर्याएबापत पत्रकार महासंघ जिल्ला शाखाले आइतबार उक्त पुरस्कार प्रदान गरेको हो । जिविस र महासंघले चार वर्षअघि स्थापना गरेको ७ हजार ५ सय रुपैयाँको उक्त पुरस्कार सूचना आयोगका प्रमुख आयुक्त कृष्णहरि बास्कोटाले प्रदान गरे ।
दुर्घटनामा बालिकाको मृत्यु,सिन्धुपाल्चोक (कास) चौतारा साँगाचोकगढी नगरपालिकाको ठूलोसिरुबारीबाट काठमाडौंतर्फ जाँदै गरेको बस र विपरीत दिशाबाट आइरहेको मोटरसाइकल जुध्दा एक बालिकाको मृत्यु भएको छ । ४० यात्रु बोकेको बा२ख २७०२ नम्बरको बसले बा६४प ३०२६ नम्बरको मोटरसाइकललाई ठक्कर दिँदा घाइते भएकी चौतारा साँगाचोकगढी नपा१३ की ५ वर्षीया बालिका सुजाता नेपालीको धुलिखेल अस्पतालमा उपचारका क्रममा मृत्यु भएको हो । दुर्घटनामा ५ जना गम्भीर र ३० सामान्य घाइते भएका छन् । आपसमा जुधेका दुवै सवारी साधन सडकबाट १५ मिटर तल खसेको प्रहरी जवान केदार तिवारीले बताए ।
सोलुमा एमाले अघि,"ओखलढुंगा २०६४ सालको पहिलो संविधान सभामा बाहेक ४७ यता सोलुखुम्बुमा बलबहादुर केसीले एकछत्र सांसद जितेका थिए । कांग्रेसका केन्द्रीय सदस्यसमेत रहेका केसीलाई ०६४ मा माओवादीका गोपाल किराँतीले पराजित गरेका थिए ।राजनीतिक रूपमा कांग्रेसको किल्ला मानिने सोलुखुम्बुमा स्थानीय तहको निर्वाचन परिणामले भने एमाले अगाडि देखिएको छ । जम्मा आठ स्थानीय तहमध्ये चारवटा स्थानीय तहमा एमालेका उम्मेदवार प्रमुख र एकमा उपप्रमुखसहित विजयी भए । बाँकी तीनवटा स्थानीय तहमा माओवादी केन्द्र विजयी भएका छन् । सदरमुकाम रहेको सोलुखुम्बु दूधकुण्ड नगरपालिकामा मात्रै मेयर पदमा कांग्रेसका नाम्गेलजाङबु शेर्पा विजयी भएका छन् । उपप्रमुखमा एमालेकी कल्पना राई फराकिलो मतले विजयी भइन् । नगरपालिकाका बढीजसो वडामा एमालेका उम्मेदवार नै विजयी छन् । एमालेले जितेका गाउँपालिकाहरू सोताङ, खुम्बु पासाङल्हामू, दूधकोशी र नेचा सल्यान हुन् । सोताङमा वीरबहादुर राई र लक्ष्मी बस्नेत प्रमख र उपप्रमुखमा विजयी भए । खुम्बुपासाङ ल्हामूमा निमदोर्जी शेर्पा र टासील्हामू शेर्पा विजयी भए । दूधकोशी गाउँपालिकामा पनि बुद्धिकिरण राई र जुनिता मगर विजयी भए । नेचा सल्यानमा भने प्रमुखमा मात्र डुफकुमार बास्तोला विजयी भए । उपप्रमुखमा कांग्रेसकी कुमारी घिमिरे निर्वाचित भइन् ।सांसद केसीकै गाउँ रहेको नेचा सल्यानमा समेत एमालेका उम्मेदवार प्रमुख पदमा विजयी भए । माओवादी केन्द्रले पनि तीनवटा गाउँपालिकामा राम्रै पकड राखे । उनीहरूले लिखुपिके गाउँपालिकामा प्रमुख र उपप्रमुख दुवै पदमा विजय गर्दै खाता खोलेका थिए । लिखुपिकेमा डम्मरबहादुर बस्नेत र शर्मिला बस्नेत विजयी भए । त्यसैगरी दूधकोशीका गाउँपालिकामा माओवादी केन्द्रकै असीम राई विजयी भए । उपप्रमुखमा भने कांग्रेसकी सविता राई विजयी भइन् ।माओवादी केन्द्रले महाकुलुङ गाउँपालिकामा पनि प्रमुख पदमा विजयी हासिल गर्यो । प्रमुख पदमा सागर किराँती विजयी भए भने उपप्रमुखमा कांग्रेसकी विपना कुलुङ विजयी भइन् । कांग्रेसले सोलुखुम्बुमा स्थानीय तहको निर्वाचनमा आफ्नो साख गुमाएको छ ।पूर्वसहायक मन्त्री मेयरमा निर्वाचितबैतडी १० औं नमुना सहर बन्न लागेको बैतडीको पाटन नगरपालिकामा पूर्वसहायक मन्त्री नगरप्रमुखमा विजयी भएका छन् । पाटन नगरपालिका प्रमुखमा पूर्वसहायक मन्त्री केशवबहादुर चन्द निर्वाचित भएका हुन् ।"
दाजुभाइकै जित खल्लो,"ताप्लेजुङ (कास) फुङलिङ नगरपालिकाका उपमेयर उम्मेदवार बमबहादुर भट्टराईको योजना थियो, निर्वाचित भएको भोलिपल्टै आमालाई भेट्ने, उनैको हातबाट विजयको माला पहिरिएर शपथग्रहणमा जाने । कांग्रेससँग समीकरण र मत पनि राम्रै झरेको पाएपछि उनी आफैंले जित्नेमा ढुक्क भइसकेका थिए । जितको दिन शुभेच्छुकबाटै घेरिने भएकाले उनले भोलिपल्ट मात्र आमाकहाँ जाने योजना बनाएका हुन् । नभन्दै उनले जिते पनि तर आमाको हातबाट माला पहिरिने चाहना भने अधुरै रह्यो । उनी नपुग्दै आमाको निधन भइसकेको थियो । अझ विडम्बना त दाजु योगेशलाई भयो । १५ गते नै वडाध्यक्षमा विजयी घोषित उनले समय हुँदाहुँदै पनि आमाको हातबाट विजयको अबिर लगाउन पाएनन् । भाइको परिणाम पर्खिएर बसेका उनी आमाको मृत शरीरमा दागबत्ती दिन मात्रै पुगे । शनिबार साँझ मतगणनास्थलमा रहेका बमबहादुर आमा लडेको सुन्नासाथ घरतिर लागेका थिए । रक्तचापको समस्याले ग्रस्त ५९ वर्षीया नरमायाको ढल्नेबित्तिकै मृत्यु भएको नातिनी फूलमायाले बताइन् । बमबहादुरले आफू विजयी भएको खबर आइतबार बिहान ६ बजे स्थानीय सञ्चार माध्यमबाट पाएका थिए । उनले ३,१२९ मत ल्याएका थिए ।"
रोचक प्रतिस्पर्धा,टीकापुर (कास) स्थानीय तह चुनावको मत गणना भइरहँदा कैलालीमा राजनीतिक दलमा रोचक प्रतिस्पर्धा चलिरहेको छ । १३ स्थानीय तहको परिणाम आइरहँदा दलबीचको प्रतिस्पर्धाले कुन दलले बाजी मार्ने भन्न सकिने अवस्था छैन । झिनो मतको अन्तरले मतदातामा पनि खुल्दुली निकै बढाएको छ । टीकापुुरमा सुरुदेखि नै अग्रता लिएको फोरम पछि परेको छ । गौरीगंगा नगरपालिकामा सुरुदेखि नै माओवादी केन्द्रको अग्रता लिइरहेकोमा अन्तिममा एमालेले ६१ मतले जितेको छ । टीकापुरमा पनि चौथो स्थानमा रहेको एमाले पहिलोका लागि प्रतिस्पर्धामा छ । कैलालीको धनगढी उपमहानगरपालिकामा कांग्रेसका उम्मेदवार नृप वडलाई स्वतन्त्रका उम्मेदवार गोपाल हमालले चुनौती दिइरहेका छन् । यसैगरी जोशीपुरमा कांग्रेसलले जित हात पारिसकेको छ । बर्दगोरिया गाउँपालिकामा कर्ण कुँवरलाई कांग्रेसका बलिराम चौधरीले टक्कर दिइरहेका छन् । कैलालीको भजनीमा माओवादी केन्द्र र फोरम लोकतान्त्रिकबीच स्पर्धा भइरहेको छ ।
करणी आरोपमा पक्राउ,लमजुङ (कास) अपांगता भएकी १२ वर्षीयालाई करणी आरोपमा प्रहरीले सोमबार बेंसीसहरबाट नुवाकोट ठूलोभाल्चे ५ का २९ वर्षीय रेशम तामाङलाई पक्राउ गरेको छ । घटनाको जानकारी आएको केही घण्टामै पीडकलाई पक्राउ गरिएको डीएसपी समीरचन्द्र खरेलले बताए ।
डुबेर दिदीभाइको ज्यान गयो,रौतहट (कास) जिल्लाको फतुवा विजयपुर गाउँपालिका२ डुमरियामा शनिबार अपराह्न गहिरो खाल्टोमा जमेको पानीमा डुबेर दिदीभाइको मृत्यु भएको छ । गाउँ नजिकै रहेको खाल्टोको पानीमा नुहाउने क्रममा डुबेर स्थानीय राजेश कुशवाहाकी ७ वर्षीया छोरी रेखाकुमारी र ५ वर्षीय छोरा अनिकेत कुमारको मृत्यु भएको जिल्ला प्रहरी कार्यालयका प्रवक्ता डीएसपी नवीनकृष्ण भण्डारीले बताए । बिदामा बसेका ती बालबालिका राति भएको मुसलधारे वर्षाको पानी खाल्टोमा भरिएपछि नुहाउन त्यहाँ पुगेको उनले बताए । मृतक बालबालिकाको शव घटनास्थलमै रहेको र घटनाको स्थलगत मुचुल्का लिन टोली खटाइएको उनले बताए । घटनाबारे थप अनुसन्धान सुरु गरिएको प्रहरीले जनाएको छ ।
कर्म क्याँ उत्कृष्ट,"काठमाडौं आदिवासी जनजाति चलचित्र महोत्सवमा कर्म क्याँ (कर्मको बाटो) उत्कृष्ट भएको छ । नेपाल पर्यटन बोर्डमा तीन दिन चलेको महोत्सवमा जसमाया गुरुङ निर्देशित फिल्मले पब्लिक च्वाइस अवार्ड जितेको हो । आदिवासी जनजाति चलचित्र महासंघका अध्यक्ष अमृतबहादुर सुनारले निर्देशक गुरुङलाई पुरस्कारस्वरूप २५ हजार रुपैँयासहित अवार्ड हस्तान्तरण गरे ।महासंघ र अन्य जातीय संस्थाले गरेको महोत्सवमा गुरुङ, मगर, माझी, मुगाल, नेवार, लिम्बू, राई, राजवंशी, थारू, तामाङ गरी १० भाषाका १८ फिल्म देखाइए । छनोटमा परेका फिल्महरूलाई प्रोत्साहनस्वरूप पाँच हजार रुपैयाँ प्रदान गरियो ।कर्म क्याँ काल्से र छारा नाम गरेका युवायुवतीबीचको मायाप्रेमको कथामा आधारित छ । भिसा लागेर काल्से बिदेसिएको बेला छाराको यता अर्कै केटासँग विवाह हुन्छ । छारासँग विवाह गर्ने सपना बोकेर फर्किएको काल्सेले के गर्ला ? यही विषयलाई फिल्ममा रोचक ढंगले प्रस्तुत गरिएको छ ।महोत्सवमा माझी वा खस नेपाली भाषाको बन्थी, मुगाल वा खस नेपाली भाषाको फेके, मगर भाषाका गुठ र लोम्बा, राजवंशी भाषाको दखल, राई भाषाको पुवालो, जेरुङ भाषाको व्या:सा, थारू भाषाको जितिया, नेपाल भाषाको कल्ली लगायत प्रदर्शित भए ।झन्डै तीन दशकअघि नेपाल भाषामा शीलु बनेसँगै आदिवासी जनजातिहरूको फिल्म निर्माण गर्न थाले पनि सोचेअनुरूप विकास हुन नसकेको महासंघका महासचिव पुर्खाजित राईले बताए । आदिवासी फिल्महरू बन्नै समस्या छ, बनेपछि पनि हलमा प्रदर्शन गर्नै गाह्रो, उनले भने, निश्चित हल र समुदायमा च्यारिटी सो गर्दै चलेको फिल्मले पनि देशव्यापी रूपमा प्रदर्शन हुने फिल्म जत्ति नै कर तिर्नुपर्छ । यस्तो व्यवस्थामा सुधार हुनु जरुरी छ । महोत्सवले आदिवासी जनजाति चलचित्रसम्बन्धी यावत् समस्या समाधान गर्दै जाने आशा छ ।"
वीराङ्गना बन्दै शिल्पा,"काठमाडौं (कास) सीमा क्षेत्रमा हुने गैरकानुनी गतिविधि तथा आपराधिक क्रियाकलापलाई नियन्त्रण गर्न र शान्तिसुरक्षाको प्रत्याभूति गर्नगराउन नेपाली नारीहरूले देखाउने वीरताको विषयमा वीरांगना बन्ने भएको छ ।उक्त फिल्ममा नायिका शिल्पा पोखरेलको केन्द्रीय भूमिका रहनेछ। उनी सशस्त्र प्रहरीको भूमिकामा देखिँदै छिन् । राजधानीमा आइतबार फिल्मको मुहूर्तमा शिल्पा प्रहरीकै पोशाकमा थिइन् । फिल्ममा अनुपविक्रम शाही, पृथ्वीराज प्रसाईं, धीरेन शाक्य, सुनीलदत्त पाण्डे, सुशील पोखरेल, प्रिया रिजाल, सपना श्रेष्ठ, मार्टिन वली, किशोर झा लगायतको पनि अहं भूमिका रहनेछ । पूर्णत: एक्सन जानरामा बनाइन लागिएको फिल्मलाई राजबहादुर सानेले निर्देशन गर्नेछन् ।बाबुराम दास, श्यामबहादुर थापा र रघु परियारको संयुक्त लगानी रहने वीराङगना लाई निर्देशक सानेले नै लेखेका हुन् । हरि घले लामाको सिनेमाटोग्राफी रहने फिल्ममा दीपक शर्मा र पुरुषोत्तम न्यौपानेको संगीत रहनेछ । श्री श्रेष्ठको एक्सन, कविराज गहतराजको कोरियोग्राफी देख्न पाइने फिल्मलाई फोर्थ आई मुभिजको ब्यानरमा बनाउन लागिएको हो ।मुहूर्त कार्यक्रममा माओवादी केन्द्रका नेता टोपबहादुर रायमाझीले नेपालीहरूको वीरता आफूले नजिकबाट नियालेको भन्दै नेपालको सीमा क्षेत्रमा नेपाली नारीहरूले प्रस्तुत गरेको वीरताको ख्याल गरी उत्कृष्ट फिल्म बनोस् भनी शुभकामना दिएका थिए ।"
सम्मिश्रण मा तीन चित्रकार,"ललितपुर यति बेला चित्रकार विधाता केसी, कपिलमणि दीक्षित र चिराग बाङ्देल चित्र प्रदर्शनको उत्सव मनाइरहेका छन्। साथीसंगीबीच केही गरी रमाइलो गरौं भन्ने सामूहिक विचारको उपजका रूपमा उनीहरूले चित्रकला प्रदर्शन गरेका हुन्। प्रदर्शनीको शीर्षक जुराए सम्मिश्रण । जाउलाखेलस्थित शालिग्राम कम्प्लेक्समा चित्रकारत्रयका चित्र नियाल्न सकिन्छ । होटल टेबलमा मीठा परिकारमा रम्दै दर्शकले त्यहाँ मनोरम कला पनि अवलोकन गर्न पाएका छन् । विधाता, चिराग र कपिलले पहिले पनि यस्तै होटलमा कला प्रदर्शनको अनुभव बटुलेका थिए । होटलको रौनक नै कलामय भएको अनुभूति हुन्छ, कपिलले भने, होटलमा चित्रकला राख्नुको बेग्लै मज्जा छ ।प्रदर्शनीमा राखिएका चित्रकलाका शैली तीनैजनाको फरकफरक छन् । न्युड आर्टमा बढी चित्र कोर्ने कपिलले यसपटकचाहिँ फरक आकृति उतारेका छन् । अर्मूत शैलीका उनका चित्रमा रंग संयोजन भने पुरानै शैलीको छ । सेतो, रातो र कालो रंगमा उनले जीवन, भोगाइ र आफ्ना केही व्यक्तिगत अनुभव पस्कने प्रयास गरेका छन् । अस्ट्रेलियामा बस्दाका केही अनुवभ र भूकम्प गएपछिको मनोभाव पनि उनको चित्रमा देख्न सकिन्छ । बियोन्ड बोर्डर्स शीर्षकको चित्रमा कपिलले विदेशमा स्वदेशको माया महसुस गराएका छन् । जतिसुकै ढाटा भए पनि मान्छे संस्कृतिले नजिक भएकै हुन्छ भन्ने भाव उनको यो चित्रले दिएको छ ।त्यस्तै, विधाताको चित्रमा सामान्य शैलीका गम्भीर भाव देखिन्छ । उनी दुई वर्षअघि मुस्ताङ पुगेकी थिइन् । त्यहाँका भत्केका, जीर्ण घर र मुस्ताङको कष्टकर जनजीवन महसुस गरी फिरेकी थिइन् । कलाकारले अँध्यारोमा पनि उज्यालो भेट्छ । विधाताले तिनै जीर्ण घरमा कलात्मक क्यानभास कल्पना गरिन् । तिनै दृश्य क्यानभासमा पोतेकी उनका सबै चित्र एकनासे छन् । घरमै केन्द्रित भएकी छु, उनले भनिन्, भत्किएका घरमा अनौठो कला पक्ष पाएँ ।चिरागका चित्र जीवन दर्शनसँग सम्बन्धित छन् । उनले शंख, नारी र सेतो कमलको फूललाई विम्ब बनाएका छन् । यी तीन तत्त्व जीवनका महत्त्वपूर्ण पक्ष हुन भन्ने चिरागलाई लाग्छ । सृष्टि जोड्ने आधार महिलाबाहेक अरू कोही लाग्दैन, उनले सुनाए, शंख र कमलको फूलले सकारात्मक सोचको संकेत गर्छ । उनले धर्मग्रन्थअनुसार शंखको अर्थ पनि अध्ययन गरेका छन् । चिरागलाई शंखको धुनले मानव मस्तिष्कमा ऊर्जाको तरंग ल्याउँछ भन्ने लाग्छ । चिरागका चित्र अँध्यारो पृष्ठभूमिमा उज्याला आकृति कोरेर जीवनको सुख दु:ख दुवै पक्ष समेटेको महसुस हुन्छ ।प्रदर्शनी जुलाई ११ सम्म चल्नेछ ।"
फेरि अस्ट्रेलियामा सुनिँदै नेपथ्य,"अस्ट्रेलिया नेपालको चर्चित लोकरक ब्यान्ड नेपथ्यले अस्ट्रेलियाका तीन सहरमा सांगीतिक प्रस्तुति दिने भएको छ । ब्यान्ड अबका केही दिनमै यता आउँदै छ । नेपथ्यले सिडनी, मेलबर्न र एडिलेडमा प्रस्तुति दिन लागेको हो । नेपथ्यलाई यसपटक सिड्नीको बिग टप अडिटोरियममा, मेलबर्नमा प्लानेट सेकर्स हल र एडिलेडमा उसलाई नरउड कन्सहर्ट हलमा अनुभव गर्न सकिनेछ । नेपथ्यले जुलाईको ८ मा मेलबर्न, १५ मा एडिलेड र २२ मा सिड्नीमा प्रस्तुति दिनेछ ।नेपथ्यलाई म्यादी ओभरसिज नेप्लिज एसोसिएसन (मोना) अस्ट्रेलियाले तेस्रोपटक निम्त्याएको हो । अस्ट्रेलियाका करिब ७ हजार दर्शकले उक्त ब्यान्डलाई प्रत्यक्ष सुन्ने र हेर्ने आशा आयोजकको छ । संयोजक मुक्तिप्रसाद रोक्काका अनुसार ३ हजार दर्शक क्षमता भएको सिड्नीको बिग टप अडिटोरियममा नेपथ्यको दोस्रो प्रस्तुति हुनेछ, जुन कार्यक्रमस्थल अन्तर्राष्ट्रिय स्तरको मानिन्छ । करिब तीन साता लामो टुरमा आउन लागेको नेपथ्य टोलीमा मुख्य गायक अमृत गुरुङ, ड्रमसेटमा धु्रव लामा, किबोर्डमा सुरज थापा, गितारमा सुविन शाक्य र मादलमा शान्ति रायामाझी रहनेछन् । आयोजकका अनुसार नेपथ्यको कार्यक्रमलाई एडिलेडमा थ्री केजी इन्टरटेन्मेन्टले गर्दै छ भने मेलबर्नमा यती एएफसीले ।"
शैली संक्षेप,"रिमाल पुरस्कार निभालाईकाठमाडौं (कास) कवि विमल निभालाई गोपालप्रसाद रिमाल पुरस्कार प्रदान गरिएको छ । कविनाटककार रिमालको जन्मशताब्दी पारेर नेपाल प्रज्ञा प्रतिष्ठान र साहित्य सदन नेपालले सोमबार निभालाई पुरस्कृत गरेका हुन् । प्रतिष्ठानका कुलपति गंगाप्रसाद उप्रेती र वरिष्ठ साहित्यकार आनन्ददेव भट्टले १० हजार रुपैयाँ रहेको पुरस्कार हस्तान्तरण गरे ।नेपाली कवितामा गद्य परम्परा सुरु गरेका रिमाललाई समर्पित गरी कार्यक्रम भएको भन्दै भट्टले खुसी व्यक्त गरे । साहित्यकार बैरागी काइँलाले रिमाललाई नेपाली कवितालाई मुक्त शैलीमा लेख्ने कवि, प्रयोगवादी र विद्रोही खालका नाटककार को रूपमा व्याख्या गर्दै भने, रिमालका कविताले पछिल्लो पुस्ताका धेरै कविलाई प्रभावित मात्रै नभई सकारात्मक परिवर्तनको लागि उत्तेजित नै बनाएका छन् । तीमध्ये म पनि पर्छु ।कुलपति उप्रेतीले समाज परिवर्तनको सन्दर्भमा रिमालका रचनाहरूको चर्चा गरिरहनुपर्नेमा जोड दिए । रिमालले गद्य शैलीमा कविताको गान लेखेर नेपाली कवितालाई नयाँ कालखण्डमा प्रवेश गराएको पुरुषोत्तम सुवेदीले टिप्पणी गरे । रिमालले मसान नाटकमा नारी मनोविज्ञान, हकहित, समान न्यायको कुरालाई उठाएका छन्, उनले भने, नारीवादी हुँ भन्नेहरूकै पनि रिमालको जत्ति उत्कृष्ट कृति छैन ।साहित्य सदन नेपालका सचिव मित्रलाल पँगेनीले पुरस्कृत निभालाई वैचारिक, गतिशील यथार्थवादी र व्यंग्यचेत भएका कवि का रूपमा व्याख्या गरे । कार्यक्रममा मोहन थापा लिखित सुबेदार मेघबहादुर थापा विमोचन पनि गरियो । राणा शासनका बेला सैनिक जवानहरूलाई हकअधिकारका लागि जागृत गराएको आरोपमा सुबेदार थापालाई मृत्युदण्ड दिइएको थियो । उक्त पुस्तकबारे डा सुरेन्द्र केसीले टिप्पणी गरेका थिए ।खानपानबारेकाठमाडौं (कास) खानपान शैलीबारे कत्तिको जानकारी छ ? यस विषयमा चासो राख्नेका लागि खाना खानुभयो ? : हाम्रा भान्साबारे बजारको भ्रम पुस्तक उपयोगी हुन सक्छ । लेखकद्वय डा अरुणा उप्रेती र लक्ष्मण अधिकारीको पुस्तक आइतबार लोकार्पण गरियो । डा उप्रेतीले आफ्नी आमालाई पुस्तक हस्तान्तरण गर्दै लोकार्पणको आफ्नै शैली देखाइन् । उक्त समारोहमा वरिष्ठ मुटुरोग विशेषज्ञ डा प्रकाशराज रेग्मीले पुस्तक सामान्य साक्षरलाई आफ्नो स्वास्थ्यबारे सचेत गराउन सक्ने खालको भएको बताए । खानेकुरा भनेर चिनिए पनि त्यसमा दुई प्रकारका अति छन्, डा रेग्मीले भने, एउटा बजारु विज्ञापनले उभ्याएका खानै नहुने अति र अर्को यस पुस्तकले चिनाउने अति लाभदायक खानेकुरा ।डा उप्रेतीले चाहिँ हजुरआमा र आमाको भान्साबाट आफूले पोषणसम्बन्धी ज्ञान प्राप्त गरेको बताइन् । जनस्वास्थ्यका क्षेत्रमा मुलुकभर डुलेर काम गर्दा मानिसले जेजस्ता प्रश्न राख्दै आए, त्यसले नै मलाई खानपानका बारेमा पत्रपत्रिकामा लेख्न प्रोत्साहन गर्यो, उनले भनिन्, त्यसपछि उत्पन्न पाठकका थप जिज्ञासाले मलाई यो पुस्तकसम्म पुर्याएको हो ।उक्त पुस्तक नेपालयले निकालेको हो । टंकको बालनाटककाठमाडौं (कास) रंगकर्मीलेखक टंक चौलागार्इंले बालनाटक संग्रह किताबभित्र किताबबाहिर प्रकाशनमा ल्याएका छन् । विद्यालयका बालबालिकालाई लक्ष्य गरी उनले संग्रह ल्याएका हुन् । संग्रहमा विद्यार्थीहरूले पढेका चर्चित कथाहरू, लोककथा, परिकथालाई नेपालीमा नाट्य रूपान्तरण गरिएको टंकले बताए । त्यस्तै केही मौलिक नाटकहरू पनि संग्रहमा समावेश छन् । यूकेजीदेखि बाह्र कक्षासम्मका विद्यार्थीको तहअनुरूप नाटक वर्गीकरण गरिएको छ । नाटक भनेको के हो ? नाटकलाई सजिलै अभ्यास गराउने तरिका, आशुरचना, माइम, चरित्र विश्लेषण, वेशभूषा, मञ्च सरसामग्री, प्रकाश, संगीत आदिबारेमा जानकारी राखिएको टंकले सुनाए । त्यस्तै, दस मिनेटदेखि डेढ घन्टासम्मका प्राथमिक तहका नाटकहरू पनि समावेश छन् ।"
कतारलाई सर्त पूरा गर्न ४८ घण्टे अल्टिमेटम,"रियाद (बीबीसीअल जजिरा) साउदी अरबसहितका ४ खाडी मुलुकले कतारलाई आफ्ना सर्त पूरा गर्न थप ४८ घण्टाको समय दिएका छन् । आतंककारीलाई सहयोग गरेको आरोप लगाउँदै कूटनीतिक सम्बन्धविच्छेद गरेको एक सातापछि साउदी अरब, युनाइटेड अरब इमिरेटस्, बहराइन र इजिप्टले कतारमाथि १३ वटा सर्त अघि सारेका थिए । ती सर्त पूरा गर्न दिएको समयसीमा आइतबार सकिएकोमा उनीहरूले थप ४८ घण्टाको समय दिएका हुन् । साउदी नेतृत्वका खाडी मुलुकले कतारको अल जजिरा टेलिभिजन बन्द गर्नुपर्ने, इरानसँगको कूटनीतिक सम्बन्ध तोड्नुपर्ने र कतारमा रहेको टर्कीको सैनिक पोस्ट हटाउनुपर्नेलगायतका सर्त राखेका हुन् । ती सर्त पूरा गर्ने भएमात्र कतारसँग वार्ता गरी शान्तिपूर्ण समाधान निकाल्ने उनीहरूले बताएका हुन् ।कतारमाथि छिमेकी खाडी मुलुकहरूले गत जुन ५ देखि नाकाबन्दी लगाएका छन् । आफ्ना सर्त पूरा नगरे कतारले थप प्रतिबन्धको सामना गर्नुपर्ने उनीहरूले चेतावनी दिएका छन् । साउदी अरबसहितका खाडी मुलुकहरूले कतारसँगको स्थल, वायु तथा जलसम्बन्ध तोडेका छन् ।यसैबीच, कतारका विदेशमन्त्री मोहम्मद विन अब्दुलरहमान अल थानीले खाडी मुलुकका १३ सर्तका विषयमा आफ्नो मुलुकको प्रतिक्रिया सोमबार कुवेतका अमीर शेख सवाह अल अहमद अल सवाहलाई बुझाएका छन् । खाडीको कूटनीतिक संकट समाधानका लागि कतारले मध्यस्थता गरिरहेको छ । कतारका अमीरको उक्त पत्रमा भएको विषय भने सार्वजनिक गरिएको छैन । इजिप्टको कायरोमा आगामी बुधबार हुने साउदी अरब, इजिप्ट, बहराइन र युनाइटेड अरब इमिरेटस्का विदेशन्त्रीहरूको बैठक कतारको उक्त प्रतिक्रियामा केन्द्रित हुनेछ । बैठकमा कतार संकटको वर्तमान अवस्थाबारेमा छलफल हुने इजिप्टको विदेश मन्त्रालयले जनाएको छ । बैठकमा ती मुलुकहरूले कतारले आफ्ना सर्त पूरा नगरे के गर्ने भन्नेबारेमा सो रणनीति बनाउने बताइएको छ । कतारका विदेशमन्त्री थानीले दोहाले साउदी नेतृत्वका सर्त पूरा नगर्ने स्पष्ट पारिसकेको भन्दै सही वातावरणमा वार्ता गर्न तयार रहेको बताएका छन् । यसैबीच, अफ्रिकन युनियनका अध्यक्ष एवं गिनीका राष्ट्रपति अल्फा कान्डेले खाडी कूटनीतिक संकटको शान्तिपूर्ण समाधानका लागि आह्वान गरेका छन् । अफ्रिकन युनियनको २९ औं सम्मेलनमा बोल्दै उनले अफ्रिकी मुलुकहरूले यो समस्याका बारेमा एक मत बनाउनुपर्ने पनि बताए । अमेरिकी राष्ट्रपति डोनाल्ड ट्रम्पले पनि खाडी संकटका विषयमा साउदी राजा सलमान र अबुधावीका राजकुमार शेख मोहम्मद विन जायेल अलनाहयानसँग छुट्टाछुट्टै वार्ता गरी चासो व्यक्त गरेका छन् । उनले आतंकवादलाई परास्त गर्ने रियाद सम्मेलनको मूल उद्देश्यलाई पूरा गर्न र स्थायित्वको प्रवद्र्धनका लागि पनि यस क्षेत्रमा एकता हुनुपर्ने आवश्यकता औंल्याए ।"
कतारको साथमा टर्की,"टर्कीले आफू कतारको साथमा रहेको बताउँदै आएको छ । टर्कीको सरकारी समाचार समिति अनादोलुले राष्ट्रपति रेसेप तैयीप इर्दाेगानलाई उद्धृत गर्दै भनेको छ, हामी कतारको साथमा छौं, कतारले यी कुनै पनि सर्त स्वीकार गर्नुहँुदैन । इर्दोगानले कतारमाथिको प्रतिबन्ध सरासर अन्तर्राष्ट्रिय कानुनविपरीत रहेको र त्यसलाई खुकुलो बनाउने निहुँमा कतारमाथि नाजायज सर्त राखेका बताएका छन् ।"
भारतीय बलको उपस्थिति गम्भीर : चीन,बेइजिङ एजेन्सी) चीनले आफ्नो भूमिमा भारतीय सीमा सुरक्षा बलको उपस्थिति निकै गम्भीर विषय भएको बताएको छ । सोमबार आयोजित नियमित पत्रकार सम्मेलनमा चिनियाँ विदेश मन्त्रालयका प्रवक्ता गेङ सुआङले विगतमा दुई देशका सीमा सुरक्षा बलबीच भएका विवादभन्दा यस पटकको अवस्था पूर्णत फरक भएको बताए । उनले सिक्किमसँग जोडिएको सीमामा उक्त घटना भएको उल्लेख गर्दै सन् १८९० मा सिक्किम र तिब्बतको विषयमा बेलायत र चीनबीच सन्धि हुँदा उक्त क्षेत्रका विषयमा स्पष्ट पारिएको बताए। उनले सिक्किम र तिब्बतबीचको सिमांकनलाई त्यसपछिका भारतीय सरकारले मान्यता दिएको पनि बताए । प्रवक्ता गेङले चीन तथा भारत सरकारका दस्तावेजहरूबाट पनि पूर्वप्रधानमन्त्री जवाहरलाल नेहरूले पनि थुप्रैपटक सिक्किमतिब्बत सीमा सन् १८९० कै सन्धिअनुसार भएको बताएको स्पष्ट भएको उल्लेख गरे । सन् १९५९ मा तत्कालीन चिनियाँ प्रधानमन्त्री झाओ एनलाईलाई लेखेको पत्रमा पनि नेहरूले यही कुरा उल्लेख गरेको उनले बताए । आफ्नो भूमिमा प्रवेश गरेको भन्दै चीनले तत्काल भारतीय सीमा सुरक्षा बललाई फिर्ता गर्न भारतलाई आग्रह गरेपछि दुवै देशबीच कूटनीतिक तिक्तता बढेको छ ।
ट्रम्पसी वार्ता,"वासिङ्टन (रोयटर्स) अमेरिकी राष्ट्रपति डोनाल्ड ट्रम्पले सोमबार चिनियाँ राष्ट्रपति सी चिनफिङसँग फोनवार्ता गरेका छन् । त्यस क्रममा दुई नेताबीच उत्तर कोरियाको आणविक कार्यक्रमका खतरा तथा व्यापारिक मुद्दाका विषयमा छलफल भएको ह्वाइटहाउसले जनाएको छ । दुवै नेताले कोरियाली प्रायद्वीपमा नि:शस्त्रीकरण गर्ने विषयमा प्रतिबद्धता जनाएका छन्, ह्वाइटहाउसले भनेको छ । ट्रम्पले अमेरिकाका व्यापारिक साझेदारबीच सन्तुलित व्यापारिक सम्बन्ध राख्ने प्रतिबद्धता पनि दोहोर्याएको जनाइएको छ । ट्रम्पले जापानी प्रधानमन्त्री सिन्जो अबेसँग कुराकानी गरेका थिए । यसै साताको अन्त्यमा जर्मनीमा हुने जीट्वान्टी मुलुकहरूको सम्मेलनअघि ट्रम्पले चीन र जापानी नेताबीच कुराकानी गरेका हुन् ।"
दुर्घटनामा १८ को मृत्यु,बर्लिन (सिन्हवा) जर्मनीमा पर्यटक चढेको बस र ट्रक सोमबार आपसमा ठक्कर खाँदा १८ जनाको मृत्यु भएको छ । ट्रकसँग जुधेपछि बसमा आगो लागेको प्रहरीले जनाएको छ । त्यस क्रममा अन्य ३० जना गम्भीर घाइते भएका छन् । प्रहरी प्रवक्ताले जर्मनीको साचसेन राज्यबाट मुएन्चवर्गको बभारिएनतर्फ आइरहेको बस दुर्घटना भएको जनाएका छन् ।
दक्षिण चीनमा बाढी,नानिङ (सिन्हवा) चीनको गुआङ्सी झुआङ स्वायत्त प्रदेशमा भारी वर्षापछि आएको बाढीका कारण १६ जनाको मृत्यु भएको छ भने १० जना बेपत्ता छन् । शनिबार यताको अविरल वर्षाका कारण गुआङ्सीका कम उचाइमा रहेका बस्ती तथा सहरहरू जलमग्न भएका थिए । सोमबारसम्म बाढीप्रभावित ९१ हजार ६ सय बासिन्दालाई सुरक्षित स्थलमा सारिएको क्षेत्रीय नागरिक मामिला विभागले जनाएको छ ।
हेलिकप्टर दुर्घटना,जाकार्ता (एएफपी) इन्डोनेसियाको जाभामा ज्वालामुखी विस्फोटपछि उद्वारका लागि गएको हेलिकप्टर नै दुर्घटनामा परेको छ । दुर्घटनामा ८ उद्वारकर्मीको मृत्यु भएको सरकारी अधिकारीले जनाएका छन् । हेलिकप्टरमा चार उद्धारकर्ता र चालक दलका चार सदस्य थिए । दुर्घटना भएको स्थलबाट सबै व्यक्तिको शव फेला परेको खोजी तथा उद्वार निकायका प्रमुख मुहमद सेगगीले बताएका छन् ।
भारतमा सडक दुर्घटना,नयाँदिल्ली (सिन्हवा) भारतको महाराष्ट्रमा सोमबार भएको दुर्घटनामा ६ जनाको मृत्यु हुनाका साथै ७ घाइते भएका छन् । पुणेअहमदाबाद सडकमा एक यात्रुबाहक बस र पानी ट्रयांकर आपसमा ठोक्किँदा उक्त दुर्घटना भएको हो । दुर्घटनाका घाइतेलाई नजिकैको अस्पतालमा भर्ना गरिएको छ ।
सांसद संख्या घटाउने प्रस्ताव,पेरिस (बीबीसी) फ्रान्सका राष्ट्रपति इम्यानुअल म्याक्रोंले सांसद संख्या एक तिहाई घटाउने प्रस्ताव गरेका छन् । ऐतिहासिक दरबार भर्सिलिजमा बोल्दै उनले उक्त खुलासा गरेका हुन् । यसले सरकारको कार्य प्रभावकारी हुने र देशलाई नयाँ मार्गमा लैजाने उनले बताए । आफ्नो प्रस्ताव एक वर्षभित्र संसदबाट पारित नभए जनमत संग्रहमा लैजाने पनि उनको भनाइ छ । ९० मिनेट लामो भाषणमा उनले फ्रान्सको पहिचानका लागि एकजुट हुन पनि आह्वान गरे ।
स्थगित मतगणना अझै सुचारु भएन,"कञ्चनपुर (कास) शनिबारदेखि रोकिएको कञ्चनपुरको पुनर्वास नगरपालिकाको मतगाण्ना अझै सुचारु हुन सकेको छैन । दलहरूबीच सहमति हुन नसक्दा ३ दिनदेखि रोकिएको मतगणना सुचारु हुन नसकेको हो । शुक्रबार गणना सकिएको वडा नं १ को मतको विषयमा देखिएको विवादका कारण मतगाण्ना रोकिएको हो । उक्त वडामा खसेको भन्दा गणना भएको मत बढी देखिएको थियो । निर्वाचन आयोगले उक्त वडाको पुन: गणना गर्न निर्देशन दिए पनि दलहरूले सबै मत पुन: गणना गरिनुपर्ने माग गरेका छन् । कांग्रेस र माओवादी केन्द्रका प्रतिनिधिले सबै मत पुन: गणनाको माग गरेका छन् कञ्चनपुरका मुख्य निर्वाचन अधिकृत प्रकाश ढुंगानाले भने, तर तिर्वाचन आयोगले विवाद देखिएको वडाको मात्रै मत पुन: गणना गर्न निर्देशन दिएको छ । उनले सोमबार साँझ पनि सबै दलका प्रतिनिधिबीच छलफल भएको तर मतगणनाका विषयमा सहमति हुन नसकेको बताए । शुक्रबार मतगणना सकिएको वडा नं १ मा कुल खसेको २ हजार ६ सय ७९ मध्ये १ सय ४ मत बदर आएको थियो । सदर मत २ हजार ५ सय ७५ मत सदर भए पनि प्रमुख, उपप्रमु र वडाध्यक्ष तथा अन्य उम्मेदवारको मत बढी देखिएको छ । सबै उम्मेदवारले पाएको मत जोडदा प्रमुखमा २ हजार ५ सय ८१, उपप्रमुखमा २ हजार ६ सय ८८ र वडाध्यक्षमा २ हजार ६ सय ६ मत देखिएको छ । निर्वाचन आयोगले आइतबार वडा नं १ को मतगणना पुन: गर्न निर्देशन दिएको थियो ।"
आरोपी पक्राउ,सुर्खेत (कास) गुर्भाकोट नगरपालिका१६ पण्डितकाल्नाका २० वर्षीय रणबहादुर सुनारले बाबु अमर सुनारको हत्या गरेका छन् । घरायसी विवादमा रणबहादुरले अमरलाई छुरा प्रहार गरेका हुन्। घटनापछि फरार रणबहादुरलाई प्रहरीले शनिबार बबईबाट पक्राउ गरेको छ । उनलाई इलाका प्रहरी कार्यालय छिन्चुमा राखी अनुसन्धान भइरहेको प्रहरीले जनायो ।
एमालेको साख उस्तै,"धनकुटा (कास) दोस्रो चरणको स्थानीय तह चुनावको परिणामसँगै जिल्लामा एमालेले वर्चस्व कायम गरेको छ । ७ तहमै एमालेले जित हात पारेको छ । ३ नगरपालिका र ४ गाउँपालिकामा पार्टीले मुख्य नेतृत्वसँगै ९८ प्रतिशत प्रतिनिधि आफ्नो पक्षमा पारेको छ । पञ्चायती शासनकालमा वामपन्थी राजनीतिको चलखेल हुने यहाँ बहुदलीय व्यवस्थापछि त्यसको प्रत्यक्ष प्रभाव देखिँदै आएको छ । २०३६ को छिन्ताङ हत्या काण्ड उतिबेलाको भूमिगत वामपन्थीलाई सखाप पार्ने रणनीतिको उदाहारणका रूपमा लिन सकिन्छ । पूर्वप्रधानमन्त्री सूर्यबहादुर थापा भर्सेज अन्य दलको अवस्थाले पनि जिल्लाको माहोल बेलाबेलामा तताइरह्यो । २०४६ पछिको प्रारम्भिक चरणको राजनीतिमा वामपन्थी शक्तिले प्रभाव जमाउँदै आएको छ । २०४८ को पहिलो संसदीय निर्वाचनमा वर्षांै जिल्लाको राजनीतिमा प्रभाव जमाउँदै आएका थापालाई पराजित गर्दै दुवै निर्वाचन क्षेत्रमा एमालेले जित हात पारेको थियो । यस्तै २०४९ को स्थानीय निकाय चुनावमा अधिकांश स्थानमा उक्त पार्टी विजयी भयो । तर, धनकुटा नगरपालिका भने कांग्रेसको नेतृत्वमा पुगेको थियो । २०५४ को स्थानीय चुनावमा उक्त नगरसँगै जिल्लाका ९५ प्रतिशत स्थानमा एमाले विजयी भएको थियो । दुई दशकपछि भएको स्थानीय तह चुनावमा पुन: एमालेले पुरानो साखलाई बढोत्तरी गरेको छ । चुनावको परिणमले वर्षौंपछिको रिक्ततामा पनि उसले स्थान सुरक्षित राख्न सक्नु सांगठनिक पक्ष सुदृढ रहेको अनुमान गर्न सकिन्छ । कांग्रेस, संघीय समाजवादी तथा कांग्रेसराप्रपालगायत गठबन्धन हुँदा पनि एमाले एकल स्पर्धामा उभिएको थियो। २०६४ को संविधानसभा चुनावमा जिल्लाका दुवै स्थानमा विजयी भएको माओवादी केन्द्र स्पर्धामा निकै पछाडि धकेलिएको अवस्था छ । यसैगरी २०७० को दोस्रो संविधानसभा चुनावमा क्षेत्र नं२ मा निर्वाचित राप्रपाको अवस्था निरीह साबित भएको छ । परिणामसँगै एमालेले जिल्लामा आफूलाई बलियो शक्तिका रूपमा स्थापित गरेको छ ।सबैजसो पार्टीमा हुने गुटउपगुटले एमाले पनि अछुतो छैन । तर, चुनावी माहोलमा भने यहाँ अन्तर्घातको सिकार हुनु परेन । छिटपुट वडास्तरमा त्यसको असर देखिए पनि मुख्य पदमा असर परेन । पार्टीभित्र विशेषत: उम्मेदवारका आकांक्षीको भीडले केही समय आन्तरिक शीतयुद्ध चले पनि अन्तत: समस्या समाधान भयो । केही वडामा कांग्रेस, माओवादी केन्द्र र नयाँ शक्तिले जित हासिल गरेका छन् ।"
घरेलु उद्योग कर्जा ३८ प्रतिशतले बढ्यो,"काठमाडौं एक वर्षमा साना तथा घरेलु उद्योगमा वाणिज्य बैंकहरूको ऋण लगानी सवा ३८ प्रतिशतले बढेको छ । ०७३ असारमा साना तथा घरेलु उद्योगमा बैंकहरूको लगानी ४७ अर्ब रुपैयाँ रहेकामा यो वर्ष गत जेठसम्म ६५ अर्ब रुपैयाँ पुगेको छ । यो ३८२९ प्रतिशतको वृद्धि हो । बैंकहरूको पुँजी वृद्धिसँगै व्यवसाय तथा शाखा सञ्जाल विस्तार भएको, उत्पादनमूलक क्षेत्रमा लगानी बढाउन बैंक तथा वित्तीय संस्थालाई प्रोत्साहन गरिएको लगायत कारण घरेलु उद्योगहरूमा ऋण प्रवाह बढेको राष्ट्र बैंकले जनाएको छ ।राष्ट्र बैंकका अनुसार घरेलु तथा साना उद्योग भन्नाले घरेलु उद्योगअन्तर्गत औद्योगिक व्यवसाय ऐन, २०४९ को अनुसूची १ मा उल्लिखित उद्योग र साना उद्योगअन्तर्गत ३ करोड रुपैयाँसम्म स्थिर जेथा भएका उद्योगहरूलाई समावेश गरिएको छ । प्रतिस्थापन भइसकेको औद्योगिक व्यवसाय ऐन २०७३ अनुसार घरेलु तथा साना उद्योगको परिभाषा पारिवर्तन भइसकेको छ । तर, पुरानै परिभाषाअन्तर्गत दर्ता भएका उद्योगहरूमा उक्त ऋण लगानी भएको हो । तोकिएको साना तथा घरेलु उद्योगहरूमा ऋण प्रवाह गर्दा राष्ट्र बैंकबाट पुनर्कर्जा सुविधा पनि पाइन्छ । यसकारण बैंकहरूले घरेलु उद्योगहरूमा लगानी विस्तार गरेको बैंकरहरू बताउँछन् ।बैंकहरूले विपन्न वर्ग क्षेत्रमा कुल कर्जा लगानीको कम्तीमा २ प्रतिशत सीधैं (प्रत्यक्ष रूपमा) लगानी गर्नुपर्ने राष्ट्र बैंकको निर्देशनले पनि घरेलु उद्योगहरूमा ऋण प्रवाह राम्रो देखिएको पूर्वबैंकर एवं चार्टर्ड एकाउन्टेन्ट अनलराज भट्टराईले बताए । अर्थतन्त्रमा ठूला विकास नभए पनि साना तथा मझौला उद्योगहरूको वृद्धि राम्रो छ, उनले भने, पुँजी वृद्धिसँगै बैंकहरूलाई लगानी पनि विस्तार गर्नुपर्ने भयो, त्यस्तो अवस्थामा घरेलु उद्योगहरू उनीहरूको प्राथमिकतामा परे । यसैगरी शाखा विस्तारले पनि साना तथा घरेलु उद्योगमा लगानी बढाउनुपर्ने बाध्यता बैंकहरूलाई परेको उनले जनाए । अहिले बैंकहरूको प्राथमिकता भनेकै मध्यम तथा सानास्तरको व्यवसायमा छ, उनले भने ।राष्ट्र बैंकका तथ्यांकअनुसार गत जेठसम्म बैंकहरूले उत्पादनमूलक क्षेत्रमा २ खर्ब ८७ अर्ब रुपैयाँ ऋण प्रवाह गरेका छन् । यो बैंकहरूको कुल लगानीको १७३ प्रतिशत मात्र हो । यही असार मसान्तसम्म बैंकहरूले उत्पादनमूलक क्षेत्रमा यस्तो कुल लगानीको कम्तीमा २० प्रतिशत पुर्याउनुपर्छ । तर, हालसम्मको स्थिति हेर्दा करिब १० दिनमा बैंकहरूले उक्त सीमा पुर्याउने सम्भावना निकै कम भएको जानकारहरू बताउँछन् । गत जेठसम्म बैंकहरूको कुल कर्जा १६ खर्ब ६३ अर्ब रुपैयाँ छ ।राष्ट्र बैंकले उत्पादनशील भनेर वर्गीकरण गरेका क्षेत्रहरूमध्ये गत जेठसम्म सबैभन्दा बढी कृषिमा १ खर्ब १८ अर्ब, ऊर्जामा ५० अर्ब र पर्यटनमा ५४ अर्ब रुपैयाँ कर्जा विस्तार गरेका छन् । ०७३ असारमा बैंकहरूले कृषिमा १ खर्ब १ अर्ब, ऊर्जामा ३८ अर्ब, पर्यटनमा ४५ अर्ब र घरेलु उद्योगमा ४७ अर्ब गरी उत्पादनमूलक क्षेत्रमा २ खर्ब ३१ अर्ब रुपैयाँ ऋण प्रवाह गरेका थिए । हाल बैंकहरूले कुल लगानीको कृषिमा ७१, ऊर्जामा ३, पर्यटनमा ३३ र घरेलु उद्योगमा ३९ प्रतिशत कर्जा प्रवाह भएको राष्ट्र बैंकको तथ्यांक छ ।राष्ट्र बैंकको निर्देशनअनुसार बैंक तथा वित्तीय संस्थाले विपन्न वा न्यून आय भएका व्यक्तिलाई लघु उद्यम वा व्यवसाय सञ्चालन गर्न प्रतिसमूह सदस्यव्यक्तिलाई सामूहिकव्यक्तिगत जमानतमा प्रदान गरेको बढीमा १ लाख रुपैयाँसम्मको ऋण प्रवाह गर्न सक्छन् । तर, दुई वर्षदेखि कर्जा उपभोग गरी असल वर्गमा परेका समूह सदस्यव्यक्तिको हकमा ३ लाख रुपैयाँसम्म ऋण प्रवाह गर्न सकिने कानुनी व्यवस्था छ । ती ऋणलाई पनि घरेलु उद्योगमा समावेश गरिएकाले यो क्षेत्रको कर्जा वृद्धिदर राम्रो देखिएको जानकारहरू बताउँछन् ।"
पेट्रोलियम व्यवसायीको आन्दोलन फिर्ता,"काठमाडौं इन्धन ढुवानीका क्रममा हुने प्राविधिक नोक्सानीको क्षतिपूर्ति बढाउन दबाब दिने उद्देश्यले पेट्रोलियम व्यवसायीले घोषणा गरेको बन्दलगायतका सबै कार्यक्रम फिर्ता लिएको छ । समस्या समाधान गर्न आयल निमग सञ्चालक समितिले तत्परता देखाएको भन्दै पेट्रोलियम खरिद नगर्नेलगायतका कार्यक्रम व्यवसायीहरूले फिर्ता लिएका हन् । प्राविधिक नोक्सानको क्षतिपूर्ति बढाउने काममा निगमले तत्परता देखाएको छ । निगमले असार मसान्तभित्र समस्या समाधान गरिदिने प्रतिबद्धता जनाएकाले उपभोक्ताप्रति जिम्मेवार हुँदै असार २० बाट घोषणा गरिएको पेट्रोल खरिद नगर्ने कार्यक्रम आजैको मितिबाट फिर्ता लिएका छौं, वाग्मती पेट्रोलियम डिलर्स एसोसिएसनका अध्यक्ष अच्युत खड्काले भने । व्यवसायीको माग सम्बन्धमा निगमका कार्यकारी निर्देशक गोपाल खड्काले पनि सोमबार पत्राचार गरी आन्दोलन फिर्ता लिन आग्रह गरेका थिए । माग सम्बोधन गर्नका लागि निगम सकारात्मक छ । यस सम्बन्धमा वर्किङ तथा स्रिङकेज (प्राविधिक नोक्सानी) लाई पुनर्निर्धारण गर्ने विषयमा निगम सञ्चालक समितिको स्वीकृति आवश्यक हुने भएकाले गुणस्तर तथा नापतौल विभागबाट प्राप्त अध्ययन प्रतिवेदनको आधारमा उक्त विषयलाई असार मसान्तभित्रै निगम सञ्चालक समितिको बैठकमा पेस गरी समितिबाट स्वीकृति लिई पुनर्निर्धारण गरिनेछ, कार्यकारी निर्देशक खड्काले व्यवसायीलाई लेखेको पत्रमा भनिएको छ। निगमको लिखित प्रतिबद्धतापश्चात् व्यवसायीले आन्दोलन फिर्ता लिएको जनाइएको छ । एसोसिएसन अध्यक्ष खड्काका अनुसार निगमको लिखित पत्रबारे छलफल भएको थियो । मागप्रति सकारात्मक भएको ठहर गर्दै आन्दोलनका कार्यक्रम फिर्ता लिएको उनले बताए । निगमले असार मसान्तसम्म माग सम्बोधन गर्ने प्रतिबद्धता जनाएको छ । जायज माग सम्बोधन हुनेमा आशावादी छौं, उनले भने, उपभोक्ताप्रतिको दायित्वलाई मध्यनगर गर्दै सबै आन्दोनका कार्यक्रम स्थगन गरेका छौं । व्यवसायीले ४ हजार लिटर पेट्रोल ढुवानी गर्दा करिब ८५ लिटर प्राविधिक नोक्सानी हुने, नोक्सानीको भरपाई निगमले गर्नुपर्ने दबाब दिँदै आएका छन् । हाल निगमले ४ हजार लिटरमा ३५ लिटर नोक्सानी दिँदै आएको छ । यस्तै डिजेलमा ६० लिटर (४ हजार लिटर ढुवानी गर्दा) पुर्याउनुपर्ने दबाब पनि व्यवसायीहरूको रहेको छ । निगमले करिब २४ लिटर क्षति हुने अनुमान गरी मूल्य समायोजन गर्दै आएको छ । आफ्नो माग सम्बोधन गराउन आइतबार व्यवसायीले प्रधानमन्त्री शेरबहादुर देउवालाई ज्ञापनपत्र बुझाएका थिए । त्यसक्रममा प्रधानमन्त्री देउवाले कार्यालय सचिव र आपूर्ति सचिवलाई जायज माग तत्काल सम्बोधन गर्न निर्देशन दिएको एसोसिएसन अध्यक्ष खड्काले बताए । आयल निगमका बिक्री वितरण विभाग निर्देशक एवं प्रवक्ता सीताराम पोखरेलले व्यवसायीको मागप्रति सकारात्मक रहेको बताए । प्राविधिक नोक्सानीबारेमा गुणस्तर तथा नापतौल विभागले प्रतिवेदन तयारी गरिरहेकाले त्यहीअनुरूप कार्यान्वयन गरिने बताए । प्राविधिक नोक्सानीका लागि उपसमिति नै गठन भइसकेको छ । उपसमितिमा आपूर्ति मन्त्रालय, नापतौल र निगमका अधिकारीहरू छन्, उनले भने, उक्त उपसमितिले पेस गरेको प्रतिवेदनअनुसार कार्यान्वयन हुन्छ । अनुगमनका क्रममा प्राविधिक नोक्सान कम भएको पुष्टि भएपछि गुणस्तर तथा नापतौल विभागले थप अध्ययन जारी राखेको छ । उक्त प्रतिवेदन छिट्टै सार्वजनिक गर्ने हुने नापतौल विभागका महानिर्देशक विश्वबाबु पुडासैनीले बताए । प्रतिवेदन अन्तिम अवस्थामा छ । शुक्रबारसम्ममा निगम सञ्चालक समितिमा पेस गर्छौं, उनले भने । तर, व्यवसायीले अनावश्यक दबाब दिएर आफ्नो पक्षमा पार्न खोजेको जानकारहरू बताउँछन् ।वाग्मती पेट्रोलियम डिलर्स एसोसिएसनको अगुवाइमा पेट्रोलियम पदार्थ ढुवानी गर्दा हुने क्षति (प्राविधिक नोक्सान) को मात्रामा कमिसन बढाउन व्यावसायीले दबाब दिएपछि पेट्रोलियम डिलर्स राष्ट्रिय एसोसिएसनले पनि यसमा समर्थन जनाएको थियो । बन्द हुने हल्लाले सर्वसाधारणसँगै पम्पले पनि मौज्दात गर्न थालेका थिए । जानकारहरूका अनुसार प्राविधिक नोक्सानीको क्षतिपूर्तिसँगै ट्यांकरहरूको सुधार पनि आवश्यक छ । ट्यांकरमा लकिङ प्रणाली जरुरी हुन्छ । ट्यांकर सुधारबिना प्रतिवेदन कार्यान्वयनको औचित्य हुँदैन, निगमका एक अधिकारीले भने, ट्यांकरमा सुधार नहुँदासम्म नोक्सान भइरहन्छ ।"
निगमलाई उजुरी छानबिन जिम्मा,"आपूर्ति मन्त्रालयले आयल निगमविरुद्धको उजुरी छानबिन गर्न निगमलाई नै जिम्मा दिएको छ । निगमभित्र अनियमितता भएको ठहर गर्दै राष्ट्रिय उपभोक्ता मञ्चले प्रधानमन्त्री तथा मन्त्रिपरिषद्को कार्यालय र अख्तियार दुरुपयोग अनुसन्धान आयोगलाई सम्बोधन गरी उजुरी दर्ता गराएको थियो । प्रधानमन्त्री कार्यालयले थप छानबिनका लागि आपूर्ति मन्त्रालयलाई निर्देशन दिएको थियो । तर, मन्त्रालयले असार ११ मा निगमलाई नै पत्राचार गर्दै छानबिन गर्न भनेको छ । प्रधानमन्त्री तथा मन्त्रिपरिषद्को कार्यालयको असार ६ को पत्रअनुसार प्रधानमन्त्रीलाई सम्बोधन गरी लेखिएको निवेदनको प्रतिलिपि पत्रसाथ संलग्न छ । व्यहोरा अवगत गरी सो विषयमा छानबिन पछि राय उपलब्ध गराइदिनुहुन आदेशाअनुसार अनुरोध छ, मन्त्रालयले निगमलाई पठाएको पत्रमा उल्लेख छ ।निगमले इन्धनको मापन विधिमा अनियमित काम गरी व्यवसायी र उपभोक्तालाई आर्थिक शोषण गरेको, तत्कालीन आपूर्ति सहसचिव आनन्दराम रेग्मीको नेतृत्वमा ०७३ वैशाख ७ मा गठित उच्चस्तरीय समितिले पनि नापतौलका क्रममा ठूलो अनियमित क्रियाकलाप हँुदै आएको आंैल्याएको थियो । प्रस्तुत प्रतिवेदन तथा सुझाव कार्यान्वयन नगर्दा व्यवसायीसँगको मिलोमतोमा निगम भ्रष्ट हुँदै गएको, निगमको क्रियाकलपाप दिनहुँ शंकास्पद छ, उजुरीमा उल्लेख छ ।"
कुलेखानी तेस्रो अझै अपुरो,"हेटौंडा मकवानपुरको भैंसेस्थित सानुटारमा निर्माणाधीन कुलेखानी तेस्रो जलविद्युत् आयोजनाको पाँचौंपटक म्याद थपको अवधिमा पनि पूरा नहुने भएको छ । आयोजनाको अन्तिम म्याद आगामी साउनमा सकिने भएकाले विद्युत्गृह निर्माण ठेक्का लिएको चिनियाँ कम्पनीले समयमै काम नसक्ने भएको हो ।चिनियाँ ठेकेदार कम्पनी जेजियाङ जिल्लुनले विद्युत्गृहको निर्माण ठेक्का लिएर काममा ढिलासुस्ती गर्दा साउन महिनामा पनि विद्युत् उत्पादन नहुने भएको छ । कुलेखानी ३ को निर्माणकार्य साउनमा सम्पन्न गर्ने अन्तिम समय अवधि तोकिएको थियो । इलेक्ट्रोमेकानिकल ठेक्का लिएको जेजियाङ कम्पनीको कामप्रति उदासीनताले गर्दा साउन महिनामा विद्युत् उत्पादन नहुने भयो, आयोजना प्रमुख शुभाषकुमार मिश्रले भने, हाल भएको कामको गतिले साउनमा विद्युत् उत्पादन हुन सक्दैन । चीनबाट आयात गर्नुपर्ने १५ प्रतिशत उपकरणहरू हालसम्म आइनपुगेको उनले बताए । तीनवटा टावरहरू निर्माण गर्नुपर्नेमा हालसम्म जग खन्ने काम मात्र भएको उनले जनाए । टर्बाइन, जेनेरेटर जडानको कार्य भर्खरै सुरु भएको छ, कुलेखानी ३ का एक प्राविधिकले बताए । इलेक्ट्रोमेकानिकलको काम ७० प्रतिशत पनि नसकिएको उनले बताए । जिजियाङ कम्पनीले हुलासलाई उपकरणहरू जिम्मा दिएको तर उसले काम नगरेकाले ढिलाइ हुन गएको हो । कम्पनीका कारणले ढिलासुस्ती नभएकाले प्राधिकरणले क्षतिपूर्तिस्वरूप रकम उपलब्ध गराउनुपर्ने माग गर्दै आएको छ । थप रकम उपलब्ध नगराएमा बाँकी काम नगर्नेे लिखित चेतावनीसमेत प्राधिकरणलाई दिएको छ । निर्माण कम्पनीका कारण कुलेखानी ३ बाट साउनमा विद्युत् उत्पादन हुन नसक्ने आयोजनाले जनाएको छ । केही महिनाअघि प्रधानमन्त्रीले आयोजना अवलोकन गरेपछि निर्माणकार्यले स्पिड लिएको थियो तर हाल त्यो सुस्ताएको छ ।प्रधानमन्त्रीलाई भ्रमणका बेलामा ब्रिफिङ गर्ने क्रममा साउन महिनासम्म विद्युत् उत्पादन गर्ने निर्माण कम्पनी र आयोजनाले प्रतिबद्धता व्यक्त गरेका थिए । प्राधिकरणले यो आयोजनाको पाँचौं पटकसम्म म्याद थप गरिसकेको छ । पाँचौंपटक म्याद थप गरेको आगामी साउनसम्म हो । स्वदेशी लगानीमा निर्माणाधीन कुलेखानी तेस्रोको निर्माणकार्य ढिला भएकाले आयोजनाको लगानी पनि बढ्दै गएको छ । करिब ५ अर्ब रुपैयाँभन्दा बढी रकम खर्च हुने अनुमान गरिएको छ । पटकपटकको म्याद थपसँगै लागत पनि झन्डै २ अर्ब रुपैयाँ बढ्ने अनुमान गरिएको छ । १४ मेगावाट विद्युत् उत्पादन हुने कुलेखानी तेस्रो आयोजनामा करिब ४ अर्ब रुपैयाँ खर्च भइसकेको छ ।"
धानका रैथाने जात हराउँदै,"पर्वत दशकअघिसम्म भोर्लेकी उमादेवी बस्यालले दुई रोपनीमा निरन्तर अनदी धान रोप्थिन् । उनले अनदी रोप्न छोडेको चार वर्ष भयो । यसपालि बिउ जगाउनुपर्यो भनेर गाउँभरि खोजें, कतै पाइएन, उनले भनिन् । केही अघिसम्म फाँटहरूमा लहलह देखिने अनदीजस्तै बहुउपयोगी र स्वादिला स्थानीय जातका धान हिजोआज पाउन मुस्किल छ । थोरै जमिनमा धेरै उत्पादन गर्ने लोभमा किसानले विकासे धान लगाउन थालेपछि अनादीजस्तै अन्य रैथाने धानहरू हराउन थालेका हुन् ।पुस्तौंदेखि खाद्यान्नको भर थेगेका रैथाने धानहरू झिनुवा, गौरिया, कनजिरा, आँगा, मन्सरा, थापाचिनी, कनजिरालगायत अहिले पाइँदैनन् । ६० को दशकसम्म आफ्नो नौ रोपनी खेतको दुई तिहाइमा झिनुवा र बाँकीमा आँगा रोप्दै आएकी पैयुँ ६ की जैसरा न्यौपानेले केही वर्षयता ती धानका बिउ पाइन छाडेको बताइन् । झिनुवा मुसाले खाएर जोगाउनै सकिएन, उनले भनिन्, पानी कम हुनेमा आँगा रोपिन्थ्यो, अहिले बाँझै छ । हिजोआज धेरैजसो कृषि प्राविधिकले सिफारिस गरेका खुमल, मन्सुलीलगायतका धान रोप्ने गरेको उनले बताइन् । गाउँमा अस्पताल र नजिकमा डाक्टर नहुने समयमा भाँचिएका हातखुट्टा जोड्नसमेत अनदीको पिठोको लेप लगाउने चलन भएको बुढापाका बताउँछन् । पहिला लडेमर्केको नीको पार्ने औषधि नै अनदीको चामल हो, भोर्लेकी मन्धरा बस्यालले भनिन्, उतिबेला औषधि हुने धान हिजोआज बिउ भेट्नै मुस्किल भइसक्यो ।उन्नत प्रविधिको खेतीका नाममा कृषि कार्यालय र विभिन्न गैरसरकारी संस्थाले विदेशी र नयाँनयाँ जातका धान सिफारिस गर्न थालेपछि केही वर्षयता गाउँमा पुराना धान हराउँदै जान थालेका हुन् । पुराना धेरैजसो धानले उत्पादन बढी दिए पनि बिउको काम गर्दैनन् । पछिल्ला वर्षमा खुमल ४, ८, १०, लोकतन्त्र, रामपुर मन्सुली, डीवाई १८, २८, ६९, राधा ७, ९, हर्जिनाथ १ लगायतका धानको बढी माग हुन थालेको कृषि प्राविधिक बताउँछन् । कतिपय किसानले हामीले सिफारिस नगरेका धानहरू पनि ल्याएर रोपेको पाइन्छ, वरिष्ठ कृषि विकास अधिकृत वासुदेव रेग्मीले भने । उन्नत जातका धानले धेरै उत्पादन दिए पनि रासायनिक मल बढी आवश्यक पर्ने र घरमै फलेको बिउले काम नगर्ने समस्या किसानले भोग्दै आएका छन् । धेरै फल दिए पनि उत्तिकै बेफाइदा छन्, सरौंका नीलकण्ठ भण्डारीले भने, यी धान परनिर्भरता बढाउने खालका छन् । आयातित बिउमा निर्भर किसानले बिउ राख्ने र रोप्ने समयमा अरूकै भर पर्नुपर्ने बाध्यता छ । कृषिले उन्नत जातका बिउसँगै स्थानीय जातको बिउलाई प्रवद्र्धनात्मक कार्यक्रम सञ्चालन गर्नुपर्ने किसानहरू बताउँछन् । जिल्लाको २८ हजार हेक्टर खेतीयोग्य जमिनमध्ये करिब साढे १२ हजार हेक्टरमा धान खेती हुन्छ ।"
स्तरीय पर्यटक बस सञ्चालन होस्,"पटना (बिहार) पोखराको पर्यटन प्रवद्र्धन गर्न वीरगन्जसम्म स्तरीय पर्यटक बस सेवा सञ्चालन गर्नुपर्ने भारतीय पर्यटन व्यवसायीले सुझाएका छन् । नेपाल भ्रमणको निम्ता दिन बिहारको राजधानी पुगेका पोखरेली पर्यटन व्यवसायीसँगको अन्तरक्रियामा भारतीय पर्यटन व्यवसायीले वीरगन्जपोखरा यातायात सेवा गुणस्तरीय हुनुपर्नेमा जोड दिएका हुन् । पश्चिमाञ्चल होटल संघ पोखराको आयोजना तथा नेपाल पर्यटन बोर्डको सहयोगमा गत शुक्रबारदेखि चलिए पोखरा अभियान आरम्भ भएको छ । बिहारको पटनामा आयोजित अन्तरक्रियामा उनीहरूले वीरगन्ज नाकाबाट नेपाल प्रवेश गर्ने प्रक्रियामा सरलीकरण गरिनुपर्ने सुझाव पनि दिए । बिहार प्रदेश पर्यटन विकास निगमका जनसम्पर्क अधिकृत गजेन्द्र सिंहले नेपालको पर्यटनबारे जानकारी दिन पटनामा पर्यटन सूचना केन्द्र स्थापना गर्नुपर्नेमा जोड दिए । उनले बौद्ध धर्मावलम्बीको गन्तव्य बनाउन पटना र नेपालको सीधा हवाई सम्पर्क सञ्चालन गर्नुपर्ने बताए । बिहारका पर्यटन व्यवसायी सञ्जय शर्माले पोखराले काठमाडौं र चितवनमा स्तरीय पर्यटन बस सञ्चालन गरे पनि वीरगन्जमा नगर्दा बिहारको पर्यटक आकर्षित गर्न नसकेको गुनासो गरे । बिहारबाट नेपाल प्रवेश गर्ने वीरगन्ज नाकाबाट पोखरासम्म हाल सञ्चालन भइरहेको बस पर्यटकमैत्री छैनन्, उनले भने । उनले सीमाबाट नेपाल प्रवेश गर्दा भारतीय पर्यटकलाई झन्झटिलो प्रक्रिया हटाउनुपर्ने बताए । पर्यटन ब्युरो बिहारका निर्देशक अमिताभ मिश्राले भारतीय पर्यटकका लागि पोखरा उत्कृष्ट गन्तव्य भएको जनाए । पश्चिमाञ्चल होटल संघका अध्यक्ष विकल तुलाचनले विनाशकारी भूकम्प, नाकाबन्दी, नोटबन्दी तथा तराई आन्दोलनबाट नराम्ररी प्रभावित भएको पर्यटन क्षेत्रलाई उकास्न अभियानले सघाउने विश्वास व्यक्त गरे । उनले पोखरा सबै मौसमको लागि उपयुक्त हुने भएकाले छिमेकी मुलुकबाट भ्रमण गर्न पटनाका पर्यटन व्यवसायीलाई आग्रह गरे । नेपाल पर्यटन बोर्डका क्षेत्रीय कार्यालयका कार्यकारी अधिकृत सूर्य थपलियाले पोखरा साहसिक पर्यटनको केन्द्र भएको जानकारी दिए । औपचारिक रूपमा ६ वर्षअघि सुरु भएको यो अभियान यसपटक आगामी मंगलबार सकिनेछ । बोर्डर टाउन सेल्स मिसन नाम दिइएको अभियानमा पोखरा र लुम्बिनी क्षेत्रका पर्यटन व्यवसायी, बोर्डका अधिकारी र सञ्चारकर्मी गरी ३० जना सहभागी छन् । आइतबार पनि उत्तरप्रदेशको लखनउमा भ्रमण टोलीले चलिए पोखरा अभियानअन्तर्गतका कार्यक्रम गरेको छ । गोरखपुरमा अन्तिम कार्यक्रम आयोजना हुने संघले जनाएको छ । पोखरा र यस वरपरका पर्यटकीय गन्तव्यलाई भारतीय सहरहरूमा प्रचार गर्नु र भारतीय पर्यटकलाई विशेष प्याकेजका साथ पोखरा भ्रमणका लागि निम्तो दिनु अभियानको उद्देश्य रहेको संघका महासचिव गणेशराज पहारीले बताए । पोखरामा सन्ध्याकालीन नगरबसपर्यटकको सुविधाका लागि पोखरामा सन्ध्याकालीन नगरबस सञ्चालन हुने भएको छ । कास्की जिल्ला यातायात व्यवस्था समितिले राति ९ बजेसम्म सार्वजनिक सवारी चलाउने जनाएको छ । समितिका ८ बस आधाआधा घण्टाको फरकमा चल्ने भएका हुन् । जेठ ३० मा बसेको समितिको बैठकद्वारा गठित कार्यदलको सुझावका आधारमा तत्काललाई २ रुटमा नगरबस सञ्चालन गर्न लागिएको हो । पहिलो चरणमा लेकसाइडको हल्लनचोकदेखि काहुँखोला र फेवातालदेखि बिरौटा हुँदै केआई सिंह पुलसम्मको रुटमा नगरबस सञ्चालन गर्ने निर्णय भएको कार्यदलका संयोजक तथा कास्की जिल्ला प्रशासनका प्रशासकीय अधिकृत अनील शाहीले बताए । यसको जिम्मा सम्बन्धित बस समितिलाई दिइसकिएको छ, शाहीले भने, समितिले मजदुर संघसंगठनसँगको छलफलपछि बस सञ्चालनमा ल्याउनेछन् । नगर बस सञ्चालनसँगै अन्य व्यापार व्यवसाय पनि रातिसम्म सञ्चालन गर्न कार्यदलले व्यवसायीसँग अनुरोध गरेको छ । सन्ध्याकालीन बस सञ्चालन हुने क्षेत्रमा प्रहरीले आवश्यक सुरक्षा दिने भएको छ । पोखरामा साँझ पर्नासाथ ट्याक्सीबाहेक अरू सार्वजनिक सवारी साधन नचल्दा पर्यटकलाई असुविधा पर्ने गरेको छ । यसले विदेशी या आन्तरिक पर्यटक मात्र नभएर स्थानीयले पनि महँगो भाडा तिरेर ट्याक्सी चढ्नुपर्ने बाध्यता छ । नगरबस तथा माइक्रो बस थन्क्याएर ट्याक्सी मात्र चल्न दिएर पर्यटकीय सहरमा सिन्डिकेट लादिँदै आएको थियो ।"
बल्ल रोपाइँ सुरु,"स्याङ्जा असार तेस्रो सातादेखि वर्षा हुन थालेपछि जिल्लामा धान रोपाइँ सुरु भएको छ । जेठ अन्तिमदेखि हुने रोपाइँ यसपालि आकासेपानीका कारण ढिलो भएको जिल्ला कृषि विकास कार्यालयले जनाएको छ ।चैते धान र मकै लगाउने काम सकिए पनि वर्षा ढिला भएकाले रोपाइँ सुरु हुन सकेको थिएन । सिँचाइ सहज भएका क्षेत्रसहित हालसम्म २१ प्रतिशत रोपाइँ भएको छ । बेलैमा राम्रो वर्षा भएका अघिल्ला वर्षहरूमा मध्य असारसम्म ५० प्रतिशत रोपाइँ भइसक्थ्यो । बाँझो राखिएको खेतमा धान रोप्न सुरु गरिए पनि चैत्ते धान र मकै लगाइएको खेतमा भने असारको अन्तिमबाट रोपाइँ सुरु हुने कृषि विकास प्रमुख तेजप्रसाद दवाडीले बताए । उपयुक्त मनसुन अझै सुरु भइसकेको छैन, उनले भने, धान रोप्न पर्याप्त वर्षा हुनुपर्छ । आँधीखोला, ज्याग्दीखोला, कालीगण्डकी किनार धान उत्पादनका लागि उर्वर क्षेत्र मानिन्छ भने पुतलीबजार, चापाकोट, सेतीदोभान, रत्नपुर, गल्याङ, कुवाकोट, बिरुवालगायत जिल्लामा धान खेतीका पकेट क्षेत्र हुन् । दहथुम, खिलुङ, पुतलीबजार, वालिङ नगरपालिका, मल्याङकोट, चिन्नेबास, गल्याङ, बिर्घा, बिरुवा, सेतीदोभान, जगतभन्ज्याङलगायत क्षेत्रमा पनि धान नै बढी फलाइन्छ । गत वर्ष जिल्लाको १६ हजार ८ सय हेक्टरमा भएको खेतीबाट ६४ हजार ४ सय ९८ टन धान उत्पादन भएको थियो ।"
कुलप्याडको नयाँ योजना,"काठमाडौं (कास) कुलप्याड स्मार्टफोन नेपालले ग्राहकहरूका लागि कुल १ : ग्रुभ विथ द कुल वन योजना बजारमा ल्याएको छ । यो योजनाअन्तर्गत ग्राहकले हरेक कुलप्याड कुल १ मोबाइलको खरिदमा जेबीएल इन इयर हेडफोन नि:शुल्क प्राप्त गर्ने जारी विज्ञप्तिमा उल्लेख छ । कम्पनीका अनुसार यो योजना नेपालभरका कुलप्याडका आधिकारिक काउन्टरमा मात्र लागू हुनेछ । नेपालमा कुलप्याड स्मार्टफोनबाट कुल १ मोबाइल यो वर्षको प्रमुख मोडल भएको दाबी कम्पनीको छ । यो मोडल नेपालको पहिलो १३ एम्पी प्लस १३ एम्पी ड्युअल रियर क्यामेराका साथ ड्युअल टेम्प्रेचर एलईडी फ्ल्यास हो, विज्ञप्तिमा छ ।"
उडान सुरक्षा अडिट गर्न आइपुग्यो टोली,काठमाडौं सदस्य राष्ट्र नेपालको निम्तोमा उडान सुरक्षा अडिट गर्न अन्तर्राष्ट्रिय उड्डयन संगठन (आइकाओ) का दुई जना विज्ञ काठमाडौं आइपुगेका छन् । नागरिक उड्डयन प्राधिकरणका उपमहानिर्देशक राजन पोखरेलका अनुसार टोलीले पब्लिक ट्रान्सपोर्टेसनअन्र्तगत वायुयान सञ्चालन र वायुयान मर्मत सम्भार क्षेत्रको अवस्थाबारे अध्ययन तथा सम्परीक्षण गर्नेछन् । यस विषयका लागि नेपाल संयोजकसमेत रहेका पोखरेलका अनुसार आइकाओले कोअर्डिनेटेड भ्यालिडेसन मिसन (आईसीभीएम) भनिएको यो टोलीले बुधबारदेखि सिनामंगलस्थित प्राधिकरणको फलाइट सेफ्टी कार्यालयमा रहेर अडिटको काम गर्नेछ । त्यसैगरी कुनै निजी एयरलाइन्समा पुगेर स्थलगत जाँच तथा अवलोकन पनि गर्नेछ । यसपटकको अडिटको अन्तिम प्रतिवदेन डिसेम्बर महिनाभित्र सार्वजनिक हुनेछ । यदि आइकाओले औंल्याएका कमीकमजोरीमा सुधार भए नेपाल उस्को सिग्निफिकेन्स सेफ्टी कन्सर्न (एसएससी) सूचीबाट हट्नेछ । यो सूचीबाट हटेपछि नेपालले युरोपियन युनियन (ईयू) लाई पनि हवाई सुरक्षा सूची (कालोसूची) बाट पनि निकाल्न अनुरोध गर्नेछ । आइकाओको स्थलगत अुनगमन र अध्ययन प्रतिवदेनलाई आधार मान्दै ईयूले २०७० मंसिरमा आफ्ना सदस्य मुलुकभित्र नेपाली वायुसेवालाई निषेध गर्दै हवाई सुरक्षा सूचीमा राखेको थियो ।नेपाली उड्डयन क्षेत्रलाई कालोसूचीमा राखिएको यो नै पहिलो थियो । त्यसअघि सन् २००९ मा आइकाओको युनिभर्सल सेफ्टी अडिट प्रोग्राम ले नेपालको हवाई सुरक्षा विश्वव्यापी औसतभन्दा धेरै तल भएको भन्दै आइकाआले जारी गरेको सुरक्षा नियम पालना गर्न निर्देशन दिएको थियो ।त्यस बेला नेपालको औसत पालना दर ४३ प्रतिशत मात्रै थियो । विश्वव्यापी आइकाओको सुरक्षा नियम पालनाको औसत दर ६१ प्रतिशत हाराहारी रहेको छ । यसपटक नेपालले यो दर ५८ पुर्याएपछि आइकालोलाई डोकेको थियो । यसैलाई अडिट गर्न आइकाओका एक वरिष्ठ पाइलट र एरोनटिकल इन्जिनियर आइतबार काठमाडौं आइपुगेका हुन् । यसअघि नेपालमा हवाई सुरक्षाको स्थिति अनुगमन गर्न आइकाओको एसिया प्रशान्त क्षेत्रका अधिकारीहरू र ईयूको प्राविधिक सहयता मिसन नेपाल आइसेकेको छ ।
विद्युत्गृह बन्द,रसुवा (रासस) मैलुङ र न्यामन्याम खोलामा आएको बाढीका कारण ५ मेगावाट क्षमताको मैलुङ जलविद्युत् केन्द्र पूर्ण रूपमा बन्द भएको छ । मैलुङ जलविद्युत् कम्पनीका प्राविधिक प्रमुख शरद बस्यालका अनुसार बाढीले उत्तरगया गाउँपालिका १ को मैलुङ दोभानमा रहेको उक्त विद्युत्गृह बन्द भएको हो । बाढीले सडक तथा पेनस्टक पाइपलाई समेत क्षति पुर्याउँदा करिब १० करोड रुपैयाँ बराबरको नोक्सानी भएको अनुमान गरिएको छ । बस्यालका अनुसार विद्युत्गृह भने सुरक्षित छ । भत्केका संरचना मर्मत गरी छिटो विद्युत् उत्पादन गर्न प्राविधिक अध्ययन सुरु भइसकेको उनले बताए ।
सेरेना महको प्रवद्र्धन,"दाङ (रासस) सेरेना महलाई व्यवसायीकरण गरी किसानको आयआर्जन बढाउन मह प्रशोधन युनिट वितरण गरिएको छ । दाङको साबिक हापुर गाविसमा रहेको राधाकृष्ण मौरीपालक कृषक समूहलाई प्रतिसमूह दुई लाखको लागतमा मह प्रशोधन युनिट हस्तान्तरण गरिएको हो । दाङ जिल्लाको साबिक पवननगर, हापुर र सैघाका १२० जना किसानलाई लक्षित गरी सञ्चालित उक्त कार्यक्रमको आयोजना एक गैरसरकारी संस्थाले गरेको हो ।"
यातायातको भाडा घटेन,"काठमाडौं (रासस) असारमै दुईपटक पेट्रोलियम पदार्थको मूल्य घटे पनि सार्वजनिक यातायातको भाडा घटेको छैन । पेट्रोलियम पदार्थको भाउ एकमुष्ट पाँच रुपैयाँ नघटेकाले यातायातका भाडा नघटेको यातायात व्यवस्था विभागका प्रवक्ता टोकराज पाण्डेले बताएका छन् । उनले भने, एकमुष्ट पाँच नघटेकाले ०६५ मा लागू भएको भाडा पद्धतिअनुसार सार्वजनिक यातायातको भाडा नघटेको हो । वैज्ञानिक भाडा पद्धतिअनुसार सार्वजनिक सवारीको भाडादर निर्धारणमा इन्धनको अंश ३५ प्रतिशत र अन्य सूचकको अंश ६५ प्रतिशत मानिएकाले तत्काल भाडा घट्न नसक्ने उनले बताए । अन्य सूचकको मूल्य अहिले घटेको छैन, पेट्रोलियम पदार्थको भाउ यो महिना दुईपटक गरी ३ रुपैयाँ ५० मात्र घटेको छ, प्रवक्ता पाण्डेले भने । नेपाल आयल निगमले आइतबार राति १२ बजेदेखि लागू हुने गरी पेट्रोल, डिजेल र मटितेलको मूल्य घटाएको थियो । पेट्रोल, डिजेल र मटितेलको प्रतिलिटर २ रुपैयाँ घटाएको थियो । नयाँ मूल्यअनुसार पेट्रोलको मूल्य प्रतिलिटर ९८ बनाइएको छ । यसअघि पेट्रोलको मूल्य सय रुपैयाँ थियो । डिजेल र मटितेलको मूल्य पनि २ रुपैयाँ घटेर ७४ रुपैयाँ कायम भएको छ । यसअघि पनि पटकपटक पेट्रोलियम पदार्थको भाउ घट्दा सार्वजनिक यातायातको भाडा घटेन । निगमले यसअघि पछिल्लोपटक असार २ मा पेट्रोलियम पदार्थको भाउ घटाएको थियो । पछिल्लोपटक ०७२ माघ २४ मा भौतिक पूर्वाधार तथा यातायात मन्त्रालयले सार्वजनिक यातायातको भाडा समायोजन गरेको थियो । त्यसबेला घटाइएको भाडासमेत कार्यान्वयनमा नआएको उपभोक्तावादीको गुनासो छ । सरकारले ०७२ माघमा सार्वजनिक यात्रुबाहक सवारीतर्फ २ दशमलव ५३ प्रतिशत, सार्वजनिक मालबाहक सवारी साधन तराईमा ३७६ प्रतिशत र पहाडमा ३२८ प्रतिशत भाडा घटाएको थियो । यसैगरी मिटरजडित ट्याक्सी र त्रिभुवन अन्तर्राट्रिय विमानस्थलबाट सञ्चालन हुने पर्यटकीय सवारी साधनको भाडा १६५ प्रतिशतले घटाएको थियो । सवारी चालक पेसा छाडेर सार्वजनिक यातायातको विकृतिविरुद्ध आवाज उठाउँदै आएका भक्तपुरका रामबहादुर थापाले सरकारी संयन्त्र यातायात व्यवसायीबाट प्रभावित भएकाले भाडा नघट्ने गरी वैज्ञानिक भाडा पद्धति बनाइएको आरोप लगाए । सवारी तथा यातायात व्यवस्था ऐन २०४९ मा यातायात निरीक्षकको व्यवस्था भए पनि कार्यान्वयन नगरिँदा भाडादर लागू नहुने गरेको उनले बताए । सर्वसाधारणको आवागमन र वस्तुको ओसारपसारका लागि सुरक्षित, भरपर्दो र सुलभ यातायात सेवा उपलब्ध गराउन ०४१ मा विभागको स्थापना भएको थियो ।"
कृषकलाई लप्सी प्रशोधन उपकरण,"पर्वत (रासस) आधुनिक उपकरणको अभावमा जिल्लामा उत्पादित लप्सी खेर गइरहेका बेला पहिलोपटक पर्वतमा आधुनिक उपकरण भित्रिएको छ । नेपालमा मात्र पाइने र सबैभन्दा बढी पर्वत जिल्लामा उत्पादन हुने लप्सीको उचित रूपमा प्रशोधन हुन नसक्दा जिल्लाका अधिकांश स्थानमा उत्पादित लप्सी कुहिएर जाने गरेका छन् । नेपाल उद्योग वाणिज्य महासंघको एक गाउँ एक उत्पादनमा समेत समेटिएको लप्सी पर्वतका ३५ वटा साबिकका गाविसमा सफल रूपमा उत्पादन हुँदै आएको छ । वार्षिक रूपमा १४ हजार टन लप्सी उत्पादन भए पनि प्रशोधनको अभावमा कृषकले उचित मूल्य पाउन सकेका छैनन् । अधिकांश लप्सी बोटबाटै झरेर खेर जाने गरेको छ । प्रशोधन मेसिन नहुँदा उत्पादित लप्सीको ६० प्रतिशत खेर जाने गरेको अवस्थालाई मध्यनजर गर्दै व्यापार तथा निकासी प्रवद्र्धन केन्द्रले तीनवटा आधुनिक उपकरण उपलब्ध गारएको हो । झाँक्रीसल्ला लप्सी तथा खाद्यान्न उद्योग, सामुदायिक खाद्य प्रशोधन केन्द्र र लप्सी विकास समूह खानीगाउँलाई ती उपकरण उपलब्ध गराइएको हो । उक्त उपकरणमा लप्सीका दाना राखेपछि बोक्रा, बिया र गुदी छुट्टाछुट्टै निस्किने हुँदा उत्पादन गर्न चाहेको वस्तु सहज रूपमा प्राप्त गर्न सकिने पर्वत उद्योग वाणिज्य संघका अध्यक्ष हरिओम शर्मा लामिछानेले बताए । पर्वतमा अहिले पनि प्रशोधन उपकरणको अभावमा कृषकले लप्सीका दाना बिक्री गर्ने गरेका छन् । केहीले परम्परागत रूपमा प्रशोधन गरेर जाम, अचार, क्यान्डी, माडा, धूलोलगायत सात प्रकारका खाद्यवस्तु उत्पादन गर्दै आएका छन् ।"
सीटी बसपार्क निर्माणमा ढिलाइ,"सुर्खेत वीरेन्द्रनगर सिटी बसपार्कको निर्माणमा ढिलाइ हुने भएको छ । निर्माण सम्झौतको समयावधि आगामी असारमा सकिने भए पनि काम अधुरै रहेको वीरेन्द्रनगर नगरपालिकाले जनाएको छ । चाङमिलानरसिंह जेभी कम्पनीले १५ महिनामा निर्माण पूरा गरी असार मसान्तमा हस्तान्तरण गर्ने सम्झौता गरेको थियो । हालसम्म ७५ प्रतिशत मात्रै काम पूरा भए पनि वर्षातका कारण काम रोकिएको कम्पनीले जनाएको छ । कम्पनीको असोजमा सम्पन्न गर्ने लक्ष्य छ । वीरेन्द्रनगर नगरपालिकाका इन्जिनियर विकास अधिकारीले अस्थायी टहरा, शौचालय, गार्डेन र पर्खाल निर्माणको काम पूरा भएको जानकारी दिए । कम्पनीले ५६ अस्थायी टहरा (सटर) निर्माण गरिसकेको छ । इन्जिनियर अधिकारीका अनुसार टर्मिनल भवन र रंगरोगन गर्ने काम अन्तिम चरणमा पुगेको उनले जनाए । बसपार्क निर्माणका लागि जेभीसँग ६ करोड ८३ लाख रुपैयाँमा वीरेन्द्रनगर नगरपालिकाले ठेक्का सम्झौता गरेको हो । बसपार्कलाई व्यवस्थापन गर्न बसपार्क क्षेत्रमा करिब ५४ अस्थायी पसल निर्माण गरिनेछ । यात्रुलाई बस्न बेग्लाबेग्लै टर्मिनल, गाडी मर्मतका लागि वर्कसप भवन, टिकट काउन्टर, शौचालय निर्माण भइसकेका छन् । बसपार्कमा ९० वटा यातायातका साधनहरू अट्ने क्षमताको बनाउन लागिएको छ । वर्षात्मा गुणस्तरीय काम नहुने भएकाले असोजमा पूरा गर्न म्याद थप्ने प्रक्रियामा रहेको नगरपालिका कार्यालयले जनाएको छ ।"
बैंकिङ र विकास बैंकबाहेक सबै घटे,"काठमाडौं सेयर बजारमा सोमबार बैंकिङ र विकास बैंकबाहेक कारोबारमा आएका सबै समूहको परिसूचक ऋणात्मक रहे । तर, घट्नेभन्दा बढ्ने समूहको भार बढी भएपछि समग्र नेप्से परिसूचक २४७ अंकले सकारात्मक भयो । सुरुदेखि बढेको बजार मध्यान्तरमा १ हजार ५ सय ५१ को उच्च विन्दुमा पुग्यो । उक्त विन्दुमा धेरै समय अडिन सकेन र घट्न थाल्यो । त्यो क्रम चली नै रह्यो र अन्त्यमा साढे २ अंकको वृद्धिसहित १ हजार ५ सय ४४२९ मा बन्द भयो ।उक्त दिन क वर्गका कम्पनीहरूको कारोबार मापक सेन्सेटिभ परिसूचक ०२७ प्रतिशतले बढेर ३ सय २७ दशमलव ८१ अंकमा बन्द भयो । कारोबारमा रहेका सबै कम्पनीका सेयर कारोबार मापक फ्लोट परिसूचक ०२३ प्रतिशतले सकारात्मक रह्यो । करिब ५ हजार कारोबारबाट १ सय ४५ कम्पनीका ८ लाख ३८ हजार ३ सय ९८ कित्ता सेयर खरिद बिक्री भए । ती कारोबारबाट ४४ करोड ६७ लाख रुपैयाँ परिचालन भएको छ । योसँगै कुल बजार पुँजीकरण १८ खर्ब १० अर्ब रुपैयाँ कायम भएको छ । कारोबारमा आएकामध्ये ६२ कम्पनीको सेयर मूल्य बढ्यो, ६८ कम्पनीको घट्यो र १५ कम्पनीको सेयरमूल्य स्थिर छ । सोमबार बंैकिङ समूहको परिसूचक ०४४ र विकास बैंकको ०३५ प्रतिशतले बढे । तर, होटल समूहको परिसूचक १६५, वित्त कम्पनीको ०६२, अन्य को ०५५, जलविद्युत्को ०४७, उत्पादन तथा प्रशोधनको ०२९ र बिमाको ००९ प्रतिशत घटे ।"
सादा बिलबाट साना होटल र रिसोर्टको कारोबार,"काभ्रे नगरकोट क्षेत्रका साना तथा मझौला होटल र रिसोर्टले सादा बिलबाट कारोबार गर्दै आएका छन् । उनीहरूले ग्राहकसँग सेवाबापतको रकम लिन ग्राहकलाई साधारण बिल दिने गरेका हुन् । ग्राहकलाई साधारण बिल दिँदा सरकारलाई तिर्नुपर्ने करबाट उन्मुक्ति मिल्छ । सादा बिलबाट कारोबार गरेर रेस्टुरेन्ट, होटल तथा रिसोर्टहरूले कर छली गर्दै आएका छन् । खाना तथा बस्न महँगो शुल्कसँगै १० प्रतिशत सेवा शुल्क पनि लिए तर सादा बिल दिए, एक ग्राहकले भने, व्यवसायमा कर छली गर्ने र ठगी गरेर मनग्गे कमाउने दाउ देखियो । एउटा कोठाको २ देखि ३ हजार रुपैयाँसम्म लिँदा पनि साधारण बिल नै दिएको उनले बताए । नगरकोट क्षेत्रमा करिब ७० को संख्यामा रेस्टुरेन्ट र साना तथा मझौला खालका होटल तथा रिसोर्ट छन् । नगरकोट नाल्दुम पर्यटन विकास समितिका अध्यक्ष इन्द्र लामाले सम्बन्धित निकायले नियमित अनुगमन गरेर करको दायरामा ल्याउनुपर्ने तर्क गरे । केहीले नतिरेका हुन सक्छन्, उनले भने, तर, सरकारी निकायले गलत गर्नेलाई नियमित अनुगमन गरेर करको दायरामा ल्याउनुपर्छ । करबाट व्यवसायी उमुक्ति पाउनुपर्छ भन्ने धारणा नभएको अध्यक्ष लामाले बताए । काभ्रे र भक्तपुरसमेत कार्यक्षेत्र भएको आन्तरिक राजस्व कार्यालय भक्तपुरका प्रमुख कर अधिकृत शंकरप्रसाद खनालले त्यस्तो भेटिए कारबाही हुने बताए । अनुगमन गरिरहेका छौं, अधिकृत खनालले भने, भेटिए कारबाही गर्छौं । उनले दर्ता नभए दर्ता गर्ने र दर्ता भएर पनि कर नतिरेको भए सो अवधिको कर असुलउपर गरिने बताए ।"
आशिष र लुज:ला च्याम्पियन,"काठमाडौं (कास) ललितपुरका खेलाडीद्वय आशिष खत्री र लुज:ला अमात्यले नवौं मध्यमाञ्चल क्षेत्रीय राष्ट्रपति रनिङ सिल्डको एथलेटिक्सतर्फ १ सय मिटर दौडमा स्वर्ण जितेका छन् । दशरथ रंगशालामा सोमबार छात्रमा आशिषले निर्धारित दूरी ११३६ सेकेन्डमा पार गरे । सर्लाहीका मिठुन चौधरी दोस्रो र मकवानपुरका सन्तराम माझी तेस्रो भए । छात्रामा लुज:लाले १३३८ सेकेन्डमा दूरी पार गरिन् । धादिङकी रन्जिता अधिकारी दोस्रो र धनुषाकी सीता शाह तेस्रो भए ।छात्रतर्फ १५ सय मिटर दौडमा काठमाडौंका अजितकुमार यादव विजेता भए । उनले ४ मिनेट १३३२ सेकेन्ड लगाए । सिन्धुलीका सुवास थापा दोस्रो र ललितपुरका विक्रम परियार तेस्रो भए । सोही दूरीमा छात्रातर्फ काठमाडौंकै हुमी बुढामगर पहिलो भइन् । उनले ५ मिनेट ३७५६ सेकेन्ड लगाइन् । चितवनका निरु महतो दोस्रो र भावना महतो तेस्रो भए ।४ सय मिटर दौडको छात्रतर्फ ५१६ सेकेन्डसाथ चितवनका भुवन महतो विजेता हुँदा मकवानपुरका छिरिङ थिङ र सन्तराम राई क्रमश: दोस्रो र तेस्रो भए । छात्रातर्फ १ मिनेट ०७९६ सेकेन्डका साथ ललितपुरकी काजल विष्टले स्वर्ण जितिन् । काठमाडौंकी सुनिता श्रेष्ठ रजत र सर्लाहीकी साजिया खातुन कांस्य जित्न सफल भए । सटपुटको छात्रमा चितवनका वीरेन्द्र चौधरी १३८३ मिटरमा विजेता बने । दोलखाका विशाल तामाङ दोस्रो र धादिङका सन्तोष गुरुङ तेस्रो भए । छात्रामा धादिङकी अनिता घले विजेता भइन् । अनिताले ८७८ मिटर टाढा फालिन् । सिन्धुलीकी प्रमिला माझी दोस्रो तथा नुवाकोटकी प्रतिमा राई तेस्रो भए ।हाइजम्पतर्फ छात्रमा सिन्धुपाल्चोकका महेन्द्र कार्कीले स्वर्ण जिते । भक्तपुरका निश्चल शाही ठकुरीले रजत र महोत्तरीका लोकबहादुर श्रेष्ठले कांस्य पाए । छात्रामा काठमाडौंकी मेलिना श्रेष्ठ, दोलखाकी रोजिना कार्की र काभ्रेकी राधिका खड्का शीर्ष तीन स्थानमा विजयी भए ।४ गुणा १ सय मिटर रिलेमा छात्रमा चितवन, ललितपुर र मकवानपुर तथा छात्रामा काठमाडौं, ललितपुर र चितवनले क्रमश: पहिलो, दोस्रो र तेस्रो स्थान हात पारे ।"
वेस्ट इन्डिजको सानदार बलिङ,"एन्टिगुवा (एएफपी) कप्तान जेसन होल्डरले ५ विकेट लिएपछि वेस्ट इन्डिजले आइतबार कम रन बनेको वान डे अन्तर्राष्ट्रियमा भारतलाई ११ रनले पराजित गरेको छ । यस नतिजाका बाबजुद भारत शृंखलामा २१ ले अगाडि छ । अन्तिम तथा पाँचौं खेल बिहीबार हुनेछ । सफलता हात पारेमा घरेलु टोलीले शृंखला बराबरी गर्नेछ । पहिला ब्याटिङ गरेको वेस्ट इन्डिजले ९ विकेट गुमाई १ सय ८९ रन बनाउनमात्र सकेको थियो । एन्टिगुवामा भारत ४९४ ओभरमा १ सय ७८ रनमै अलआउट भयो । शुक्रबार तेस्रो एकदिवसीय खेल जितेको टोलीबाट तीन खेलाडी परिवर्तन गरेको भारत ब्याटिङमा निराश हुनुपरेको थियो । महेन्द्रसिंह धोनी पनि आलोचनामुक्त हुन सकेनन् । उनले १ सय १४ बलमा ५४ रनमात्र बनाउन सके । धोनीको ६४ वान डे अर्धशतकमा यो सबैभन्दा ढिलो गतिमा बनाएको अर्धशतक थियो । जसका कारण सामान्य लक्ष्य पाए पनि भारत घरेलु टोलीसँग घुँडा टेक्न बाध्य रह्यो । ओपनर अजिन्क्या रहानेले भारतबाट सर्वाधिक ६० रन बनाउने क्रममा ९१ बल खेले । यी दुईबाहेक अन्यले २० रनभन्दा माथि बनाउन सकेनन् । दायाँहाते तीव्र गतिका बलर होल्डरले २७ रन खर्चेर ५ विकेट लिए । उनले लगातार दोस्रो खेलमा भारतीय कप्तान विराट कोहलीलाई आउट गरे । आफ्ना खेलाडीको प्रदर्शनबाट म निकै खुसी छु, होल्डरले भने, ठूलो मिहिनेत गरेर खेल जित्यौं । यसको श्रेय बलरहरूलाई दिनैपर्छ । मलाई लाग्छ हाम्रो फिल्डिङले पनि निकै सहयोग गर्यो । भारतलाई पराजित गर्न सकिन्छ भन्ने थियो, त्यसका लागि केही मिहिनेत जरुरी थियो ।होल्डरले ब्याटिङ अहिले पनि आफ्नो टोलीको चिन्ताको विषय भएको स्वीकारेका छन् । २ सय ५० रन बनाएमा आफूहरू जित्नेमा विश्वस्त रहेको उनले जनाए । कोहलीले पनि ब्याटिङ कमजोर रहँदा हार्नुपरेको बताए । हामीले निकै राम्रो बलिङ गरी उनीहरूलाई सस्तोमा समेट्यौं, कोहलीले भने, हाम्रो शट छनोट सही थिएन । विपक्षीको बलिङ केही तीव्र थियो, त्यसबाहेक पिचमा केही खराबी थिएन ।वेस्ट इन्डिजबाट ओपनरद्वय इभिन लेविस र केल होपले समान ३५, साई होपले २५, रोस्टोन चेजले २४ र जेसन मोहम्मदले २० रन बनाए । भारतका उमेश यादव र हार्दिक पाण्डेयले ३३ तथा कुलदीप यादवले २ विकेट लिएका थिए ।"
अमेरिकी फुटबलमा गोल गर्ने दम्पती,"इस्ट हार्टफोर्ड (एपी) डोम ड्वायरले आफ्नो पहिलो अन्तर्राष्ट्रिय खेलको १९ औ मिनेटमै गोल गरे । उता मिसौरीमा उनकी पत्नी सिडनी लेरौक्स पनि आफ्नै गोलका कारण मख्ख भइन् । यी गोलले ड्वायर र लेरौक्सलाई अमेरिकी राष्ट्रिय टोलीमा रहँदै गोल गर्ने पहिलो दम्पती बनाएको छ । ड्वायरले शनिबार अमेरिकीले घानालाई २१ ले हराएको प्रदर्शनी खेलमा गोल गरेका हुन् । म सिडनीप्रति गौरवान्वित छु । उनले राष्ट्रिय टिमबाट राम्रो खेलिरहेकी छिन्, ड्वायरले भने । इङल्यान्डमा जन्मेका २७ वर्षीय ड्वायरले नर्विचको युवा परियोजनाबाट प्रशिक्षण पाएका हुन् । उनी सन् २००९ मा अमेरिका लागे र सन् २०१२ देखि स्पोर्टिङ कन्सास सिटीबाट खेल्न थाले । उनी गत मार्च १६ मा अमेरिकी नागरिक भई २६ वर्षको उमेरमा राष्ट्रिय टोलीमा परेका हुन् । ब्रिटिस कोलम्बियाकी लेरोक्स २७ वर्षकी भइन् । उनले १४ वर्षको उमेरसम्म क्यानडाबाट खेलिन् । उनी पछि अमेरिका आएकी हुन् । उनले अमेरिकाका लागि ७५ खेल खेल्दै ३५ गोल गरिसकेकी छिन् । उनको योगदानबाट अमेरिकाले सन् २०१२ को ओलम्पिकमा स्वर्ण जित्यो । साथै सन् २०१५ को महिला विश्वकप पनि । उनीहरूको राष्ट्रिय टोली प्रशिक्षणका क्रममा कन्सास सिटीमा एक साथीमार्फत भेट भएको थियो । हामी सुरुमा साथीमात्र थियौं । घुम्दाघुम्दै माया बस्यो, ड्वायरले भने । उनीहरूले २०१५ को भ्यालेन्टाइनको दिन विवाह घोषणा गरेका हुन् । टोलीका लागि लेरौक्स २ नं जर्सी लगाउँछिन् भने डायर १४ नम्बरको । उनीहरूको घर प्रतियोगितात्मक माहौलमा छ । हामीसँग अनेक कुरा भइराख्छ । तर एकअर्कालाई चाहिँ प्रोत्साहित गर्छांै, ड्वायरले भने । उनीहरू अमेरिकाका लागि खेल्ने चौथो जोडी खेलाडी हुन् । म एकदम खुसी छु, लेरौक्सले भनिन्, हामी फरक देशबाट अमेरिका आएर आआफ्नो सपना साकार पार्न लाग्न सक्यौं । उनले गोल गर्दा मैले आफ्नो भावना थाम्नै सकिनँ । म त खुसीले चिच्याएँ ।"
योगमाया र मुकान विजयी,काठमाडौं (कास) नवौं राष्ट्रपति रनिङ सिल्डअन्तर्गत तेक्वान्दोमा काठमाडौंकी योगमाया श्रेष्ठ र पर्साकी मुकान चौधरी फाइनल पुगेका छन् । महिला ४६ केजी तौलमा योगमायाले रामेछापकी अनिता कार्की र मुकानले मकवानपुरकी सुकुमाया बुलुनलाई हराए । ४२ केजीमा चितवनकी रोशनी श्रेष्ठ र भक्तपुरकी कृति श्रेष्ठ तथा ४४ केजीमा नुवाकोटकी रिता तामाङ र काठमाडौंकी सरिता रुवाली फाइनल पुगेका छन् ।
सातदोबाटोमा कबड्डी,"काठमाडौं (कास) नवौं राष्ट्रपति रनिङ सिल्डअन्तर्गत सातदोबाटोमा भएको कबड्डीमा सोमबार भक्तपुर, मकवानपुर, धनुषा र काभ्रे क्वाटरफाइनल पुग्न सफल भएका छन् । छात्रामा भक्तपुर, धनुषा, ललितपुर र सिन्धुली क्वाटरफाइनलमा पुगेका छन् ।"
काभ्रे सेमिफाइनलमा,"काठमाडौं (कास) त्रिपुरेश्वरस्थित कभर्डहलमा राष्ट्रपति रनिङ सिल्डको छात्र भलिबलतर्फ काभ्रे सेमिफाइनल पुगेको छ । काभ्रेले धादिङलाई २५२०, २२२५, २५१५ को सेटमा हरायो । त्यस्तै उसुको छात्र छान छ्वानमा नुवाकोटका राजीव तामाङले काठमाडौंका रविन तामाङलाई पराजित गरी स्वर्ण जितेका छन्।छात्रामा काठमाडौंकी अनु राईले धादिङकी रविना गमाललाई हराउँदै स्वर्ण जितिन् । नानछ्वानमा काठमाडौंंका अजय तामाङ र रसु तामाङ विजेता भए ।"
जर्मनी महादेशीय च्याम्पियन,"सेन्ट पिटर्सबर्ग (एएफपी) लार्स स्टिन्डलले मार्सेलो डियाजको गल्तीमा गरेको गोल नै जर्मनीलाई अन्तरमहादेशीय कपको उपाधि जित्न पर्याप्त भयो । जर्मनीले फाइनलमा चिलीलाई १० ले हराएर सफलता हात पारेको हो ।अधैर्य देखिएका डियाजको गल्तीमा टिमो वेर्नरले बल लिएका थिए । उनले त्यसपछि गोलकिपरलाई उछिन्दै स्टिन्डललाई पास दिएका थिए । र, स्टिन्डलले सेन्ट पिटर्सबर्गको खाली पोस्टमा २० औं मिनेटमा गोल गरे ।अविश्वसनीय, प्रतियोगिताको सर्वोत्कृष्ट खेलाडीका रूपमा गोल्डेनबल अवार्ड हात पारेका जर्मन कप्तान जुलियन ड्राक्सलरले भने, हामीले राम्रोसँग संघर्ष गर्यौं । हामी यो जितका लागि योग्य थियौं । प्रतियोगिताअघि हामीले एकसाथ खेलेका थिएनौं । यसले पनि अझ बढी मूल्यवान् बनाएको छ । उनले थपे, हरेक उपाधि विशेष हुन्छ तर यो युवा टिमका लागि अझ बढी नै हुन्छ । अब हामी सबै विदामा जानेछौं र ट्रफी पनि हामी साथै लानेछौं । विश्वकपको पूर्वसन्ध्यामा आयोजना हुँदै आएको अन्तरमहादेशीय कपको आठ संस्करणमा जर्मनी च्याम्पियन भएको यो नै पहिलो हो । जर्मनी विश्वकप विजेता पनि हो ।दुई टिमबीच खासै ठूलो भिन्नता थिएन, प्रतियोगिताकै सर्वोत्कृष्ट गोलकिपर चिलीका कप्तान क्लाउडियो ब्राभोले भने, जित्न नसकेकामा हामी दु:खी छौं तर हामीले विश्व स्तरीय टिमसँग खेल्यौं र गल्तीहरूबाट पाठ सिक्नु आवश्यक छ ।भिडियो एसिस्टेन्ट रेफ्री (भीएआर) प्रयोग गरिए पनि चिलीका गोन्जालो जारा दोस्रो हाफमा रातो कार्ड पाउनबाट जोगिनु उनको भाग्य रह्यो । उनले वेर्नरको अनुहारमा कुहिनाले प्रहार गरे पनि उनलाई ६५ औं मिनेटमा पहेँलो कार्डमात्र दिइएको थियो । वेर्नर, स्टिन्डल, लियोन गोरेट्ज्काले प्रतियोगितामा तीनतीन गोल गरे । तर दुई गोलमा फाइनल पास दिएकाले आरबी लाइपजिगका स्ट्राइकर वेर्नरले सर्वाधिक गोलकर्ताको पुरस्कार हात पारे ।खेलमा वर्चस्व राखेर पनि चिली असफल भयो । उसले बल पोजेसनमा ६१ प्रतिशत नियन्त्रण गरेर २० प्रहार गरेको थियो । जर्मनीले गोलका लागि आठपल्ट बल प्रहार गरेको थियो । दक्षिण अमेरिकी चिलीले सेमिफाइनलमा गोलरहित बराबरीपछि टाइब्रेकरमा पोर्चुगललाई ३० ले हराएको टिमलाई नै फाइनलमा निरन्तरता दिएको थियो । जर्मनीले मेक्सिकोमाथि ४१ को जित हात पारेको टिममा एकमात्र परिवर्तन डिफेन्डर स्कोर्डन मुस्ताफीलाई बेन्जामिन हेनरिकको स्थानमा खेलाएको थियो ।सेन्ट पिटर्सबर्ग स्टेडियमलाई चिलियन समर्थकले रातो समुद्र नै बनाएको थियो । ला रोजा ले पनि सुरुमा उस्तै निर्दयी आक्रमण गरेको थियो । जर्मन डिफेन्सको भूलमा चाल्र्स आरङग्वेज र आर्टुरो भिडालले दबाब दिएका थिए । स्पष्ट रूपमा पहिलो आक्रमण एडुआर्डो भार्गासले ११ औं मिनेटमा गरेका थिए । त्यो बल जर्मन गोलकिपर मार्कआन्द्रे टेर स्टेगनको पाखुरामा लागेको थियो ।भिडालले प्रहार गरेको बल टेर स्टेगनले रोकेपछि एलेक्सिस सान्चेजले उपयोग गर्न नसक्दा दक्षिण अमेरिकी टिमले स्वर्णिम अवसर गुमायो । त्यसैले पनि डियाजको गल्ती महँगोको साबित भयो । त्यसमा वेर्नरले निर्णायक गोलका लागि तुरुन्तै स्टिन्डललाई बल दिएका थिए । त्यसपछि दबाबमा चिली अगाडि बढेको थियो । त्यसले जर्मनीलाई काउन्टर एटयाकका लागि स्थान दिएको थियो । ड्राक्सलरले बाहिर हाने । गोरेट्ज्काले पनि सिधै ब्राभोलाई बल दिएर राम्रो अवसर पहिलो हाफमै गुमाएका थिए ।खेलले एक घण्टा छुँदा जोसुआ किमिचलाई भिडालले धकेल्न पुगेपछि चिलियन टिमको तनाब सुरु भएको थियो । बायर्न म्युनिखका यी दुवै खेलाडीले पहेँलो कार्ड भेटे । त्यसपछि टचलाइन नजिक वेर्नरको चिउँडोमा जाराले कुहिना बजारे । रिभ्यू गरेर पनि सर्बियाली रेफ्रीले डिफेन्डरलाई पहेँलो कार्डमात्र दिए । अन्तिम २० मिनेटमा दक्षिण अमेरिकीले जर्मनमाथि गोल गर्न सक्थ्यो तर सान्चेजको प्रहार रोकियो भने भार्गासको प्रहारमा पनि टेर स्टेगनले बचाउ गरे । समय सकिँदै जाँदा भिडाल र सब्स्टिच्युट एन्जेलो सागलले प्रहार गरेको बल आकासिएको थियो ।च्याम्पियन जर्मन टिम ट्रफीसाथ । चिलीका खेलाडीलाई सान्त्वना दिँदै ब्राजिली रोनाल्डो र अर्जेन्टिनी म्याराडोना । जर्मनीका जुलियन ड्राक्सलर गोल्डेन बल, चिलीका क्लाउडियो ब्राभो गोल्डेन ग्लोभ्स र जर्मनीका टिमो वेर्नर गोल्डेन बुट अवार्डसहित । निराश चिलीका प्रशिक्षक पिज्जी । (माथिबाट क्रमश:)"
पोखरामा राष्ट्रपति सिल्ड सुरु,"पोखरा (कास) पश्चिमाञ्चल क्षेत्रीय नवौं राष्ट्रपति रनिङ सिल्ड खेलकुद सोमबार पोखरा रंगशालामा सुरु भएको छ ।बुधबारसम्म चल्ने प्रतियोगितामा ८ खेलमा पश्चिमाञ्चलका १६ जिल्लाका करिब १ हजार ३ सय ७८ खेलाडीले भाग लिएको आयोजक पश्चिमाञ्चल क्षेत्रीय खेलकुद विकास समितिका अध्यक्ष खगराज पौडेलले जानकारी गराए । पहिलो दिन एथलेटिक्समा नवलपरासीले दुई, गुल्मी र रूपन्देहीले एकएक स्वर्ण पदक जितेका छन् । १५ सय मिटर दौडमा छात्रतर्फ नवलपरासीका विवेक रेग्मी, लमजुङका आदित्य मगर र कास्कीका विनोद गुरुङ तथा छात्रातर्फ गुल्मीकी धनमाया राना, लमजुङकी विमला बिक र गोरखाकी गंगा श्रेष्ठ क्रमश: पहिलो, दोस्रो र तेस्रो भए । १०० मिटर दौडमा छात्रर्फ रूपन्देहीका होमबहादुर पहारी, नवलपरासीका प्रकाश रानामगर र प्रदीप चौधरी तथा छात्रातर्फ नवलपरासीकी विपना परियार, कास्कीकी दर्शना बुढामगर र रूपन्देहीकी आश्मा चौधरी पहिलो तीन स्थानमा विजयी भए ।"

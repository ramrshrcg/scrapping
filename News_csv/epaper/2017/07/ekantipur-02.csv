शीर्षक,विवरण
सप्तरीका १५ सय घर डुबानमा,"तिलाठी शुक्रबार रातभरको वर्षापछि आएको बाढीले सप्तरीका विभिन्न गाउँपालिका र नगरपालिकाका १५ सयभन्दा बढी घर डुबानमा परेका छन्। बाढीले कम्तीमा २ सय ३० घर बगाएको छ । भन्सार, प्रहरी पोस्टलगायत सरकारी कार्यालयसमेत जलमग्न भएका छन् । बाढीले विभिन्न खोलाका तटबन्ध क्षति पुर्याउँदा भेल बस्तीमा पस्ने क्रम रोकिएको छैन ।कोसीको भंगालोमा सशस्त्र प्रहरीका एक हवलदारको शव भेटिएको छ । सशस्त्र प्रहरी सीमा सुरक्षा कार्यालय, राजविराजका एसपी रामाधार यादवका अनुसार इलाम घर भई सशस्त्र प्रहरी बीओपी तिलाठीस्थित बेल्ही भन्सारमा कार्यरत सहायक हवलदार सुमन आचार्यको डुबेर मृत्यु भएको हो । उनको शव बीओपी कार्यालयबाट ४ सय मिटरपूर्व कोसीको भंगालोमा देखिएपछि पूर्वी मुख्यालय, पकलीबाट आएको गोताखोर टोलीले निकालेको थियो । शनिबारै लौनिया बस्तीनजिक खाडो खोलाको बाढीले ल्याएको एक बेवारिस शव फेला परेको स्थानीय गजेन्द्र मण्डलले जनाए ।बाढीले सयौं घर बगाएको एसपी अनुराग द्विवेदीले बताए । उनका अनुसार महुली खोलाको बाढीले सप्तरीको त्रिकौलका १५०, तिरहुत गाउँपालिका५ भेडियाका ७० र दुधैला खोलाको बाढीले रूपनी गाउँपालिका६ वीरेन्द्रबजारका ६ घर बगेका छन् । रूपनी बसबिटीको ४ किलो भन्ने स्थानमा खाडो खोलाको बाढी पस्दा बस्ती जलाम्य भएको छ । गजेन्द्रनारायण सिंह औद्योगिक क्षेत्र पनि जलमग्न भएको द्विवेदीले जनाए । रूपनी गाउँपालिकाअन्तर्गत पौवामा स्थानीय मनोज यादवको ५ सय कुखुरासहितको फर्म खाडो खोलाले बगाएको छ । तिलाठीमा ३ सय घर जलमग्न भएको तिलाठी कोइलाडी८ का मिथलेश झाले जनाए । तिलाठी कोइलाडी गाउँपालिकाकै बेल्हीका १ सय ५० घर र सकरपुराका ५० घरमा पानी पसेको छ । तिलाठी गाउँपालिकाको कार्यालय, वडा नम्बर ८ को कार्यालय तथा तिलाठी स्वास्थ्य चौकीसमेत डुबानमा परेको छ । तिलाठीमा निर्माणाधीन खानेपानी कार्यालयमा बाढीले क्षति पुर्याएको छ । आयोजनाको पर्खाल भत्केको र ५० बोरा सिमेन्ट नष्ट भएको उपभोक्ता समितिमा अध्यक्ष सतीष मिश्रले जानकारी दिए । कञ्चनरूप नगरपालिका१ रघुनाथपुरका अवधी यादव, देवु यादव र राजकुमार यादवका ४ वटा घर पनि बगाएको प्रहरीले जनाएको छ । नेपालभारत सीमा क्षेत्रअन्तर्गत तिलाठीस्थित बेल्ही भन्सार कार्यालय, सशस्त्र प्रहरी र नेपाल प्रहरीको पोस्ट डुबानमा परेको छ । घरभित्र २३ फिट पानी पस्दा खाना बनाउन नपाएको स्थानीय बाबुनारायण मिश्रले बताए । घरभित्रै पानी बगिरहेको छ, चुलोमाथि समेत पानी छ, कसरी पकाउनु खानेकुरा ? उनले भने, खाद्यान्न पनि बगायो, चुलो पनि रहेन, भोकै बस्नुपर्ने भएको छ ।सदरमुकाम राजविराज नगरपालिकाको डुमरी शिवथान, मधवापुर, मयनाकरेडी, रायपुरको पौवाटोल, पोर्ताहा, मलेठलगायत स्थानमा पनि कैयौं घरभित्र पानी पसेको छ । बाढी पसेका घरबाट खाद्यान्नसमेत बगाएको छ । एसपी द्विवेदीले बाढीका कारण जिल्लाका एक हजार ५ सय घर डुबानमा परेको बताए । प्रारम्भिक तथ्यांकले एक हजार ५ सय घर डुबानमा परेको जानकारी आएको छ, उनले भने, बाढीबाट भएको डुबान, कटान र क्षतिको विवरण संकलन भइरहेको छ । सप्तरीका प्रमुख जिल्ला अधिकारी कृष्णबहादुर कटुवालले बाढीपीडित परिवारलाई स्थानीय स्तरबाट तात्कालका लागि राहत व्यवस्था मिलाइएको बताए । उनले मयनाकरेडी त्रिकौलका ३ सय र मलेठमा २ सय ५० परिवारलाई जिल्ला समन्वय समितिले भुजा र च्युरा वितरण गरेको बताए । प्रजिअ कटुवालकै नेतृत्वमा स्थानीय विकास अधिकारी सुदेवकुमार पोखरेल, जिल्ला प्रहरी प्रमुख द्विवेदी, सशस्त्र प्रहरी प्रमुख रामाधार यादव, नेपाली सेनाका कर्नेल डम्बर बोहोरालगायतले बाढी प्रभावित क्षेत्रको निरीक्षण गरेका थिए । विभिन्न स्थानमा एकैसाथ बाढी आएपछि शनिबार बिहानैदेखि स्थानीय इकाई र जिप्रकाबाट थप प्रहरी परिचालन गरी ५ सय जनाको उद्धार गरी सुरक्षित स्थानमा सारिएको एसपी द्विवेदीले जनाए । दर्जन स्थानमा कटान खाडो र महुली खोलाको बाढीले दर्जन स्थानमा कटान गरेको छ । डमुरी शिवथानमा खाडो खोला बस्तीतर्फ सोझिएको छ । रायपुर र मलेठमा पनि तटबन्ध क्षतिग्रस्त बनाउँदै खाडो खोला बस्ती छिरेको स्थानीय दिनेश यादवले जनाए । खाडो खोलाको पूर्वी तटबन्धअन्तर्गत तोपामा बाँधको आधा भाग बाढीले कटान गरेको पूर्ववडाध्यक्ष सत्यनारायण यादवले बताए । न स्लोपिङ बनाएको छ न त बाँधमाथि घाँस नै लगाइएको छ, पूर्ववडाध्यक्ष सत्यनारायणले भने, बाँधछेउबाट नै खाडोको बालुवा झिकेर बनाइएको बालुवाको बाँध बाढीका अगाडि कति समय टिक्ला ?यस्तै खाडो खोलाअन्तर्गत नै लौनियाका ३ स्थानमा कटान लागेको छ । स्थानीय गजेन्द्र मण्डलका अनुसार शनिबार बिहान अत्यधिक बाढी आउँदा बाँधमाथि ओभरफ्लो भई पानी बस्ती र खेतीयोग्य जग्गामा पसेको थियो । पानीको बहाव दिउँसो केही कम भएपछि बस्तीमा पानी कम भएको उनले बताए । यस्तै तिलाठीमा नयाँ बाँध निर्माण नभएको र पुराना बाँध भत्काउँदै बाढी बस्ती पसेको तिलाठीका पूर्वगाविस अध्यक्ष दिनेश्वर मिश्रले जानकारी दिए । खाडो खोलाको पूर्वी र पश्चिमी तटबन्धअन्तर्गत यस वर्ष निर्माण भएको बाँध बालुवाको मात्र भएकाले सामान्य बाढी आउँदा पनि कटान लाग्ने अवस्थाको रहेको स्थानीयहरूले बताए ।सशस्त्रका हवलदारको मृत्यु, बेवारिसे शव पनि फेला २ सय ३० घर बगे ५ सय जनाको उद्धार, सयौंको बिचल्ली"
झिनो अन्तरमा हारजित,"काठमाडौं चुनावमा मतको मूल्य कति ? जब उम्मेदवारबीच तीव्र प्रतिस्पर्धा बढ्छ, तब थाहा हुन्छ । अझै, जितहारमा थोरै मत निर्णायक बनिदिन्छ, त्यसबेला त मत झन् अमूल्य बन्छ । हो, स्थानीय तहको दोस्रो चरणको निर्वाचनमा केही यस्ता उम्मेदवार छन्, जसले अमूल्य मत पाए। शनिबार राति झन्डै एक सय तीस स्थानको मतपरिणाम सार्वजनिक भइसक्दा निकै झिनो मत अन्तरमा जितको खुसी चुम्ने र हारको पीडा भोग्नेको सूची लामो देखिएको छ । एक सयभन्दा कम मतको अन्तरमा धेरै स्थानमा जितहार भएको छ ।हालसम्म सबैभन्दा कम ३ मतको अन्तरमा ओखलढुंगाको चिशंखुगढीमा जितहार भएको छ । माओवादी केन्द्रका अध्यक्ष उम्मेदवार निशान्त शर्माले एमालेका भीमबहादुर थापालाई झिनो अन्तरमा हराए । शर्माको १९०६ मत आउँदा थापामगरले १९०३ मतमा चित्त बुझाउनुपर्यो । भोजपुरको रामप्रसाद राई गाउँपालिकामा ८ मतको अन्तरमा हारजित भयो । एमालेका विजय राईले झिनो मत अन्तरमा माओवादी केन्द्रका थामबहादुर राईलाई हराएका हुन् । एमालेका राईले २३५६ मत ल्याए भने माओवादीका राईले २३४८ मत प्राप्त गरे । प्यूठानको माण्डवीमा १२ मतको अन्तरमा एमालेका श्रीधर रोकाले माओवादी केन्द्रका रोशन अधिकारीलाई हराए । रोकाले १७५३ मत ल्याउँदा अधिकारीको १७४१ मात्र आयो । यही गाउँपालिकाको उपाध्यक्षमा ६६ मतको अन्तरमा माओवादी केन्द्रकी मुगा पुनले एमालेकी सम्झना घर्तीलाई हराइन् ।ताप्लेजुङको आठराई त्रिवेणीको अध्यक्षमा १३ मत अन्तरमा कांग्रेसले एमालेलाई हराएको छ । कांग्रेसका विश्वनाथ सिटौलाले २२२६ मत ल्याउँदा एमालेका लक्ष्मीबहादुर याक्सोले २२१३ मत मात्र पाए । यही गाउँपालिकाको उपाध्यक्षमा ९७ मतको अन्तरमा एमालेकी मञ्जु पौड्याल भट्टराईले जितिन् ।ताप्लेजुङकै मिक्वा खोलाको अध्यक्षमा १५ मतको मात्रै अन्तर छ । एमालेका रामकुमार साँवाले कांग्रेसका भक्तबहादुर कार्कीलाई पछि पारे । प्यूठानको ऐरावतीमा १६ मतको फरक पर्यो । कम्युनिस्ट किल्ला मानिँदै आएको प्यूठानमा कांग्रेसका नवीनविक्रम शाहले १६ मतले एमालेका टीकाबहादुर गुरुङलाई पछि पारे । शाहले २४९० मत ल्याउँदा गुरुङले २४७४ मात्र पाए । सोलुखुम्बुको खुम्बु पासाङल्हामु गाउँपालिका अध्यक्षमा एमालेका ङिमदोर्जी शेर्पा २२ मत अन्तरमा विजयी भए । उनले कांग्रेस र माओवादी गठबन्धनका उम्मेदवार छुङवो शेर्पालाई हराएका हुन् । उदयपुरको ताप्ली गाउँपालिकाको अध्यक्षमा २३ मतले हारजित भएको छ । एमाले उद्धवसिंह थापाले १२६९ मत ल्याएर कांग्रेसका डिगबहादुरज्यू ठकुरीलाई हराए ।खोटाङको साकेलाको अध्यक्षमा ३५ मत अन्तरमा जितहार भयो । माओवादी केन्द्रका अर्जुनकुमार खडकाले १०२० मत ल्याउँदा कांग्रेसका इच्छुराम रानाले ९८५ मतमा चित्त बुझाउनुपर्यो । खोटाङको ऐंसेलुखर्कको उपाध्यक्षमा पनि ३३ मत अन्तरमा हारजित भएको छ । एमालेकी उपाध्यक्ष उम्मेदवार पुष्पा भुजेलले १८९९ मत ल्याइन् भने निकटतम प्रतिद्वन्द्वी कांग्रेसकी शान्तिदेवी राईले १८५६ मत पाइन् । गुल्मीको रेसुङ्गाको उपाध्यक्षमा पनि ३४ मतको अन्तरमा हारजित भएको छ । एमालेकी सीता भण्डारीले कांग्रेसकी अमृतादेवी कुँवरलाई हराइन् । थोरै मत अन्तरमा धेरै स्थानमा हारजित हुने जिल्लामा भोजपुर अग्रपंक्तिमा छ । त्यहाँ एमालेबाहेक अन्य दलहरू कांग्रेस, माओवादी केन्द्र र संघीय समाजवादी फोरमको गठबन्धन गरेर चुनाव लडेका थिए । भोजपुर नगरपालिकामा कांग्रेसले ३६ मतको अन्तरमा एमालेलाई हरायो । कांग्रेसका उम्मेदवार कैलाशकुमार आलेले ४०७० मत ल्याए भने निकटतम प्रतिद्वन्द्वी एमालेका गणेश श्रेष्ठले ४०३४ मत प्राप्त गरेका थिए । भोजपुरकै टेयाम्केमैंयुमा ५८ मतको मात्र अन्तर रह्यो । एमालेका धु्रवराज राईले २६९० मत ल्याएर संघीय समाजवादी फोरमका रामसिंह राईलाई हराए । फोरमका राईले २६३२ मत ल्याए । भोजपुरकै पौवादुम्बामा एमालेले १ सय २९ मत अन्तरमा माओवादी केन्द्रलाई अध्यक्षमा हरायो । त्यही गाउँपालिकाको उपाध्यक्षमा माओवादी केन्द्रले २६ मतको अन्तरमा एमालेलाई पछि पार्यो । संखुवासभाको सभापोखरीको अध्यक्षमा एमालेका रत्न सुब्बा र कांग्रेसका भीम सिङखा लिम्बुबीच ५७ मतको अन्तर पर्यो । एमालेका सुब्बाले कांग्रेसका लिम्बुलाई हराए । डोटीको पूर्वचौकीको अध्यक्षमा ४७ र उपाध्यक्षमा ५९ मतको अन्तरमा जितहार भएको छ । एमालेका अध्यक्ष दीर्घ बोगटीले कांग्रेसका रामप्रसाद उपाध्यायलाई पछि पारेका हुन् । उपाध्यक्षमा एमालेकै निर्मला साउदले कांग्रेसकी माया कुँवरलाई हराइन् । डोटीकै बोगटानको उपाध्यक्षमा २६ मत अन्तरमा जितहार भयो । एमालेकी भगवती बमले माओवादी केन्द्रकी चन्द्रादेवी भुललाई हराएकी हुन् । उता तेह्रथुमको मेन्छयायेम गाउँपालिकाको उपाध्यक्षमा पनि झिनो अन्तर नै रह्यो । उपाध्यक्षमा ६६ मत अन्तर पार्दै कांग्रेसकी गीतादेवी तिम्सिनाले एमालेकी दिलकुमारी शंकरलाई हराइन् । बझाङको काँडामा ४८ मत अन्तरमा अध्यक्षमा कांग्रेसका राजेन्द्र बोहराले एमालेका मानबहादुर बोहरा पछि पारे । बझाङकै तलकोटको अध्यक्षमा एमालेका लालबहादुर विष्टले कांग्रेसका राजेन्द्रबहादुर सिंहलाई ६४ मतले हराए । यही गाउँपालिकाको उपाध्यक्षमा पनि झिनो मतान्तर रह्यो । २० मतको अन्तरमा एमालेकी धनलक्ष्मी खत्रीले कांग्रेसकी जयकुमारी ऐडीलाई पछि पारिन् । बाजुराको बडीमालिकामा ३८ मत अन्तरमा हारजित भयो । अध्यक्षमा कांग्रेसका पदमबहादुर बडुवालले एमालेका गगनबहादुर रावललाई हराए । बैतडीको दशरथ चन्द नगरपालिकामा ६२ मत अन्तरमा हारजित भयो । कांग्रेसका नरेन्द्रसिंह थापाले ३७६२ मत ल्याउँदा एमाले पुष्करराज जोशीले ३७०० मत मात्रै प्राप्त गरे । त्यस्तै शिवनाथमा पनि ३७ मतको अन्तरमा जितहार भयो । अध्यक्षमा कांग्रेसका कर्णसिंह साउदले एमालेका भरत मडैलाई पछि पारे । पाल्पाको सत्यवतीको अध्यक्षमा कांग्रेसका पारिश्वर ढकालले ६४ मतले एमालेका अमर सिजापतिलाई पछि पारे । ढकालले ५१९७ ल्याए भने एमालेका अमर सिजापतिले ५१३३ मत पाए । दोब्बर बढीको जितझिनो मत अन्तर मात्र होइन दोब्बर मत ल्याएर विजयी हुनेहरू पनि छन् । इलामको सन्दकपुरमा करिब दोब्बर बढी मतले एमालेका उदयबहादुर राईले विजय हासिल गरेका छन् । राईले ४५२९ मत ल्याउँदा कांग्रेसका देवेन्द्रकुमार सुवेदीले २३५४ मत पाए । धनकुटाको खाल्सा छिन्ताङ, छथर जोरपाटी र पाख्रिबासमा एमालेले दोब्बरभन्दा बढीले जितेको छ ।"
२९ ठाउँ पहिरोको जोखिम,"नारायणगढमुग्लिन सडक चितवन पहिरोले अवरुद्ध भएको साढे ३४ घण्टापछि शनिबार साँझ चितवनस्थित नारायणगढमुग्लिन सडकखण्डमा यातायात सञ्चालन भएको छ । इच्छाकामना गाउँपालिका ६ स्थित कालिखोला नजिकै शुक्रबार दुई पटक पहिरो खस्यो । बिहानको पन्छाएर नसकिँदै दिउँसो ठूलो पहिरो खसेपछि सडक लामो समय अवरुद्ध भएको हो । पूर्वबाट राजधानी र पोखरालगायत स्थल आउजाउ गरिने प्रमुख मार्ग लामो समय अवरुद्ध भएपछि यात्रु र गाडी चालकले सास्ती बेहोर्नु पर्यो । शुक्रबार साँझ रूपन्देहीको भैरहवाबाट राजधानीका लागि गाडी चढेकी रञ्जु काफ्ले शनिबार साँझ ७ बजे कलंकी पुगिन् । उनी बुटवल, पाल्पा, पोखरा हुँदै राजधानी गएकी हुन् । साह्रै दु:ख पाइयो, उनले कान्तिपुरसित भनिन्, बल्लबल्ल काठमाडौं पुगियो । उनले बुटवलपोखरा खण्डमा पनि ढुंगा झर्ने समस्याले यात्रु त्रस्त हुने गरेको बताइन् । भैरहवाबाट नारायणगढमुग्लिन हुँदै राजधानीसम्म ७ घण्टा लाग्छ । १३ घण्टाभन्दा बढी समय बसमा भोकभोकै यात्रा गरियो, उनले भनिन् ।प्रहरीले शुक्रबार बिहानैदेखि पूर्व र पश्चिमबाट आएका बसलाई वैकल्पिक मार्गमा पठाएको थियो । पश्चिमबाट आएकालाई बुटवल हुँदै पोखरातर्फ र पूर्वकालाई मकवानपुरस्थित बाइरोडतर्फ पठाइएको थियो । दुवै सडक साँघुरा र घुम्ती धेरै भएकाले यात्रा ढिलो हुने गरेको हो । मालवाहक ट्रकलाई उक्त सडक खण्डको सुरक्षित क्षेत्रमा पार्किङ गरिएको थियो । राजधानीबाट आएका गाडीको जाम शनिबार साँझसम्म मुग्लिनदेखि कुरिनटारसम्म लागेको थियो । सडकमा मोटरसाइकल सजिलै छिर्ने अवस्था थिएन । सडकभरि गाडी खचाखच थिए, रञ्जुले भनिन्, त्यसले पनि बसलाई ओहोरदोहोरमा अवरोध पुर्यायो । नारायणगढमुग्लिन सडक आयोजनाका इन्जिनियर शिव खनालका अनुसार पहिरो पन्छाउन २१ घण्टा लागेको हो । रातको समयबाहेक निरन्तर लोडर र स्काभेटर गरी ५ वटा मेसिन सञ्चालन गरेर पन्छाइएको उनले बताए । राति पन्छाउन सम्भव नभएपछि शनिबार बिहान ५ बजे काम सुरु गरिएको थियो । ३४ घण्टापछि शनिबार साँझ दुईतर्फी सडक खुलायौं, उनले भने । साँझसम्म सयौं ट्रक लाम लागेकाले उक्त खण्डका ठेकेदार कम्पनीका कर्मचारीले ट्राफिक व्यवस्थापन गरेर गाडी पास गराउने उनले जनाए । त्यसबाहेक नियमित निगरानीका लागि नारायणगढदेखि मुग्लिनसम्म प्रहरीका ४ वटा टोली परिचालन गरिएको छ । १६ सय मिटर जोखिमपूर्णआयोजनाका अनुसार उक्त खण्डका २९ स्थानमा पहिरोको जोखिम छ । तर पछिल्लो समय इच्छाकामना गाउँपालिकाअन्तर्गत चोरखोलादेखि चेपाङ डाँडासम्म १ हजार ६ सय मिटरमा निरन्तर पहिरोले अत्याएको हो । इन्जिनियर खनालका अनुसार जोखिमयुक्त २९ मध्ये चोरखोलादेखि चेपाङडाँडाबीच १०१२ स्थान छन् । यसै खण्डमा ८ दिनमा पहिरोका कारण ७० घण्टा बाटो बन्द भइसकेको छ । पटकपटक कालीखोला र आसपास पहिरो गइरहेको छ । ट्राफिक प्रहरी निरीक्षक सन्तोष पन्तले गत शुक्रबारयता ८ दिनमा ७० घण्टा यातायात बन्द भएको बताए । यस अवधिमा ७ पटकसम्म पहिरो झर्यो, उनले भने, शुक्रबार दिउँसो ठूलो पहिरो खसेकाले समस्या भयो । प्रहरीले मानवीय क्षति हुने भन्दै गाडीलाई दासढुंगाबाट अघि बढ्न रोक लगाएको थियो । त्यहींबाट सुरु भएको गाडीको लाम भरतपुरस्थित गोन्द्राङ जंगलसम्म पुगेको थियो । गाडीलाई दासढुंगा, रामनगर, नारायणगढ, पारसबसपार्क लगायत स्थानमा रोकेको थियो । १५ किलोमिटरसम्म गाडी रोकिएका थिए । सातामा ४ को मृत्यु, २ बेपत्तानारायणगढमुग्लिन खण्डको कालीखोलामा एकसातादेखि लगातार खसिरहेको पहिरोमा परी ८ दिनमा ४ जनाको मृत्यु भएको छ । २ जना अझै हराइरहेका छन् । गाडी अवरुद्ध भएपछि मुग्लिनबाट पैदल नारायणगढतर्फ आइरहेका यात्रु सर्लाही मदनपुर ६ का २२ वर्षीय भिखारी चौधरीलाई शनिबार अपराहन इच्छाकामना ६ स्थित पहिरोले बगाएपछि त्रिशूलीमा बेपत्ता भएको प्रहरी उपरीक्षक दीपक थापाले जनाए । त्यही स्थानमा शुक्रबार अपराह्न पहिरो हेर्न गएका स्थानीय ६१ वर्षीय एकबहादुर मगरको मृत्यु भएको थियो । सडकको डिलमा बसेका मगरलाई पहिरोले त्रिशूली किनारमा पुर्याएको थियो । उनको शव त्रिशूली किनारमा फेला परेको थियो । एक साताअघि कालीखोलाबाट ५० मिटर पश्चिम पहिरोले सुरक्षाकर्मीको गाडी बगाउँदा ३ प्रहरीको मृत्यु भएको थियो । एक जना अझै बेपत्ता छन् । पहिरोको कारणसडकलाई एसियन मापदण्डअनुसार दुई लेनमा स्तरोन्नति गर्न २ वर्षदेखि यहाँ निर्माणको काम चलिरहेको छ । २०३३३४ मा चीन सरकारको सहयोगमा निर्माण भएको सडकभन्दा तलपट्टि त्रिशूली बग्छ । माथि पहाड छ । सडक फराकिलो बनाउन ठेकेदार कम्पनीले अहिले पहाड कटान गरिरहेका छन । भूकम्पले थिलथिलो बनाएको पहाड कटान सुरु गरिएदेखि नै यस खण्डमा सुक्खायाममा समेत पहिरो झर्न थालेको हो । गत चैत २१ गते ठूलो पहाडको ढिस्को खसेपछि आधा दर्जन गाडी पुरिएका थिए । पहिरोले क्षति बढेपछि गत असार १३ गते सडक अनुगमनका लागि आएको व्यवस्थापिका संसद्को विकास समितिका सभापति रवीन्द्र अधिकारीले पनि यहाँ भइरहेको कटानलाई लिएर प्रश्न गरेका थिए । पहाड भिरालो हुने गरी पो कटान गरिनुपर्छ, यहाँ आयोजित छलफलमा भने, तर कोप्रो पर्ने गरी कटान गरिएको छ । कटान नमिलेका कारण पहिरो खसेको उक्त अनुगमन टोलीका सदस्यले बताएका थिए । समितिले पहाड कटिङ, ढल निर्माण, कालोपत्रे लगायतको कामको स्थलगत अनुगमन गरेको थियो । सडक स्तरोन्नतिको काम सुरु गरेको दुई वर्षमा ५१ प्रतिशत काम मात्र भएको छ । विकास समिति सदस्य सांसद गुरु बुढाथोकीले पहाड काट्ने काम नियमसंगत नभएको बताए । विश्व बैंकको ऋण सहयोगमा नेपालभारत क्षेत्रीय व्यापार तथा यातायात आयोजनाअन्तर्गत स्तरोन्नतिको काम चलिरहेको छ । निर्माणको जिम्मा २ अर्ब ९० करोडमा ३ कम्पनीले लिएका छन् । पर्यटक अप्ठ्यारोमाराजधानी काठमाडौंलगायत विभिन्न ठाउँबाट चितवन घुम्न आउने पर्यटक पहिरोको मारमा परेका छन् । यहाँ होटल बुकिङ गरेर आउने पर्यटक दुई दिनसम्म जाममा फस्ने गरेका छन् । त्यसले जिल्लाकै पर्यटन प्रभावित भएको छ । समस्या बढेपछि सौराहाका होटल बुकिङ गराएर पनि उनीहरू विकल्पमा पोखरा जान बाध्य छन् । यही सिजनमा २० प्रतिशत विदेशी सौराहा आउँथे, क्षेत्रीय होटल संघ अध्यक्ष सुमन घिमिरेले भने, दिनहुँजसो पहिरो खस्ने र लामो समयसम्म गाडी बन्द हुँदा यता आउने पर्यटक धमाधम पोखरा जान थाले । दैनिक दुई सय हाराहारीमा बाह्य र आन्तरिक पर्यटक आउने सौराहामा अहिले आधा मात्र आउँछन् । केही पर्यटक जहाज चढेर आए पनि भाडा महँगो भएको गुनासो हुने अध्यक्ष घिमिरेले बताए । यहाँ जंगल, जिप, डुंगा सफारीका लागी पर्यटकहरू आउँछन् । एउटा चाइनिज टिमले एक साताअघि नै आउने भनेर होटल बुकिङ गरेको थियो, सौराहास्थित होटल सेन्टरपार्कका सञ्चालक श्याम महतले भने, शनिबार बुकिङ रद्द गराएको क्यान्सिल गरिएको जानकारी आयो, बाटोका कारण पर्यटक डराउँछन् । यसको मारमा यहाँका व्यापारीसमेत परेका छन । चितवनबाट केरा, अण्डा, खाद्यान्नलगायतका सामान बिक्री हुने बजारको रूपमा राजधानी र पश्चिम पोखरा, गोर्खा, बाग्लुङ रहेका छन । पहिरोले यहाँबाट जाने सामान ठप्प छ । पहिरोले वैकल्पिक बाटोबाट सामान लैजाँदा महँगो पर्न थालेको उद्योग वाणिज्य संघ चितवनका अध्यक्ष राजन गौतमले बताए । पश्चिमको बजार शून्य जस्तै भयो, उनले भने, यस्तै समस्या रह्यो भने व्यवसायीहरू मारमा पर्छन् । जहाजमा भीडयस खण्डमा जोखिम बढेपछि जहाज चढ्नेको संख्या बढेको छ । भरतपुर विमानस्थलका अनुसार अहिले मासिक १६ हजार यात्रु हवाई मार्ग प्रयोग गरिरहेका छन् । यो संख्या दुइतर्फी यात्रुको हो । सडकको अवस्थाले जहाज चढ्नेको संख्या बढेको हो । दिनहुँजसो पहिरोले गाडी रोकिने, मानवीय क्षति र सवारी दुर्घटना बढेपछि मानिस जहाज चढ्न थालेका हुन् । बुद्ध, अग्नि र सिम्रिक एयरले अहिले यहाँ सेवा दिँदै आएको छ । अग्निले एक दिनमा ९ वटासम्म उडान भरेको छ । त्यस्तै बुद्धले ४ देखि ९ वटा उडान भर्दै आएको छ । यहाँबाट राजधानीको भाडा ३ हजार ५ सय छ । एक वर्षको अवधिमा हवाई यात्रुको संख्या चार गुणाले बढेको विमानस्थलले जनायो । पहिरो र जामले सडक यात्रा जोखिमपूर्ण भएपछि जहाज चढ्नेको संख्या हात्तै बढेको बुद्ध एयरका स्टेसन म्यानेजर भक्तबहादुर थापाले बताए ।"
घर बगाउँदा ३ को मृत्यु,"तेह्रथुम (कास) म्याङलुङ नगरपालिका ५ आमदेनमा शुक्रबार राति पहिरोले घर बगाउँदा एकै परिवारका ३ जनाको मृत्यु भएको छ । पुरिएर अन्य ३ जना गम्भीर घाइते छन् । घरमाथिबाट खसेको पहिरोले बगाउँदा ५० वर्षीया कुमारी लिम्बू, उनकी ९ वर्षीया नातिनी प्रीति र ७ वर्षीय नाति प्रेम लिम्बूको घटनास्थलमै मृत्यु भएको हो । छोराहरू ४० वर्षीय सोमकुमार र ३५ वर्षीय तेजकुमार तथा नातिनी १५ वर्षीया पञ्चकुमारी घाइते भएका छन् । गाउँलेले खेतमा पानी लगाउन घरमाथिबाट लगेको कुलो भत्किएर पहिरो गएको सशस्त्र प्रहरी बल म्याङलुङ गुल्म जिरीखिम्तीका प्रहरी नायब उपरीक्षक प्रदीपसिंह कार्कीले जानकारी दिए । घाइते सोमकुमार र पञ्चकुमारीको जिल्लामा उपचार हुन नसकेपछि धरानस्थित बीपी कोइराला स्वास्थ्य विज्ञान प्रतिष्ठानमा रिफर गरिएको जिल्ला अस्पतालले जनाएको छ । तेजकुमारको भने जिल्ला अस्पतालमै उपचार भइरहेको छ ।"
आममाफी अवधि थप्यो साउदीले,"काठमाडौं साउदी अरबले गैरकानुनी हैसियतका कामदारलाई दिइएको आममाफीको समय बिहीबार एक महिना थपेको छ । यसअघि मार्च २९ तारिखबाट लागू भएको तीन महिने आममाफी जुन २४ मा सकिएको थियो।साउदीको आन्तरिक मन्त्रालयले गैरकानुनी हैसियत भएका कामदारलाई बिनासजाय स्वदेश पठाउने कार्य एक महिनासम्म निरन्तरता दिएको हो । राहदानी विभागका निर्देशक सुलेमान अलयाहयाले स्वेछिक रूपमा फर्किन चाहनेलाई तोकिएको निकायले पठाउन सहजीकरण गर्ने बताए । तीनमहिने आममाफीमा ८० जना घरेलु कामदारसहित ७ हजार ३ सय नेपाली स्वदेश फर्केको नेपाली दूतावासले जनाएको छ । रियादस्थित नेपाली दूतावासका अनुसार साउदीको दमाम, रियाद र जेद्दाबाट गैरकानुनी हैसियत भएका कामदारलाई सहजीकरण भइरहेको जनाएको छ । दूतावासले थप गरिएको समयमा छुटेका कामदारकालागि अवसर भएको जनाएको छ । साउदीको आन्तरिक मन्त्रालयले उल्लंघनबिनाको देश अभियान सुरु गर्दै आममाफी दिएको हो । सरकारले तीन वर्षअघि दिइएको आममाफीमा ३२ हजार नेपाली कामदार सहभागी भएका थिए । गत मार्च १९ उता कम्पनी छोडेका कामदारलाई मात्रै स्वदेश फिर्ने अवसर दिइएको थियो, नेपाली दूतावासका उपनियोग प्रमुख आनन्दराज शर्माले कान्तिपुरलाई भने, कम्पनी छाडेर हिँडेका नेपालीले यसलाई प्रयोग गर्नुपर्छ । उनले गैरकानुनी हैसियतमा बसेका कामदार तोकिएको समयमा सबै नफर्केको जनाए । आममाफीमा कम्पनी छाडेर गैरकानुनी हिसाबले अर्को कम्पनीमा काम गरिरहेका, कम्पनीले भिसा नलगाई राखेका, कम्पनी बन्द भई स्वदेश फिर्न नपाएका जस्ता कामदारहरूले फाइदाका रूपमा लिनुपर्ने दूतावासले जनाएको छ ।गैरकानुनी हैसियत भएका कामदार स्वदेश फिर्नका लागि दूतावासले ट्राभल डकुमेन्ट जारी गरेर सहयोग गर्दै आएको छ । दूतावासले अदालतमा केस भएका कामदार भने फर्किन नपाएको बताए । दूतावासले सकेसम्म अदालतमा गएर केस छिटो टुंगाएर पनि पठाउन सकेको छ, उनले भने, यसपालि अघिल्लो समयमा जस्तो धेरै कठिन भएन । साउदीको राहदानी तथा अध्यागमन विभागले अनलाइनबाटै समय लिने व्यवस्था मिलाएको छ । नेपालमा म्यानपावर कम्पनीसँग गरेको सम्झौताअनुसार तलब, काम र सेवा सुविधा नपाउँदा कामदारहरू भाग्ने प्रवृत्ति रहेको बताए । यहाँ पीडित कामदारलाई स्वदेश उद्धार गर्न हामी प्रयासरत छौं । सम्पर्कमा आएकालाई कम्पनी नछोड्न अनुरोध गर्दछौं, उनले भने, तैपनि कामदारहरू चाहेको जस्तो नदेखेपछि भागिरहेका हुन्छन् ।भागेका कामदार जेल बसेर स्वदेश फिर्न निकै कठिन भोग्दै आएका छन् । साउदीबाट जेल बसेर हरेक दिनजसो दुई दर्जन नेपाली फर्किरहेका थिए । आममाफी प्रक्रियामा नेपालीलाई सहभागी गराउनका लागि दूतावासले विभिन्न क्षेत्रमा पुगेर सहयोग गर्न नेपाल सरकारले ५० लाख रुपैयाँ निकासा सहयोग गरेको थियो । जसमध्ये २५ लाख रुपैयाँ मात्रै निकासा गरेको थियो । थप रकम निकासा गर्न दूतावासले अनुरोध गरेको छ । साउदीमा झन्डै ६ लाख नेपाली कार्यरत छन् । त्यसको १० प्रतिशत कामदार गैरकानुनी हैसियतमा रहेको अनुमान गरिएको थियो । तीन वर्षअघि साउदीको आममाफीमा झन्डै २५ लाख आप्रवासी कामदार सहभागी भएका थिए ।"
लामकुण्डको पानी बिक्रीमा रोक,"ललितपुर गोदावरी नगरपालिकाले लामकुण्डको पानी बिक्री वितरणमा रोक लगाएको छ । गोदावरी, विशंखुनारायण, गोदामचौरका बासिन्दाले कुण्डको पानी बिक्री वितरण रोक्न नगरपालिकामा उजुरी दर्ता गरेका थिए । उक्त कुण्डको पानी ट्यांकर व्यवसायी खानेपानी उद्यमी तथा व्यवसायी संघले बिक्री गर्दै आइरहेको थियो ।गोदावरी नगरपालिकाका मेयर गजेन्द्र महर्जनले स्थानीय बासिन्दाले दिएको उजुरीका आधारमा पानी बिक्रीमा रोक लगाइएको बताए । रोपाइँका समयमा कुण्डको पानी किसानले प्रयोग गर्न नपाउँदा मर्कामा परेको देखिन्छ, उनले भने, किसानको समस्या समाधान भएपछि कुण्डको पानी व्यवस्थापन गर्ने विषयमा छलफल गर्छौं ।कुण्ड गोदावरी खोलाको मुहान हो । व्यवसायीले रोपाइँका बेला पनि कुण्डको पानी खोलामा नछाडदा किसान मर्कामा परेका थिए । किसान हरि आचार्यले असारका बेला कुण्डको पानी नलैजान ट्यांकर व्यवसायीलाई पटकपटक आग्रह गर्दा पनि चासो नदिएको बताए । खेत बाँझो हुने देखिएपछि बाध्य भएर उजुरी दिएका हौं, उनले भने, त्यही खेतबाट आउने अनाजले वर्षदिन धान्नुपर्छ ।ट्यांकर व्यवसायीहरूले भने कुण्डको पानी बिक्री गर्न नपाउँदा उपभोक्ता मर्कामा पर्ने जनाउँछन् । खानेपानी उद्यमी तथा व्यवसायी संघ ललितपुरका अध्यक्ष उज्ज्वल शाक्यले अधिकांश क्षेत्रमा रोपाइँ सकिसकेकाले पानी बिक्री गर्न पाउनुपर्ने बताउँछन् । वर्षा पनि भइरहेको छ, उनले भने, उपत्यकामा सबभन्दा बढी पानी गोदावरी क्षेत्रको उपभोग भइरहेको छ ।गोदावरी कुण्ड संरक्षण समिति अध्यक्ष मधुसूदन पौडेलले कुण्डको पानी व्यवस्थापनसँगै संरक्षणप्रति पनि ध्यान दिनुपर्ने बताए। खानेपानी उद्यमी तथा व्यवसायी संघअन्तर्गत जिल्लामा ८० पानी बोक्ने ट्यांकर सञ्चालनमा छन् । लामकुण्डबाहेक झरुवारासी, हरिसिद्धि, टीकाथली, सानोगाउँबाट दैनिक ३२० ट्रिप पानी बिक्री वितरण गरिन्छ । उक्त खोलाबाट ५ हजारभन्दा बढी रोपनी खेतमा रोपाइँ हुने गरेको छ।"
जोखिममा लागूपदार्थ प्रयोगकर्ता,"काठमाडौं लागूऔषध प्रयोगकर्ता महिला असुरक्षित गर्भपतनको जोखिममा परेका छन् । चेतना अभाव, समाज र परिवारको अपहेलना र राज्यको अपुग नीतिका कारण ती महिला असुरक्षित गर्भपतनको जोखिममा परेका हुन् । लागूपदार्थ जुटाउनकै निम्ति उनीहरू बाध्यतावश यौन व्यवसायमा लाग्ने, नचाहेरै गर्भवती हुने हुँदा एकै वर्षमा धेरैपटक असुरक्षित गर्भपतन गर्ने गरेको अधिकारकर्मी श्रुति गुरुङले बताइन् । रातोपुलकी अनुपा (नाम परिवर्तन) ले होस सम्हालेदेखि नै लागूपदार्थ प्रयोग गर्थिन् । उनका बाबु पनि लागूपदार्थ प्रयोगकर्ता थिए । बाबुले खाएको, लठ्ठिएको देख्दादेख्दै थाहै नपाई ड्रग्स लिने भइसके छु, उनले भनिन्, चुरोटको ठुटोबाट सुरु भएको नसा कडा इन्जेक्सनसम्म पुग्यो ।लागूपदार्थ सेवन गरेकै कारण उनलाई घरबाट बेवास्ता गरियो । त्यसपछि उनी लिभिङ टुगेदर रिलेसनसिप मा बस्न थालिन् । सँगै बस्न थालेपछि दिनहुँ शारीरिक सम्बन्ध हुन्थ्यो, कहिले होसमा कहिले नसामा, उनले भनिन् । २० वर्ष नपुग्दै कति गर्भनिरोधक औषधि (आईपिल) खाइन् उनलाई पत्तै छैन । उनका प्रेमी पनि लागूपदार्थ प्रयोगकर्ता थिए । लागूपदार्थ खाएपछि महिनावारी गडबडी भइरहने उनले सुनाइन् । एकपटक ६ महिनासम्म महिनावारी भएन, आईपिल र ड्रग्सले होला भनेर चुप लागें, उनले भनिन्, पेटमा बच्चा ६ महिनाको भइसकेछ । उनले तुरुन्तै निजी गर्भपतन केन्द्रबाट गर्भ फालिन् । बच्चा नपाउने समस्या त उनको समाधान भयो तर, कलिलो उमेरमै ६ महिनाको बच्चा फालेपछि उनको स्वास्थ्यमा धेरै समस्या देखिए । रगत बगिरहन्छ, हातखुट्टा थरथर काँप्छ, काम त केही गर्न सक्दिनँ, उनले सुनाइन् । अनुपा अहिले काठमाडौंको एक सुधार केन्द्रमा बसिरहेकी छिन् ।अधिकांश लागूपदार्थका प्रयोगकर्ताका यौनसाथी पनि उस्तै हुने हुँदा परिवार नियोजनका साधनतर्फ उनीहरूको ध्यान जाँदैन । त्यसै कारण अनिच्छित गर्भ रहने गरेको अधिकारकर्मी गुरुङ बताउँछिन् । उनीहरूको नियमित महिनावारी हुँदैन, अनि गर्भ रहेको थाहा पाउँदैनन्, उनले भनिन्, एकैपटक पेट ठूलो देखेपछि स्वास्थ्य संस्था पुग्छन्, असुरक्षित गर्भपतन गराउँछन् । कतिपय प्रयोगकर्ता बलात्कारमा पर्ने, लागूपदार्थ व्यवसायीबाटै यौनहिंसामा पर्ने र गर्भवती हुने गरेको उनी बताउँछिन् । अनिच्छित गर्भ फाल्न साधारण मेडिकलबाट आफैं औषधि किनेर खाने गरेको केही प्रयोगकर्ता बताउँछन् । जथाभावी औषधि प्रयोग गरेकै कारण आधा बच्चा पेटमै रहने गरेको, कुहिएको र अन्त्यमा शल्यक्रिया गर्नुपरेको उनीहरूले सुनाए ।मूलपानीकी करुणा (नाम परिवर्तन) पनि लागूपदार्थ प्रयोगकर्ता हुन् । मगर समुदायमा हुर्केकी उनले परिवारबाटै मदिरा खान सिकिन् । थोरै खाँदाखाँदै बानी यस्तो लाग्यो कि, नसाबिनाको कुनै पनि पल हुन छाडयो, उनले भनिन् । उनी बुटवलको बारमा वेटरको काम गर्थिन् । व्यवसायीले उनलाई जबरजस्ती यौनकर्ममा लगाएको उनले सुनाइन् । म नसामै यौनसम्पर्क राख्थें, धेरैपटक गर्भ रहयो अनि गर्भपतन गराएँ, उनले भनिन् । सरकारी अस्पतालमा पाइने नि:शुल्क गर्भपतनबारे आफूलाई थाहा नभएको उनले सुनाइन् । ७ महिनाको बच्चा पनि फालेकी छु, अहिले रोगी भएकी छु, उनले भनिन्, एक नसाले रोग निम्त्यायो, अर्को धेरैपटकको गर्भपतनले । करुणा पनि अहिले काठमाडौंको एक सुधार केन्द्रमा जीवन बिताइरहेकी छिन् ।गृह मन्त्रालयको तथ्यांकअनुसार नेपालमा अहिले ६ हजार ३ सय ३६ महिला लागूपदार्थ प्रयोगकर्ता छन् । तर, खुलेर नआएका यस्ता धेरै प्रयोगकर्ता घरमै लुकेर बस्न बाध्य भएको अधिकारकर्मी गुरुङ बताउँछिन् ।"
बेरुजु फस्र्योट शून्य,"ललितपुर काठमाडौं र ललितपुर जिससको आन्तरिक स्रोततर्फको बेरुजु फस्र्योट २०५५ देखि हालसम्म शून्य देखिएको छ । भक्तपुरको भने करिब ७९ लाख रुपैयाँ फस्र्योट भएको छ । स्थानीय निकायमा कार्यरत निजामती कर्मचारीबीचको मिलेमतोमा विकास बजेट आफूखुसी भुक्तानी गरेकाले फस्र्योट नभएको हो ।केन्द्रतर्फ काठमाडौंको ७ करोड ४ लाख २४ हजार २ सय ३७ र ललितपुरको २ करोड ६५ लाख १६ हजार ४ सय ७४ मात्र फस्र्योट भएको छ । भक्तपुरको १ करोड ९७ लाख ५३ हजार १ सय ६८ फस्र्योट छ । तीनै जिल्लाको बेरुजु २ अर्ब ५० करोड २४ लाख २१ हजार १ सय ९६ पुगिसकेको छ । मुलुकभर १२ अर्ब नाघेको छ । स्थानीय स्वायत्त शासन ऐन २०५५ को परिच्छेद २ दफा २५५ ले तोकेको कर्मचारीसम्बन्धी छुट्टै ऐन जारी नगरी मन्त्रालयले मनोमानी ढंगले कर्मचारी खटाउँदा समस्या देखिएको हो ।नेपाल राष्ट्रिय कर्मचारी संगठनका महासचिव दीपक कार्कीले नयाँ गठित स्थानीय तहमा केन्द्रीय स्तरबाट निजामती कर्मचारी नै खटाइएको बताए । यसले अझै स्थानीय तह जिसस, नगरपालिका र गाउँपालिकामा आर्थिक अनुशासन कायम हुनेमा शंका उब्जेको छ, उनले भने, जनताको स्थानीय स्तरमै सेवा पाउने चाहना पूरा हुनेमा शंका छ ।स्थानीय विकास मन्त्रालयको विवरणअनुसार संखुवासभाले ०२४ प्रतिशत अथवा ३ लाख रुपैयाँ फस्र्योट गरेको छ । तेह्रथुमले ५ लाख ८२ हजार ५ सय, मोरङले २ करोड ५६ लाख ५७ हजार ५ सय ३१, सुनसरीले एक लाख, उदयपुरले ५५ लाख ८८ हजार ५ सय रुपैया फस्र्योट गरेको छ । त्यस्तै सिरहाले २३ लाख ४ हजार ८ सय ६५, महोत्तरीले २ लाख ४२ हजार ८ सय ४८, रामेछापले ७२ हजार ९ सय ६९, बाराले ९ करोड ४० लाख ११ हजार ६ सय ९८ फस्र्योट गरेको छ । पाल्पा, तनहुँ, मनाङ, कास्की, पर्वत, बागलुङ, म्याग्दी, मुस्ताङ, मुगु, हुम्ला, जुम्ला, सुर्खेत र बझाङले पनि केही प्रतिशत मात्र फस्र्योट गरेको छ । ताप्लेजुङ, पाँचथर, इलाम, झापा गरी ५० जिल्लाका जिससको फस्र्योट शून्य छ । यो केन्द्रतर्फको बेरुजु मात्र हो । आन्तरिक स्रोत तर्फको बेरुजु हिसाब गर्ने हो भने खर्बांै छ ।नेपाल राष्ट्रिय कर्मचारी संगठनका उपाध्यक्ष लोकनाथ चुडालले कमिसन खाने नियतले बेरुजु बढेको बताए । स्थानीय तहको शासन सञ्चालनका लागि बनेको प्रस्तावित विधेयक संसदमा पेस गरिसकेको मन्त्रालयले जनाएको छ ।"
कांग्रेसको अग्रता,र
भेदभाव र असमानताविरुद्धका प्रयास,"बेलायतको कुरा जुन २८, बुधबारको न्युयोर्क टाइम्सको प्रथम पृष्ठबाट सुरु गरिएको जेन्नी रसेलको समाचार विश्लेषण बेलायतको सामाजिक संरचना बुझ्न निकै सहयोगी देखिन्छ । विश्वविद्यालयको अन्तिम परीक्षा दिएका झन्डै पाँच लाख विद्यार्थी अध्ययनपछिको आफ्नो भविष्यलाई लिएर चिन्तित हुने गर्छन् । अध्ययन गरिरहँदा उत्कृष्टलाई प्रोत्साहित गरिएको हुन्छ । तर, ती वास्तविकतासँग जुध्दा सुन्नका लागि राम्रा शब्द प्रतीत हुन थाल्छन् ।समाचार विश्लेषणमा अझ भनिएको छ क्रमश: चार प्रतिशत चिकित्सक र छ प्रतिशत नयाँ वकिल मात्र मजदुर वर्ग पृष्ठभूमि भएकाबाट आउने गरेका छन् । आठ जनामध्ये एकले मात्र निम्न आय समूहबाट उच्च आय समूहमा उक्लन सक्छन् । त्यसमाथि सम्भ्रान्त परिवारका सहपाठीभन्दा तिनको आय पाँच खण्डको एक खण्ड हुने गर्छ ।राम्रो शिक्षा दिनाले गरिब केटाकेटीका राम्रा दिन फिर्छन् भन्ने प्रत्येकजसो बेलायती सरकारको अपेक्षा रह्यो । त्यसैअनुरूप तिनले शिक्षामा लगानी पनि गरे । कामदारका मेधावी विद्यार्थीले बेलायतका दुई उत्कृष्ट विश्वविद्यालय क्याम्ब्रिज र अक्सफोर्डमा अध्ययन गर्न पाउनु सफलताको सिंढी उक्लनु हो र त्यसपछि समस्या स्वत: समाप्त हुन्छ भन्ने ठान्छन् । यो नै वास्तविकता भने होइन । आकांक्षा र क्षमता भएर मात्र पुग्दैन । धनीका सन्तानहरूले पुख्र्यौली सम्पत्तिको आडमा राम्रा काम गर्ने अवसर पाउँछन् जसबाट उनीहरू स्थापित हुन सक्ने भए । तर, गरिबका सन्तानले त्यसो गर्न नसक्दा ती पछाडि पर्ने उक्त समाचार विश्लेषणको सार रहेको छ । शिक्षामा समान पहँुच भएर पनि काममा समान पहुँच हँुदोरहेनछ भन्ने कुराको पाठ त्यसबाट लिन सकिन्छ ।राष्ट्रिय जनता पार्टीको मुद्दाअर्को समाचार विश्लेषण छ राष्ट्रिय जनता पार्टी नेपालको विधान पारित हुन नसक्नुका कारणबारे । उक्त समाचारको कतैबाट खण्डन यतिन्जेल नभएकाले त्यसलाई सही मानेर केही टिप्पणी गर्न मन लागेको छ ।समाचारमा भनिएको छ राजपा नेपालमा विधानलाई लिएर दुइटा मत छलफलमा छन् । राजपा नेपाल जनसंख्याको अनुपातमा राज्यसँग आफ्नो हक दाबी गर्ने पार्टी भएकाले आफ्नो विधानको संरचना पनि त्यहीअनुसार बन्नुपर्छ भन्ने एक थरीको मत देखिन्छ भने पार्टी संगठनमा सक्रिय भएर लागेकाप्रति यसबाट न्याय हँुदैन, जनसंख्याको अनुपातमा पार्टी संरचना बनाउने गरी विधान बनाउन हँुदैन भन्ने अर्को मत छ ।दुवै मत राजपा नेपालभित्रका हुन् । यसमा तेस्रोले टाउको घुसाउने प्रयत्न गर्न जरुरी छैन । ढिलोचाँडो यो मुद्दालाई राजपा नेपालका नेताहरूले सम्बोधन गर्ने नै छन् । तर, राजपा नेपालको चौहदीभन्दा बाहिर गएर यसको परीक्षण हुन भने जरुरी छ । सबै राजनीतिक पार्टीमा यो बहस जारी छ । समानुपातिक समावेशी कसरी बनाउने आआफ्नो पार्टीलाई ? सबै वर्ग, धर्म, समुदाय, जात, जातिलाई मान्य हुने पार्टी संरचना कसरी खडा गर्ने ? पार्टीमा खटिनेलाई न्याय गर्ने कि उत्कृष्टलाई प्रोत्साहन गर्ने ? पारिवारिक पृष्ठभूमिको कति भूमिका हुनुपर्ने ? यो राजपा नेपालको मात्र नभएर सबै पार्टीका नेताको टाउको दुखाइ भएको विषय हो । यिनै कारणले नै पार्टीका केन्द्रीय समितिहरू जम्बो साइजका भएर गएका छन् । कुनै बेला २०२५ को संख्यामा रहने पार्टीका केन्द्रीय समितिहरू तीन अंक, अझ कुनै पार्टीको त चार अंकको हाराहारीमासम्म पुग्नुपरेको वस्तुगत तथ्य हाम्रासामु छ ।यस्तो किन हुन्छ ?पार्टी नीति प्रधान हुँदा यी समस्या कम देखा पर्थे । अचेल पार्टीहरू, तिनका नेताहरू नीतिगत कुरा र रणनीतिक स्वार्थबीच भेद छुट्याउन नसक्ने भएका छन् । जे गर्दा तात्कालिक लाभ वा हानि हुन्छ, त्यसो गर्न र त्यसमा रमाउन नेतादेखि कार्यकर्ता अभ्यस्त छन् । उदाहरणलाई अन्त जानै पर्दैन । केन्द्रमा कहीले कांग्रेसएमाले, कहिले एमालेमाओवादी, कहिले कांग्रेसमाओवादी गठबन्धनको सरकार संसद्को एकै कार्यकालमा देख्न पाइएको छ । त्यसमा अन्य पार्टी जहाँ अवसर मिल्छ, त्यसैमा आफूलाई समाहित गर्ने गरेका छन् । सत्ताको रसायनको बाध्यतालाई मान्ने हो भने कुरो छुट्टै हो, अन्यथा सरकारको यस्तो फेरबदललाई कसरी बुझ्ने ? कुरो यतिमै सकिएन । अब सत्ताको रणनीतिक गठजोडमा सीमित नभएर स्थानीय तहको निर्वाचनमा समेत यसको असर र प्रभाव देख्न सकिन्छ । अमूक जिल्लामा अमूक पार्टीबीचको गठजोड सँगैको अर्को जिल्लामा ठीक विपरीत रहेको छ । अझ एउटा पार्टीको उम्मेदवारले अर्को पार्टीको चुनाव चिह्न लिएर भाग लिएको भन्ने पनि समाचारमा पढ्न पाइयो । त्यसो हो भने निर्वाचनपछि विजेता उम्मेदवारलाई प्रमाणपत्र निर्वाचन आयोगले कुन पार्टीको भनेर दिने हो ? भोलि विवाद हँुदा अनुशासनको कारबाही गर्नुपर्ला । स्थानीय तहमा पार्टी स्तरबाट निर्वाचन नगरौं भन्ने आग्रहलाई इन्कार गरिएको हैन ? एकातिर पार्टी आधारमा चुनाव गर्ने, अर्कातिर अर्को पार्टीको चिह्नमा चुनाव लड्ने ? विचलनको हद के हो ? सीमा कतै कहीं छैन?राजपा नेपालले बेहोर्नुपरेको भनेको समस्या सबै पार्टीले बेहोरिसकेका छन् मात्रात्मक रूपमा फरक हो । तर, यो अप्ठेरोबाट कोही मुक्त हुनेवाला छैन, आउने दिनमा । किनभने संक्रामक रोग एउटा पार्टीबाट अर्कोमा सर्न कतिबेर लाग्दैन ।कुन मार्ग अख्तियार गर्ने ?फेरि पनि प्रश्न गरेर मात्र पुग्दैन । उत्तर पनि खोज्नैपर्छ । जुनसुकै यस्ता प्रश्नको समाधान राजनीतिक र संवैधानिक दुवै तहबाट खोज्नुपर्छ । राजनीतिक इच्छाशक्ति संविधानमार्फत जाहेर गरिसकेपछि त्यसैलाई पछ्याउँदै जानु अहिलेको एक मात्र उचित विकल्प हो ।समानुपातिक समावेशी सिद्धान्तलाई संविधानले स्वीकार गरेको छ । त्यसलाई कार्यान्वयन गर्ने कैयौं ऐन बनेका छन्, कैयौं बनाउन बाँकी छ । व्यवहारमा भने अझै पनि भएकै कानुनी व्यवस्था, संवैधानिक मार्गचित्र पछ्याउन संकोच गरिँदै छ । व्यवहारजन्य यो प्रवृत्ति र दोषलाई राज्यको मूल नीतिबाट विचलित भएको भनेर सोच्नु र त्यसको निराकरणमा लाग्नु उचित हो । तर यस्ता व्यवहारजन्य दोष लगाएर राज्यमाथि नै खनिनु उचित हुँदैन ।धनगढीको निर्वाचन र यसको प्रत्याशीअर्को समाचार स्थानीय तहकै निर्वाचनको हो । धनगढी उपमहानगरपालिकाको मेयर पदमा एउटा प्रमुख पार्टीले दलितलाई उम्मेदवार बनाएको छ । त्यहाँ दलित उम्मेदवारले राम्रै प्रतिस्पर्धा गर्ने अपेक्षा गरिएको छ हारजित जे होला ।साबिक सुदूरपश्चिम, हालको प्रदेश नं ७ को व्यापारिक राजधानी हो धनगढी । सबैभन्दा ठूलो यस क्षेत्रको सहर पनि यही हो । यो सहरबाट दलित उम्मेदवारी दिएकै कारण चर्चायोग्य विषय ठान्नु किन पर्यो भन्ने पनि लाग्ला । किनभने उम्मेदवारको सम्बन्धित पार्टीप्रतिको निष्ठा एवं लामो विश्वसनीयता आफ्नो ठाउँमा छँदै छ । पार्टीले दिएको टिकट पाउने उम्मेदवारको अवमूल्यन गर्न खोजिएको पनि हैन यतिबेला । चर्चा किन गर्नुपरेको हो भने सुदूरपश्चिमका केही घटनाको सम्झना यस उम्मेदवारीले ब्युँतायो ।तीन दशकअघिकानुन व्यवसायीको नाताले एउटा मुद्दामा बहस गर्न झन्डै तीन दशकअघि सिलगढी डोटी पुगेको थिएँ । एउटा सम्रान्त परिवारको पाहुना म थिएँ । गएको भोलिपल्ट म बजार घुम्न निस्कें । पसलमा बाहिरबाट एउटा व्यक्तिले रूपैयाँ भित्र हुर्याउँदै थिए, उता पसलेले पनि उही शैलीमा चुरोटको बट्टा बाहिर फाले । चुरोटको बट्टा लिएर चुरोट सल्काउन थाले ती व्यक्ति । मलाई अचम्म लाग्यो । मैले किन यसो गरेको भनेर सोधेँ । ती चुरोट किन्ने व्यक्ति दलित रहेछन् । काठमाडौंमा बस्ने मलाई यस्तो अनुभव थिएन । घटनाबारे आफू बसेको घरका घरपतिसँग मैले चर्चा गरें । उनले यसमा कुनै आश्चर्य व्यक्त गरेनन् । बरु यो त हुनुपर्ने कुरा भएको भन्ने उनको तर्क थियो । चिया खाएपछि दलितले गिलास धुनुपर्ने रहेछ । अरू सरह रकम तिरेर नपुग्ने रहेछ । मलाई उदेक लाग्यो । कानुनमा छुवाछूत गर्न पाइँदैन भनी लेखिएको त पुस्तकमै सीमित रहेछ भन्ने राम्रो ज्ञान मलाई भयो त्यतिबेला ।पछि बुझ्दै जाँदा दलितको यो समस्या मुलुकभरि नै रहेछ । त्यसको अतिवादी स्वरूप भने सुदूरपश्चिममा रहेको देखियो ।त्यही डोटीमै शैलेश्वरी भगवतीको प्राचीन मन्दिर छ । २०४७ सालको संविधान जारी भएको निकै भइसकेको थियो । दलितहरूले मन्दिरमा गएर पूजाअर्चना गर्न पाउनुपर्छ भन्ने माग राखे । स्थानीयहरू त्यसको प्रतिरोधमा उत्रिए । दलितहरूले ठूलो शक्ति प्रदर्शन गर्नुपर्यो पूजाअर्चना गर्न । आफ्नो मात्र बलले नपुगेर स्थानीय दलित नेताहरूले पूर्वसभामुख रहिसकेका दमन ढुंगानालाई डोटीमा गरिने शक्ति प्रदर्शनमा आमन्त्रण गरे । ठूलो संख्यामा रहेका दलितको अगुवाइ गर्दै दमन ढुंगाना जसै मन्दिर परिसरतर्फ लाग्नुभयो । स्थानीयको प्रतिरोध सुरु भयो । शान्ति सुरक्षामा खलल पर्ने सम्भावना भएको ठान्यो, स्थानीय प्रशासनले । अहिंसात्मक एवं शान्तिपूर्ण तवरले पूजाअर्चना गर्न पाऊँ भन्ने अनुरोध त्यसबेला अस्वीकार्य भएको थियो । यो घटना त्यस क्षेत्रको प्रतिनिधि घटना भएकाले उल्लेख गर्नु परेको हो । दुई दशक नपुग्दैको यो घटनाको समाचार मानसपटलमा ताजै थियो । यो पृष्ठभूमिमा धनगढी उपमहानगरपालिकामा मेयरका लागि दलित उम्मेदवार, त्यो पनि एउटा प्रमुख पार्टीबाट यो आफैंमा अपत्यारजनक तर उत्साह जगाउने समाचार रह्यो ।२०६२२०६३ पछिमाओवादी सशस्त्र विद्रोहका धेरै नकारात्मक पक्ष छन् । ठूलो संख्यामा व्यक्ति हत्या, यातना, बेपत्तालगायत कारण यो संघर्षको घाउ पुरिन अझै समय लाग्नेछ । तर, यसको सबल पाटो भनेको सीमान्तकृत वर्ग र समुदायलाई जोरजबरजस्तीबाट भए पनि आफ्ना हक, अधिकारप्रति बोल्न प्रेरित गर्यो, आँट पुर्यायो । पछि समानुपातिक, समावेशिताको सिद्धान्तलाई नेपालको संविधानले स्वीकार गर्यो ।संसदीय प्रजातन्त्रको जननी मानिने, कानुनी शासनको पर्याय ठानिने बेलायतमा हुने र नहुनेबीचको असमानता उजागर गर्न सुरुमै उल्लिखित समाचार विश्लेषण नै पर्याप्त छ । सयकडौं वर्षको प्रयास, आर्थिक समृद्धि तथा राजनीतिक स्थायित्व रहेको बेलायतको समाचारबाट हतोत्साहित हुने हैन कि आफ्ना लागि समय छँदै के गर्ने ? चिन्तन गर्न जरुरी छ ।समानुपातिक समावेशिता नारामा सीमित गर्ने वा व्यवहारमा उतार्दै लैजाने रोजाइ हाम्रो हो । समानुपातिक समावेशी चरित्र राज्यका कुन अंगमा कुन हदसम्म लागू गर्ने बहस हुन आवश्यक छ । एकातिर उत्कृष्टताको कुरो अर्कोतिर समानुपातिक समावेशिताप्रतिको प्रतिबद्धता । दुवैमा सामञ्जस्य ल्याउन जरुरी छ । आफूलाई रोग लाग्दा योग्य चिकित्सक चाहिने, आफ्ना नानी पढाउन योग्य शिक्षक तथा राम्रो विद्यालय चाहिने, झन्झटमा फस्दा योग्य वकिल चाहिने तर राजनीतिक रूपमा सबै ठाउँमा एकैनासले समावेशिता खोज्ने । यस्तो विरोधाभासयुक्त सोच उपयुक्त हँुदैन । तर, सँगसँगै संविधानको लक्ष्यप्रति बेवास्ता वा उपेक्षा पनि गर्न मिल्दैन ।मुलुकभित्र हिंसा र अराजकतालाई प्रश्रय दिन सकिँदैन । अहिंसात्मक एवं शान्तिपूर्ण तवरले आफ्ना मागको सम्बोधन होस् भन्ने चाहनालाई अन्यथा सोच्न पनि हुँदैन । केही दशकभित्र सुरु गरिएका समानतातर्फ उन्मुख राज्यका नीति र कार्यक्रमलाई प्रभावकारी बनाउने ध्येय र लक्ष्य छाड्नु भएन । धनगढीको दलित मेयरको उम्मेदवारी मात्रले पनि समतामूलक समाज बनाउने राज्यको लक्ष्यमा एक सिंढी थपिने कुरामा अविश्वास गर्नुपर्ने कारण छैन ।समानुपातिक समावेशी चरित्र राज्यको कुन अंगमा कुन हदसम्म लागू गर्ने बहस हुन आवश्यक छ ।सामाजिक संरचनालाई असर पार्ने तीनवटा समाचारले गएको साता ध्यान खिचेका छन् । एउटा समाचार विदेशको छ भने दुइटा नेपालकै समकालीन विषयमा आधारित छन् ।"
प्रधानमन्त्रीका प्राथमिकता,"दोस्रो चरणको स्थानीय निर्वाचन पनि सफलतापूर्वक सम्पन्न भइसकेपछि अब प्रधानमन्त्री शेरबहादुर देउवाको प्राथमिकता बाँकी रहेका चुनावहरू चाँडै गराउनेतर्फ केन्द्रित हुनुपर्छ । निर्वाचन आयोगका पदाधिकारीहरूले शुक्रबार प्रधानमन्त्रीलाई भेटी मंसिर पहिलो साताभित्र सबै तहका निर्वाचनहरू गरिसक्नुपर्ने संवैधानिक बाध्यता पनि सम्झाएका छन् । देउवाले यसलाई गम्भीर रूपमा लिँदै आवश्यक प्राविधिक, राजनीतिक र कानुनी तयारीहरू पूरा गर्नुपर्ने देखिन्छ । वर्तमान सरकारको औचित्य संविधानमा उल्लिखित प्रावधानअनुरूप मंसिर ७ भित्रै सबै चुनाव गर्नुपर्ने कार्यभारमा निर्भर छ । पहिलो र दोस्रो चरणको स्थानीय निर्वाचनमा जनताको अत्यधिक सहभागिताले पनि चुनावप्रतिको जनआतुरतालाई प्रतिबिम्बित गरेको छ । प्रधानमन्त्री देउवाले दायाँबायाँ नहेरी निर्वाचनको आयोजनालाई नै आफ्नो कार्यकालको प्रमुख प्राथमिकता बनाएर मात्र हुँदैन, त्यसलाई व्यवहारमा उतार्ने गरी भूमिका खेल्नुपर्छ । प्रदेशसभा र प्रतिनिधिसभाको चुनावमा जानुअगावै आउँदो असोज २ गते निर्धारित तेस्रो चरणको स्थानीय निर्वाचन सम्पन्न गर्नुपर्ने हुन्छ । मधेस आन्दोलनको आधारभूमि रहेको प्रदेश नम्बर २ मा मात्र स्थानीय चुनाव हुन बाँकी छ । मुख्यत: त्यहाँ क्रियाशील राष्ट्रिय जनता पार्टी (राजपा), जो हालसम्म निर्वाचन प्रक्रियाबाहिरै छ, उसलाई चुनावी मूलधारमा ल्याउन प्रधानमन्त्री देउवाले सघन राजनीतिक संवाद थालिहाल्नुपर्छ । तराईमधेसका अन्य दुई राजनीतिक दलहरू संघीय फोरम र लोकतान्त्रिक फोरम दुवै चुनावमा सहभागी भएको र तीमध्ये एउटा त सरकारमा समेत सरिक रहेको अवस्थामा राजपा मात्र बाहिर छ । उसले संसद्मा विचाराधीन संविधान संशोधन प्रस्ताव पारित हुनुपर्ने मागलाई चुनावको पूर्वसर्त बनाएको छ । निश्चित रूपमा मधेस आन्दोलनको पृष्ठभूमिमा उठाइएका राजपाका मागहरूको राजनीतिक अवतरण संविधान संशोधन गरेर वा अन्य केकस्ता उपायबाट सम्भव हुन्छ, त्यसमा प्रमुख दलहरू चाँडै एउटा टुंगोमा पुग्नुपर्छ । खासगरी यस मामिलामा अनुदारवादी धारको प्रतिनिधित्व गर्ने भनिएको नेकपा एमालेले जिम्मेवारी बोध गर्दै आवश्यक लचकता देखाउन जरुरी छ । सँगै राजपाले पनि चुनाव र राजनीतिक मागलाई परस्पर विरोधीका रूपमा चित्रित गर्ने या चुनावमा जान सर्तहरू तेस्र्याउने काम गर्नु हुन्न । चुनावमा पनि भाग लिने र आफ्ना राजनीतिक माग पूरा गर्नगराउन समानान्तर प्रयत्न पनि गरिरहने लचकता उसले देखाउनुपर्छ । निर्वाचन आयोगले स्थानीय निर्वाचन सकेर आउँदो असोज अन्तिम साता प्रदेशसभा, कात्तिक दोस्रो साता राष्ट्रिय सभा र मंसिर पहिलो साता प्रतिनिधिसभाको निर्वाचन गर्न उपयुक्त हुने प्रस्ताव सरकारसमक्ष राखेको छ । आगामी माघ ७ भित्र स्थानीय, प्रदेश र प्रतिनिधिसभाको निर्वाचन गरिसक्नुपर्ने बाध्यात्मक संवैधानिक व्यवस्था भएकाले त्यसैअनुरूप आयोग अग्रसर भएको हो । यसका निम्ति प्रधानमन्त्री देउवाले असार मसान्तभित्रै आवश्यक कानुनहरू निर्माण र साउन १५ गतेसम्ममा निर्वाचन क्षेत्र निर्धारण गराइसक्नुपर्ने हुन्छ । संविधानअनुसार क्षेत्र निर्धारण आयोगमार्फत निर्वाचन क्षेत्र निर्धारण गर्नुपर्ने, प्रदेशसभा सदस्य निर्वाचन ऐन र प्रतिनिधिसभा सदस्य निर्वाचन ऐन बनाउनुपर्छ । आयोगका अनुसार मतदाता नामावलीसम्बन्धी ऐनमा समेत केही परिमार्जन गर्नुपर्ने आवश्यकता छ । यी प्राविधिक र कानुनी कार्य पूरा गर्नेमा त प्रधानमन्त्री देउवा अग्रसर भइहाल्नुपर्ने छँदै छ, साथै राजपासँगको राजनीतिक जटिलताको गाँठो फुकाउन पनि पहल थाल्नुपर्छ । अहिलेका लागि प्रधानमन्त्रीको मूल प्राथमिकता सबै तहका निर्वाचन समयमै गराउनेमा हुनुपर्छ । विगतमा चुनाव सारेर पनि त्यसको आयोजना गर्न नसकेको, बरु आफैं सत्ताविप्लवको सिकार हुनुपरेको तीतो यथार्थलाई स्मरण गर्दै प्रधानमन्त्री देउवाले आफ्नो सम्पूर्ण ऊर्जा चुनाव हुनेगर्ने वातावरणको निर्माणमै लगाउनुपर्छ, जसले तोकिएको समयमै परिणाम दिन सकोस् ।"
गोर्खा भर्ती किन बन्द गर्ने ?,"केही व्यक्ति र संघसंस्था आफ्नो निहित स्वार्थ पूर्तिका लागि गोर्खा भर्ती केन्द्र बन्द गराउनुपर्छ भन्दै विज्ञप्ति जारी गर्ने, ज्ञापनपत्र चढाउने र आन्दोलन गर्न खोज्ने गरेको सुन्दा, देख्दा अचम्म र दु:ख लागेर आयो । गोर्खा भर्ती केन्द्रमार्फत नेपाली युवालाई विदेशमा बेचबिखन गरेको, मानव तस्करी गरेको र त्यस कार्यबाट मुलुकलाई कुनै फाइदा नभएको भन्ने आधारहीन कुरा गरेर समाज, देशमा वितण्डा, वितृष्ण मच्चाउने र सामाजिक सद्भाव खल्बल्याउन खोज्ने गरेको पाइयो । के साँच्चै गोर्खा भर्ती केन्द्रबाट मात्रै नेपाली युवा विदेशमा बेचबिखन र मानव तस्करी हुने गरेको छ त ? केही वर्ष अगाडिसम्म गोर्खा भर्ती केन्द्रमार्फत जनजाति मात्रै बेलायती सेना र सिंगापुर प्रहरीमा जागिर खान जाने गरेका थिए । हिजोआज सबै जातजातिले बिनाभेदभाव प्रतिस्पर्धाका आधारमा बेलायती सेना र सिंगापुर प्रहरीमा जागिर खान जान पाउने व्यवस्था छ । मुलुकमा बढ्दो जनशक्ति र बेरोजगारीको अवस्थालाई केही मात्र भए पनि गोर्खा भर्ती केन्द्रमार्फत थेग्ने गरेको कार्य सत्य साबित भएको छ । अहिले पनि गोर्खा भर्ती केन्द्रमार्फत केही नभए पनि वार्षिक २ सय ५० जनाभन्दा बढी नेपाली युवाले बेलायती सेना र सिंगापुर प्रहरीमा निर्बाध रूपमा रोजगारी पाएका छन् । अझ भारतीय गोर्खा भर्ती केन्द्रमार्फत भारतीय सेनामा जागिर खान जाने युवाको संख्या झन् बेलायती सेना र सिंगापुर प्रहरीमा जानेहरूको भन्दा कैयौं गुणा बढी छ । गोर्खा भर्ती केन्द्रबाट बेलायती सेना र सिंगापुर प्रहरीमा रोजगारीमा जाने युवाले आफ्नो आर्थिक र पारिवारिक हैसियतमा सुधार मात्र गरेको छैन । ती देशहरूमा आर्जन गरेको रकम र सीपहरू स्वदेशमै विभिन्न क्षेत्रहरूमा लगानी र खर्च गर्ने गरेका छन् जसले गर्दा देशको सामाजिक, आर्थिक र विकास निर्माणका क्षेत्रहरूमा केही ठोष सहयोग पगेको छ । मुलुकमा विद्यमान बेरोजगारी युवालाई रोजगारी दिलाउन विदेश पठाइदिने भन्दै गोर्खा भर्ती केन्द्र जस्तै करिब ७ सय ५० वटाभन्दा बढी म्यानपावर कम्पनी हाल सञ्चालनमा छन् । ती कम्पनीबाट दैनिक करिब १ हजार ५ सयको हाराहारीमा रोजगारीका लागि युवा विदेश जाने गरेको तथ्यांक छ । बेरोजगार युवा म्यानपावर कम्पनीबाट जति मात्रामा विदेश रोजगारका लागि गएका छन् । त्यसको आधाभन्दा बढी युवाले करारनामाबमोजिम काम र दाम नपाउने, अलपत्र पर्ने, ठगीमा पर्ने, श्रम शोषण र मानव तस्करीमा पर्ने गरेका छन् । तर गोर्खा भर्ती केन्द्रबाट अहिलेसम्म जति पनि युवा रोजगारका लागि विदेश गएका छन् । उनीहरू कहिल्यै पनि ठगी, तस्करी र अलपत्रमा पर्ने गरेको पाइँदैन । जसले जे जसरी बुझ्ने गरे पनि वास्तवमा गोर्खा भर्ती केन्द्र युवाहरूलाई बेचबिखन र तस्करी गर्ने अखडा हुन सक्तैन । गोर्खा भर्ती केन्द्रबाट रोजगारीका लागि बेलायती सेना र सिंगापुर प्रहरीमा जाने युवाको भविष्य म्यानपावर कम्पनीहरूले रोजगारीका लागि पठाउने युवा कामदारको भन्दा कैयौं गुणा बढी सुरक्षित, भरपर्दो र व्यवस्थित रहेको पाइन्छ । भारतीय गोर्खा भर्ती, बेलायती गोर्खा वा सिंगापुर प्रहरी होस्, यस क्षेत्रमा रोजगारी गर्न गएको युवालाई समाजले उच्च प्रतिष्ठा, इज्जत र हैसियतमा हेर्ने गरेका छन् । सोहीबमोजिम उनीहरूले रोजगारीको अवधिमा होस् वा अवकाशपश्चात्, मुलुक र समाजको आर्थिक, सामाजिक विकासका निम्ति हरेक तहतप्कामा सहयोग पुर्याएको तथ्यलाई नकार्न सकिन्न । तसर्थ, गोर्खा भर्ती केन्द्र बन्द गर्नुपर्छ भनी दबाब दिनतिर लाग्नुभन्दा यसलाई अझ व्यवस्थित बनाउने र रोजगारीको अवस्था सिर्जना नभएसम्म टिकाउने व्यवस्था गर्नेतर्फ सोच्नु नै उचित हुनेछ । दुर्गाबहादुर घले  मतदाता सचेत भएहालसम्म नेपालमा १३ वटा स्थानीय चुनाव भयो तर स्थानीय निकायले धेरै अधिकार पाएर भएको चुनाव यो पहिलो हो । यस चुनावमा जनता मतदानमा उत्साहजनक सहभागी भए । यो चुनावमा जनता सचेत भएको संकेत पनि देखिएको छ र यो ठाउँ यो पार्टीको भन्ने कुराको पनि अन्त्य भएको छ । यो पहिलो र दोस्रो चरणको चुनावमा केन्द्रीय स्तरका नेता तथा पार्टी अध्यक्षहरूले भोट हालेका धेरै ठाउँमा उनीहरूको पार्टीले जित्न सकेन । माओवादी केन्द्रको अध्यक्ष प्रचण्ड र एमाले अध्यक्ष केपी ओलीले भोट हालेको वडामा उनीहरूको पार्टीले जित्न सकेन । कांग्रेस सभापति शेरबहादुर देउवा, नयाँ शक्ति नेपालका संयोजक बाबुराम भट्टराई र राष्ट्रिय जनमोर्चाका अध्यक्ष चित्रबहादुर केसीका जिल्लाको नगरमा मेयरलाई गुमाउनुपर्यो । त्यसैगरी कांग्रेसको किल्ला रहेको ठाउँ भनी चिनिने नवलपरासीको गैंडाकोट, काभ्रेको बनेपा, स्याङ्जाको पुतलीबजार र गल्याङमा एमालेले जित हासिल गर्यो भने एमालेको किल्ला भनेर चिनिने नवलपरासीको देवचुली, तनहँुको शुक्लागण्डकी र काभ्रेको पाँचखलामा कांग्रेसले जित हासिल गर्यो । यस परिणामबाट के बुझ्न सकिन्छ भने अब कुनै पनि ठाउँ कुनै पनि पार्टीको किल्ला होइन । जसले राम्रो काम गर्यो, त्यसैले भोट पाउँछ र त्यसैले जित हासिल गर्छ । यसबारे जनता सचेत भइसके र अब हाम्रा नेताले पनि यस परिणामबाट पाठ सिकी सच्चिएर जनतामाझ काम गर्नुपर्छ । अमृत पौडेल गैंडाकोट १२, नवलपरासी२००७ सालदेखि प्रजातन्त्रको लडाइँ लड्दै आएको कांग्रेस व्यक्तिगत स्वार्थका कारण पथभ्रष्ट बन्दै गएको जगजाहेर छ । नेपाली कांग्रेसका सभापति एवं प्रम शेरबहादुर देउवा आफ्नो गृह जिल्लामा एक साता बसेर चुनावी अभियानमा सहभागी हुँदासमेत त्यहाँका दुवै नगरपालिकामा कांग्रेसले चुनाव हारेको छ । यसबाट के सिद्ध हुन्छ भने जनता आफंै बुझ्ने भइसके । प्रमजस्तो गरिमामय पदमा बसेका व्यक्ति चुनावी अभियानमा सरिक हुन हुँुदैनथ्यो । कांग्रेसीजनले अब पनि कांग्रेसलाई सही मार्गमा ल्याउन सकेनन् भने कांग्रेसको अस्तित्व समाप्त हुन सक्छ । कांग्रेसको अस्तित्व सकिनु भनेको प्रजातन्त्र नै सकिनु बराबर हो । एकपछि अर्का गल्ती गर्दै पार्टी सभापतिले कांग्रेसलाई ठूलो संकटमा पार्दै छन् । बेलैमा खबरदारी गरिएन भने भोलि कांग्रेसजनलाई ठूलो घाटा लाग्नेछ । बीपी कोइराला, कृष्णप्रसाद भट्टराई, गणेशमान सिंह, सुवर्णशमशेर, शैलजा आचार्यजस्ता महान् त्यागी नेता जसले आफ्नो जीवन नै प्रजातन्त्रका लागि आहूति दिए, आज तिनैका सन्तति कांग्रेसीजन प्रजातन्त्रको मूल्य र मान्यताविपरीत गइरहेका छन् । प्रजातन्त्रमै सबैको भविष्य सुनिश्चित छ । प्रजातन्त्रको बलियो आधार भनेको कांग्रेस हो। कांग्रेसलाई सबै मिलेर सही मार्गमा ल्याउनुपर्छ । यो हाम्रो कर्तव्य पनि हो । संसारमा जहाँ पनि शक्तिशाली पार्टी दुइटा नै हुन्छन् । अरू झिनामसिना पार्टी अवसरवादी नै हुन् । पदका लागि जस्तोसुकै सम्झौता गर्न तयार रहने कांग्रेसले जनताको इच्छा भावनाअनुसार चल्न सकेजस्तो लागेन । पार्टीको माहाधिवेशन भएको १ वर्ष बितिसक्दा कार्य समिति विस्तार भएको छैन । यस्तो अवस्थामा पार्टीका सभापतिले कांग्रेसलाई सही मार्ग देखाउने आशा कसरी गर्न सकिएला । भर्खरै सम्पन्न स्थानीय निर्वाचनबाट पनि थाहा हुन्छ, कांग्रेस अब कता जाँदै छ । व्यक्ति आउँछ जान्छ, पार्टी भनेको संस्था हो । यसको रक्षा सबैले गर्नुपर्छ । एउटा व्यक्तिको स्वार्थका लागि पार्टीलाई आहूति दिने काम ठीक होइन । कांग्रेसको गढ भरतपुर महानगरपालिकामा आफ्नो उम्मेदवार नै नदिएर त्यहाँका जनतालाई धोका दिइएको छ । पुरुषोत्तम घिमिरे जोरपाटी, काठमाडौं भ्रष्टलाई आजीवन काराबासआन्तरिक राजस्व विभागका निलम्बित महानिर्देशक चूडामणि शर्मासँग अख्तियार दुरुपयोग अनुसन्धान आयोगले ३ अर्ब २ करोड रूपैयाँ धरौटी माग गरेको खबरले आश्चर्यचकित बनायो । हैन यत्रो रकम अनियमित हुँदासम्म अख्तियार के हेरेर बसेको थियो ? राजनीतिक संरक्षण प्राप्त गरेर भ्रष्टाचार गर्न खप्पिस यस्ता शर्माजस्ता भ्रष्टाचारीलाई कडा सजाय हुनैपर्छ । अधिकांश निजामती कर्मचारी भ्रष्टाचारमा लिप्त देखिएका छन् । तर प्रमाणको अभावमा उनीहरू पक्राउ पर्न सकेका छैनन् । २०२५ हजार तलब थापेर महिनामा लाखौं खर्च गर्ने भ्रष्ट कर्मचारीलाई कानुनी कारबाहीको दायरामा ल्याउने हिम्मत अख्तियारले गर्नुपर्छ । भ्रष्टहरूलाई आजीवन काराबासको सजाय दिनु नै भ्रष्टाचार नियन्त्रणको एक गतिलो कदम हो । एसपी बडू कृष्णपुर६, कञ्चनपुर सेयर बजार बन्द गलतअसार १५ गते बिहीबार भ्याटको विरोधमा सेयर बजार ठप्प हुन पुग्यो जुन राम्रो हैन । सेयर दलालहरूको बाध्यता पनि मननयोग्य नै देखिन्छ । महालेखा परीक्षकको कार्यालयले सेयर लगानीमा पनि भ्याट लगाउनुपर्ने भन्दै विगतमा रकम नउठाएकाले बेरुजु देखिएको आधारमा मात्रै ४ वर्षयताको भ्याट अहिले आएर असुल गर्न खोज्नु आफैंमा अनौठो छ । भ्याटमा दर्ता नहुने सेयर दलालले लगानीकर्ताबाट भ्याट असुल्न मिल्ने भएन । लगानीकर्ताबाट नअसुलेको भ्याट कहाँबाट कसले तिर्ने ? महालेखा परीक्षकको कार्यालयले सेयर लगानीमा पनि भ्याट लगाउनुपर्ने भन्दै विगतमा रकम नउठाएकाले बेरुजु देखाउनुको औचित्य छुट्टै हुन सक्छ । त्यसरी नै कुन आर्थिक ऐनले सेयर लगानीमा पनि भ्याट लाग्ने र सेयर दलालहरूले अनिवार्य भ्याटमा दर्ता हुनुपर्ने प्रावधान हुँदाहँुदै अहिलेसम्म सेयर दलालहरूबाट तदनुरूप नभएकाले कर निर्धारणको कुरा आएको भन्ने कुरा शुक्रबारको भ्याटको विरोधमा सेयर बजार ठप्प शीर्षकको समाचारमा खुलेको पाइएन । यसले गर्दा दलाल कम्पनी ठीक कि आन्तरिक राजस्व विभागको ४ वर्षयताको भ्याट तिराउने कुरा ठीक भन्ने कुरा ठम्याउन जोकोहीलाई गाह्रो भयो । महेशप्रसाद ढुंगानानयाँबानेश्वर, काठमाडौं धरहरा निर्माण नरोकियोस् भूकम्पको दोस्रो वार्षिकी सकिसक्दा पनि धरहराले खडा हुने अवसर प्राप्त गर्न सकेन । केवल चर्चा र बहसमा समय सकियो तर अठोटका साथ नवनिर्माणको ठेकेदारी जोहो र शिलान्यासका निम्ति तिथि, बार, नक्षत्र, योग लग्न, पञ्चांगत मुहूर्तहरू वास्तुअनुकूल जुर्न पनि सोचेझंै हुन सकेन जस्तो छ । हुन त गणतन्त्र आएको यतिका वर्ष भइसक्यो तर पूर्वराजदरबारको पूर्व दिशामा गणतन्त्र स्मारक बनाइने भनी शिलान्यास गरिएको भए पनि स्मारक बन्ने सुरसारै छैन भने यो बिचरा एक्लो धरहराको दारुण रोदन सुन्ने कसलाई छ र फुर्सद यहाँ । मिडियाहरूले सातैपिच्छे सम्बन्धित निकायलाई झक्झक्याएर के गर्नु ? सुतेको बहाना गर्नेहरूलाई निदाएकाहरूलाई उठाउनजस्तो सजिलो पनि नहुने रहेछ । आगलागी झुपडी डेढ घडी भद्रा भनेजस्तै अहिले त्यही नै स्थानमा बनाउन टेलिकमले बजेट जुटाउनेदेखि निर्माणका लागि समेत तयार रही घच्घच्याउँदा र नक्सा तयार भइसक्दा समेत अहिले पुन: त्यही पुरानै स्थानमा बनाउन उपयुक्त छ कि छैन भनेर जमिनमुनिको माटो परीक्षणको क्रम बल्लतल्ल सुरु भएको छ । फेरि कुनै प्रभावशाली नेताको जङ चल्ला र प्राचीन मुस्लिम मुगल कालिगढीमा नबनाउने, बनाउनुुपरे चुना सुर्कीले होइन, मोदी सिमेन्ट प्रयोग गर्ने भन्लान् । कोही फेरि आधुनिक युरोपियन वास्तुकला अपनाइने भनी स्वाङ पार्लान् । यस्तै कुनै नयाँ बहानामा निर्माण रोकियो भने हाम्रो दुर्भाग्य हो । श्यामसुन्दर कुइँकेलकामनपा ५, काठमाडौं तिङ्लामा निर्वाचन गराऊअसार १५ को कान्तिपुर दैनिकमा प्रकाशित मतपेटिका रित्तै शीर्षकको समाचारले आश्चर्यचकित गरायो । प्रदेश नम्बर ३, ४ र ६ मा प्रथम चरणमा वैशाख ३१ गते निर्वाचन सम्पन्न भइसकेको छ । त्यसैगरी दोस्रो चरणको निर्वाचन असार १४ का लागि निर्धारण गरिएको थियो । यसै चरणमा हुनुपर्ने निर्वाचन सोलुखुम्बु जिल्लाको नेचासल्यान गाउँपालिका वार्ड नं ६ तिङ्लास्थित मतदान केन्द्रमा भने त्यहाँका बासिन्दाले मतदान गरेनन् । स्थानीय तह पुन:संरचनामा असन्तुष्टि जनाउँदै उनीहरूले मतदान बहिष्कार गरेका हुन् । २ हजार ४ सय ७६ जना मतदाता रहेको त्यस गाउँको समस्याको निकास सरकारले तत्काल दिनुपर्छ र सकेसम्म छिटो निर्वाचन गराउनुर्छ । डा गंगाराज अर्यालपाणिनी ८, अर्घाखाँची"
टेबलपिच्छे फरक शासन छ,"गृहमन्त्री जनार्दन शर्माले हालै मात्र जवाफदेही गृह प्रशासन, शान्तिसुरक्षा र सुशासन भन्ने नारासहित ८४ बुँदे गृह प्रशासन सुधार मार्गचित्र अगाडि सारेका छन् । सुरक्षा निकायमा भइरहेको राजनीतिक हस्तक्षेपविरूद्ध कडा रुपमा प्रस्तुत भएका मन्त्री शर्माले गृह प्रशासनको सुधार आफ्नो प्रमुख लक्ष्य रहेको बताएका छन् । मन्त्री शर्माका आगामी योजना, पछिल्ला राजनीतिक जटिलता र यसैको सेरोफेरोमा रहेर जनकराज सापकोटाले गरेको कुराकानीको सम्पादित अंश :गृह प्रशासन सुधार मार्गचित्र ल्याउनुपर्ने खाँचो किन देख्नुभयो ? यो आफैंलाई गाइड गर्न ल्याएको हो, कसरी काम गर्ने भनेर । दैनन्दिनका काममा मात्रै अल्मलिएर पनि त भएन । आफैंलाई गाइड गर्न सकिएन भने त जनताको अपेक्षा पूरा गर्न सकिँदैन । आफ्नै अगाडि चुनौती खडा गर्न पनि मार्गचित्र ल्याएको हुँ । जनताका अघि गरेको प्रतिबद्धता भनेको आफ्नै अघि खडा गरेको चुनौती हो । त्यो चुनौतीलाई सामना गर्न तयार भएपछि मात्रै काम गर्न सकिन्छ भन्ने मेरो मान्यता हो । के गर्ने भन्ने स्पष्ट मार्गचित्र भएन भने संगठनभीत्र भएका सबै अल्मलिन्छन् । त्यसैले उनीहरूलाई स्पष्ट बाटो देखाउनुपर्यो । हामीले धेरै ठूलो महत्त्वाकांक्षी कुरा पनि गर्नु भएन । त्यसो भन्दैमा यथास्थितिमै रमाएर पनि प्रगति हँुदैन । दुवै कुरा गर्नुपर्छ । एकीकृत रूपमा सिंगो गृह प्रशासनलाई एउटा दिशामा लैजाने, जनताले अपेक्षा गरेका कुरालाई पूरा गर्न प्रयत्न गर्ने र जनतालाई पनि त्यतातिर गइरहेको छ है भनेर जनता र जिम्मेवार पदाधिकारीलाई साथमा लिन यो ल्याएको हुँ । यो मार्गचित्रमा गृह प्रशासनभित्रका धेरै संगठनभित्र सुधारको खाँचो रहेको भन्ने देखिन्छ । त्यति धेरै सुधार गर्नुपर्ने अवस्थाबाट गृह गुज्रिएको रहेछ ? म गृह मन्त्रालय आएको केही दिन मात्रै भएको छ । विभिन्न संगठनमा भएका समस्या, अन्तरविरोध, अराजकता, समाजमा घट्ने अपराधजन्य घटना हामी सबैका निम्ति दैनिक देखेको कुरा भयो । जिम्मेवारीमा रहँदा ती समस्यालाई कसरी सुधार गर्न सकिन्छ भन्ने अनुभवका आधारमा मार्गचित्र तयार भएको हो । यस बीचमा मैले तल्लो पदका सिपाहीहरूसँग पनि संवाद गरँे । जुनियर अफिसरहरूको कुरा पनि सुनँे । उपल्ला अधिकारीसँग पनि कुरा गरें । मन्त्रालयका पूर्वसचिवसँग पनि कुरा गरेँ । जनताका गुनासा पनि हेरें । यी सबै कुरापछि नै सुधारको मार्गचित्र ल्याएको हो । गृह प्रशासनभित्र सुधार गर्नैपर्ने यति धेरै विषय रहेछन् भनेर तपाईं अचम्ममा त पर्नुभएन नि ? एउटा सामान्य घटना भन्छु, म मन्त्री भएपछि एकजना हवल्दार मन्त्रालयमै भेट्न आइपुगे । ती हवल्दारले भने, म जागिर छाड्छु हजुर । किन जागिर छाड्ने भन्दा तिनले भने, मलाई जहाँ काममा लगाइएको छ, त्यसले मेरो अपमान भयो हजुर । नेपाल प्रहरीको दुरुपयोग भयो । म जागिर खान्नँ हजुर । उनले यही कुरा धेरै ठाउँमा भनेका रहेछन् । कतै केही नभएपछि साहस गरेर मलाई भेट्न आएछन् । उनको कुरा सुनेपछि मैले जागिर छाडनु पर्दैन, त्यो कुरा सच्याउँछु भनेर पठाएँ । अचम्म र छक्क मान्नै पर्दैन । राजनीतिक परिस्थिति जस्तो हुन्छ, सुरक्षा परिस्थिति पनि त्यस्तै हुन्छ । सुरक्षा परिस्थितिले राजनीतिलाई प्रभावित पार्छ, राजनीतिक परिस्थितिले सुरक्षालाई । यी एकअर्कामा सम्बन्धित छन् । राजनीतिक उथलपुथल हेर्दै, अनुभव गर्दै हेलिँदै आएको हुनाले यहाँभित्र भएका कुरालाई धेरै अनौठो मानिरहेको छैन । हामी नयाँ प्रक्रियामा छौं तर विधि त पुरानै छ । त्यसलाई नयाँ शैलीमा पनि ढाल्नुपर्नेछ । ऐन, कानुन बनाउनुपर्ने कुरा पनि छन् । केही नियमावली, कार्यविधि आजको कानुन र आवश्यकताका आधारमा संशोधन गरेर बनाउनुपर्ने आवश्यकता छ । सेवा, सुविधा र मनोबल बढाउन, वृत्ति विकास, सरुवा र बढुवामा देखिएका अराजकता, राजनीतीकरणजस्ता विषयमा केही काम गर्नु छ ।त्यस्तो सच्याउनैपर्ने के भएको रहेछ ? नेपाल प्रहरीको अपमान र दुरुपयोगका विषयमा नसोधौं । म जागिर छाड्छु भन्ने अवस्थामा एउटा हवल्दार आइपुग्ने भनेको कुरा सामान्य होइन । यस्ता त धेरै कुरा होलान् । यो त एउटा नमुना कुरा हो । अरू धेरै कुरा छन् । त्यतातिर नजाऔं । गृह मन्त्रालय सम्हाल्नेबित्तिकै तपार्इंले राजनीतिक नेतृत्व गर्छु, राजनीतिक हस्तक्षेप गर्दिनँ भन्नुभयो । प्रहरीभित्र राजनीतिक हस्तक्षेप र अराजकताको कुरा पनि गर्नुभयो । के यसलाई सुधार्न धेरै काम गर्नुपर्ने देखिन्छ ? कुरा थोरै गरे पनि हुन्छ । थोरै कुरा गरे धेरै परिवर्तन हुन्छ । एउटा कुरा मनोविज्ञान बदल्ने हो । हामीले काम गर्ने विधि, प्रक्रिया र पद्धति अलिक फरक छ । एउटा पुलिस वा कुनै संगठनको कुरा हैन । मैले अघिल्लो सरकारमा रहँदा प्रधानमन्त्रीलाई भनेको थिएँ, नेपालमा धेरैसँग शासकीय मानसिकता देखिन्छ । खासमा शासन त कार्यकारी प्रधानमन्त्रीले गर्ने हो । प्रधानमन्त्रीले अह्राएको काम मन्त्रीहरूले गर्ने हो । तर त्यस्तो छैन । हरेक टेबलमा शासन छ । कुनै पनि टेबल आफूलाई शासक मान्छ । फरकफरक शासक । ती टेबल आफूअनुसार शासन चलाउन चाहन्छन् । मैले अनुभूति गरेँ, तल्लो स्तरको टेबलले पनि शासन नै गर्न खोज्छ । दर्ता चलानी गर्ने ठाउँको मान्छेले पनि आफ्नो काम त्यत्तिकै गर्दैन । माथिको प्रमुख र मन्त्रीको कुरा त छोडदिनुस् । सरकारको काम त जनताको सेवा गर्ने हो । सेवा गर्नेतिर नगएर शासन गर्ने मानसिकताले समाज ग्रसित छ । सिंहदरबारको कुरा मात्रै होइन । समाजको कुरा हो । लामो समयसम्म हामी सामन्ती राजनीति, सामन्ती सत्ता र सामन्ती उत्पादनको सम्बन्धसित गाँसिएर आएका छौं । यो त्यसैको प्रभाव हो । यही मानसिकताका कारण अधिकार दुरुपयोग भइरहेको छ । यस्तो प्रवृत्ति गणतन्त्र स्थापनापछिका वर्षहरूमा बढ्दै गइरहेको छ कि घट्दै ? मैले अनुभूति गरेको कुरा भने नि, शासन टेबल टेबलमा छ । म पनि धेरथोर त्यसबाट मुक्त छु भन्दिनँ । त्यो प्रवृत्तिबाट सबै ग्रसित छन् । चेतना सामाजिक परिवेशबाट आउनेछ । हामीसँग नयाँ परिवेश निर्माण हुँदै छ । स्थानीय तहको निर्वाचनपछि तलबाट शासन हुन्छ । जनप्रतिनिधिले पनि शासन नै गर्न थाले भने जनताले त मान्दैनन् । तिनीहरूले त जनताको सेवा गर्नुपर्यो । त्यसपछि अवस्थामा सुधार आउनेछ । तपाईं त्यो पृष्ठभूमिमा गृहमन्त्री हुनुभएको छ, जतिबेला नेपाल प्रहरी आईजीपी प्रकरणको कठिन मोडबाट गुज्रिएर अगाडि बढ्यो । मान्छेहरू टिप्पणी गर्थे, यो प्रकरणले प्रहरी संगठनको मनोबल गिराएको छ । आईजीपी प्रकरणले सिंगो प्रहरी संगठनभित्र पारेको प्रभावलाई तपाईं कसरी हेर्नुहुन्छ ?मैले गृह मन्त्रालय सम्हालेको तेस्रो दिन नै म प्रहरी हेडक्वार्टरमा गएँ । त्यहाँ मैले स्पष्ट शब्दमा भनेँ, संगठनभित्र अब चेन अफ कमान्ड चल्छ, कुनै अराजकता चल्दैन, कुनै वक्तव्यबाजी चल्दैन, कुनै गुट उपगुट चल्दैन । त्यो कुरा मैले वहाँहरूलाई आरोपित गरेर वा अविश्वास गरेर भनेको होइन । प्रहरी संगठनभित्र जे देखियो, त्यसमा राजनीति पक्कै दोषी छ । त्यसको जिम्मा हामीले लिनुपर्छ । कसैलाई भनेर मात्रै हुँदैन । विधि, पद्धतिको निर्माण हामीले गर्न सकेनौं । को व्यक्ति के भयो भन्ने महत्त्वपूर्ण होइन । हामीले विधि बनाएर पनि त्यसको कार्यान्वयन गर्न सकेनौं । यसको प्रभाव मैले संगठनमा देखेरै त्यस्तो भनेको हो । त्यस घटनाले प्रहरी संगठनमा पारेको प्रभाव र गुटबन्दीजस्ता कुरालाई सच्याउने मेरो कार्ययोजनामा मुख्य जोड छ । मलाई के विश्वास छ भने अब त्यस्तो हँुदैन । विधिसम्मत ढंगले हामी गर्छौं । कतिपय कुरामा सरकारको अथोरिटी हुन्छ । विधिसम्मत ढंगले सरकारले अथोरिटी प्रयोग गर्न पाउनुपर्छ । तर त्यो पनि एउटा निश्चित दायरा र मापदण्डभित्र रहेर । सरकारले जे पनि गर्न पाउँदैन । परिणाम के आउँछ भनेर खोज्नुपर्छ । जे भयो, त्यसले नतिजा राम्रो निकालेन भन्न खोज्नुभएको हो ? हिजोको घटनामा त अब समीक्षा गर्नै परेन । त्यो त अब आम विषय भइसक्यो । त्यसले राम्रो गर्यो भनेर भन्न सक्ने त कोही पनि छैन होला । त्यो निर्णय गर्ने बेला हामी त सरकारमै थियौं । हामी पनि राम्रो निर्णय भयो भन्न सक्ने अवस्थामा त छँदै छैनौं । प्रहरी मुख्यालयमा तपाईंले अब पैसा बोकेर नेताकहाँ सरुवाबढुवाका निम्ति धाउनुपर्ने अवस्था आफ्नो पालामा हँुदैन भन्नुभएको रहेछ । त्यस्तो अवस्था कत्तिको रैछ ? त्यस्तो रैछ भन्दा त्यसलाई प्रमाणका रूपमा पेस गर्नुपर्ने हुन्छ । त्यो त मानसिकताको कुरा हो । विगतका धेरै कुरा सार्वजनिक भएका छन् । चलखेल भए भन्ने धेरै कुरा आएका छन् । त्यतातिर म जान चाहन्नँ । सरुवा र बढुवा हुन उहाँहरूले विशेष योगदान गर्नुपर्ने, स्वार्थपूर्ति गर्नुपर्ने र त्यसमा हानाथाप हुने त हामीले हेरिरहेका छौं । यस्तो कुरा ठाउँ विशेष हेरेर भइरहेको छ । त्यो कुरा म हुन दिन्नँ र गर्दिनँ पनि । सोर्स लाउन जानेको नम्बर २ घटाउने भनेको छु । जसले सरुवा बढुवाका लागि सोर्स लाउँछ, उसको नम्बर घटाउँछु भनेको छु । मार्गचित्रमा सुरक्षाकर्मी दुरुपयोग रोक्ने कुरा उल्लेख छ ? यसको अवस्था कस्तो रैछ ? सुरक्षाकर्मी दुरुपयोगको कुरा पनि छ । राज्यले अब कानुनबमोजिम मात्रै आवश्यक भएका पूर्वभीआईपीलाई सुरक्षाकर्मी दिन्छ । दुरुपयोगको काम अब पूर्ण रूपले रोकिन्छ । जजसको सुरक्षामा प्रहरी खटाइन्छ, त्यसमा पारदर्शिता हुन्छ । रह्यो कुरा दुरुपयोगको, जहाँ त्यस्तो भेटिन्छ, त्यसलाई खोसिन्छ । तपार्इंले मार्गचित्रमा गुप्तचरी संयन्त्रलाई पनि पुन:संरचनाको कुुरा गर्नुभएको छ ? त्यहाँ कस्तो अवस्था रहेछ ? सानो उदाहरण भन्छु, केही समयअघि संविधान संशोधनका बेला दस जना माननीय सांसद हराउनुभयो । त्यो खबर गुप्तचरीले एक दिनअगाडि थाहा पाउनु पर्दैन ? हाम्रा प्रधानमन्त्री र मन्त्रीहरूले संसद्मै गएर त्यो कुरा थाहा पाउनुभयो । कमसेकम दुई चार घण्टाअगाडि थाहा पाउनुपथ्र्यो । किन थाहा भएन ? इन्टेलिजेन्सलाई हामीले क्षमतावान् बनाउन सकेका रहेनछौं । त्यसका निम्ति साधनस्रोत उपलब्ध गराउन सकेका रहेनछौं । हाम्रो ध्यान त्यहाँ पुगेको रहेनछ भनेर मैले बुझें । त्यसपछि मैले यस्तो इन्टेलिजेन्सले हँुदैन भनेको हुँ । कम्तीमा घटनापूर्व सूचना त आउनुपर्यो नि । तब न राज्यले आफ्नो बचाउ गर्न सक्छ । घटनापूर्वको जानकारी दिने तीक्ष्ण र दूरदृष्टि भएको अनुसन्धान विभाग हामीलाई चाहिन्छ । स्थानीय तहको दुई चरणको निर्वाचन सम्पन्न भइसक्यो । यसको सन्देश के हो ? देशलाई र तपाईंको पार्टीलाई ? स्थानीय तहको निर्वाचन स्थानीय सरकारको निर्वाचन हो । स्थानीय सरकारले सिंहदरबारको अधिकारको प्रयोग गर्नेछ । सिंहदरबार अब गाउँगाउँ टोलटोलमा पुर्याइएको छ । जनताका धेरै अधिकारका कुरा संविधानका धारामा सीमित छन् । अब ती उपभोग गर्ने तहमा जनतामा पुगेका छन् । उपभोग गर्ने प्रक्रियाको सुरुवात स्थानीय तहबाट हुँदै छ । स्थानीय तहको निर्वाचनले राजनीतिक स्थिरताको एउटा जग हाल्यो । जनतालाई जतिसक्दो धेरै विकास दिन अब सकारात्मक राजनीतिक प्रतिस्पर्धा सुरु हुनेछ । कुन नगरपालिकाले कुन गाउँपालिकाले जनतालाई बढी सेवा र सुविधा दिने, बढी विकास गर्ने भन्ने प्रश्न अबको मूल एजेन्डा हो । प्रतिस्पर्धाको सकारात्मक बाटो सुरु हुन्छ भन्ने लाग्छ । हाम्रो देशको मूल समस्या भ्रष्टाचार हो । केन्द्रीय स्तरबाट भ्रष्टाचारविरुद्ध लड्ने विभिन्न प्रयत्न त भइरहेका छन् । तर त्यो पर्याप्त त छैन । जनता यति जागरुक छन् कि अब उनीहरू पारदर्शी सेवा चाहन्छन् । स्थानीय तहको चुनाव राजनीतिक रूपले ठूलो सफलता हो । यो देशलाई पनि त्यही हो, जनतालाई पनि त्यही हो, मेरो पार्टीलाई पनि त्यही हो । आशा र सम्भावनाको कुरा हुँदै गर्दा राजनीतिको कोर्समा एउटा नमिलेको कुरा छ, मधेसको मुद्दा । त्यसले के संकेत गर्छ ? यो मुद्दामा राजनीतिक रूपले धेरै छलफल भएको छ । मधेसलाई थप अधिकार दिने कुरामा मेरो त विमति छैन । दिनुपर्छ । देशलाई बलियो बनाउन, सुदृढ पार्न जनतालाई जति अधिकार दियो, त्यति नै राम्रो हो । त्यसमा कन्जुस्याइँ गर्नै पर्दैन । तर त्यो कुरा राजनीतिक सहमतिका आधारमा नभई सम्भव छैन । अहिले जति सम्भव छ, त्यति कामका निम्ति सहमति गर्न सकिन्छ । संविधान बनाउने बेलासम्म एउटा सहमति भयो । अहिले प्रतिपक्ष दलको सहमतिबिना संविधान संशोधन सम्भव छैन । सरकार त गर्न तयार नै छ । मुख्य कुरा प्रतिपक्षलाई कसरी सहमत गराउने भन्ने हो । मधेसको मुद्दालाई सरकारले सुनेकै छ । उहाँहरू (मधेस केन्द्रित दलका नेता) को कुरालाई सुनेरै सरकारले ऐन, कानुन, नियम संशोधन गर्दै तेस्रो चरणमा चुनाव गर्ने भन्ने कुरा भएको हो । समस्या क्रमश: समाधानको दिशामा छ । राजनीतिक रूपमा हामीले प्रतिबद्धता गरेकै छौं । उपेन्द्र यादवहरू दोस्रो चरणको निर्वाचनमा आउनुभयो । स्वतन्त्र रूपमा भए पनि राजपाका नेताहरू निर्वाचनमा सहभागी हुनुभएको छ । तर संविधान संशोधन आजै हुनुपर्छ भन्दा एकजनाले सही गरेर त हुने कुरा भएन । दोस्रो चरणको निर्वाचनको अन्तिमतिर सबै कुरा मिलिसकेको जस्तो देखिन्थ्यो । तर चुनावको मुखमा आएर किन र कसरी कुरा बिग्रियो ? कहाँनेर बिग्रियो भन्नेमा त विस्तृत अध्ययन गर्नुपर्ला । एउटा प्राविधिक कुरा के पर्यो भने अन्तिममा आएर हामीले एउटा ऐन संशोधन गर्यौं । त्यो संशोधित ऐनलाई कार्यान्वयन गर्ने समयावधि भएन भन्नुभयो उहाँहरूले । ऐन संशोधनपछि त्यसको कार्यान्वयन गर्न समय पनि त चाहियो । यही प्राविधिक कारणले स्थानीय तहको निर्वाचन तेस्रो चरणमा सारिएको हो । ता कि उहाँहरू पनि सन्तुष्ट हुनुहोस् र मधेसका जनताले पनि हाम्रो कुरामा सरकार र राज्य सकारात्मक छ भन्ने बुझून् । दुई नम्बर प्रदेशमा निर्वाचन सहज रूपले सम्पन्न होस् भनेरै यस्तो गरिएको हो । फेरि पनि मुख्य मुद्दा त संविधान संशोधन हो । निर्वाचन तेस्रो चरणमा सार्नु भनेको प्राविधिक कारण मात्रै हो वा राजपालाई तिमीहरूको दायरा दुई नम्बर प्रदेशमा मात्रै हो भनेर खुम्च्याउन खोजिएको हो ? त्यस्तो होइन । उहाँहरूलाई खुम्च्याउन खोजेको हुँदै होइन । उहाँहरू पनि यो प्रक्रियामा सामेल भएर आउनुभएको छ । सरकारलाई समर्थन दिनुभएको छ । निर्वाचनमा सहमत हुनुभएको छ । सहमति भएकै हो । सहमति गरेरै जानुभएको हो । तपार्इंहरू तोकिएको मितिमा राजपा आउने गरी सहमतिमा त्यो निर्णय भएको भन्नुहुन्छ । तर राजपा नेताहरू त्यस्तो कुरा मान्नुहुन्न । खास भएको के हो ? उहाँहरूले बाहिर विभिन्न ठाउँमा के भन्नुभयो भन्दा केमा सहमति भएको थियो भन्ने मुख्य कुरा हो । प्रधानमन्त्रीले डाकेको बैठकमा महन्थ ठाकुर पनि आउनुभएको थियो । एउटा कुरामा सहमति भएर अन्तिम निर्णय भएको हो । म पनि त्यो बैठकमा सहभागी थिएँ । छलेर, ढाँटेर हुँदैन । उहाँहरूको मुख्य कुरा संविधान संशोधमा के हुन्छ भन्ने हो । सीमांकनको कुरा पनि थियो । त्यो कुरा अहिले सम्भव छैन, पछि नै आयोगले गर्ने भन्नेमा सहमति भइसकेको छ । पछिल्लो कुरा त निर्वाचन तेस्रो चरणमा सारौं र गरौं भन्ने कुरा सहमतिमै भएको हो । प्रचार गर्ने समय पार्टीलाई भएन भनेर चुनाव सारेको हो । अहिले त्यसमा उहाँहरूको सहमति नै छ । सहमतिअनुसार उहाँहरू निर्वाचनमा आउनुहुन्छ ।तेस्रो चरणको चुनाव र त्यसमा राजपा सहभागी नभएसम्म यी दुई चरणका चुनावमाथि प्रश्नहरू झुन्डिरहन्छन् ? त्यस्तो होइन । पहिलो चरणको निर्वाचन सम्पन्न भयो र त्यसले वैधानिकता पाइसक्यो । दोस्रो चरणको पनि सम्पन्न भयो र त्यसले पनि वैधानिकता पाइसक्यो । प्राविधिक कारणले र केही राजनीतिक कारणले प्रदेश नं २ को चुनावलाई पछि सारिएको हो । एउटा कारण त वर्षाले पनि हो । हामीले दस दिन मात्रै पनि पछि सार्न सक्थ्यौं । ठूलो वर्षा हुने सम्भावनाले हामीले असोज २ गतेको मिति तोकेको हो । अब समग्र निर्वाचन सम्पन्न हुन त असोज २ गतेसम्म लाग्ने भयो । तर वैधानिकताको त प्रश्नै आउँदैन । निर्वाचनको दुई चरण सकिइसक्यो । अब हाम्रा समस्या र प्रश्न साघुरिँदै गएका हुन् वा तेस्रो चरणको चुनाव सम्पन्न नभएसम्म त्यसो भन्न सकिँदैन ? यो सन्दर्भमा स्थानीय तहको निर्वाचन त हामीले बढी मात्रामा त सकि नै सक्यौं । त्यसलाई असोज २ गतेको चुनावले पूर्णता दिन्छौं । अब प्रदेश र संघीय संसद्को निर्वाचनको तयारीमा सरकार छ । त्यो पनि छिट्टै गर्नुपर्छ । हामीलाई माघ ७ गतेसम्मको समय छ । कतिपय हिमाली जिल्लामा त्यो समयमा निर्वाचन हुन सक्दैन । कतिपय ठाउँमा हामीले मंसिर महिनामै निर्वाचन सम्पन्न गर्नुपर्ने हुन्छ । नयाँ संविधानअनुसार तलदेखि माथिसम्म निर्वाचन गर्ने भएर यो वर्ष निर्वाचन वर्षका रूपमा छ । हामी त्यो सम्पन्न गर्दै छौं । सकारात्मक समस्याहरू त आइरहन्छन् नि । तपाईंले मार्गचित्रमा राष्ट्रिय अखण्डताविरुद्ध बोल्नेमाथि कडा रूपमा प्रस्तुत हुने भन्नुभएको छ । त्यस्तो केही संकेत पाएर तपाईंले यसलाई मार्गचित्रमा राख्नुभएको हो ? यो त सरकार र राज्यको जनताको कुरा हो । हाम्रो राष्ट्रियता अखण्डता, सार्वभौमिकतामाथि हामी गर्व गरिरहेका छौं । त्यसमा हामी सबैको अधिकार बराबर हो । राज्यले सबैलाई समान अधिकारले हेर्नुपर्छ भनेर हामीले संविधान बनाएका छौं । यो त आम कुरा हो । अखण्डताविरुद्धको कुनै पनि कुरा सह्य छैन । दुवै चरणको चुनावमा नेत्रविक्रम चन्द नेतृत्वको नेकपाबाट चुनाव विरोधी गतिविधी भए । त्यसलाई तपाईंले कसरी हेर्नुभएको छ ? त्यो सुरक्षा चुनौतीपछिका दिनसम्म पनि कायमै रहन्छ वा के हुन्छ ? विरोध गर्ने भन्दाभन्दै पनि चुनावमा भाग लिएकामा चन्द नेतृत्वको पार्टीलाई मैले धन्यवाद दिएको छु । त्यो पार्टीले समातेको बाटो अहिलेको सन्दर्भमा आवश्यक छैन । जनताका धेरै अधिकार संविधानमा छन् र त्यसलाई कार्यान्वयन गर्ने हो । हामी पार्टीगत तवरबाट छलफल र संवाद गरेर समस्या हल गर्न सक्छौं । न्यायिक रूपमा हुन नसकेका काम वा पैसा उठाउन चन्दकहाँ पुग्ने गरेका कुरा सुनिन थालेका छन् । केही दिनअघि मात्रै फसेको रकम उठाउन चन्द नेतृत्वको पार्टीले मान्छे अपहरण गरेको खबर पनि सार्वजनिक भयो नि ? मूल कुरा राजनीतक रूपले समस्या सम्बोधन गरेपछि सबै कुरा समाधान हुन्छ ।"
कांग्रेस किल्लामा एमाले,"गुल्मी (कास) दुईपटक स्थानीय निर्वाचनका विजयी उम्मेदवार यसपटक पराजित भएका छन् । रेसुंगा नगरपालिकामा यसपटक एमालेले विजय हात पारेको छ । एमालेका डिल्लीराम भुसालले कांग्रेसका भुवनप्रसाद श्रेष्ठलाई १ सय ४७ मत अन्तरले पराजित गरे । भुसालले ६ हजार ३ सय ८८ मत ल्याए । उपप्रमुखमा पनि एमालेकै सीता भण्डारीले कांग्रेसकी अमृता कुँवरलाई ७ मतले पराजित गरिन् । भण्डारीले ६ हजार २ सय २८ मत ल्याइन् । जितपछि नेताकार्यकर्ता उत्साही छन् । एमाले अध्यक्ष केपी ओली शनिबार तम्घास आई विजयी सभालाई सम्बोधन गरे । रेसुंगाको काखमा रहनुभएका तपाईंहरू सबै जनाले सही र राष्ट्रियताको पहरेदार पार्टी र नेतालाई रोज्नुभएको छ, उनले भने, म सबै मतदातालाई धन्यवाद दिन चाहन्छु र निर्वाचित नेतृत्वलाई दीर्घकालीन कार्ययोजना गराएर रेसुंगाको विकास र समृद्धिका लागि लाग्न निर्देशन दिन्छु ।अध्यक्ष ओलीले दोस्रो चरणको मत परिणामप्रति संकेत गर्दै कम आयो भनेर एमाले नआत्तिने बताए । एमाले विजयीमा मात्तिने र पराजयमा आत्तिने पार्टी होइन, उनले भने, एउटा हारलाई स्विकार्दै निरन्तर अघि बढ्ने पार्टी हो । उनले सरकारले पहाड र तराई छुट्याउने गरी संविधान संशोधन गर्न सरकारले गरेको निर्णयको विरोधमा गुल्मीले नेतृत्व गरेर निरन्तर खबरदारी गरेको भन्दै धन्यवाद दिए ।हालसम्म सार्वजनिक नतिजाअनुसार जिल्लामा एमालेले २ नगरसहित ५, कांग्रेसले २ गाउँ र माओवादीले १ गाउँपालिका जितेका छन् ।"
प्रदेश पाँचमा एमाले अगाडि,"दाङ जिल्लाका १० स्थानीय तहमा एमाले र कांग्रेस को प्रतिस्पर्धा भइरहेको छ । दुई उपमहानगरपालिकासहित चार तहमा एमाले अग्रस्थानमा छ भने एक नगरपालिकासहित चार तहमा कांग्रेस अगाडि छ।माओवादी केन्द्रले बंगलाचुली गाउँपालिका जिते पनि अन्य स्थानीय तहमा अग्रता लिन सकेको छैन । ग्रामीण क्षेत्रका वडा तहमा भने माओवादीले प्रभाव देखाएको छ । उसले हालसम्म गाउँपालिकाका १५ वटा वडामा जित हात पारेको छ । घोराही र तुलसीपुर उपमहानगरपालिकाका साथै लमही नगरपालिकामा एमाले र कांग्रेसको प्रतिस्पर्धा भइरहेको छ ।कांग्रेस लमही नगरपालिकाका साथै राप्ती, शान्तिनगर र बबई गाउँपालिकामा अगाडि छ । राजपुर गाउँपालिकामा अध्यक्ष, उपाध्यक्ष जितेर कांग्रेस ले खाता खोलेको छ । एमालेले घोराही, तुलसीपुरका साथै गढवा र दंगिशरण गाउँपालिकामा अग्रता लिएको छ ।जिल्लाका १ सयमध्ये ८० प्रतिशत वडा बाँकी छन् । हामीले धेरै वडा जित्ने अवस्था छ । कमजोर भएको भन्ने अवस्था छैन, कांग्रेस जिल्ला सचिव शंकर डाँगीले भने, कांग्रेस ले सबै क्षेत्रमा राम्रो प्रतिस्पर्धा गरिरहेको छ । पुरानो स्थिति बिग्रँदैन ।एमाले अध्यक्ष टीकाराम खड्काले घोराही र तुलसीपुर उपमहानगरपालिकामा एमालेको स्तर धेरै बढेको बताए । पार्टीभित्र कुनै पनि आन्तरिक विवाद नभएका कारण अहिले एमालेको मत बढेको उनले बताए ।माओवादी केन्द्र जिल्ला निर्वाचन परिचालन समितिका संयोजक निर्मल आचार्य मतपरिणामबाट सन्तुष्ट रहेको बताउँछन् । अपेक्षा गरेभन्दा राम्रो मत आएको र पहिलेभन्दा वामपन्थीहरूको स्थिति सुध्रिएको उनले बताए । हाम्रो ठूलो अपेक्षा थिएन । प्राप्त उपलब्धीबाट हामी सन्तुष्ट छौं । गाउँपालिकामा राम्रो नतिजा आएको छ, उनले भने । कम्युनिष्ट पार्टीको मत बढे पनि कांग्रेस कमजोर भयो भनेर अहिले नै हौसिहाल्ने स्थिति भने नभएको उनले बताए ।मत बदर हुँदा पराजितबाँकेको नेपालगन्ज उपमहानगरपालिका वडा नम्बर २ मा कांग्रेसका तर्फबाट महिला सदस्य उम्मेदवार सबरा सिद्दिकी ५ मतले पराजित भइन्। अनौठो के भने उनको चुनाव चिह्नमा परेको १ सय ५ मत बदर भयो । झिनो मतले पराजित भएकी सिद्दिकीको सयभन्दा बढी मत बदर भएपछि राष्ट्रिय प्रजातन्त्र पार्टीका महिला सदस्य उम्मेदवार आशा विष्टलाई चिट्ठा पर्यो । वडा अध्यक्षसहित चारजना वडा सदस्य कांग्रेसका तर्फबाट विजयी भएका छन् । सिद्दिकीको टोलका मतदाताले दिएको बढी मत बदर भएको आशंका कांग्रेसको छ । त्यहाँ मुस्लिम र मधेसी मतदाताको संख्या बढी छ । उनीहरूले सही ठाउँमा स्वस्तिक छाप लगाउन नजानेका कारण त्यस्तो परिणाम आएको हुनसक्ने अनुमान छ ।नेपालगन्ज उपमहानगर वडा नम्बर ४ मा ४ सय ९९ मत बदर भएको छ । यो कुनै पनि उम्मेदवारलाई जिताउने संख्या हो । तर करिब पाँच सय मत बदर भएपछि निर्वाचन परिणाममा पनि फरक पार्न सक्छ । कुल २ हजार ८ सय ७२ मध्ये त्यति धेरै परिणाममा मत बदर भएको हो । वडा नम्बर ४ को मत बदर १७ प्रतिशतभन्दा बढी देखिएको छ । क्षेत्रीय निर्वाचन अधिकारी वसन्तराज अधिकारीले मतदाता शिक्षाको अभावमा मत बदर भएको हुनसक्ने बताए । पहिलो कुरा कुनै पनि उम्मेदवार मनपरेकाका लागि विकल्प नभएकाले जथाभावी छाप लगाएको हुनसक्छ । दोस्रो कारण मुस्लिम समुदायको रोजाका कारण मतदाता शिक्षाबाट वञ्चित भएको हुन सक्छन्, उनले भने, रोजाको व्रतका बेला मुस्लिम समुदायका महिलालाई भेट्नै समस्या थियो । जसका कारण समस्या प्रभावकारी मतदान शिक्षा नपुगेको हुनसक्छ ।निर्वाचन आयोगका अनुसार बाँकेमा ७९ प्रतिशत मत खसेको छ । पर्यवेक्षकहरूका अनुसार बाँकेमा करिब १० प्रतिशत मत बदर भएको अनुमान छ ।पाल्पामा एमाले वर्चस्वदुई नगर र आठ गाउँपालिका रहेको पाल्पामा शनिबारसम्म घोषित पाँच तहको मत परिणामले एमालेले वर्चस्व कायम राखेको छ ।जिल्लाको तिनाउ गाउँपालिकाको अध्यक्षमा ओमबहादुर घर्ती विजयी भएका छन् । घर्तीले २ हजार ७ सय ७ मत ल्याएका छन् । यस्तै, उपाध्यक्षमा पनि एमालेकी दमयन्ती थापा २ हजार ८ सय ७५ सहित विजयी भइन् । यहाँ कांग्रेस र माओवादीबीचको त्रिपक्षीय प्रतिस्पर्धा रह्यो । कांग्रेसका महेन्द्रप्रसाद पाण्डेयले २ हजार ७ सय ७ मत ल्याए । कांग्रेसकै उपाध्यक्ष पदकी उम्मेदवार मना कार्कीले २ हजार ६ सय १८ मत ल्याइन् । वडा नं १ र ५ एमालेले विजय हासिल गर्यो भने २ मा माओवादी केन्द्र विजयी भएको छ । ३, ४ र ६ नम्बर वडामा भने कांग्रेसका वडाअध्यक्ष विजयी भए । उता, निस्दी गाउँपालिका अध्यक्षमा एमालेका मुक्तबहादुर सारु विजयी भएका छन् । उपाध्यक्षमा रीताकुमारी अर्याल खनाल विजयी भइन् । यहाँ वडा नं १ र ७ मा कांग्रेसका वडाअध्यक्ष विजयी भएका छन् । कांग्रेसका शालिकराम पाण्डेयले २ हजार २ सय ५६ मत प्राप्त गर्दा एमालेका सारुले ५ हजार ३ सय २० मत पाएका छन् । उपाध्यक्षमा पनि कांग्रेस र माओवादीबीचको तालमेलका उम्मेदवार बलबहादुर नेपालीले २ हजार १ सय ६५ मत ल्याउँदा एमालेका उम्मेदवारले ५ हजार ३ सय ६५ मत ल्याएकी छन् । पूर्वखोला गाउँपालिकामा एमाले अध्यक्ष पदका उम्मेदवार नुनबहादुर थापा विजयी भए । उनले ५ हजार ६ सय ३६ मत ल्याउँदा कांग्रेसका उम्मेदवार झमनबहादुर राजमगरले १ हजार ७ सय ३२ मत मात्र ल्याएका छन् । उपाध्यक्षमा पनि कांग्रेसका उम्मेदवार पुष्पा गाहाले १ हजार ७ सय ४३ मत ल्याउँदा एमालेका उम्मेदवार भागिरथी भट्टराईले ५ हजार ५ सय ३१ मत ल्याएकी छन् । यहाँका सबै वडामा एमालेका उम्मेदवार विजयी भएका छन् ।यो गाउँपालिकामा ६ वार्ड रहेका छन् । ५ वडा रहेको रम्भा गाउँपालिकामा पनि एमाले उम्मेदवार विष्णुप्रसाद भण्डारी विजयी भएका छन् । उनले निकतम प्रतिस्पर्धी कांग्रेसका अशोक फाल मगरलाई पराजित गरेका हुन् । वडा नं १, २, ४ र ५ मा एमाले विजयी भएको छ भने मतदाता संख्या अधिक रहेको ३ नं वडामा कांग्रेस विजयी भएको छ । ६ सय ६९ मतान्तरमा एमालेका अध्यक्ष भण्डारी विजयी भएका हुन् । उपाध्यक्षमा पनि ७ सय १८ को मतान्तरमा विजयी भएका छन् । एमाले अध्यक्ष नारायण आचार्यले सोचे अनुसारको नै नतिजा आएको बताए।माथागढीमा कांग्रेसजिल्लामा शनिबार अन्तिम मत परिणाम सार्वजनिक भएको माथागढी गाउँपालिकाका सबै वडामा कांग्रेसका उम्मेदवार विजयी भएका छन् । ८ वटा वडा रहेको गाउँपालिका प्रमुखमा कांग्रेसका उम्मेदवार सन्तोष थापा मगरले ६ हजार ९६ मत प्राप्त गर्दा एमालेका विमल काफ्लेले ४ हजार २१ मत पाएका थिए । उपाध्यक्षमा पनि कांग्रेसकी निर्मला भट्टराई ५ हजार ६ सय २४ मतका साथ विजयी भइन् ।छत्रदेव गाउँपालिकामा कांग्रेस विजयीअर्घाखाँचीको छत्रदेव गाउँपालिकामा कांग्रेस विजयी भएको छ । कांग्रेसबाट गापा अध्यक्षमा उम्मेदवार लेखनाथ पोखरेल ६ हजार १ सय ६६ मत ल्याएर विजयी भएका छन् । उनका प्रतिस्पर्धी एमालेका ऋषिराम अधिकारीले ५ हजार ५५ मत ल्याए । गाउँपालिकाको उपाध्यक्षमा कांग्रेसकै तुलसादेवी श्रेष्ठले ५ हजार ६ सय ५४ मत ल्याएर विजयी भइन् । उनकी प्रतिस्पर्धी एमालेकी मनीषा पन्थीले ४ हजार ५ सय १८ मत ल्याएकी छन् । छ स्थानीय तह भएको जिल्लामा छत्रदेवको मात्रै परिणाम सार्वजनिक भएको हो । ८ वडा भएको छत्रदेवमा ६ वडाध्यक्ष कांग्रेसका उम्मेदवार विजयी भएका छन् भने २ वडामा एमालेका उम्मेदवार विजयी भए । रूपन्देहीमा एमाले अग्रतारूपन्देहीका स्थानीय तहमा एमालेको अग्रता बढेको छ । १६ स्थानीय तहमध्ये ८ वटामा एमाले अगाडि छ । स्वतन्त्र ३, कांग्रेस ३ र संघीय समाजवादी फोरम २ स्थानमा अगाडि छ । मतगणना भइरहेका नगरपालिकामा एमाले र कांग्रसकै बीचमा प्रतिस्पर्धा भएको छ । दक्षिणी क्षेत्रमा भने मधेसवादी दल प्रतिस्पर्धामा छन् । मधेसवादी दलमा स्वतन्त्र उम्मेदवारी दिएका राष्ट्रिय जनता पार्टीका उम्मेदवार र संघीय समाजवादी फोरमबीच धेरै प्रतिस्पर्धा छ ।बुटवल उपमहानगरपालिका सहित सैनामैना, तिलोत्तमा र सिद्धार्थनगर नगरपालिकामा एमालेको अग्रता छ । बुटवल उपमहानगरपालिकामा १६ हजार मत गन्दा मेयरमा एमाले र कांग्रेस बीचको अन्तर १ सय ५० छ । गाउँपालिका ओमसतिया, कञ्चन र सियारीमा एमाले अगाडि छ । देवदह नगरपालिका, सम्मरीमाई र शुद्धोदनमा कांग्रेसको अग्रता छ । लुम्बिनी सांस्कृतिक नगरपालिका, मायादेवी र कोटहीमाई गाउँपालिकामा स्वतन्त्र उम्मेदवारी दिएका राजपा कार्यकर्ताले अग्रता लिएका छन् । यस्तै गैडहवा र रोहिणी गाउँपालिकामा संघीय समाजवादी फोरम अगाडि छ । यहाँ संघीय समाजवादी फोरम र नयाँशक्तिले तालमेल गरेर चुनावमा गएका थिए ।विभिन्न नगरपालिका र गाउँपालिकाका २५ वटा वडाको नतिजा आउँदासम्म एमाले १६, कांग्रेस ५, नयाँशक्ति र संघीय समाजवादी फोरमको गठबन्धन २ र राप्रपाले २ वडामा जित हासिल गरेका छन् ।"
मिश्रित नतिजा,"नेपालगन्ज प्रदेश ५ मा पर्ने बाँके, बर्दिया, दाङ, प्यूठान र रोल्पामा मत गणना जारी छ । शनिबारसम्म मत गणना सकिएकामध्ये बाँकेको नरैनापुर गाउँपालिकामा संघीय समाजवादी फोरम विजयी भएको छ । बर्दियाको गुलरिया नगरपालिका र दाङको राजपुर गाउँपालिकामा कांग्रेस उम्मेदवारले प्रमुख पद जितेका छन् । रोल्पाका दुई स्थानमा एमाले र एकएक स्थानमा कांग्रेस र माओवादी केन्द्रले नेतृत्व लिएका छन् । नरैनापुरको अध्यक्षमा संंघीय समाजवादी फोरम नेपालका इस्तियाक अहमद शाह ४ हजार ८० मत ल्याएर विजयी भए । उपप्रमुखमा फोरमकै जयन्ती देवी श्रीवास्तव ३ हजार ४४ मत ल्याएर विजयी भइन् । नरैनापुरका वडा नं १, २ र ४ मा संघीय फोरमले प्यानलै जितेको छ । ३, ५ र ६ मा कांग्रेस उम्मेदवार वडाध्यक्ष निर्वाचित भए । डुडवा गाउँपालिकाको अध्यक्षमा कांग्रेसका नरेन्द्र चौधरी र उपप्रमुखमा कांग्रेसकै सहेरा बानो विजयी भए । संघीय समाजवादी फोरम मुख्य प्रतिस्पर्धी देखिएको डुडवामा ५ सय भोट बढी ल्याएर कांग्रेस विजयी भएको निर्वाचन अधिकृत लोकबहादुर हमालले बताए । ६ वटा वडामध्ये १ र २ मा कांग्रेस, ३ र ४ मा फोरम, ५ मा फोरम लोकतान्त्रिकले प्यानलै जितेका छन्। त्रिवेणी र रुन्टीगढीमा एमाले रोल्पामा एमालेले दुई स्थानीय तहमा जित हासिल गरेर आफ्नो उपस्थिति बढाएको छ । पश्चिम दक्षिणमा रहेका दुई गाउँपालिका त्रिवेणी र रुन्टीगढीमा एमालेले अध्यक्ष र उपाध्यक्ष दुवै पद जितेको हो । त्रिवेणीमा माओवादी केन्द्रका उम्मेदवारसँग कडा टक्कर गर्दै अध्यक्षमा शान्तकुमार वली र उपाध्यक्षमा सावित्रा बुढामगर विजयी भएका हुन् । वलीले २ हजार ५ सय ६० र बुढामगरले २ हजार ५सय ४० मत ल्याएका छन् । उनीहरूका प्रतिद्वन्द्वी माओवादी केन्द्रका गंगाप्रसाद घर्तीमगरले २ हजार ३ सय ३६ र लालसरी घर्तीमगरले २ हजार ३ सय ३३ मत ल्याए । यसैगरी रुन्टीगढी गाउँपालिकाको अध्यक्ष र उपाध्यक्षमा एमालेकै बालाराम बुढामगर र छमाया पुन निर्वाचित भएका छन् । बुढामगरले ३ हजार ४ सय २ र पुनले ३ हजार ४ सय ५२ मत ल्याए । प्रतिद्वन्द्वी कांग्रेसका टेकबहादुर बस्नेतले ३ हजार २ सय ७९ र सरिता केसीले ३ हजार ३ सय ७९ मत ल्याएका थिए । रोल्पा नगरपालिकामा माओवादी केन्द्ररोल्पा नगरपालिकामा माओवादी केन्द्र विजयी भएको छ । मेयरमा पूर्ण केसीले ५ हजार ६ सय ३४ र उप मेयरमा मनकुमारी घर्तीमगरले ५ हजार ६ सय ८६ मत ल्याए । प्रतिद्वन्द्वीहरू कांग्रेसका लेखनाथ आचार्यले ३ हजार ८ सय २७ र मिश्रीकुमारी हमालले ३ हजार ७ सय २१ मत ल्याएका छन् । केसी उपप्रधानमन्त्री कृष्णबहादुर महराका छोरी ज्वाइँ हुन् भने मनकुमारी माओवादी केन्द्रका नेता वर्षमान पुनकी बहिनी । लुङ्ग्री गाउँपालिकामा कांग्रेस पूर्वी रोल्पाको लुङ्ग्री गाउँपालिकाको अध्यक्षमा कांग्रेसका दुर्गाबहादुर खड्का र उपाध्यक्षमा भीमकला बुढाथोकी विजयी भएका छन् । अध्यक्ष खड्काले ३ हजार १ सय २५ र उपाध्यक्षमा बुढाथोकीले ३ हजार २ सय ७७ मत ल्याए । प्रतिद्वन्द्वी माओवादी केन्द्रका तुलाराम खड्काले २ हजार ९ सय १० र मनखना घर्तीले २ हजार ९ सय ३९ मत ल्याए । रोल्पामा माओवादीले ६ वटा, एमालेले २ वटा र कांग्रेसले एउटा तह जितेका छन् । सुवर्णावतीको मत गणना जारी छ । गुलरियामा कांग्रेस बर्दियाको गुलरिया नगरपालिकामा कांग्रेस उम्मेदवार मुक्तिनाथ यादव किट्टु ६ हजार २ सय ७ ल्याई मेयर चुनिएका छन् । उनका प्रतिद्वन्दी एमालेका हरिप्रसाद ज्ञवालीले ५ हजार ७ सय ३६ मत पाए । उपमेयरमा कांग्रेसकै शुशिला गिरी ६ हजार ३ सय ६४ मत ल्याई विजयी भइन । गिरीकी प्रतिद्वन्दी एमालेकी टिका सुम्सेली मगरले ५ हजार ६ सय ८५ मत प्राप्त गरिन । मतगणना भएको ६० घण्टामा मत परिणाम घोषणा गरिएको हो । ३३ हजार ६ सय ९७ मतदाता रहेको गुलरियामा २६ हजारबढी मत खसेको निर्वाचन कार्यालयले जनाएको छ । चार पत्रकार निर्वाचित गुलरिया नगरपालिकाबाट चार जना पत्रकार निर्वाचित भएका छन् । गुलरिया नगरपालिकाको उपप्रमुखमा सुशीला गिरी, वडा अध्यक्षमा प्रताप गौतम, वडा सदस्यमा विनयराज भण्डारी र युवराज श्रेष्ठ विजयी भएका हुन् । गिरी, भण्डारी र श्रेष्ठ कांग्रेसबाट उम्मेदवार बनेका थिए । उपप्रमुख गिरी नेपाल पत्रकार महासंघकी केन्द्रीय पार्षद हुन् । भण्डारी नेपाल प्रेस युनियनका अध्यक्ष हुन । वडा नंं १ मा निर्वाचित अध्यक्ष गौतम प्रेस चौतारीमा आबद्ध छन् ।"
पार्टी फेरेर गाउँपालिका प्रमुख,"कञ्चनपुर (कास) उनले करिब साढे तीन दशक राष्ट्रिय जनमोर्चाको राजनीति गरे । कृषि पेसासँगै राजनीतिमा लागे पनि कहिल्यै सार्वजनिक पदमा बसेनन् । यसअघिका विभिन्न चुनावमा लड्ने इच्छा पनि देखाएनन् । यसपटक ३ महिनाअघि मात्रै चुनाव लड्नकै लागि जनमोर्चा छाडेर माओवादी केन्द्रमा आएका ५० वर्षीय मदनसेन बडायक कञ्चनपुरको लालझाडी गाउँपालिकाको प्रमुखमा निर्वाचित भएका छन् । उनी राना थारू समुदायबाट गाउँपालिका अध्यक्ष बन्ने पहिलो व्यक्तिमा दरिए । शुक्रबार साँझ अबेर घोषित परिणामअनुसार उनले २ हजार ५ सय ९ मत ल्याएका छन् । निकटतम प्रतिद्वन्द्वी एमालेका निर्मल रानाले २ हजार ३ सय ६४ मत मात्र पाए । उपप्रमुखमा माओवादीकै सत्यदेवी महरा २ हजार ३ सय ४२ मत ल्याएर विजयी भइन् । निकटतम प्रतिद्वन्द्वी एमालेकी कुश्मा रानाले २ हजार २ सय १० मत पाइन् ।राना थारू समुदायको बाहुल्य रहेको उक्त गाउँपालिकाका अधिकांश बासिन्दा कृषि पेसामै आश्रित छन् । पढाइका नाममा टेस्ट परीक्षा पास मदनसेन पनि कृषक नै हुन् । उनको अढाई बिघा जमिन छ । थप ५ बिघा जमिन भाडामा लिएर उखु खेती गरेका छन् । म सानैदेखि कृषिमै लागेको हुँ, उनले भने, अब कुनै भेदभाव नराखी गाउँको विकाससँगै कृषकको आयस्तर बढाउन कोसिस गर्नेछु । ३० हजार बढी जनसंख्या रहेको लालझाडीमा ५ देखि १० प्रतिशतजति पहाडी समुदायको बसोबास छ । बाँकी ९० प्रतिशत थारू समुदाय । गाउँमा बाटोघांटो, सिँचाइ, अस्पताल र आवश्यकता अनुसार विद्यालय सुविधा छैन । चुनाव प्रचारप्रसारका बेला आफूले गरेको सबै प्रतिबद्धता पूरा गर्ने मदनसेन बताउँछन् । गाउँमै २५ बेडको अस्पताल खोलेर बाह्रै महिना डाक्टर रहने व्यवस्था मिलाउने उनको भनाइ छ । उपप्रमुखमा विजयी महरा पनि ८ वर्षअघि माओवादीमा प्रवेश गरेकी हुन् । एसएलसी उत्तीर्ण उनले राजनीतिबारे केही थाहा नभए पनि पति दलबहादुरको हौसलाले अघि बढेको उनले बताइन् । महिला र बालबालिकाका अधिकारका लागि विशेष पहल गर्नेछु, उनले भनिन्, थारू र पहाडीलाई मिलाएर गाउँको विकास गर्नेछौं ।"
मधेसी बहुल क्षेत्रमा मुख्य दलकै पकड,"विराटनगर मधेसी समुदायको वर्चस्व रहेको मोरङको दक्षिणपूर्वी भेगका अधिकांश नगर एवं गाउँपालिकामा मुख्य दलबीच नै कडा प्रतिस्पर्धा देखिएको छ । मधेस आन्दोलनको नेतृत्वदायी थलो मोरङको रंगेली नगरपालिकामा कांग्रेस एवं माओवादी केन्द्रले अन्य दललाई पछाडि छाडिरहेका छन् । दुईवटै फोरमले यहाँ अस्तित्व जोगाउनै संघर्ष गरिरहनुपरेको छ । यहाँ विगतका निर्वाचनमा मधेसकेन्द्रित दलकै हालीमुहाली थियो । २०४८ को पहिलो संसदीय निर्वाचनमा यहाँबाट कांग्रेसका गिरिजाप्रसाद कोइरालाले १ हजार ४ सय ल्याउँदा सद्भावना पार्टीका विशेश्वरप्रसाद राजवंशीले दोब्बरभन्दा बढी ३ हजार २ सय मत पाएका थिए । २०४९ र २०५४ का स्थानीय निर्वाचनमा पनि मधेसी दल एवं समुदायका उम्मेदवारले नै जितेका थिए । मधेस आन्दोलनको अन्त्यतिर भड्किएको हिंसाका कारण आलोचित एमाले यहाँ अहिले तेस्रो स्थानमा छ । आफ्नो दलको आधारशिलासमेत नरहेको रंगेलीमा संगठन विस्तारमा उल्लेखनीय भूमिका खेल्ने स्वच्छ छविका व्यक्तित्वलाई एमालेले प्रमुख एवं उपप्रमुखको टिकट दिएर यो सफलता हात पारेको हो । मधेसी दलले ढुलमुले राजनीतिका कारण जनताको विश्वास गुमाएको रंगेलीका शिक्षित युवक शशि मण्डलको ठम्याइ छ । यसपटक मतदाताले स्थानीय विकासका लागि व्यक्तिसँगै दल वा संगठनलाई पनि महत्त्व दिए, उनले भने, जातपातका आधारमा बिल्कुलै मतदान भएन । पहिलोपटक रंगेलीवासीले पहाडीमधेसीको भावनाबाट माथि उठेर मतदान गरेको मण्डलले बताए । यो साम्प्रादायिक सद्भाव कहिलेसम्म टिक्छ भन्ने दलहरूकै भूमिकामा भर पर्छ, स्थानीय व्यवसायी लक्ष्मण अग्रवालले भने, तर यो राम्रो संकेत हो । मधेसी, आदिवासी, जनजाति, दलित एवं मुस्लिमको पकड मानिएको सुनवर्षी, रतुवामाई, धनपालथान र जहदामा समेत कांग्रेस, एमाले एवं माओवादीकै प्रतिस्पर्धा छ । मधेस आन्दोलनका बेला पूरै अशान्त बनेको विराटनगरको सिंघिया खोलापारिको गाउँ कटहरी, ग्रामथान र उत्तरको बुढीगंगा गाउँपालिकामा लोकतान्त्रिक फोरम, कांग्रेस र एमालेबीच प्रतिस्पर्धा छ । यी गाउँपालिकामा मधेसी र थारू समुदायको बाक्लो बसोबास छ । मधेसीबहुल मतदाता भएको विराटनगर महानगरपालिकामा गणनाको सुरुदेखि कांग्रेसएमालेकै अग्रता छ । माओवादी र संघीय समाजवादी फोरम एवं एमाले र लोकतान्त्रिक फोरमबीचको गठबन्धन यहाँ फलदायी भएन । दुईवटै फोरम तेस्रो र चौथो एवं माओवादी केन्द्रले पाँचौं स्थानमा संघर्ष गरिरहेको छ । आदर्श माविस्थित मतगणना केन्द्रमा मधेसी दलका स्थानीय नेता, उम्मेदवार तथा कार्यकर्ता उदास एवं निराश भेटिन्छन् । जनताको चाहना नै नबुझी सहजै चुनाव जितिहालिन्छ भनेर एमाले र लोकतान्त्रिक फोरमले हतारोमा गठबन्धन गरेको देखियो, स्थानीय समाजसेवी एवं राजनीतिकर्मी राम सिंहले भने, मतदाताले पत्याएनन्, बरु दलभित्र आत्मविश्वासको कमीको रूपमा यसलाई बुझ्यो। महानगरको उपप्रमुख पदमा कम्तीमा मधेसी वा थारू समुदायका महिलालाई अघि सार्ने रणनीतिअनुरूप एमालेले गठबन्धन गरेको थियो । त्यही भएर उसले उपप्रमुख पदका लागि केन्द्रमा आफ्नो दलबाट कसैको नाम पनि सिफारिस गरेको थिएन । संगठनात्मक रूपमा एमाले यहाँ मजबुत नै थियो, सिंहले भने, परिणामको परवाह नगरी उपप्रमुखमा आफ्नै उम्मेदवार उठाएको भए हुन्थ्यो । चुनावको मुखैमा माओवादी केन्द्रले महानगर प्रमुखमा संघीय समाजवादी फोरमलाई र फोरमले उपप्रमुखमा माओवादीलाई समर्थन गर्ने सम्झौता भयो । झन्डै दुई महिनादेखि जनताको घरघरै भोट माग्दै हिँडेका माओवादी केन्द्रबाट प्रमुख पदका उम्मेदवार भोगेन्द्र यादव यो अप्रत्याशित निर्णयले मर्माहत हुन पुगे । माओवादी केन्द्रका अध्यक्ष नेता पुष्पकमल दाहालले त्यतिबेला यादवसँग झन्डै ४५ मिनेट फोनमा गफ गरी मनाएका थिए । पछि अन्य महत्त्वपूर्ण पद वा अवसर दिने भन्दै दाहाल आफैंले यादवलाई फोन गरेको माओवादी निकट एक स्रोतले बतायो । स्थानीयवासी र सञ्चारमाध्यम दुवैले यो गठबन्धनप्रति असन्तुष्टि प्रकट गर्दै आएको थियो, माओवादीका एक स्थानीय नेताले भने, भोटमार्फत स्थानीयको असन्तोष छताछुल्ल भयो । उत्तरपूर्वी पहाडी भेग पथरी शनिश्चरे, बेलबारी, सुन्दरहरैंचा, लेटाङ, ऊर्लाबारी, केराबारी, कानेपोखरी र मिक्लाजुङमा सदाझैं कांग्रेस, एमाले एवं माओवादीबीचै भिडन्त छ । तुलनात्मक रूपमा यी पहाडी भेगको अधिकांश ठाउँमा एमाले नै अगाडि छ । प्रदेश नम्बर १ को सुनसरी र झापामा पनि मधेसी मूलकाको राम्रै बसोबास छ । तर यी दुई जिल्लाका कतिपय नगर एवं गाउँपालिकामा समेत उम्मेदवारी दिएका दुवै फोरमलाई चुनावी प्रतिस्पर्धामा टिक्न धौधौ परेको छ । वडास्तरमा समेत उनीहरूले संघर्ष गरिरहनुपरेको छ । दुईवटै फोरम र राष्ट्रिय जनता पार्टी एक जुट भएर जनतालाई चित्त बुझ्ने गरी स्पष्ट माग, नीति एवं अडानका साथ अघि नबढेमा आउने अन्य निर्वाचनमा समेत उनीहरूलाई कठिन हुने वरिष्ठ राजनीतिकर्मी कैलाशप्रसाद गुप्ताले बताए ।"
बाढीबाट साढे २ लाख विस्थापित,"चाङ्गसा, चीन (सिन्हवा) चीनको हुनान प्रान्तमा लगातारको भीषण वर्षाका कारण २ लाख ६० हजारभन्दा बढी बासिन्दा विस्थापित भएका छन् । प्रान्तीय बाढी नियन्त्रण कार्यालयका अनुसार गत जुन २२ देखि हुनान प्रदेशको सिआङजिआङ र जिजिआङ नदीमा आएको बाढीले ती मानिस विस्थापित भएका हुन् । शुक्रबार मात्रै ५८ हजार जना विस्थापित भएका छन् । बाढीबाट राजमार्ग र विद्युत् सेवासमेत अवरुद्ध भएका छन् ।"
जब एक दर्जन सिंहले एम्बुलेन्स घेरे,"नयाँदिल्ली (सिन्हवा) भारतको गुजरातमा एक महिलाले करिब एक दर्जन सिंहले घेरिएको एम्बुलेन्सभित्र बच्चा जन्माएकी छन् । यो घटना शुक्रबारको हो । गुजरातको लुनासापुर गाउँकी मन्गुबेन मक्वाना नामकी महिलालाई अचानक प्रसव व्यथा लागेपछि उनका आफन्तले एम्बुलेन्सबाट अस्पताल लैजाँदै थिए । घना जंगलमा पुगेपछि महिलाको अवस्था नाजुक भयो र बच्चा जन्माउन जंगलमै एम्बुलेन्स रोकियो । एम्बुलेन्सका कर्मचारीको सहयोगमा उनले बच्चा जन्माइन् । बच्चाको जन्म हुँदै गर्दा १२ वटा सिंहको समूहले एम्बुलेन्स घेरेको थियो । सिंहले झन्डै साढे एक घण्टासम्म एम्बुलेन्सलाई घेरेको बताइएको छ । कर्मचारी चेतन गाधेले भने, त्यसपछि एम्बुलेन्सका चालकले विस्तारै गाडी चलाए र लाइट बलेर एम्बुलेन्स अगाडि बढेपछि सिंहले बाटो छाडे ।"
शान्ति समिति हट्ने खबरले चिन्ता,"रुकुम बाँफिकोट गाउँपालिका उपाध्यक्ष मनकला पुन १० वर्षे सशस्त्र द्वन्द्वबाट पीडित हुन् । सशस्त्र द्वन्द्वकै क्रममा पति जगवीर पुन मारिएपछि एकल भएकी उनलाई हिजोआज झन् न्यास्रो लागेको छ । द्वन्द्वपीडितहरूलाई राहत दिने, बेलाबेला सीपमूलक तालिम दिने तथा द्वन्द्वपीडितका माग र त्यसबारेका सल्लाह सुझाव दिने तथा जिज्ञासा मेटाउँदै आएको स्थानीय शान्ति समिति भंग हुने खबरले उनलाई न्यास्रो तुल्याएको हो । लामो समयदेखि द्वन्द्वपीडित र शान्तिसँग सम्बन्धित कुरा जान्न मन लागी समितिमा पुग्ने आफूहरू अब कता जाने भन्ने अन्योल भएको उनले बताइन् । यही असार मसान्तपछि शान्ति समिति नहुने खबर पाएका छौं, पुनले भनिन्, यस खबरले हामी द्वन्द्वपीडितलाई थप पीडा दिएको छ ।द्वन्द्वकै क्रममा छोरा गुमाएका बाँफिकोट गाउँपालिका२ का धनबहादुर खत्रीलाई पनि शान्ति समिति द्वन्द्वसँग सम्बन्धित थुप्रै काम बाँकी छँदै भंग गर्न लागिएको अनुभूति हुँदै छ । यो द्वन्द्वका हिसाबले धेरै प्रभावित जिल्ला हो, यहाँका थोरै द्वन्द्वपीडितले सरकारबाट राहत पाए पनि धेरैले पाउन बाँकी छ, खत्रीले भने, त्यसैले शान्ति समिति भंग गर्ने खबरले थप पीडा दिएको छ । बाँफिकोट२ का बलबहादुर खत्रीले शान्ति समिति नरहने कुराले आफू थप टुहुरो हुन लागेको महसुस भएको बताए । म सानै छँदा बुबा मारिनुभयो, त्यसपछि सम्पूर्ण खर्च शान्ति समितिले दिँदै आएको थियो, केही परे शान्ति समितिमा गएर बुझ्ने गरेको थिएँ, बलबहाुदरले भने, अब शान्ति समिति नै नरहेपछि मेरो पनि कोही छैन । आमाको अर्को बिहेपछि पढाइदेखि घरखर्च समेत शान्ति समितिमार्फत आएको राहतले चलाउने गरेको उनले बताए ।शान्ति स्थापनासँगै २०६४ मा स्थापित स्थानीय शान्ति समितिको कार्यालयमार्फत जिल्लाका १९ सय ८९ द्वन्द्वपीडितले विभिन्न शीर्षकमा सरकारबाट राहत तथा क्षतिपूर्ति पाएका छन् । ८ हजार ९६ जनाले समितिमा निवेदन दिएकामा ५२ सय ३३ जनालाई राहत तथा क्षतिपूर्तिका लागि निर्णय गरेको समिति सचिव राजु लामिछानेले बताए । उनका अनुसार सोही निर्णयका आधारमा जिल्ला सिफारिस समितिले ३ हजार ६ जनालाई राहत तथा क्षतिपूर्तिका लागि द्वन्द्व प्रभावित व्यक्ति, परिवार तथा संरचनाको लगत संकलन कार्यदलमा सिफारिस गरेकामा १९ सय ८९ जनाले मात्रै पाएका छन् । ६ सय ६५ मृतकका आफन्त, २ सय ३० जना घाइते तथा अपांग, सम्पत्ति क्षति ५ सय ६४, विस्थापित १ सय ९८, टुहुरा ७५, एकल महिला २ सय २८ र जीवन निर्वाह भत्ता २९ जनाले राहत तथा क्षतिपूर्ति पाएका छन् । सचिव लामिछानेले अर्को आवपछि समिति नरहने निर्णय सरकारले गरेको बताए । सबै पीडितको माग सम्बोधन भएको छैन, सचिव लामिछानेले भने, समितिलाई अझै केही वर्ष निरन्तरता दिएको भए अधिकांश पीडितको माग सम्बोधन तथा शान्ति प्रवद्र्धनमा केही गर्न सकिन्थ्यो कि भन्ने हो ।"
पानी खुवाउन मासिक ४ लाखको बिजुली,"रामेछाप यहाँका बासिन्दालाई खानेपानीको महसुल तिर्न कठिनाइ हुन थालेको छ । स्रोत सुकेपछि नदी तथा खोलाको पानी बिजुलीले तानेर ल्याउनुपर्दा लागत बढेको छ। नेपाल विद्युत् प्राधिकरणले खानेपानी तान्न प्रयोग हुने बिजुलीको दर धेरै लिँदा उपभोक्ता मर्कामा परेका हुन् । जिल्ला सदरमुकाम मन्थलीका उपभोक्ताले पानीको मासिक न्यूनतम ५ सय रुपैयाँ तिर्दै आएकोमा अब त्यसले धान्न छाडेको मन्थली खानेपानी उपभोक्ता समितिका व्यवस्थापक जगदीश सुवेदी बताउँछन् । समितिले गत वर्ष मात्र उपभोक्तासँग लिँदै आएको शुल्कमा दोब्बर वृद्धि गरेको थियो ।जेठमा पानी तान्न प्रयोग भएको बिजुलीको महसुल ४ लाख उठेको छ । बिजुली महसुल हरेक महिना बढ्दो छ । समितिले झन्डै ७ सय धारा जडान गरी पानी वितरण गर्छ । गत वर्षसम्म बिजुलीको महसुल बढीमा २ लाखमा सीमित थियो । विभिन्न खोलाबाट ल्याएका योजनाका मूल सुकेपछि सबै उपभोक्ता बिजुलीले तान्नुपर्ने पानीमा निर्भर रहेको सुवेदीले बताए । बढ्दो खडेरीले मन्थलीका लागि ल्याइएका भलुवाजोर र मचवारी खोला योजनामा पानी सुकेको छ ।सहरीकरणले हरेक वर्ष धाराको संख्या बढ्ने तर पानीको स्रोतमा निरन्तर कमी हुँदै गएकाले समितिले तामाकोसी किनारमा इनार बनाएर झन्डै २ सय मिटर उकालो पानी तानेर उपभोक्तालाई वितरण गर्न लागेको हो । अहिले समितिका विभिन्न ४ इनारबाट पानी पम्प हुन्छ । हामी दैनिक २३ घण्टासम्म पानी पम्प गर्दै छौं, समिति अध्यक्ष रामचन्द्र वियोगीले भने । उनले विद्युत् महसुल, मेसिन टुटफुट, कर्मचारी व्यवस्थापनमा खर्च धेरै हुन थालेको बताए । सतही मूलको पानी वितरण गर्दा समितिलाई त्यति व्ययभार पर्दैनथ्यो । नेपाल विद्युत् प्राधिकरणले खानेपानी योजनामा प्रयोग हुने थ्रिफेज लाइन जोडेबापत बिजुली प्रयोग भएन भने पनि ८ हजार तिर्नुपर्छ । पानी तानेको प्रतियुनिट ६ रुपैयाँ ६० पैसा लाग्छ । जुन दर सिँचाइका लागि प्रयोग हुनेभन्दा झन्डै दोब्बर हो । मन्थली नगरपालिकामा मात्र १३ स्थान र अन्य भागमा थप दर्जनभन्दा बढी योजनामा बिजुलीको सहयोगले पानी तानेर वितरण गरिएको छ । ती सबैसँग प्राधिकरणले उत्तिकै दरमा महसुल लिन्छ । डिभिजन खानेपानी कार्यालय रामेछापका प्रमुख लोकबहादुर चौलागाईंका अनुसार जिल्लामा पछिल्लो पटक माग हुनेमध्ये आधा योजना लिफ्टका आउन थालेका छन् । लिफ्ट योजना खर्चका हिसाबले सतही योजनाभन्दा महँगो छ । योजना बनाउन जति महँगो छ, त्यसलाई सञ्चालन गरिराख्दा लागत झन् बढ्छ । पम्प, प्यानलबोर्ड, विद्युत् ट्रान्सफर्मरमा हुने खर्च र विद्युत् महसुल हिसाब गर्दा उपभोक्तालाई लिफ्ट योजना टोक्नु न बोक्नु बन्ने गरेका छन् । विकल्प छैन, जतिसुकै महँगो भए पनि पानी खानैपर्छ, चौलागार्इं भन्छन्, लिफ्टका लागि प्रयोग हुने बिजुली सस्तो भइदिए उपभोक्ता मर्कामा पर्दैनथे ।"
सम्धी बने हरिवंश,"काभ्रे (कास) शनिबार धुलिखेलमा सबैजसो चर्चित कलाकार धुलिखेलमा भेटिए । उनीहरू कुनै सुटिङ वा फिल्मी कार्यक्रममा नभई एक वैवाहिक समारोहमा सहभागी भएका हुन् । वरिष्ठ कलाकार हरिवंश आचार्यका कान्छा छोरा मोहितवंशको विवाहमा सहभागी हुन कलाकारहरू धुलिखेलस्थित मिराबेल रिसोर्ट पुगेका थिए । बरियातसहित मिराबेल पुगेका मोहितवंशलाई उनका ससुरा व्यवसायी एवं सञ्चार उद्यमी भोला थापालगायत परिवारले स्वागत गरे । पत्नी रमिला, जोडी मदनकृष्ण श्रेष्ठलगायतका कलाकार र आफन्तसहित हरिवंश छोरा मोहित लिएर बिन्दु थापा लिन विवाहस्थल पुगेका हुन् । काभ्रेको शंखु पुख्र्यौली घर भएका हरिवंशले राम्रो परिवारको शिक्षित नेपाली बुहारी भित्र्याउन चाहेका थिए । जेठा छोरा त्रिलोकले विदेशी विवाह गरेपछि कान्छा छोराले नेपाली केटी नै विवाह गरोस् भन्ने आचार्य दम्पतीको सोच थियो । शंखुका माधव थापाले दुवै पक्षबीच कुरा चलाएका थिए । पर्यटन विषयमा मास्टर्स सकाएर ब्रिक्स क्याफे चलाएर बसेका मोहित र नेपाल मेडिकल कलेजमा डेन्टल सर्जरीमा ब्याचलर गरिरहेकी बिन्दु पहिलो भेटघाटपछि विवाह गर्न राजी भएका थिए । अमेरिकामा नै घरजम गरेर बसेका आचार्यका जेठा छोरा त्रिलोक बिदामा नेपाल आएपछि मात्रै मोहितको विवाह गर्ने दुई परिवारको सल्लाहअनुरूप इन्गेजमेन्ट भएको ९ महिनापछि विवाह भएको हो ।"
गाउँमै भेटिन्छन् केन्द्रीय नेता,"काठमाडौं तीन साताअघि कान्तिपुर टिमले मधेसमा घुम्ने क्रममा जिल्ला, गाउँ तहका नेताकार्यकर्ता भेट्न खोज्यो, तर त्यहाँ त एक से एक केन्द्रीय पदाधिकारी र सदस्य पो भेटिए । अढाई महिनाअघि ६ मधेस केन्द्रित पार्टी मिलेर गठित राष्ट्रिय जनता पार्टीको सहरदेखि गाउँसम्म यस्ता नेताहरू कति छन्, गनेर सकिँदैन । रोचक त के छ भने पुराना पार्टीहरू विलय भइसके, तर पदाधिकारी र सदस्य संख्या थप्दा तिनै पार्टीको तर्फबाट नाम चढाइन्छ । राजपा उच्च स्रोतका अनुसार पार्टीभित्र आफ्नो वर्चस्व देखाउन अध्यक्षमण्डलका नेताहरूले आआफ्नो खल्तीबाट नाम थपेको थप्यै छन् । अनि, गाउँमा बसिरहेका कार्यकर्तालाई आफू एकाएक केन्द्रीय समितिको वरिष्ठ नेता भइसकेको थाहै हुँदैन ।हजारभन्दा बढीको संख्यामा केन्द्रीय समिति छ, तर यकिन तथ्यांक कसैसित छैन, राजपाका एक पदाधिकारीले भने, पार्टी एकतापछि महाधिवेशनमा जानुपर्ने हो, तर नेताहरू आफ्नो प्रभुत्व बढाउन व्यस्त छन् । ती नेताले तीन दिनपछि बस्ने पार्टी बैठकमा जम्बो केन्द्रीय समितिको विषयले प्रवेश पाउने जानकारी दिए ।स्रोतका अनुसार पुरानो तमलोपाले पार्टी एकतापछि थपेका केन्द्रीय सदस्यको संख्या २ सय ५ पुगिसकेको छ । सद्भावना पार्टीको १ सय ७३, तमसपाको ८२ र फोरम गणतान्त्रिकको ५० जतिको हाराहारीमा केन्द्रीय सदस्य थपिएका छन् । यसअघि पार्टीको जिल्ला र क्षेत्रीय तहको जिम्मेवारी पाएका नेताहरूलाई सिधै केन्द्रीय पदाधिकारी तानिएको छ ।पुरानो तमसपा अध्यक्ष तथा हाल अध्यक्षमण्डलका नेता महेन्द्र यादवले पार्टी पदाधिकारी थप्ने क्रममा यसअघि पार्टीकी महिला विभाग नेतृ विनिता यादवलाई सिधै पार्टी उपाध्यक्ष बनाइदिएपछि उनकै पुरानो दल तमसपा वरिष्ठ नेता रामनरेश यादवले विरोध गरे । यसै कारणले अहिले महेन्द्र र रामनरेशबीच विवाद चर्केको छ । रामनरेशले अरू नेताको मानमर्दन हुने भन्दै आपत्ति जनाएपछि महेन्द्रले तमलोपाबाट आएका नेताहरूको धमाधम बढोत्तरी भइरहँदा आफू चुप बस्न नसक्ने जवाफ फर्काए । यसबारे जिज्ञासा राख्दा रामनरेशले घुमाउरो पारामा असन्तुष्टि जनाए । विनिताजी यसअघि पार्टीको केन्द्रीय कार्यसम्पादन समिति सदस्य र महिला विभाग प्रमुख हुनुहुन्थ्यो मलाई त्यतिमात्रै जानकारी छ, अरू केही बढुवाबारे थाहा पाउनुभएको भए अध्यक्षसँगै सोध्नुहोला, रामनरेश यादवले भने, पुरानो केन्द्रीय समितिसमेत संख्या हेर्दा त्यस्तै सयको नजिक पुगेको होला, तर सय नाघेको छैन । सबै छवटा पार्टीको जोडदा त निकै संख्या हुन्छ ।केही साना मधेस केन्द्रित दलका नेताले भने केन्द्रीय समितिमा मान्छे थप्न कोसिस गरे पनि नपाइरहेको समेत पार्टी नेतृत्वले खुलायो । नेता थप्ने होडमा पुरानो रामसपा भने देखिएको छैन । पार्टीपिच्छे ३४ जनाजति वरिष्ठ उपाध्यक्ष छन्, उपाध्यक्षहरू ४० जना, राजपाका अर्का नेताले खुलाए, सद्भावनामा मात्रै पाँचजना महासचिव छन् भने अरूको के हाल होला ?राजपा अध्यक्षमण्डलका नेता अनीलकुमार झाले पार्टीमा नेताको संख्या बढेको बढ्यै भएकाले आफूले पनि थपिएका पदाधिकारी र सदस्यहरूको सूची गाडीमै राखेर हिँड्ने गरेको बताए । मैले नेताहरूको नाम तयार राखेको छु, अहिले पनि त्यो गाडीमै छ, उनले भने, परेको दिन निकाल्छु । अहिले अरू साथीहरूको सूची हेरिरहेको छु । झाले यसो भने पनि उनले यस बीचमा आठ जना महासचिव थपिसकेको स्रोतले बतायो । अर्का नेताका अनुसार सहमहासचिव र सचिव गरी ५० जना अहिले नाघिसकेको छ । हरेक दलपिच्छे कोषाध्यक्ष र सहकोषाध्यक्ष भएकाले सबै जोडदा १० पुग्ने देखिएको छ । सिधै महाधिवेशनमा नगए राजपालाई छ दलका नेताहरूको व्यवस्थापन गर्न कठिन बन्ने पक्कापक्की छ ।तमलोपाले पोहोर असारमा नवलपरासीमा आयोजित महाधिवेशनबाट वृषेशचन्द्र लाल र सर्वेन्द्रनाथ शुक्ललाई उपाध्यक्ष चुने पनि पार्टी एकतापछि उनीहरूको हैसियत बढेर वरिष्ठ उपाध्यक्ष भइसकेका छन् । सद्भावना अध्यक्ष राजेन्द्र महतो र उनीबाट छुटेर गएका अनील झाबीच पार्टी नेताको संख्या थप्नेमा अघोषित प्रतिस्पर्धा देखिएको स्रोत बताउँछ । महतोले वैशाख ७ मा राजपा गठन हुनुअघिल्लो दिनसम्म पार्टी एकता गर्दै नेता थप्दै थिए । त्यसरी थपिनेमा नागरिक पार्टी अध्यक्ष तथा जनजाति नेता राजकुमार लेखी पनि एक हुन् । तमलोपाले पार्टी एकताकै दिन फोरम लोकतान्त्रिकबाट गोविन्द चौधरीलगायत नेता भित्र्याएको थियो ।पिताको निधनपछि महतो हाल गृहजिल्ला सर्लाहीमै छन् । अरू पार्टीको नेता सूची हेरेपछि उनले आवश्यक संख्या विचार गरेर थप्ने उनीनिकट एक नेताले जानकारी दिए । नेताहरूले सबै पार्टीहरूको नेता सूची सद्भावनाबाट आएका राजपा महासचिव मनीष सुमनसित रहेको जानकारी दिए पनि सुमनले अस्वीकार गरे । मसित कुनै सूची छैन, तर केन्द्रीय नेता थपिएको साँचो हो, सुमनले भने, पार्टी संगठन हाँक्न र आन्दोलनको व्यवस्थापन गर्न ठूलो संख्याले चुनौती थपेको हुँदा हामी केही दिनमै यसको टुंगो लगाउने प्रयासमा छौं ।"
नेपाललाई पर्ने असर,"कुल अन्तर्राष्ट्रिय कारोबारको ६५ प्रतिशत व्यापार हुने भारतको कर प्रणालीमा भएको व्यापक परिवर्तनको नेपालमा पनि असर पर्नेछ । कुन वस्तु र सेवामा कस्तो असर पर्ला यसको यकिन अझै भइसकेको छैन । भारत सरकारले नै आग्रह गरेपछि दिल्लीस्थित दूतावासले नेपालको परराष्ट्र, अर्थ र वाणिज्य मन्त्रालयलाई अध्ययन गरिदिन आग्रह गरेको छ । तर कर प्रणालीको अवस्था (नेचर) हेर्दा भारतबाट आयात हुने सामान महँगिने छैनन । भारतले निर्यात हुने सामानमा जीएसटी नलगाउने प्रस्ट पार्दै आएको छ । भारतमा उत्पादित सामान नेपाल आउँदा अहिले पनि भारतभित्र कुनै कर लाग्दैन । त्यसमा नेपाली सीमा यहाँको भन्सारले महसुल, भ्याट, अन्त:शुल्कलगायतका कर लगाउने हो । नेपालले कर प्रणालीमा परिवर्तन नगरेकाले सामान महँगिने छैन । भारतमा जीएसटीका कारण मूल्य बढ्ने भन्दै केही कार उत्पादकले मूल्य घटाएका छन् । नेपालीले सोही घटेको मूल्यमा कार आयात गर्न पाउनेछन् । भारतीय सञ्चार माध्यमहरूका अनुसार सुजुकीले मूल्य घटाउने घोषणा गरिसकेको छ । अन्य उत्पादकले पनि मूल्य घटाउने हो र भारतमा कुनै कर नलाग्ने हुँदा नेपाल आउने सामान सस्तो हुनुपर्ने हो । नेपालबाट भारत जाने सामानमा भारतले त्यहींको उत्पादनसरह जीएसटी लगाउने सम्भावना छ । अन्तर्राष्ट्रिय व्यापार प्रणालीको मर्मअनुसार आयातित सामानलाई पनि स्थानीयसरह नै व्यवहार (ट्रिट) गर्नुपर्ने हुन्छ । जस्तो कि प्राथमिक कृषिजन्य उत्पादनमा भारतमा जीएसटी नलाग्ने हो भने नेपालबाट जाने त्यस्ता उत्पादनमा कर लगाउन पाइँदैन । कुनै भारतीय उत्पादनमा २८ प्रतिशत जीएसटी लाग्छ भने नेपालबाट जाने उही सामानमा २८ प्रतिशत नै कर लगाउन सक्छ । राज्य तहमा अन्य करहरू हटेकाले सबैतिर फरक कर लाग्ने झन्झटबाट मुक्त हुने अपेक्षा गरिएको छ ।जीएसटीको कार्यान्वयनपछि भारतमा दैनिक उपभोग्य र कृषिजन्य उत्पादन सस्तिनेछन् । भारतमा निर्यात गर्ने कृषि तथा अन्य उत्पादनहरू भारतमा भन्दा महागो भएमा माग नहुन सक्छ । उदाहरणका लागि सो ऐनको कार्यान्वयन भएपछि भारतमा चिनी, चियापत्ती तथा अदुवा सस्तो हुनेछ, त्यस्तो अवस्थामा नेपालले भारतमा गर्ने निर्यात प्रभावित हुन सक्छ ।भारतको बैंक, बिमा, हवाई सेवा, पारवहनमा पनि जीएसटी लाग्ने भएका कारण उक्त सेवा नेपालीले उपभोग गरे कर लाग्नेछ । जस्तो कि तेस्रो मुलुकबाट सामान आयात हुँदा भारतीय ट्रक, रेल पारवहनको नेपालले पनि प्रयोग गर्छ । यसमा जीएसटी लागेकाले सेवा महँगिनेछ । नेपालीले भारतीय बैंक, बिमा, हवाई सेवालगायतका सेवा लिँदा प्रभाव पर्नेछ । अन्य प्रभाव भने कार्यान्वयन भएपछि बिस्तारै नेपालले भोग्नुपर्ने समस्याहरू बाहिर आउन सक्ने सरकारी अधिकारीहरूको भनाइ रहेको छ । तत्कालका लागि नेपालले पारवहनमा नेपालले विभिन्न सेवा प्रयोग गरेबापत तिर्ने शुल्कमा यो करको कार्यान्वयनपछि कुनै पनि समस्या आउन नहुने आग्रह भारतीय पक्षसँग गरिसकेको छ । तर यस विषयमा ठोस कुरा भने भएको छैन् । नेपाललाई कुन कुन क्षेत्रमा असर गर्छ भन्ने अध्ययन नै नभएका कारण पनि अन्योलको अवस्था सिर्जना भएको हो ।"
धनुषामा २ प्रतिशत मात्र रोपाइँ,"जनकपुर (कास) मध्यअसारसम्म धनुषामा दुई प्रतिशत जग्गामा मात्र धान रोपाइँ हुन सकेको छ । मनसुन सुरु भएको तीन साता बितिसक्दा पनि हालसम्म पर्याप्त वर्षा नहुँदा किसानहरू चिन्तित छन् । यहाँका कमला, जलाद, बिग्घी, हर्दीनाथलगायतका नदीहरूसमेत सुक्खा छन् । लामो समयदेखि पानी नपरेकाले चुरेछेउमा सिंचाइ प्रयोजनका लागि जडान गरिएका इनारहरूसमेत सुक्न थालेका छन् । ह्यान्ड पाइपहरूबाट समेत अपेक्षित पानी नआउँदा थप समस्या छ धनुषामा ६५ हजार ५ सय ४० हेक्टर जग्गामा धान खेती हुन्छ । सरकारी तथ्यांकअनुसार तीमध्ये ३२ हजार ४ सय ५६ हेक्टर जग्गा सिञ्चित घोषणा गरिएको छ । सिञ्चित भनिएका जग्गामध्ये पनि मध्यअसारसम्म १ हजार ३ सय १० (२ प्रतिशत) जग्गामा मात्र हालसम्म रोपाइँ हुन सकेको छ ।कृषि विकास शाखा धनुषाका बाली विकास अधिकृत बद्रीप्रसाद साहका अनुसार मंसिरे धान रोपाइँका लागि असार १५ देखि साउन १५ सम्मको समयलाई उत्तम मानिन्छ । धनुषामा ४ सय ५० हेक्टरमा चैते धानको खेती हुन्छ भने ४ हजार हेक्टरमा भदैया धानको तथा २७ हजार ९ सय १६ हेक्टर जग्गामा अगहनी (मंसिरे) धान खेती गरिन्छ । अघिल्लो वर्ष १ हजार ९ सय ९८ टन चैते धान तथा १६ हजार टन भदैया धानको उत्पादन भएको थियो तर यस वर्ष पर्याप्त पानी नपरेको कारण चैते तथा भदैया धान उत्पादनमा समेत कमी आउने अनुमान साहको छ ।बनिनियास्थित राष्ट्रिय धानबाली अनुसन्धान कार्यक्रम प्रमुख वेदानन्द चौधरीका अनुसार नेपालका कुल ३० लाख हेक्टर कृषियोग्य जग्गामध्ये १५ लाख हेक्टरमा धान खेती हुन्छ । कुल अन्न उत्पादनको झन्डै ५० प्रतिशत भाग धानको मात्र छ । कुल गार्हस्थ्य उत्पादनमा धानको योगदान झन्डै साढे ७ प्रतिशत रहेको चौधरीले बताए ।"
बबई सिँचाइको म्याद बढाउने तयारी,गुलरिया (कास) बबई सिँचाइ आयोजनाको म्याद थप्ने तयारी गरिएको छ । म्याद सकिन लागेको भन्दै आयोजनाले योजना आयोगसँग ४ वर्ष थप गर्न स्वीकृति मागेको हो । निर्माण सुरु भएको २९ वर्षमा न्यून बजेट र ठेकेदारको ढिलासुस्तीले नहरको ५० प्रतिशत मात्रै काम पूरा भएको छ । यो राष्ट्रिय गौरवका आयोजनाअन्तर्गत पर्छ । थप कामका लागि झन्डै आठ अर्ब रुपैयाँ खर्च हुने आयोजनाले जनाएको छ । समयमा काम नहुने भएपछि आव ०७८०७९ सम्मका लागि म्याद बढाउने तयारी भइरहेको आयोजनाले जनाएको छ । आयोजनामा हालसम्म करिब ५ अर्ब रुपैयाँ बढी रकम खर्च भइसकेको छ । ०४५ मा प्रथम चरणअन्तर्गत पूर्वतर्फको नहर निर्माण सुरु भएको थियो । पूर्व र पश्चिमतर्फ करिब ४५ हजार हेक्टर क्षेत्रफलमा सिँचाइ सुविधा पुर्याउने लक्ष्यका साथ आयोजना सुरु गरिएको थियो । ०५१ सालमा राष्ट्रिय अभियानका रूपमा पूर्व क्षेत्रमा मूल नहर निर्माण सुरु भएको थियो । अभियानलाई निरन्तरता दिँदै सरकारले राष्ट्रिय गौरवको आयोजनाअन्तर्गत राखी काम अघि बढाएको छ । ठेकेदार कम्पनी र कर्मचारी जिम्मेवार नहुँदा आयोजनाको काम बर्सेनि प्रभावित भइरहेको छोटकी डेउडाकलाका नरेश थारूले गुनासो पोखे । आयोजना प्रमुख दानरत्न शाक्यले शान्ति स्थापना अघि बजेट न्यून निकासा हुनु र द्वन्द्वकालमा विभिन्न कारणले रोकिनु आयोजनाका लागि बाधक बनेको बताए ।
आइतबार सेयर बजार खुल्ने,"काठमाडौं मूल्य अभिवृद्धि कर (भ्याट) उठाउने सरकारी निर्णयको विरोध गर्दै बिहीबार कारोबार बन्द गरेका सेयर दलालले आइतबारदेखि बजार खोल्ने भएका छन् । यस विषयमा सरोबारवालाहरूसँग शुक्रबार भएको वार्ता सहमतिमा टुङ्गिएपछि बजार खोल्ने तयारी भएको सेयर दलालहरूले बताएका छन् । दलालहरूको संगठन स्टक ब्रोकर्स एसोसिएसनले शनिबार विज्ञप्ति जारी गरी यस्तो जानकारी दिएको छ । एसोसिएसन र राजस्व सचिव (अर्थ मन्त्रालय) बीच शुक्रबार भएको वार्तामा व्यवसायीहरूको समस्या समाधान गर्ने सहमति भयो, विज्ञप्तिमा उल्लेख छ, तत्कालका लागि यथास्थितिमा कारोबार गर्ने सहमति भएअनुसार बिहीबार बन्द भएको सेयर कारोबार आइतबारदेखि सुचारु हुने भएको छ । आन्तरिक राजस्व विभागले बुधबार दुईवटा दलाल कम्पनीहरूलाई चार वर्षयताको मूल्य अभिवृद्धि कर (भ्याट) तिर्न पत्राचार गरेको थियो । त्यसपछि विगतमा नउठाइएको भ्याट नतिर्ने भन्दै दलालहरूले बिहीबार कारोबार ठप्प पारेका थिए । दलालहरूले अनिश्चितकालीन बन्द भनेकाले आइतबार बजार खुल्नेनखुल्ने अन्योल थियो । राजस्व सचिव शिशिर ढुंगानासँगको वार्तामा अहिलेलाई यथास्थितिमा कारोबार सुरु गर्ने र यथाशीध्र कम्पनी भ्याटमा दर्ता गर्ने सहमति भएको स्रोतले बताएको छ । राजस्व सचिवसँगबाट आश्वासन पायौं, उहाले कम्पनी छिटो भ्याटमा दर्ता हुनुहोस्, त्यसपछि भ्याट संकलन गर्नु सुरु गर्नुपर्छ भनेपछि हामी कारोबार खोल्न तयार भयौं, बैठकमा सहभागी एक दलालले भने । कान्तिपुरसँगको कुराकानीमा राजस्व सचिव ढुंगानाले सेयर दलालहरूलाई विगतका वर्षको भ्याट तिर्नु पर्दैन भनेर नभनेको बताए । लागिसकेको कर कसरी नतिर भन्न सकिन्छ, मैले त कारोबारै राकेर आन्दोलनमा उत्रनुभन्दा बजार सञ्चालन गरेरै समाधान खोजौं भनेको हँु, उनले भने । यसैबीच नेप्सेले शुक्रबारै पत्राचार गरी जसरी भए पनि आइतबारदेखि कारोबार सञ्चालन गर्न सेयर दलालहरूलाई निर्देशन दिएको छ । लगानीकर्ताले बुझाउने भ्याट उठाउने सरकारी निर्णयको विरोध गर्दै सेयर दलालले बिहीबार कारोबार गरेका थिएनन् । लगानीकर्ताले तिरेको रकम सरकारलाई बुझाइदिने मात्रै दायित्व भएका दलाल कम्पनीहरूले बिहीबार काम नगर्दा बजारमा सेयर किनबेच भएनन् । दिउँसो ११ देखि ३ बजेसम्म हुने कारोबार दलालहरू विरोधमा उत्रिँदा बिहीबार कारोबार हुन सकेन । दोस्रो बजारमा सेयर कारोबार दलालहरू मार्फत मात्रै गर्नुपर्ने प्रावधान छ । यसरी दिनभरि कारोबार नगर्नु अन्तर्राष्ट्रिय मान्यताविपरीत भएको भन्दै नेपाल स्टक एक्सचेन्ज (नेप्से) ले बिहीबार नै विज्ञप्ति जारी ध्यानाकर्षण भएको जनाएको थियो । दलालहरूलाई अविलम्ब कारोबार सञ्चालन गर्न तथा नियमक निकाय धितोपत्र बोर्डलाई बजार सञ्चालनको आवश्यक वातावरण निर्माणका लागि समन्वयकारी भूमिका निर्वाह गरिदिन नेप्सेलाई आहान गरेको थियो । शुक्रबार वार्ता भने राजस्व सचिव ढुंगानासँग भएको थियो । ढुंगानाले राजस्व सचिवको कार्यभार सम्हालेकै दिन वार्तामा बसेका थिए ।महालेखा परीक्षकको कार्यालयले सेयर लगानीमा पनि भ्याट लगाउनुपर्ने भन्दै विगतमा रकम नउठाएकाले बेरुजु देखाएपछि सरकारले भ्याट लागू गर्न खोजेको हो । भ्याट रकम सेयर किनबेच गर्ने ग्राहकले तिर्ने हो । दलालले उक्त रकम उठाएर सरकारलाई बुझाइदिने मात्रै हो । महालेखाले बेरुजु देखाउँदै ४ वर्षयताको भ्याट रकम असुल गर्न अर्थ मन्त्रालयलाई निर्देशन दिएको थियो । सोहीअनुसार चार वर्षयताको रकम असुल गर्न अर्थ मन्त्रालय मातहतको आन्तरिक राजस्व विभागले ताकेता गरेको हो । विभागले बुधबार दुईवटा दलाल कम्पनीलाई पत्राचार गरी उक्त अवधिको भ्याट भुक्तान गर्न दलालहरूलाई आग्रह गरेको हो । तर दलालहरूले यसअघि भ्याट नउठाइएकाले तिर्न नसकिने भन्दै विरोध गरेका थिए ।"
निगमले थप जहाज लिजमा लिने,"काठमाडौं नेपाल वायु सेवा निगमले आगामी वर्ष दुईवटा ठूला जहाज (वाइडबडी) किनेपछि भाडा (लिज) मा थप जहाज ल्याउने भएको छ । निगमले ५९ वर्ष पूरा गरेको अवसरमा राजधानीमा आयोजित एक कार्यक्रममा निगमका प्रमुख कार्यकारी अधिकृत सुगतरत्न कंसाकारले अबका दिन जहाज खरिद नगरिने नीति लिइएको बताए । संसारमा थोरै मुलुक छन् जो हामीले जस्तै ९१० प्रतिशत ब्याजमा ऋण उठाउँदै जहाज किन्छन््, उनले भने, ब्याजको भारसमेत बढ्दै जाने भएका लिजमा लिने तयारी हो । उनले वाइडबडी आइसकेपछि लिजमा आवश्यकताअनुसार लिजमा जहाज ल्याउनुपर्ने बताए । यदि निगमको भविष्य उज्ज्वल बनाउने हो भने अब लिज पर्चेज वा लिज फाइनान्स विधिमा जानैपर्छ, उनले भने । निगमले अहिले दुइटा वाइडबडी जहाज किन्न २४ अर्ब ऋण लिइसकेको छ । यसअघि खरिद गरिएका चिनियाँ विमान र दुइटा एयरबस पनि निगमले ऋण उठाउँदै किनेको हो । निगम सञ्चालक समितिका अध्यक्ष तथा पर्यटन सचिव शंकरप्रसाद अधिकारीले पनि ९ प्रतिशत ब्याजमा ऋण लिएको निगमले आगामी दिनमा ज्यादै आर्थिक भारको चुनौती सामना गर्नुपर्ने बताए । नेपालबाट अन्तर्राष्ट्रिय उडान भर्दै आएको निजी कम्पनी हिमालय एयरलाइन्सले हाल उडाउँदै आएका तीनवटा एयरबस ए ३२० लाई १२ वर्षको ड्राइलिज मा ल्याएर चलाइरहेको छ । लिज प्रक्रियाबाट जहाज ल्याउने प्रक्रियाबारे एयरलाइन्सका कर्मचारीहरू भने सकारात्मक छैनन् । लाउडा विमानको लिज प्रकरणमा निगमले १ अर्ब ६२ करोड हाराहारी रकम घाटा बेहोरेको थियो । त्यसलाई सरकारले पुँजीकृत गर्नुपर्ने अहिले पनि कर्मचारी संगठनहरूले माग गर्दै आएका छन् । शनिबार पनि एउटा संगठनका नेताले यसलाई पुँजीकरण गरिनुपर्नेबारे बोलेका थिए । तर, प्रमुख कंसाकारले १०१२ प्रतिशतमा ऋण उठाउँदै जहाज किन्ने प्रक्रियालाई थाती राख्दै कर्मचारीहरूलाई लिज अवधारणाबारे नकारात्मक नहुन आग्रह गरे । निगमले पनि आफ्नो खरिद कार्यविधिमा यो अवधारणा राखिसकेको छ । तर, यो पारित भने भइसकेको छैन । निगमका निमित्त महाप्रबन्धक गणेशबहादुर चन्द पनि लिज प्रक्रियाबाट जहाज ल्याउँदा वित्तीय निकायबाट लिइने ऋणको तुलनामा आर्थिक भार धेरै कम पर्ने बताउँछन् । लिजमा सुरुमा २०२५ प्रतिशत टोकन मनी बुझाएपछि आर्थिक भार पर्दैन त्यसपछि त्यही जहाजले कमाउँदै गर्छ, किस्ता तिरी रहनुपर्छ, चन्दले भने। निगमले दुई वर्षअघि १२ प्रतिशत ब्याजदरमा १० अर्ब ऋण लिई दुइटा एयरबस ए३२० न्यारोबडी जहाज किनेको थियो । यी दुई विमानको प्रतिकिस्ता ३२ करोड हाराहारी तिर्नुपर्छ । हालसम्म निगमले ५ किस्ता मात्रै तिरेको छ । प्रमुख कार्यकारी अधिकृत कंसाकारले अहिले अन्तर्राष्ट्रिय उडानमा वार्षिक १ खर्बको कारोबार हुने गरेको बताउँदै दुइटा वाइडबडी विमान थपिएपछि आफ्नो संस्थाको बजार हिस्सा ७ प्रतिशत हाराहारीले बढ्ने दाबी गरे । एक खर्बको वार्षिक कारोबारमा हाम्रो बजार हिस्सा १०१२ प्रतिशत हाराहारी पुग्यो वाइडबडी थपिएपछि १७ प्रतिशतसम्म पुग्नेछ, कंसाकारले भने । हीरक जयन्ती (६० वर्ष) प्रवेश वर्षका रूपमा आयोजित समारोहमा यसपटक निगमले १४ सय कर्मचारीमध्येबाट वर्षकै सर्वोत्कृष्ट कर्मचारीका रूपमा निगमको चिनियाँ विमान उडाउने क्याप्टेन उद्धव घिमिरेलाई पुरस्कृत गर्यो । उनलाई दुई तोला सुन राखिएको मेडलसहित निगमका अध्यक्ष तथा पर्यटन सचिवले पुरस्कृत गरेका थिए । क्याप्टेन घिमिरेले पाइलट अभावका बेला पनि उक्त सानो विमानबाट हुने पोखरा, भैरहवा र सिमराको उडान नियमित गरेका कारण उनलाई निगमले सबैभन्दा उत्कृष्ट कर्मचारी घोषणा गर्दै पुरस्कृत गरेको हो ।"
सीमा क्षेत्रमा सुन तस्करी,"महोत्तरी नेपालबाट सुनचाँदी बोकेर सीमापारि जाँदै गरेका एक भारतीयलाई प्रहरीले शुक्रबार मध्यरातिमा पक्राउ गरेको छ । भारत पटना बाकरगन्ज ७ का २७ वर्षीय पप्पु साहलाई १२ तोला चाँदी र करिब १४ ग्राम सुनसहित पक्राउ प्रहरीले पक्राउ गरेको हो । प्रहरी नायब उपरीक्षक दीपक पोखरेका अनुसार प्रहरीले गौशाला नपा २ निगौलचोकमा राति साढे १२ बजेतिर भारततर्फ जाँदै गरेको टेम्पोलाई आकस्मिक चेकजाँच गर्दा उक्त परिमाणका सुनचाँदीसहित साह पक्राउ परेका हुन् । उनलाई बरामद सुनसहित आवश्यक कारबाहीका लागि पथलैयास्थित राजस्व अनुसन्धानमा बुझाइएको छ ।यसअघि पनि सुनसहित भारत प्रवेश गर्न लागेको अवस्थामा प्रहरीले १८ वर्षीय रुस्तम कावारीलाई वैशाख २५ मा ५० ग्राम सुनसहित पिपरा चोकबाट पक्राउ गरेको थियो ।पक्राउ परेका सुनचाँदीको मात्रा थोरै देखिए पनि यसको भित्री षड्यन्त्र भने सानो नरहेको प्रहरी उपरीक्षक राजकुमार लम्सालको बुझाइ छ । घटनाक्रमले पनि यो तस्कर समूहको नयाँ चलखेल हुन सक्ने संशय बढाएको छ । ठूलो परिमाणमा सुन तस्करी गर्दा रिस्क पनि बढी हुने भएकाले तस्कर समूहले अहिले रणनीतिक परिवर्तनअन्र्तगत सानो परिमाणमा सुनचाँदी ओसारपसार गर्न थालेको लम्सालले बताए । थोरै मात्रा हुँदा लुकाउन र ओसारपसार गर्न पनि सहज हुन्छ ।थोरै परिमाण हुँदा पक्राउ परे पनि खासै क्षति नहुने भएकाले तस्कर समूहले अहिले कम मात्राका सुनचाँदी सीमापारि ओसारपसार गर्ने नयाँ चाल चलेको देखिन आएका छ, लम्सालले भने । अहिले सीमा कटाउन सके जति पनि सुन बिक्री हुने व्यवसायी बताउँछन् । दुवैतर्फ सुनको भाउमा खासै फरक नपरे पनि नेपाली सुनबाट बढी मुनाफामा हुने भएकाले यताको सुनको माग बढेको सुन व्यवसायीको भनाइ छ । नेपाल र भारतबीच खुला सीमा छ । दुवैतर्फका बजार पनि नजिकै छन् । यी नजिकका बजारबाट एकपटकमा एक तोला मात्र भारत लान सकियो भने एकै दिनमा १० तोलाभन्दा बढी पुर्याउन सकिने नेपाली सुन व्यवसायीको भनाइ छ । जलेश्वरस्थित न्यू शिव ज्वेलर्सका अनुसार नेपाली सुन २४ क्यारेटका हुन्छ । भारतमा भने २२ क्यारेटको मात्र कारोबार हुने गरेको छ । यताबाट सीमापारि गएको १ तोला सुनलाई उताका व्यवसायीले मिलावट गरी सजिलै सवादेखि डेढ तोलासम्म बढाउन सक्छन् । यो कारणले दुवैतर्फको मूल्यमा खासै फरक नपरे पनि भारतीय बजारमा नेपाली सुनको आकर्षणमा कमी नआएको हो ।"
तस्करी र असुली बढ्यो,"वीरगन्ज राजस्व छलेको आशंकामा पर्सा प्रहरीले बिहीबार साँझ वीरगन्ज भन्सारबाट निस्केको ४ बयलगाडा सामान नियन्त्रणमा लियो । शुक्रबार करिब १२ बजे नजिकै रहेको नारायणी अञ्चल प्रहरी कार्यालयको मैदानमा प्रहरीले त्रिपाल हटाएर चेकजाँच गरे । भन्सार प्रज्ञापनपत्रबमोजिम सामान ठीक रहेको भन्दै अपराह्न करिब ३ बजे ती सामानसहितको बयलगाडा छाडिए । असार पहिलो साता पनि यसरी नै प्रहरीले भन्सारबाट निस्केको ठेला र बयलगाडा लोड गरेको मालसामान नियन्त्रणमा लिएर नामको लागि मात्र चेकजाँच गरी छाडेको थियो । पछिल्लो समय न्यून बिजकीकरण र राजस्व छलीको आशंकामा प्रहरीले नियन्त्रणमा लिएका अधिकांश सामान आफैंले चेकजाँच गरी बिना कारबाही छाड्ने गरेको छ । थप अनुसन्धानका लागि राजस्व छानबिन गर्ने निकायमा नपठाई प्रहरी आफैंले चेकजाँच गर्न थालेपछि आर्थिक अनियमितताको आरोप लागेको छ ।राजस्व अनुसन्धान विभागको पथलैयास्थित क्षेत्रीय कार्यालय प्रमुख अनुसन्धान अधिकृत ज्ञानेन्द्र ढकालका अनुसार प्रहरीले राजस्व छलीको आशंकामा मालसामान नियन्त्रणमा लिन पाउँछन् । तर, कानुनत: आफंैले छानबिन गरी छाड्न मिल्दैन । राजस्व छली छानबिन गर्ने या त भन्सारले हो, या त राजस्व कार्यालयले हो, उनले भने, राजस्व छानबिन गर्ने निकाय प्रहरी हैन । बिहीबार साँझ भन्सार जाँचपास गरी निस्किएका बयलगाडा एसपी गोविन्दकुमार साह नेतृत्वको टोलीले वीरगन्जको रजतजयन्ती चोकबाट नियन्त्रणमा लिएको थियो । सम्बद्ध स्रोतका अनुसार प्रहरीले पछिल्लो समय नियन्त्रणमा लिने प्रत्येक मालसामान पछि व्यापारीसँगको सेटिङमा छाड्ने गरिएको छ । मासिक रूपमा रकम बुझाउनेको सामान नियन्त्रणमा लिइँदैन्, नाम उल्लेख नगर्ने सर्तमा ती व्यापारी भन्छन्, सेटिङमा नआएका व्यापारीको पछाडि सुराकी लगाएर उसको सामान प्रहरीले नियन्त्रणमा लिने गरेको छ । एसपी साहले बिल बिजकभन्दा बढी सामान लोड गरेको सूचनाको आधारमा बयलगाडा नियन्त्रणमा लिएको जनाए । व्यापारीले अगाडि नै ३ वटा बयलगाडाको सामान गोदाममा अनलोड गरिसकेको उनले बताए । चेकजाँचपछि बिलबमोजिम नै सामान फेलापरेपछि छाडेका हौँ, उनले भने, सिलबन्दी सामान नभएकाले राजस्व कार्यालय पठाएनौँ। राजस्व कार्यालयले चेकजाँच गर्दा प्रहरीको प्रतिनिधि नराखेकोमा उनले गुनासो पनि गरे । मौलाउँदै तस्करीझन्डै ६ वर्षपछि मुलुकको प्रमुख व्यापारिक नाका वीरगन्ज र आसपासका क्षेत्रबाट संस्थागत रूपले तस्करी मौलाउँदै गएको छ । यसले भन्सार राजस्व संकलनसमेत प्रभावित भएको छ । भारतबाट लोकल पैठारी भई आउने खुद्रा वस्तुको वैद्य आयात घटेको भन्सार कर्मचारीले जनाएका छन् । भन्सार राजस्व बढी लाग्ने कपडाको तस्करी हात्तै बढेको छ । भन्सार कार्यालयले दिएको तथ्यांकअनुसार गत आवको चैतदेखि जेठसम्मको तीन महिनाको तुलनामा चालु आवको सोही अवधिमा तयारी कपडाको आयात घटेको छ । कपडा आयातमा २० प्रतिशत भन्सार महसुल र १३ प्रतिशत मूल्य अभिवृद्धि कर (भ्याट) लाग्ने भएकाले यसको अवैध आयात बढी हुने गरेको छ । गत आवको चैतदेखि जेठसम्म भारतबाट ६६ करोड १२ लाख रुपैयाँ बराबरको एक करोड ५० लाख ५५ हजार मिटर कपडा आयात भएको थियो । जसबाट १९ करोड ४७ लाख रुपैयाँ राजस्व संकलन भएको थियो । सोही अवधिमा चालु आवमा ६३ करोड ६३ लाख रुपैयाँको एक करोड ३७ लाख ५५ हजार मिटर कपडा आयात भएको छ । कपडाको घटदो आयातले करिब ९० लाख रुपैयाँ राजस्व घाटा भएको भन्सारको तथ्यांकमा उल्लेख छ । मुलुकमा खपत हुने कपडामध्ये आधाभन्दा बढी चोरी पैठारीबाट आउने सम्वद्ध व्यवसायीको दाबी छ । सीमावर्ती सहरमा सामान्य एक जोर कुर्ता सुरुवालमा झन्डै चार सय रुपैयाँ फरक पर्छ, एक व्यवसायीले भने, त्यही कुर्ता काठमाडौँमा दोब्बरमा बिक्री हुन्छ । खुला सीमासँगै जोडिन गएको एउटा पक्ष मूल्यान्तरको कारोबार हो र यो कारोबार सीमासँग जोडिएका क्षेत्रका एउटा समूहको लागि जीविका र अवसरको आश्रय भइदिएको जानकार बताउँछन् । ठूला कारोबारीले भन्सारबाटै मूल्यांकन हेरफेर गरी वा थोरैको महसुल तिरी बढी ट्रकमा आयात गर्छन्, एक व्यवसायीले भने, सानाले पोके तस्करमार्फत गोदामसम्म कपडा मगाउँछन् । रक्सौलवीरगन्ज मुख्य नाका छलेर ग्रामीण नाकाबाट व्यापारीले कपडा नेपाल भित्र्याउने क्रममा भारतीय प्रहरीले दुई महिनायता एक करोड ३० लाख भारु मूल्यको कपडा बरामद गरेको एसएसबी कमान्डेन्ट सोनम छिरिङले जनाए । वीरगन्ज भन्सार छल्ने उद्देश्यले व्यापारीले ग्रामीण नाकाबाट कपडालगायतका वस्तु भित्र्याइरहेका सूचनाको आधारमा एसएसबीले कारबाही अगाडि बढाए पनि नेपाल प्रहरीले अवैध कारोबार नियन्त्रणमा खासै चासो लिएको छैन् । अवैध कारोबार र अपराधीको सूचना संकलनका लागि व्यापक रूपमा घुमुवा प्रहरी परिचालन गरिए पनि उनीहरू हाकिमका लागि पैसा संकलनमै व्यस्त भएको आरोप लाग्न थालेको छ । वीरगन्जमा अहिले मध्यक्षेत्रीय प्रहरी कार्यालय हेटौंडा, अञ्चल प्रहरी नारायणी, जिल्ला प्रहरी पर्सा, वडा प्रहरी र चौकीसमेतका घुमुवा परिचालित छन् । ग्रामीण नाकाबाट लत्ताकपडा, सुर्ती, चिनी, भाँडाकुँडा, इलेक्ट्रोनिक्स, हार्डवेयरलगायतका वस्तुको अवैध पैठारी बढेको छ । पर्सा प्रहरीले उपलब्ध गराएको तथ्यांकअनुसार पछिल्लो तीन (चैत, वैशाख, जेठ) महिनामा मात्र ५ लाख ७२ हजार मूल्य बराबरको भन्सार छलीका सामान बरामद गरेको छ । अवैध कारोबारमा कुनै किसिमको छुट दिएका छैनौँ, एसपी साहले भने । हालै कार्यालयले जिल्लाभरिका ३९ वटा चौकीका इन्चार्ज परिवर्तन गरेको उनले जनाए । स्रोतका अनुसार मासिक रूपमा बढी रकम कबोल गर्नेलाई आकर्षक चौकी पठाइएको छ । जानकीटोला, भिस्वा, परवानीपुर, गण्डक, छपकैया, भकुवा, इनर्वा, धोरे, अमरपट्टी, परसौनीभाटा, मिर्जापुर, बुडगाई, लंगडी, सबैठवामा रहेका चौकी आकर्षक मानिन्छन् ।"
कुमारी बैंकले थाल्यो एकीकृत कारोबार,"काठमाडौं (कास) कुमारी बैंक लिमिटेडले काष्ठमण्डप डेभलपमेन्ट बैंक, महाकाली विकास बैंक, काँक्रेविहार विकास बैंक र पश्चिमाञ्चल फाइनान्स कम्पनी लिमिटेडलाई प्राप्ति गरी मिति असार १६ देखि एकीकृत कारोबार सुरु गरेको छ । नेपाल राष्ट्र बैंकका गभर्नर चिरञ्जीवी नेपालले एकीकृत कारोबारको सुभारम्भ गरेको जारी विज्ञप्तिमा छ । कुमारी बैंकका अनुसार गत जेठ १७ मै नेपाल राष्ट्र बैंकबाट उक्त चार संस्थालाई गाभेर एकीकृत कारोबार गर्न बैंकले स्वीकृति पाएको थियो । उक्त चार संस्था प्राप्तिपछि कुमारीको चुक्ता पुँजी ६ दशमलव २ अर्ब रुपैयाँ पुगेको जनाएको छ । गत चैत ९ मा सम्पन्न साधारणसभाले एकीकृत कारोबारपछि कायम हुने चुक्ता पुँजीको २० प्रतिशत (एक अर्ब १९ करोड रुपैयाँ बराबर) को हकप्रद निष्कासन गर्ने प्रस्ताव पारित गरिसकेको पनि बैंकले जनाएको छ ।"
वल्र्डलिंकद्वारा सेलेब्रेसन अफर का विजेता घोषणा,"काठमाडौं (कास) वल्र्डलिंक कम्युनिकेसन्सले आफ्ना सक्रिय ग्राहक १ लाख पुगेको अवसरमा ल्याएको सेलेब्रेसन अफर का भाग्यशाली विजेताहरूको नाम सार्वजनिक गरेको छ । अफर अन्तर्गत विजेता बन्न सफल भएका १० जनाले सामसुङ ग्यालेक्सी एस ८ मोबाइल र सय जनाले ३ महिना नि:शुल्क इन्टरनेट उपहार पाएको वल्र्डलिंकद्वारा जारी विज्ञप्तिमा उल्लेख छ । मोबाइल तथा इन्टरनेट उपहार विजेतालाई कम्पनीको सफ्टवेयर सिस्टमबाट छनोट गरिएको जनाएको छ । कम्पनीले विजेतालाई उपहारका लागि स्वयं सम्पर्क गर्न आग्रह गरेको छ । वल्र्डलिंकले २१ वर्षदेखि सर्वसाधारण ग्राहकलाई इन्टरनेट, आईपीटीभी र कर्पोरेट ग्राहकलाई डाटा सेवा प्रदान गर्दै आएको छ । कम्पनीका यसै वर्ष देशभर १ लाखभन्दा बढी ग्राहक पुगेका हुन् ।"
मोबाइल कम्प्लेक्स र एपेक्स डिजिटलको संयुक्त सोरुम,काठमाडौं (कास) ललितपुर मोबाइल कम्प्लेक्सले सोरुमको रिब्रान्डिङ गरेको छ । मोबाइल कम्प्लेक्सले एपेक्स डिजिटलको सहकार्यमा सोरुमको शुक्रबार रिब्रान्डिङ गरेको जारी विज्ञप्तिमा उल्लेख छ । रिब्रान्डिङका अवसरमा मोबाइल खरिदमा ५ देखि ५० प्रतिशतसम्म छुटको व्यवस्था गरिएको कम्पनीले जनाएको छ । यो सोरुमबाट ग्राहकहरूले विश्वका चर्चित मोबाइल ब्रान्डका स्मार्टफोनहरू खरिद गर्न सक्ने छन् । ललितपुर मोबाइल कम्प्लेक्सका अध्यक्ष पुरुषोत्तम बस्नेतले सोरुमको रिब्रान्डिङले ग्राहकलाई थप सुविधा दिन सहयोग पुग्ने बताए ।
एमडीएफको अनमोल आटा बजारमा,"काठमाडौं (कास) माँ दुर्गा फुड्स (एमडीएफ) ले आफ्ना उत्पादनहरू आटा, मैदा, सुजी र दलिया उपभोक्ताहरूको सहजताका लागि सुपर मार्केट भाटभटेनी र बिगमार्टमा उपलब्ध गराएको छ । कम्पनीका अनुसार आधुनिक प्याकेजिङमा आएका यी खाद्य उत्पादनहरू आटा (५ किलो), मैदा (२ किलो), सुजी (१ किलो) र दलिया (१ किलो) को प्याकमा बजारमा उपलब्ध छन् ।"
त्रिशूली नदीमा ट्राईम्याराथन,"जोगीमारा (धादिङ) त्रिशूली नदी किनारमा शनिबार नेपाली सेनाले अन्तर्राष्ट्रिय स्तरको ट्राईम्याराथन आयोजना गरेको छ । धादिङको बैरेनीदेखि चरौंदीसम्म उक्त प्रतियोगिता भएको हो । गल्छीबैरनीबाट सुरु ६१ किमि दौड, कल्लेरीबाट २६ किमि साइक्लिङ र चरौंदी मालिगाबाट जोगीमारासम्म ११ किमि र्याफ्टिङ गरिएको थियो। अमेरिकी, बंगलादेशी सेना, ब्रिटिस गोर्खा सैनिक, त्रिभुवन आर्मी क्लब, सशस्त्र प्रहरी, द हिमालयन गल्र्स र काठमाडौंका विभिन्न स्पोर्ट्स क्लबका ४८ खेलाडीले भाग लिएका थिए । यो ट्राईम्याराथनमा एउटै समूहले दौड, साइक्लिङ र र्याफ्टिङ गर्नुपर्ने हुन्छ, गजुरीस्थित देवीदत्त गणका गणपति भरत बुढाथोकीले भने । त्रिशूली किनारमा वर्षातको भेलमा गरिने यो साहसिक खेलकुद प्रधानसेनापति अन्तर्राष्ट्रिय ट्राईम्याराथनको नाममा ४ वर्षयता हुँदै आएको हो । विगतका वर्षमा राष्ट्रिय स्तरका खेलाडी मात्रै समावेश हुन्थे । यसपल्ट अन्र्तराष्ट्रिय रूपमै आहान गरेपछि ८ नेपाली टिम र ४ विदेशी टिम सहभागी भएका थिए । त्रिभुवन आर्मी क्लबका मानबहादुर थापाको ए टिम समग्रमा ४३१ किलोमिटर २ घण्टा १८ मिनेट १ सेकेन्डमा पूरा गरी च्याम्पियन भएको छ । काठमाडौं वाईक स्टेसनका हिमाल टमाटाको टिमले २ घण्टा २७ मिनेट ४७ सेकेन्डबाट दोस्रो स्थान हासिल गर्यो । आर्मी क्लबकै राजेन्द्र चेम्जोङको टिम २ घण्टा २८ मिनेट २५ सेकेन्डका साथ तेस्रो भयो । विजेताले डेढ लाख नगद पुरस्कार र सिल्ड जित्यो । दोस्रोले एक लाख र तेस्रोले ७५ हजार नगद पुरस्कार जितेका छन् । विजेतालाई कामु प्रधाानसेनापति बलदेवराज महतले पुरस्कृत गरे ।"
ग्याल्जेन र विशालको हार,काठमाडौं (कास) नेपाली युवा बक्सर मिङमार ग्याल्जेन शेर्पा र विशाल श्रेष्ठ थाइल्यान्डको बैंककमा भएको एएसबीसी एसियन युथ बक्सिङमा च्याम्पियनसिपमा पराजित भएका छन् । शनिबार ५२ केजी तौलसमूहमा प्रतिस्पर्धा गरेका ग्याल्जेन काजकिस्तानका खेलाडी एबेक डोसानोभससँग तेस्रो राउन्डमा पराजित भए । युवा बक्सर विशाल ७५ केजी तौल समूहमा काजकिस्तानकै यात मजियाभासँग पराजित भएको नेपाल बक्सिङ संघले जानकारी गराएको छ । नेपाली खेलाडीलाई प्रशिक्षक डम्बरबहादुर लिम्बू र दीपक महर्जनले प्रशिक्षण दिएका छन् ।
आठलाई मेधावी प्रतिभा पुरस्कार,"काठमाडौं (कास) दशरथ चन्द मेधावी खेलाडी प्रतिभा पुरस्कारबाट शनिबार विभिन्न खेलका ८ खेलाडी सम्मानित भएका छन् । सहिद दशरथ चन्दको ११५ औं जन्मजयन्तीमा दशरथ चन्द मेमोरियल ट्रष्टले क्षेत्रगत रूपमा ५ र पारा खेलकुदबाट २ खेलाडीलाई नगदसहित सम्मनित गरेको हो । २०७३ सालमा राष्ट्रिय तथा अन्तर्राष्ट्रिय प्रतियोगितामा गरेको प्रदर्शनका आधारमा खेलाडी सम्मानित गरिएको हो ।पूर्वाञ्चलबाट फुटबलका नवयुग श्रेष्ठ, मध्यमाञ्चलबाट भलिबलकी प्रतिभा माली, पश्चिमाञ्चलबाट एथलेटिक्सकी विपना परियार, मध्यपश्चिमाञ्चलबाट क्रिकेटकी नेरी थापा र सुदूरपश्चिमबाट तेक्वान्दोकी निशा रावल सम्मानित भए ।पारातर्फ तेक्वान्दोकी सीता भण्डारी तथा एथलेटिक्स र क्रिकेटका विक्रमबहादुर राना पुरस्कृत भए । ट्रष्टले २०६२ सालदेखि खेलाडी पुरस्कृत गर्दै आएकामा पहिलोपल्ट पाराका खेलाडीलाई सम्मान गरेको हो । मरणोपरान्त अल्ट्राधावक सन्जय पण्डितलाई सम्मान प्रदान गरियो । त्रिपुरेश्वरस्थित सहिद दशरथ चन्दको शालिकसामुन्ने आयोजित कार्यक्रममा ट्रस्टका संरक्षक लोकबहादुर चन्दलगायतले खेलाडी्लाई सम्मानित गरे । सम्मानित सबैले जनही १० हजार पाए ।"
मेसीले गरे विवाह,रोसारियो (एपी) लियोनल मेसीले शुक्रबार राति आफ्नो सानो उमेरदेखिकी प्रेमिकालाई विवाह गरेका छन् । त्यस समारोहमा फुटबलमा केही ठूला नामको सहभागिता रह्यो । मेसी र एन्टोनेला रोकुजोले महँगो होटलमा गरेको विवाहमा २ सय ५० विशिष्ट पाहुनाको उपस्थिति थियो । त्यसमा मेसीका बार्सिलोनाका साथीहरू नेयमर र लुइस स्वारेज थिए ।यस्तै जेरार्ड पिके र उनका कोलम्बियाली पप स्टार साकिराको उपस्थिति थियो । रोसारियोमा भएको विवाहले पूरा अर्जेन्टिनामा सनसनी मच्चिएको छ । यो सहर ब्युनस आयर्सबाट उत्तर पश्चिमतर्फ तीन सय किलोमिटर टाढा छ । विवाह समारोहको समाचार संकलन गर्न १ सय ५० पत्रकार उपस्थित थिए । विवाह कार्यक्रमलाई प्रत्यक्ष हेर्न ठूलो संख्यामा प्रशंसक उपस्थिति रहेको हुनाले पनि कडा सुरक्षा व्यवस्था गरिएको छ । अहिले ३० वर्ष पुगेका मेसीको रोसारियोको तल्लो मध्यमबर्गमा जन्म भएको थियो । उनका दुई दाजुभाइ र एक दिदी छन् । उनका २९ वर्षीया दुलही भने मेसीको नजिकका साथीको नातेदार हुन् । मेसी र रोकुजो सानैदेखि मिल्ने साथी थिए । उनीहरूको विवाहपूर्व नै दुई सन्तान जन्मिसकेको छ ।
हिलो खेल्दा,"हरिमाया वाग्लेकक्षा८, पिपुल्स फ्रेन्डसिप एकेडेमी, स्वयम्भू, काठमाडौं"
छालाबारे बुझौं,"छाला मानव शरीरको सबैभन्दा ठूलो संवेशदनशील अंग हो । वयस्क मानिसमा करिब १८६ वर्ग मिटर छाला हुन्छ । हामी छालाले स्पर्श गरेर कुनै पनि वस्तुबारे थाहा पाउन सक्छांै । यसले जीउलाई ढाकेर शरीरभित्र रहेका अंगप्रत्यंग, हड्डी र मांसपेशीलाई बचावट गर्छ । शरीरमा छाला बन्ने र झर्ने क्रम जारी हुन्छ । प्रत्येक मिनेटमा ३० देखि ४० हजार मृत कोष झर्छन् ।मानव शरीरको बाहय सतहमा संवेदनशील स्नायुको पुछार हुन्छ । तिनीहरूले तातो, चिसो, स्पर्श, पीडा र चाप गरी ५ किसिमका संवेदनाका सूचना प्राप्त गर्छन् । यस्तो सूचना तत्कालै मस्तिष्कमा पुर्याई वस्तुको बनावट, प्रकृति र तापक्रम थाहा पाउन मद्दत गर्छ । तातो चिसोजस्तै वस्तु विशेषको खस्रो, चिप्लो, नरम, कडा थाहा पाउन छालामा विभिन्न प्रकारका रिसेप्टर हुन्छ । कतिपय स्पर्शका लागि यस्ता रिसेप्टरलाई हल्का चाप भए पुग्छ भने कतिपयलाई निकै दबाउनुपर्छ । ओठ, जिब्रो, औंलाको टुप्पा, पैताला मानव शरीरका निकै संवेदनशील त्वचा भएका अंग हुन् । छालामा दुई तह हुन्छ । माथिल्लो तह (इपिडर्मिस) मृतकोषबाट निर्मित हुन्छ । त्यसको मुनि छालालाई मुलायम बनाइराख्न आवश्यक पर्ने चिल्लो उत्पादन गर्ने ग्रन्थी समेटिएको डर्मिस हुन्छ । डर्मिसमा रक्तनलीका आखिरी भाग तथा रौंका जरा पनि हुन्छन् । डर्मिसमुनि शरीर न्यानो बनाइराख्न आवश्यक पर्ने बोसोयुक्त तन्तु हुन्छ ।छालाले शरीर सुक्खा हुन र तापक्रम नियन्त्रण गर्न मद्दत गरी शरीरलाई बचाउँछ । अत्यधिक गर्मीमा पसिना निकालेर तथा अत्यधिक चिसोको बेला काँडा उमारेर शरीरलाई बचाउँछ । साथै धुलो, कसिंगर, कीटाणु र सूर्यको प्रकाशबाट पनि जोगाउँछ ।कसैका छाला कालो त कसैको सेतो हुन्छ । छालामा रहने मेलानिन तत्त्वले छालाको रङ निर्धारण गर्छ । अफ्रिकी मूलका निग्रोहरूको छालामा मेलानिनको मात्रा बढी हुन्छ । मेलानिनले सूर्यको प्रकाशमा हुने अल्ट्राभ्वायलेट किरणबाट पनि जोगाउँछ ।डा सुमनराज ताम्रकार"
किसान,"प्रजिना थापा, कक्षा१०काञ्जीरोवा नेसनल स्कुल, काठमाडौं"
आकाशमा सेतो बादल,"सहिष्णुता भट्टराई, कक्षा३अरुणिमा शैक्षिक प्रतिष्ठान, काठमाडौं"
गुड्ने पिर्का,"फुलैफूलको बगैंचामा नताशा राजुसँग दगुरीदगुरी खेलिरहेकी छे । राजु मलाई भेट्टाउन आऊ भन्दै नताशा झनझन दौडिन्छे । दिदी धेरै नभाग न । म तिमीलाई भेट्टाउन सक्दिनँ, राजुले थचक्क भुइँमा बस्दै भन्यो । दौडिँदादौडिँदा अचानक नताशा लडी । मेरी दिदी सानी, दगुर्न नि नजान्ने, राजु जिस्काउँदै भाग्यो । पख मलाई जिस्काउँछौ, नताशा उठ्न खोज्छे तर सक्दिन, फेरि उठ्ने कोसिस गर्छे, सक्दिन ।राजु राजु भन्दै बोलाउँछे तर कतै देख्दिन । एउटा छायाजस्तो आएर समात्न खोज्छ । ऊ चिच्याउँदै उठ्छे । ओहो, सपना पो रहेछ त, दायाँबायाँ हेर्दै नताशाले भनी । के भयो छोरी ? किन आत्तिएकी ? उसको आवाज सुनेर बाबाले अत्तालिँदै आएर सोध्नुभयो । बाबा मैले डरलाग्दो सपना देखें । अनि बाबा म सपनामा दगुरेर खेलिरहेकी थिएँ । हिँड्न सकेकी थिएँँ । बाबा,अब म कहिल्यै हिँड्न सक्दिनँ ? आँखाभरि आँसु पार्दै नताशाले भनी । हिँड्न सक्छे मेरी छोरी तर अलि ठूली भएपछि । ल अहिले सुत, बाबाले उसलाई फकाउँदै सुुताएर बाहिर निस्कनुभयो । नहुने कुराको किन आश्वासन दिनुहुन्छ, न ऊ हिँड्न सक्छे न त उठ्न नै, आमाले बाबालाई हेर्दै भन्नुभयो । बाबा केही नबोली चुप लागेर टोलाउनुभयो ।घिस्रीघिस्री हिँड्दा नताशाले लगाएको सुरुवाल छिट्टै फाट्थ्यो । आमाले सुरुवाल छिट्टै फटाई भनेर गाली गर्नुहुन्थ्यो । मेरी दिदी सानी घिस्रिएर हिँड्ने, बांगाबांगा हात, खान गाह्रो भात भन्दै राजुले पनि उसलाई जिस्काउँथ्यो । ऊ सकीनसकी घिस्रिएर राजुलाई पिट्न जान्थी तर राजु कुदेर भाग्थ्यो । घिस्रिँदा उसको हातको छाला लछारिन्थ्यो । ऊ आँखाबाट आँसु झारेर क्वाँक्वाँ रुन्थी । उसको पीडा देखेर आमाबाबाको आँखा पनि रसाउँथे । दिदी, हामी बजार जाने, बाबाले मलाई फुटबल किनिदिने भन्नुभएको छ, एक दिन बिहान उफ्रँदै राजुले आएर नताशालाई सुनायो । तिमी स्कुल जान पर्दैन र ? नताशाले भनी ।आज शनिबार हो नि, मेरो स्कुल छुट्टी छ, राजुले भन्यो । म पनि बजार जान्छु, नताशाले भाइको हात तान्दै भनी ।हामी मात्र जाने, तिमीलाई त नलाने, उसले नताशाको हातबाट आफ्नो हात फुस्काउँदै भन्यो । बाबाबाबा म पनि बजार जाने भन्दै नताशा घिस्रीघिस्री बाहिर आई । बजारमा भीड हुन्छ । मेरी छोरी ज्ञानी छे, भनेको मान्छे ल भन बजारबाट मेरी छोरीलाई के ल्याइदिऊँ ? बाबाले फकाउँदै नताशालाई सोध्नुभयो । ऊ केही नबोली हातले भुइँमा घ्रिसँदै कोठामा गई । दिउँसभरि ऊ कसैसँग नबोली ठस्स परेर बसिरही । आमाले फकाउनुभयो तर पनि मानिन । उसलाई आज आफू हिँड्न नसकेकोमा दु:ख लागेको थियो । आज ऊ पनि हिँड्न सकेको भए बाबासँग बजार जान्थी । आफूले मन परेको पुतली छानेर किन्थी । बेलुकी बजारबाट फर्किंदा बाबाको हातमा एउटा केही अनौठो सामान थियो । नताशा नताशा, बाबाले खुसी हँुदै बोलाउनुभयो । जतिसुकै रिसाए पनि बाबाले बोलाउनुभयो भने ऊ खुरुक्क आउँथी किनकि बाबा भनेपछि ऊ हुरुक्क हुन्थी । ल हेर, मैले मेरी छोरीलाई के ल्याइदिएको छु ।ऊ हेर्दै नहेरी ठस्स परेर बसिरही । मेरी छोरीको अझै रिस मरेको छैन, बाबाले गाला सुम्सुम्याउँदै भन्नुभयो । खै, मैले त तपाईंकी छोरीलाई फकाउनै सकिनँ, आमाले नताशातिर हेर्दै भन्नुभयो ।ल ल ठीक छ । छोरी पनि रिसाएर बस्ने अनि बाबा पनि रिसाएर बस्ने, बाबाले आँखा चिम्लँदै भन्नुभयो । त्यही मौकामा नताशाले बाबाले ल्याइदिनुभएको सामानतिर हेर्दै आश्चार्य मान्दै सोधी, बाबा यो के हो ?नताशाले कहिले सोध्ली र आँखा खोलूला भनेर बस्नुभएको बाबाले हत्तपत्त आँखा खोल्दै भन्नुभयो, गुड्ने पिर्का ।अब मेरी छोरी यसैमा बसेर यताउति गर्छे । अब मेरी छोरीको सुरुवाल फाट्दैन । हातमा घाउ हँुदैन, बाबाले गुड्ने पिर्कामा उसलाई राखिदिँदै भन्नुभयो । बाबाले पिर्कालाई विस्तारै धकेलिदिनुभयो । सुरुमा त नताशा डराई तर विस्तारैविस्तारै उसलाई मज्जा आउन थाल्यो । पिर्कामा ससाना पांग्रा थिए जसले गर्दा सजिलै गुड्थ्यो । त्यो दिनदेखि गुड्ने पिर्का उसको साथी भएको थियो । त्यसैमा बसेर ऊ कहिले हाँस्थी, कहिले रिसाउँथी अनि कहिले भाइसँग खेल्थी ।"

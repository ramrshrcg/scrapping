शीर्षक,विवरण
दोस्रो चरण आज,"मतदान सकिएपछि गणना आयोगले बिहीबार साँझ मतदान सकिएलगत्तै पहिलो र दोस्रो चरणका दुवै निर्वाचनको मतगणना थालिने जनाएको छ । आयोग प्रवक्ता सहसचिव नवराज ढकालले मतदानस्थल र गणकहरूको छनोट भइसकेको बताए । पहिलो चरणको गणना तत्कालै प्रारम्भ हुनेछ । दोस्रो चरणको भने गणनास्थलमा मतपेटिका संकलन भएलगत्तै, उनले भने, मुख्य निर्वाचन अधिकृत र निर्वाचन अधिकृतहरूले सर्वदलीय बैठक गरी गणनाका लागि आवश्यक सहमति जुटाई प्रारम्भ गर्न सक्नेछन् । सबैतिरको गणना सदरमुकाममा निर्धारण गरिएका स्थलमा मात्रै हुनेछन् । मतपेटिका संकलनमा समय लाग्ने भएकाले दोस्रो चरणका धेरै स्थानको गणना शुक्रबारबाट मात्रै प्रारम्भ हुन सक्छ । तर, सदरमुकाम आसपास र सुगम स्थानका निर्वाचन क्षेत्रहरूको गणना बिहीबार रातिबाटै सुरु हुने प्रवक्ता ढकालले बताए । आयोगले आवश्यक स्थानको व्यवस्था गरी प्रतिनिधिसभा प्रत्यक्ष, प्रदेशसभाको प्रत्यक्ष र दुवै सभाको समानुपातिकको मतगणना एकैसाथ सुरु गर्न सकिने निर्देश गरेको छ । तर, स्थान र गणकको अभाव भए पहिले प्रत्यक्ष र त्यसपछि मात्रै समानुपातिकको गणना थाल्न आयोगले भनेको छ । प्रत्यक्षतर्फ पनि एकैसाथ दुवै सभाको गणना थाल्न नसकिए पहिले प्रतिनिधिसभाको गनिसक्न आयोगले निर्देश गरेको छ । आयोगले प्रत्यक्षतर्फ दुवै सभाको ४ दिन र समानुपातिकको गणना ८ दिनभित्र सक्ने लक्ष्य लिएको छ ।"
मतदान गर्न फर्किनेको ताँती,"संविधान कार्यान्वयनले पूर्णता पाउने र देश संघीयतामा जाने मुख्य खुडकिलो यही चुनाव भएकाले मतदातामा उत्साह मात्र होइन, उमंग रहेको पाइएको छ, उनले भने, बीपी राजमार्ग ताप्लेजुङसम्म जान प्रयोगमा आउँछ । पूर्वको ठूलो भूगोल समेटिने भएकाले यहाँ चाप बढ्नु स्वाभाविकै हो । यहाँबाट जानेको सुरक्षा र सहजतामा हामीले सक्दो प्रयास गरेका छौं ।कतिपय मतदाता काम छाडेर हिँडेका पाइए भने कतिपय कार्यालयमा आग्रह गरी बिदा लिएर घर फर्किइरहेका थिए । स्थानीय तहको निर्वाचनमा एकमतको हारजित र गोलाप्रथासमेत भएकाले त्यस्तै भएर आफूलाई पछि थकथक नलागेस् भनी गाउँ गइरहेको विराटनगरका बीएन चौधरीले बताए । उनी राजधानीमा व्यवसाय गरेर बस्छन् । आफूमात्र होइन, टोलका चिनेजानेका धेरै जना धमाधम फर्किइरहेको उनले जानकारी दिए । छोटो दूरी भएकाले समयमै पुग्न सकिन्छ, त्यही भएर निर्वाचनको अघिल्लो दिन मात्र आएको, कमलामाई नगरपालिका२ को चियाबारीमा खाना खाँदै गर्दा भेटिएका चौधरीले भने, मत हाल्न पाउनु अधिकार हो, मौकाको सदुपयोग किन नगर्ने ? यस्तो मौका सधैं आउँदैन । उनले मत हालेर राम्रो उम्मेदवारलाई जिताउने र घरमा भेटघाटसमेत हुने भएकाले यसलाई चाडका रूपमा लिएको खुसी हुँदै सुनाए । सुनसरी तरहराका कृष्ण थापाको भनाइ उस्तै छ । वृद्ध उमेरका उनी मतदान गर्नकै लागि राजधानीमा बसेर गरिरहेको औषधि उपचारलाई थाँती राखेर गाउँ फर्किएका हुन् । निर्वाचनमा मतदान गर्ने हो । भोलिपल्ट यही बाटो भएर फर्किएपछि समयमै फेरि पुगिहालिन्छ, उनले भने, अर्कोपल्ट कसले देखेको छ र मतदान गर्न पाइन्छ कि पाइँदैन ? पूर्वका ताप्लेजुङदेखि रौतहटसम्मका जिल्लाबाट काठमाडौं आउजाउ गर्न बीपी राजमार्ग प्रयोगमा आउँछ । दोस्रो चरणमा चुनाव भइरहेका उदयपुर, खोटाङलगायत जिल्ला जान यही राजमार्ग प्रयोग गरी खुर्कोटबाट मध्यपहाडी लोकमार्गतर्फ लाग्नुपर्छ । त्यसतर्फ जाने गाडीको चाप पनि उत्तिकै बाक्लो रहेको प्रहरीले जनाएको छ । तीन दिनयता यात्रुवाहक सवारीको संख्या अत्यधिक बढेकाले दिउँसो मालवाहक सवारीलाई केही समय रोक्नुपरेको जिल्ला ट्राफिक प्रमुख श्रेष्ठले जनाए । भाडाका सवारी साधन त छँदै छन्, रिजर्भ गरेर आउने गाडी पनि उत्तिकै छन्, उनले भने, मतदान गर्नकै लागि आएको भनेका छन् । त्यही भएर हामीले सक्दो शक्ति परिचालन गरेर तिनलाई सहजतापूर्वक गन्तव्यतर्फ पठाइरहेका छौं । बुधबार मध्यरातबाट मतदान सम्पन्न नहुन्जेलका लागि राजमार्ग बन्द गरिने भए पनि बीपीमा भिन्दै नियम छ । यस राजमार्गमा यसअघिदेखि नै साँझ ७ बजेबाटै दुर्घटना संवेदनशीलतालाई हेरी स्थानीय प्रशासनले यातायात चल्न दिँदैन । निर्वाचनका बेला त्यही नियम कायम राखिएको छ । त्यसैले छिटोछिटो पार हुन साँझपख तीव्र गतिमा हुइँकिने गाडीको बाक्लो चाप देखिइरहेको थियो ।"
निर्वाचन सुरक्षा सुदृढ : गृह,"विस्फोट गराउने को ?निर्वाचन लक्षित गरी देशैभर शृंखलाबद्ध विस्फोटका घटना भइरहँदा पनि गृह मन्त्रालयले विस्फोटन कसले गराएको हो भन्ने स्पष्ट पारेको छैन। बुधबार गृह मन्त्रालयमा आयोजित पत्रकार सम्मेलनमा गृहसचिव मोहनकृष्ण सापकोटाले विस्फोटन गराउनेलाई निर्वाचनविरोधी तत्त्व को संज्ञा दिए पनि त्यस्ता तत्त्व कोको हुन् भन्ने खुलाएनन्। उनले यति मात्रै भने, यो विषयमा अनुसन्धान भइरहेको छ, पछि कुरा गरौंला।स्रोतका अनुसार गृहमन्त्रीसमेत रहेका प्रधानमन्त्री शेरबहादुर देउवाले नै विस्फोटका घटना गराउनेलाई हेर्ने दृष्टिकोण राजनीतिक सहमतिका आधारमा राख्ने भन्दै तत्काललाई केही नबोल्न सचेत गराएका छन्। निर्वाचन सुरक्षा तयारी पूरा भएको जानकारी दिन आयोजित पत्रकार सम्मेलनमा गृहसचिव सापकोटाले सुरक्षा थ्रेट बढेको महसुस गरेको बताए तर कुन समूहका कारण त्यस्तो भइरहेको छ भन्ने प्रश्न बारम्बार पन्छाउने प्रयास गरे। प्रहरीले विस्फोट नेकपा विप्लव समूहले गरेको भन्दै उसका कार्यकर्ता गिरफ्तार गरे पनि गृह मन्त्रालय भने आधिकारिक रूपमा यो समूहको नाम लिने पक्षमा देखिएको छैन। नेपाल प्रहरीले निर्वाचनविरोधी गतिविधिमा संलग्न आरोपमा बुधबारसम्म विप्लव समूहका ६ सय जनालाई पक्राउ गरिसकेको छ। यसबाहेक पनि ३ सय ६८ जनालाई प्रहरीले पक्राउ गरेको छ। प्रहरीका अनुसार बुधबारसम्म ६१ थान हातहतियार, २ सय ८३ राउन्ड गोली, २ हजार २ सय ८८ डेटोनेटर, करिब १३ केजी बारुद, ५ सय ८० पटाका र केही सकेट बम बनाउने सामग्री तथा सकेट बम बरामद भएका छन्। कास्कीबाट ३, संखुवासभा, भोजपुर, सिरहा र उदयपुरबाट विस्फोटन तथा गोली प्रहारमा संलग्न भएको आरोपमा १० जनालाई पक्राउ गरी कारबाही थालेको छ। प्रहरी प्रधान कार्यालय, नक्सालमा आयोजित पत्रकार सम्मेलनमा प्रवक्ता एवं डीआईजी मनोज न्यौपानेले विस्फोटका घटना विप्लव समर्थित कार्यकर्ताले गराएको बताए। त्यस्तो विस्फोट पार्टीको केन्द्रीय नीतिअन्तर्गत भएको थियो कि पार्टीका कार्यकर्ताले व्यक्तिगत वा समूहगत स्वार्थमा भएको थियो भनेर उनले प्रस्ट पारेनन्। सञ्चारकर्मीको प्रश्नमा उनले निर्वाचनविरोधी गतिविधिमा बाधा पुर्याउनेहरू अपराधी भएको बताए। कान्तिपुरको छुट्टै प्रश्नमा भने उनले विस्फोटका घटनामा विप्लव समूहको हात रहेको बताए। उनले भने, एकाधबाहेक अधिकांश विस्फोटका घटनामा सोही पार्टीको हात देखिन्छ। यसमा मुख खोल्न गाह्रो मान्नुपर्ने अवस्थै छैन।"
मत खसाल्न राष्ट्रपति र प्रधानमन्त्रीको आह्वान,"आयोगले देशव्यापी अनुगमन गर्नेकाठमाडौं (कास) राष्ट्रिय मानव अधिकार आयोगले दोस्रो चरणको निर्वाचनको देशव्यापी अनुगमन गर्न रणनीति तयार पारेको छ। त्यसका लागि ४५ वटै जिल्लामा अनुगमन टोली पठाइसकिएको आयोगले जनाएको छ। आयोगले बुधबार तीनवटै सुरक्षा निकायका प्रमुख र गृह सचिव मोहनकृष्ण सापकोटालाई कार्यालयमा बोलाएर निर्वाचन सुरक्षास्थितिबारे जानकारी लिएको थियो।उहाँहरूले सुरक्षाको उचित प्रबन्ध भएको र निर्वाचन बिथोल्ने कुनै गतिविधि देखेको, खबर पाउनेबित्तिकै सीडीओको मातहतमा टोली परिचालन गर्ने रणनीति भएको हामीलाई बताउनुभयो, आयोगका सदस्य प्रकाश वस्तीले भने। आयोगले अनुगमनमा खटिएका आफ्ना सयभन्दा बढी कर्मचारी र अन्य देशीविदेशी पर्यवेक्षकको सुरक्षाको चिन्ता सुरक्षा निकायका प्रमुखहरूसँग राखेका थिए।पछिल्ला गतिविधिले अनुगमनमा जानेहरूको सुरक्षाको सवाल उठाएको छ र त्यसबारे आयोग सुरक्षा निकायबाट प्रस्ट रूपमा जवाफ चाहन्छ, सर्वाेच्च अदालतका पूर्वन्यायाधीशसमेत रहेका वस्तीले भने, सुरक्षा संयन्त्र पूर्ण रूपमा निर्वाचनका लागि परिचालित भएको र पर्यवेक्षकहरू यसका लागि निर्धक्क भएर हिँड्न सक्ने अवस्था भएको उहाँहरूको विश्लेषण छ। आयोगले निर्वाचनका बेला कर्मचारीले निष्पक्षतासाथ काम गरेनगरेको पनि अनुगमन गर्नेछ। आयोगले हेल्प डेस्क स्थापना गरी देशीविदेशी सबै अनुगमनकर्तासँग समन्वय गर्ने र सूचनाको आदानप्रदान गर्ने नीति पनि तय गरेको वस्तीले बताए। निर्वाचन अनुगमनमा युरोपियन युनियन, कार्टर सेन्टर र कूटनीतिक नियोगका अधिकारी पनि स्वतन्त्र रूपले परिचालित हुनेछन्।"
मतदानका दिन यातायात प्रतिबन्ध विकल्प किन नखोज्ने?,"काठमाडौं (कास) निर्वाचनका लागि बुधबार राति १२ बजेदेखि बिहीबार साँझ ७ बजेसम्म सार्वजनिक र निजी सवारीसाधन चलाउन गृह मन्त्रालयले प्रतिबन्ध लगाएको छ। एम्बुलेन्स, दमकललगायत अत्यावश्यक क्षेत्रका बाहेक अन्य सवारीसाधन चलाए प्रहरीले नियन्त्रणमा लिन सक्ने गृहले जनाएको छ।"
घटे औंठाछाप मतदाता,"पोखरा मनमाया थापालाई संविधानसभाको दोस्रो निर्वाचनको सम्झना ताजै छ। उनले त्यो दिन त्यसै बिर्सन नसकेकी होइनन्। मैले त्यो दिन भोट दिन मतपत्र बुझदा औंठाछाप लगाएकी थिएँ, पोखरा२९ भण्डारढिककी ६१ वर्षीया यी वृद्धाले भनिन्, कर्मचारी र भोट दिन आएकाहरूले खिसी गरे। उनले बुधबार मतदाता परिचयपत्र लिँदा भने औंठाछाप ठोकिनन्, हस्ताक्षर नै गरिन्। संविधानसभाको दोस्रो निर्वाचनपछि आफू साक्षरता कक्षामा सहभागी भएर आफ्नो नाम आफैं लेख्न सक्ने भएको उनले सुनाइन्। नपढेकालाई जसले पनि हेप्ने रहेछ, उनले भनिन्, सही गर्न नजानेको भनेर सबैले खिसी उडाउँथे। बल्ल बूढीमान्छेले पनि लेख्नुहुँदो रहेछ भनेर मक्ख पार्छन्। त्यसले पनि खुसी लाग्दोरहेछ।सार्वजनिक कार्यक्रममा कसैले आफूलाई अपमान नगरोस् भनेर नै आफूले हस्ताक्षर गर्न सिकेको उनले सुनाइन्। उनी बिहीबार जनप्रकाश मावि केन्द्रबाट मतदानमा सहभागी हुनेछिन्। भारतीय सेनाबाट सेवानिवृत्त ७१ वर्षीय भद्रबहादुर गुरुङले हस्ताक्षरबाट मानिसको पहिचानसमेत झल्कने आफूले महसुस गरेको बताए। मैले सिग्नेचर गरेको देख्दा मान्छेहरू छक्क पर्छन्, उनले भने, पल्टनमा सिग्नेचर कसरी राम्रो बनाउने भन्ने ध्याउन्न हुन्थ्यो। अहिले मेरो सही देख्दा मान्छेहरूले पहिला सरकारी जागिरे हो भनेर पो सोध्ने गर्छन्। त्यसो भन्दा आनन्द आउँछ।उक्त मतदान केन्द्रका १० जना निरक्षर मतदातामध्ये ९ जना ६० वर्षमाथिका छन्। एक जना लक्ष्मी परियार भने ४० वर्षीया। आर्थिक अवस्थाका कारण पढ्न नपाएकाले आफूले औंठाछाप लगाउनुपरेको लक्ष्मीले बताइन्। घरको दु:खले उबेला पढिएन, उनले भनिन्, अहिले मान्छेको बीचमा औंठाछाप लगाउँदा खिस्रिक्क पर्नुपर्दा लाज लाग्ने गर्छ। अबचाहिँ सही गर्न भने पनि सिक्नुपर्ला। उनी घरमा रंग लगाउने काम गर्छिन्। क, ख र ग मतदान केन्द्रका १ हजार २ सय ८५ पुरुष र १ हजार ६ सय ४८ महिला गरी २ हजार ९ सय ३३ मतदातामध्ये १० जनाले मात्रै औंठाछाप लगाएर भर्पाइ गरेको ग मतदान केन्द्रकी मतदान अधिकृत बबिता शर्माले बताइन्। शिक्षा कार्यालयकी अधिकृत बबिताले विगतका निर्वाचनमा मतपत्रमा भर्पाइ गर्न औंठाछाप लगाउनेको संख्या धेरै भए पनि अहिले घटेको बताइन्। उक्त मतदान केन्द्रमा करिब ४ सय मतपत्र बाँड्न बाँकी छ। पोखरा लेखनाथ३२ गगनगौंडास्थित गोगन मावि मतदान स्थलको क, ख र ग मतदान केन्द्रमा १ हजार १६ पुरुष र १ हजार २ सय ४८ महिला गरी कुल २ हजार २ सय ६४ मतदाता रहेको ख केन्द्रका मतदान अधिकृत किरण श्रेष्ठले बताए। तीमध्ये ४ जनाले मात्रै औंठाछाप गरेर मतपत्र बुझेका छन्। उक्त केन्द्रमा करिब ३ सय मतपत्र बाँड्न बाँकी रहेको उनले जानकारी दिए। गोगन मावि केन्द्रकी मतदाता ६९ वर्षीया मिठुमाया लामिछानेले पहिले हस्ताक्षर गर्न सक्ने तर अहिले आँखा कमजोर भएकाले हस्ताक्षर गर्न नसकेको सुनाइन्। पहिले नामचाहिँ कनीकुथी लेख्ने गर्थें, उनले भनिन्, अब आँखाको समस्याले औंठाछाप लगाउनै सजिलो लाग्ने रहेछ।"
मतदान गर्न एक रात बास,"परशुराम नगरपालिका८ को साइसन र घुम्तेगडाका बासिन्दाले पनि मतदानका लागि कम्तीमा ५७ घण्टा हिँड्नुपर्छ। वडा नम्बर ११ का सिमलबन्डा, पलकाडी, पेउलीबन्दा, सुवाखान र पातलीका मतदाता पनि बुधबारै वडा सदरमुकाम वरपरका गाउँ आइपुगेका छन्।"
पहिलो चरणको गणना तयारी,"रसुवा संवाददाताका अनुसार मतगणनास्थलमा फलामे बार लगाइएको छ। गणनास्थलको एकातर्फ फलामे बार लगाइएको छ भने अर्कोतर्फ कार्यालयभित्र प्रवेश गर्ने च्यानलगेटलाई प्रयोग गरिएको छ। गणना साँझ ५ बजेबाटै सुरु गरिने मुख्य निर्वाचन अधिकृत पुनाराम खनालले जानकारी दिए। उनले भने, मतगणना स्थललाई भरपुर सुरक्षा दिन फलामे बार लगाइएको हो। प्रतिनिधिसभाको प्रत्यक्षतर्फको मतगणना र प्रदेशसभाको निर्वाचन क्षेत्र क को प्रत्यक्षतर्फको मत एकै पटक गणना गर्ने तयारी गरिएको छ। एक सिफ्टमा ३ हजार मत गनिनेछ। ९ सिफ्टमा सबै मत गनि नतिजा प्रकाशित गर्ने गरि तयारी गरिएको छ। प्रत्यक्षको सकिएपछि समानुपातिकको गणना गरिनेछ। मतगणनाका लागि एक पटकमा १५१५ जना गरी ३० कर्मचारी परिचालन गरिएको छ। बिहीबार बिहान ११ बजे मतगणना तयारीका लागि सर्वदलीय बैठक बोलाइएको छ। ३२ हजार ३ सय २२ मतदाता रहेको जिल्लामा २६ हजार १ सय मत खसेको थियो।"
बिचौलियाले बिगारे सुकुम्बासीको छवि,"चलखेल रोक्न रातभर गस्ती मौन अवधिमा हुने चलखेल रोक्न सुकुम्बासी बस्तीका युवाले गस्ती गरेका छन्। कास्कीका विभिन्न सुकुम्बासी बस्तीमा युवाले रातभरि गस्ती गरेका हुन्। यहाँ दलले पैसा बाँड्न आउँदै छन् भन्ने सूचना पाएर गस्ती गरेका हौं, पार्वती टोलका सन्तोष सोनामले भने, त्यसरी पैसामा भोट किन्न खोज्नेलाई रोक्नेछौं। उनले टोलकै युवाले पालैपालो रातभर गस्ती गरेको सुनाए। पोखरा लेखनाथ३२ को खुदीखोला सुकुम्बासी बस्तीमा पनि त्यसरी नै युवाले गस्ती गरिरहेका छन्। खुदीखोलामा गस्ती गरिरहेका सुवास पौडेलले भोट किनबेच हुने आशंकामा गस्ती गरेको बताए। स्वतन्त्र रूपमा मत दिन पाउने अधिकार प्रयोग गर्न पाउनुपर्ने उनको धारणा छ।"
शिवपुजनको उम्मेदवारी खारेजी यथावत्,काठमाडौं (कास) सर्लाही ४ मा माओवादी केन्द्रका उम्मेदवार शिवपुजन यादवको उम्मेदवारी खारेज गर्ने निर्वाचन आयोगको निर्णय यथावत् रहने भएको छ। निर्वाचन आयोगको निर्णय खारेज गर्न माग राखी दायर रिटमा सर्वोच्च अदालतले अन्तरिम आदेश दिन अस्वीकार गरेपछि उनको उम्मेदवारी खारेज भएको हो।न्यायाधीशहरू दीपकराज जोशी र डम्बरबहादुर जोशीको संयुक्त इजलासले बुधबार यादवको रिट निवेदनमाथि सुनुवाइ गर्दै अन्तरिम आदेश जारी गर्न नपर्ने आदेश दिएको हो। आयोगको निर्णयविरुद्ध यादवले सर्वोच्च अदालतमा रिट निवेदन हालेका थिए। उनीमाथि कूटनीतिक राहदानी दुरुपयोगको आरोपमा सजायको फैसला भएकाले उम्मेदवारी खारेज हुनुपर्ने मागसहित निर्वाचन आयोगमा उजुरी परेको थियो। फौजदारी कसुरमा प्रमाणित भएको व्यक्ति निर्वाचनमा प्रतिस्पर्धा गर्न पाउँदैनन्।
तारजालीले घेरियो मतगणनास्थल,"मतगणनास्थलमा कर्मचारीबाहेक अरूले प्रवेश पाउने छैनन् । गणनास्थलमा ग्याबिन बनाउन प्रयोग गरिने तारको जाली लगाइएको छ । तारको जालीबाट टाउको छिराउन सक्ने भएकाले नरको डोरीले थप मजबुत बनाइरहेका छन् । यसबाहेक एउटा मतगणनास्थलमा कम्तीमा दुई वटा सीसी क्यामेरा राखिएको छ । निर्वाचन आयोगले एउटा मतगणनास्थल बनाउन ४० हजार रुपैयाँ खर्च विनियोजन गरेको छ । उक्त खर्चबाट तार, नरको डोरी, फलाम, ओछ्याउने म्याट, कार्पेट लगायतको खर्च पुर्याउनुपर्ने हुन्छ । काठमाडौंको मतगणना शुक्रबारदेखि मात्रै हुने भएको छ । बिहीबार मतदान सकिएपछि मतपेटिका संकलन भएपछि मतगणना शुक्रबार बिहानबाट मात्रै गर्न लागेको मुख्य निर्वाचन अधिकृत रमेशराज पोखरेलले बताए । शुक्रबार बिहान ६ देखि ८ बजेसम्म सर्वपक्षयीय बैठक राखिएको उनले बताए । १० वटा निर्वाचन क्षेत्र रहेको काठमाडौंमा ३ सय ९ स्थलमा ७ सय ३१ मतदान केन्द्र कायम गरिएको छ । आयोगका अनुसार काठमाडौंमा ६ लाख ३० हजार ४ सय ६० जना मतदाता छन् । मतदान गराउन ५ हजार ८ सय ४८ कर्मचारी परिचालन गरिएको मुख्य निर्वाचन अधिकृत पोखरेलले बताए । त्यसमा ३ सय ५५ जना उपसचिव र ७ सय ३१ शाखा अधिकृत छन् । मतदान सकिएपछि मतपेटिका संकलन गर्न प्रमुख जिल्ला अधिकारीको संयोजकत्वमा सुरक्षा प्रमुखहरू रहेको टोली बनाइएको छ । मतपेटिकासँगै मतदानस्थलमा खटिएका दलका एजेन्ट पनि मतगणनास्थलमा सँगै आउनेछन् । काठमाडौंको मतगणना पाँच ठाउँमा हुनेछ । पोखरेलका अनुसार काठमाडौं क्षेत्र नम्बर १, २, ३ र ४ को भृकुटीमण्डपस्थित सभागृहमा मतगणना हुनेछ । ५ र ७ को बानेश्वरको सहकारी प्रशिक्षण केन्द्र, क्षेत्र नम्बर ६ को जिल्ला समन्वय समितिको कार्यालय ८ को बबरमहलस्थित वन परिसर र क्षेत्र नम्बर ९, १० को बानेश्वरस्थित संसद् भवनमा हुनेछ । सुरुमा प्रतिनिधिसभाको मतगणना पहिलो चरणमा प्रतिनिधिसभाको मात्रै मतगणना हुने भएको छ । स्थान अभावका आधारमा सुरुमा प्रतिनिधिको मात्रै गणना गर्न लागेको पोखरेलले बताए । दोस्रो चरणमा प्रदेश एक, तेस्रो चरणमा प्रदेश २ को गणना गर्ने योजना बनाएको उनले बताए । चौथो चरणमा समानुपातिकको गणना गरिने उनले बताए । मतगणना गर्दा बिगतमा भन्दा थप सुरक्षा व्यवस्था कडा हुने उनले बताए । यसभन्दा अघि नभएको सीसीटीभी, तारजाली घेरिरहेका छौं, उनले भने, मतगणनामा बस्ने प्रतिनिधिले मतपत्रमा सहजै एक्सेस पुग्न नसकोस् भन्ने हिसाबले यो गरेका हौं । उत्साही राजधानीवासीआज हुने दोस्रो चरणको प्रतिनिधिसभा र प्रदेशसभा निर्वाचनमा राजधानीवासी पनि उत्साहित छन् । ७२ वर्षीय पुष्प तुलाधर तिनै उत्साही मतदातामध्येका एक हुन् । चुनावी चहलपहल देखेर दंग छन् उनी । मतदानको व्यग्र पर्खाइ छ उनमा । पर्खिरहेको छु, भोलिको दिन, तुलाधरले भने, उम्मेदवार हेरेर मत दिनेछु । भत्केको मन्दिर बनाउने, पानी र बाटो बनाउनेलाई दिने हो । ५४ वर्षीय चैतेरत्न ताम्राकारले अहिलेसम्म चारपटक मत दिइसकेका छन् । नेताहरूले वाचा र प्रतिबद्धताअनुरूप काम नगरेका कारण आफूमा चुनावलाई लिएर ठूलो उत्साह नभए पनि आफ्नो मत दिने अधिकार भने खेर जान नदिने उनले बताए । आफ्नो मतको उपयोग त गर्नै पर्यो, उनले भने, नराम्रामध्येका केही राम्रालाई छान्नुपर्ला । आफू मात्र होइन परिवार र टोलछिमेकलाई जान भन्छु । आखिर पाएको अधिकार त सदुपयोग गर्नै पर्यो नि । हनुमान ढोका, काठमाडौंका व्यवसायी रिक्तम राजकर्णिकारलाई अहिलेसम्म कतिपटक भोट हालें भन्ने सम्झना छैन । पछिल्ला दिनमा देशभर भएका बम विस्फोटलगायतका हिंसात्मक घटनाका कारण उनी चिन्तित देखिन्छन् । त्यसका बाबजुद योग्य उम्मेदवार छान्नका लागि मतदानमा जाने उनले बताए । योग्य मानिसलाई जिताएको खण्डमा छछ महिनामा चुनाव हुने परिस्थितिको अन्त्य हुने र मुलुकले प्रगति गर्ने उनको विश्वास छ । मतदान केन्द्र टाढा भए पनि जसरी पनि मत दिने ५४ वर्षीया ललिता मानन्धरले बताइन् । गणेशस्थानमा व्यवसाय गर्दै आएकी मानन्धरको बसाइ भने स्वयंम्भु छेउको ठूलो भर्याङमा छ । तर, मतदानप्रतिको उत्साह कारण जसरी भए पनि परिवारसहित शान्ति निकुञ्ज स्कुलमा रहेको मतदान केन्द्र पुग्ने उनले बताइन् । बुधबार अपराहन कान्तिपुर संवाददाता बसन्तपुरस्थित नवआदर्श मावि मतदान केन्द्रका पुग्दा मतदान अधिकृत महेन्द्र पौडेल कर्मचारीहरूलाई निर्देशन दिइरहेका थिए । त्यहाँ रहेका कर्मचारीहरूमध्ये अधिकांश मतदान केन्द्रलाई तयार पार्न व्यस्त थिए । कोही मतदाता सूची केलाइरहेका थिए भने कोही पोल गाड्ने काममा तल्लीन थिए । केही मतदाता सूचना सामग्रीहरू टाँसिएरहेका थिए । उक्त मतदान केन्द्रमा ४ हजार ३ सय १४ मतदाता रहेको र पाँचवटा बुथमा ४० जना कर्मचारी र २० जना स्वयंसेवक खटिने पौडेलले बताए ।"
तयार पारिए मतदान केन्द्र,"प्रतिनिधि तथा प्रदेशसभा निर्वाचनको मौन अवधिमा उम्मेदवार र दलका कार्यकर्ता मत माग्न घरघर पुगेको भन्दै भक्तपुरमा झडप भएको छ । चाँगुनारायण नगरपालिकाको ८ सुडाल रातोपाटीस्थित नेपाल मजदुर किसान पार्टीका तर्फबाट निर्वाचन क्षेत्र नम्बर १ प्रदेश क उम्मेदवार निरज लवजुलाई आचारसंहिता उल्लंघन भएको भन्दै वाम गठबन्धनका कार्यकर्ताले घेरा हालेपछि स्थिति तनावपूर्ण रह्यो । उक्त स्थानमा वाम गठबन्धनका कार्यकर्ता र नेमकिपाका कार्यकर्ताबीच झडप भएपछि जिल्ला प्रशासन कार्यालयले सुरक्षाकर्मी परिचालन गरेको छ । यता नेमकिपाका उम्मेदवार लवजुले भने आफू आफन्त भेट्न आएको र वाम गठबन्धनका कार्यकर्ताले अवरोध गरेको दाबी गरे । वाम गठबन्धनका नेता दामोदर दंगालले निर्वाचन आचारसंहिता विपरीत मौन अवधिमा मत माग्न आउनेलाई निर्वाचन कानुनअनुसार कारबाही गर्न माग गरेका छन् । पत्रकारमाथि दुव्र्यवहार झडपको समाचार संकलनमा रातोपाटी पुगेका इमेज टेलिभिजनका भक्तपुर संवाददाता जयराम बास्तोलामाथि दुव्र्यवहार भएको छ । प्रतिनिधि तथा प्रदेशसभा निर्वाचनको मौन अवधिमा मत माग्न हिँडेको उम्मेदवार, कार्यकर्ता घेरामा परेको थाहा पाई समाचार संकलन गर्न आउँदा आफूमाथि नेमकिपाका कार्यकर्ताले दुव्र्यवहार गरेको उनले बताए ।"
चक्रवातको असर नेपालमा,"काठमाडौं अरेबियाली सागरमा उत्पन्न शक्तिशाली सामुद्रिक चक्रवात (साइक्लोन) का कारण मुुलुकको सूदूर र मध्यपश्चिमी भागको आकाश बदली भएको छ । जल तथा मौसम पूर्वानुमान महाशाखाका मौसमविद् मीनकुमार अर्यालका अनुसार शक्तिशाली चक्रवातको बाहिरी घेराले फ्याँकेको शक्तिशाली वायुले बादल बनाएपछि सुदूर र मध्यपश्चिमका मध्यपहाडी र हिमाली क्षेत्रमा बदली भएको हो । भारतको उत्तर पश्चिम हुँदै नेपाल प्रवेश गरेको जलवाष्पयुक्त वायुका कारण मौसममा बदलाब आएको छ, मौसमविद् अर्यालले कान्तिपुरसित भने, यसका कारण हिमाली क्षेत्रमा हिमपातसँगै वर्षा हुने देखिन्छ । भारतको राजस्थान, बिहारलगायत क्षेत्रमा तीन दिनदेखि चक्रवातको प्रत्यक्ष असर देखा परेको छ । नेपालमा सोमबार बिहानदेखि मात्र असर सुरु भएको हो । चक्रवातबाट उत्पन्न हुने वायु प्रभावशाली हुने र त्यो वायुसँगै पानीको मात्रा पनि हुने भएकाले क्षणभरमै बादल उत्पन्न भएर मौसममा बदलाब आउँछ । सोमबार बिहान सुदूरपश्चिम हुँदै प्रवेश गरेको उक्त वायुले एकै दिनमा मध्य पश्चिमी क्षेत्रसम्मैको आकाशमा असर गरेको छ, उनले भने । चक्रवातले निम्त्याएको वायुसँगै पश्चिम वायुको समेत प्रभाव देखिएकाले मौसमी बदलाब हुन सहयोग पुगेको मौसमविद्हरूको विश्लेषण छ । चक्रवातले निम्त्याएको वायुका कारण काठमाडौंसहित पूर्वी भागसम्मै बादल लाग्नेछ । मध्य र पूर्वी भागमा वर्षाको सम्भावना नभए पनि चिसोको मात्रा भने बढ्ने मौसमविद्हरू बताउँछन् । मौसमविद् सुवास रिमालका अनुसार पश्चिमबाट आउने वायु हिमाली क्षेत्र छोएर बग्ने भएकाले चिसो बढ्ने देखिन्छ । केही दिनयता काठमाडौंसहित देशका धेरै भागमा न्यूनतम र अधिकतम तापक्रममा समेत गिरावट आएको छ । सोमबार काठमाडौंमा न्यूनतम तापक्रम ५८ डिग्री रेकर्ड भयो । चक्रवातका कारण उत्पन्न बदलाबका कारण उच्च हिमाली क्षेत्रमा पर्वतारोहणमा प्रत्यक्ष असर पर्न सक्ने भएकाले सचेत रहन महाशाखाले विशेष बुलेटिन निकालेर सर्वसाधारण र पर्यटन व्यवसायीहरूलई सचेत गराएको छ । यस अवधिमा उच्च हिमाली भागमा बाक्लो हिमपात र वर्षा हुने महाशाखाको प्रक्षेपण छ । दुई वर्षअघि हुदहुद नामको आँधीले अन्नपूर्ण क्षेत्रमा क्षति निम्त्याएको थियो ।"
६२ प्रतिशत डाक्टर फेल,"काठमाडौं बिरामीको उपचारमा खटाइनुअघि लिइने लाइसेन्स परीक्षामा एमबीबीएस डाक्टर अनुत्तीर्ण हुने दर बढेसँगै विज्ञहरूले चिकित्सा शिक्षा प्रणाली सुधार्न सुझाएका छन् । नेपाल मेडिकल काउन्सिलले लिने परीक्षामा यसपालि झन्डै ६२ प्रतिशत डाक्टर अनुत्तीर्ण भएपछि उनीहरूले शिक्षा प्रणालीमै गडबडी औंल्याएका हुन् । विकसित मुुलुुकझैं नेपालमा पनि चिकित्साशास्त्रमा स्नातक अर्थात् एमबीबीएसपछि लाइसेन्स परीक्षा पास गरेकाले मात्र उपचार प्राक्टिस गर्न पाउने कानुुनी व्यवस्था छ । सर्वोच्च अदालतले २०५८ फागुुन २५ गतेभन्दा पछि एमबीबीएस पढेर आउने सबैलाई लाइसेन्स परीक्षा अनिवार्य गरेको छ । शनिबार लिइएको परीक्षामा १ हजार २ सय २ जना एमबीबीएसमा सरिक भएकामा ४ सय ६१ जना मात्र उत्तीर्ण भए । यस्तै दन्तचिकित्सा विज्ञानमा स्नातक अर्थात् बीडीएस गर्ने ८५ डाक्टरमध्ये ४३ जनाले मात्र उत्तीर्ण गरे । एमबीबीएस ६१७ र बीडीएस गरेका ४९४२ प्रतिशत फेल भएका छन्, काउन्सिलका रजिस्ट्रार डा दिलीप शर्माले भने । अघिल्लो परीक्षामा एमबीबीएस गरेका ५६ प्रतिशत फेल भएका थिए । यो परिणामले स्पष्ट देखाउँछ कि चिकित्सा शिक्षा प्रणालीमा केही गडबडी छ, यसलाई सुधार्नुपर्छ नत्र फेल हुनेको संख्या अझ बढ्न सक्छ, चिकित्साशास्त्र अध्ययन संस्थानका डिन प्राडा जगदीशप्रसाद अग्रवालले भने । काउन्सिलका केही पदाधिकारीका अनुसार लाइसेन्स परीक्षाको प्रश्नपत्र असाध्यै सामान्य प्रकारको हुन्छ । साढे पाँच वर्षसम्म एमबीबीएस पढाइ गरेकाले सहजै ९० प्रतिशत अंकसम्म ल्याउन सक्ने उनीहरूको दाबी छ । शिक्षाको गुणस्तर तल झर्दै गएकाले यस्तो भयावह स्थिति देखिएको काउन्सिलका एक पदाधिकारीले बताए । न कसैलाई पढाउन न पढ्नमा रुचि छ, उनले भने, परिणामले स्पष्ट सन्देश दिन्छ, धेरैजसोले पढ्दैनन्, जसरी पनि डिग्री लिएर आउँछन् । हाल लाइसेन्सअन्तर्गत ज्ञानको मात्र परीक्षा लिइने गरेको डा अग्रवालले जानकारी दिए । ज्ञानको मात्र लिइने परीक्षामै यस्तो स्थिति छ, उनले भने, सीप (प्राक्टिकल) को समेत परीक्षा लिइँँदा झन् कस्तो भयावह होला ? अहिलेको परीक्षा परिणामले चिकित्सा शिक्षामा सुधारको आवश्यकता स्पष्ट रूपमा औंल्याएको उनको भनाइ छ । काउन्सिलका अर्का एक पदाधिकारी भन्छन्, तुरुन्त सुधार नगरे बारम्बार फेल हुने यस्ता डाक्टर स्वास्थ्योपचारको सिस्टममा घुसेर जनतालाई गुणस्तरहीन सेवा दिनेछन् ।"
ठेचोमा जात्रा,"ललितपुर (कास) ठेचोमा नवदुर्गा भवानी देवी नाच, ब्रम्हायणी, बालकुमारी, भैरव र गणेशको खट जात्रा मनाइएको छ । जात्राको अन्तिम दिन बुधबार बिहान माथिल्लो लाछीस्थित बालकुमारी देवीलाई बाजागाजासहित मन्दिर नजिकैको सत्तलमा भित्र्याइएको थियो । गणेश देवतालाई पालो थाप्नेको घरमा र भैरवलाई धुमधामसँग सिन्दुर जात्रा गरी पुखुसी टोल पुर्याइयो । यसलाई नेपाल भाषामा सिन्ह: या: जात्रा भनिन्छ । तल्लो लाछीस्थित बालकुमारी देवीको खटको छाना भने मन्दिरको ढोकाबाट नभई मूल झ्यालबाट भित्र्याउने चलन छ । भूकम्पले ध्वस्त मन्दिर पुनर्निर्माण भइनसकेकाले बालकुमारी देवीको मूर्तिलाई मन्दिर नजिकैको सत्तलमा राखियो । जात्राका अवसरमा नवदुर्गा भवानी देवी नाच प्रदर्शन गर्ने चलन छ ।"
नेतृत्व छान्न मतदाता उत्साही,"बजार रित्तै, गाउँ भरिभराउकान्तिपुर संवाददातापोखरा प्रतिनिधिसभा र प्रदेशसभा निर्वाचनमा मताधिकार उपयोग गर्न मतदाता आआफ्ना गाउँ फर्किएका छन्। निर्वाचनका दिन बिहीबार सार्वजनिक यातायात नचल्ने भएकाले उनीहरू बुधबारै घर पुगेका हुन्। पोखरामा विभिन्न पेसा व्यवसायमा रहेका पर्वत, स्याङ्जा, तनहुँ, लमजुङलगायत छिमेकी जिल्ला र ग्रामीण क्षेत्रका मतदाता घर फर्किसकेका छन्। दोस्रो चरणमा ४ नम्बर प्रदेशका ५ जिल्लामा निर्वाचन हुँदै छ। जिल्ला प्रशासन कार्यालयले कास्कीका ३ सय ३७ वटा सबै मतदान केन्द्रका मतपेटिका सुरक्षित पोखरा ल्याउन बुधबार सवारी तैनाथ गरेको छ। प्रतिनिधिसभाका तीन र प्रदेशसभाका छ सिटका लागि निर्वाचन भइरहेको कास्कीमा २ लाख ५५ हजार ४ सय ५२ मतदाता छन्। यहाँ स्थानीय निर्वाचनपछि ३० हजार ६ सय ४१ मतदाता थपिएका छन्। बिहान ७ बजे सुरु हुने मतदानका लागि सबै केन्द्रमा तयारी पूरा भएको मुख्य निर्वाचन अधिकृत कार्यालयले जनाएको छ। सदरमुकाम सुनसानस्याङ्जा बाहिरी जिल्ला र जिल्लाका बजार क्षेत्रमा काम विशेषले बस्दै आएकाहरू मतदानका लागि घर फर्किसकेका छन्। जिल्ला सदरमुकामलगायत बजार क्षेत्र भने सुनसान भएका छन्। ओरस्टे घर भई पुतलीबजार१ बस्ने अनिता थापामगर भोट हाल्नकै लागि बुधबार गाउँ गइन्। भोट हालेर भोलिपल्ट फर्कन्छु, उनले भनिन्, आफ्नो अधिकार प्रयोग गरेर असल नागरिकको परिचय त दिनुपर्यो नि। घुम्तीबजार बस्ने नानीमाया थापामगर पनि मतदानकै लागि गाउँ गएकी छन्। चुनाव दसैं आएजस्तै भएको छ, उनले भनिन्, नानीबाबुको पढाइले गर्दा गाउँ बारम्बार जान पनि पाइँदैन। सपरिवार हिंडेकी उनी मतदानका लागि उत्साही छिन्। वैदेशिक रोजगारीमा गएका उनका पति पनि यसपालि मतदानकै बेला पारेर ५ वर्षपछि घर आएका छन। मतदान आफ्नो अधिकार पर्वत राजधानीको शंकरदेव क्याम्पसका स्नातक विद्यार्थी फलेबास३ का मनोज पौडेलसँगै १४ जनाको टोली मंगलबार बेलुका गाउँ फर्कियो। कास्कीको एक संस्थामा कार्यरत फलेबास४ का याम गौंडेल र नवीन गौंडेल बुधबार दिउँसो घर पुगे। सदरमुकामबाट पनि विभिन्न पेसाव्यवसाय गर्नेहरू मतदान गर्न गाउँ फर्किएका छन्। ठूलापर्व दसैंतिहारमा जस्तै सदरमुकाम सुनसान भएको छ। अधिकांश पसल, संघसंस्था र विद्यालयलगायतमा संलग्नहरू बुधबार बिहानै आफ्ना व्यवसाय बन्द गरेर गाउँ फर्किएका छन्। चुनावका बेला व्यापार पनि खासै हुन्न, मुडिकुवाका जगत सापकोटाले भने, मताधिकार आफ्नो अधिकार, भाग्यले पाएको अवसर हो, कसरी छुटाउनु? भाँडा व्यवसायी सापकोटा बुधबार बिहानै पसल बन्द गरेर पाँच जनाको परिवारसहित गाउँ फर्किएका हुन्। एक भोटका कारण मुलुकले निकास पाउँछ भने किन छुटाउने?, कास्कीबाट मतदान गर्न गाउँ फर्किएका यामप्रसाद गौंडेलले भने, बसाइ फरक भए पनि आफ्नो जिल्लाको प्रतिनिधि छान्ने अवसर छुटाउनु त भएन नि। पछिल्लो एक सातामा करिब २० हजार मतदाता बाहिरी जिल्लाबाट भित्रिएका छन्। राजनीतिक दलहरूमा बस भाडासमेत तिरेर जिल्लाबाहिर रहेका मतदाता झिकाउने होड नै चलेको छ। जिल्लाबाहिर रहेका मतदातालाई पायक पर्ने स्थानमा आवश्यकताअनुसार बस रिजर्भ गरेरै बोलाएको काठमाडौंबाट फर्किएका राजेश लाम्गादेले बताए। हाम्रो गाउँका मात्रै १४ जना सँगै काठमाडौंबाट फर्कियौं, उनले भने, काठमाडौंबाट अरू गाउँका धेरै साथी गाउँ फर्किएका छन्। पहिलो चरणमा निर्वाचन भएका जिल्लामा कार्यरत कर्मचारीसमेत मतदान गर्न गाउँ फर्किएका छन्।निर्वाचनको सबै तयारी पूरा दमौली तनहुँका २ सय ६५ वटा मतदान केन्द्रमा निर्वाचनका लागि सबै तयारी पूरा भएको मुख्य निर्वाचन अधिकृतको कार्यालयले जनाएको छ। मतदाता परिचयपत्र वितरण र मतदान केन्द्र निर्माण सम्पन्न गरिएको मुख्य निर्वाचन अधिकृत अर्जुनप्रसाद कोइरालाले बताए। मतदान केन्द्रमा छेकबार गरेका छौं, उनले भने। मतदान व्यवस्थित गर्न महिला, पुरुष, अपांगता भएकाहरूका लागि छुट्टाछुट्टै लाइन रहेको उनले बताए। निर्वाचनका लागि २ हजार १ सय २० जना कर्मचारी खटिएका छन्। सुरक्षा अवस्थालाई ध्यानमा राख्दै जिल्लाका सीमावर्ती नाकामा प्रहरी जाँच कडा पारिएको छ। जिल्ला समन्वय र जिल्ला कृषि विकास कार्यालयको भवनमा काँडेतारले घेरा लगाई मतगणनास्थल तयार पारिएको छ। मतगणनास्थलमा क्लोजसर्किट क्यामेरा पनि जडान गरिएको छ।"
महिलाको जिम्मामा केन्द्र,"हेटौंडा मुख्य निर्वाचन अधिकृत कार्यालय मकवानपुरले बिहीबार हुने प्रतिनिधि र प्रदेशसभा निर्वाचनका लागि जिल्लाका ७ मतदान केन्द्रको जिम्मेवारी महिला कर्मचारीलाई दिएको छ। हेटौंडा उपमहानगरपालिका२ स्थित सिद्धार्थ मावि मतदान स्थलका ४, पल्पसा मतदानस्थलका २ र जनज्योति मावि मयूरधाप घ केन्द्रमा मतदान अधिकृतदेखि कर्मचारी र सुरक्षाकर्मी पनि महिला मात्र छन्।सिद्धार्थ मावि केन्द्र क मा हेटौंडा सिमेन्टकी अधिकृत सीता गिरी, ख मा महिला तथा बालबालिका कार्यालयकी प्रमुख विष्णुकुमारी लामिछाने, ग मा उच्च अदालत पाटन हेटौंडा इजलासकी कृष्णशोभा सुवाल र घ मा हुलाक कार्यालय प्रमुख सुनीताकुमारी गजुरेल मतदान अधिकृत छन् । सकेसम्म दलका प्रतिनिधि पनि महिलालाई नै राख्न दलहरूलाई सुझाएको मतदान अधिकृत लामिछानेले बताइन्। यसैगरी हेटौंडा२ को मतदानस्थल पल्पसा हलको मतदान केन्द्र क मा उच्च अदालत पाटन हेटौंडा इजलासकी सुशीला पाण्डे र ख मा जिल्ला वनस्पति कार्यालयकी कार्यालय प्रमुख चन्द्रकला ठाकुर मतदान अधिकृत छन्। जनज्योति मावि मयूरधाप घ केन्द्रमा उच्च अदालत पाटन हेटौंडा इजलासकी अञ्जिता सापकोटा मतदान अधिकृत छन् ।पर्सामा पनि एउटा मतदान केन्द्र पूरै महिलाले सञ्चालन गर्ने भएका छन्। वीरगन्ज१३ स्थित राधेमाई मतदान केन्द्र महिला कर्मचारीलाई जिम्मा लगाइएको हो। जिल्ला शिक्षा कार्यालयकी स्रोतव्यक्ति मीरा प्रधान मतदान अधिकृत रहेको उक्त केन्द्रमा सहायक मतदान अधिकृतहरू जिल्ला अदालतका कर्मचारीहरू रमा न्यौपाने, मेघा साह, सीता अर्याल सापकोटा, जानकी भट्टराई र देवी पौडेल छन्। मतदान अधिकृत प्रधानले आफूहरूको समूहले मंगलबारबाटै काम गरिरहेको बताइन्। मंगलबारदेखि मतदाता परिचयपत्र वितरण गरिरहेका छौं, उनले भनिन्, सर्वदलीय बैठक गर्ने, मतदान केन्द्र बनाउने, आवश्यक सूचनाहरू टाँस्ने काम बुधबार सम्पन्न गरिसकेका छौं। ९ सय ३५ मतदाता रहेको उक्त केन्द्रमा सुरक्षाकर्मीसमेत महिला नै खटाइएको प्रधानले जानकारी दिइन्। स्थानीय निर्वाचनमा पनि यो केन्द्र महिलाले नै चलाएका थिए। यसैबीच मुख्य निर्वाचन अधिकृत नागेन्द्रलाल कर्णले बिहीबार हुने निर्वाचनको सम्पूर्ण तयारी पूरा भएको बताएका छन्। जिल्लामा १ सय ६७ मतदानस्थल र ३ सय ५१ मतदान केन्द्र छन्। मतदाता संख्या २ लाख ८९ हजार ५४ छ। इलाममा पनि इलाम नगरपालिका४ स्थित रुक्मिणी मतदान केन्द्र महिलाले सञ्चालन गर्दै छन्। गजुरमुखीस्थित महेन्द्रोदय माविकी शिक्षिका सरिता स्याङतान त्यहाँकी मतदान अधिकृत छिन्। उक्त केन्द्रमा खटाइएका आठै कर्मचारी महिला हुन्। महिला मात्र कर्मचारी भएको थाहा पाएर पनि मतदान सञ्चालन गर्ने हिम्मत गरेका छौं, स्याङतानले भनिन्, सुरक्षाकर्मी र स्थानीयको सक्रिय सहयोग पाएकाले कठिनाइ नहुनेमा विश्वस्त छौं। यसअघि जिल्लाको विकट ठाउँमा पनि मतदान सञ्चालन गर्न गएकाले आफूलाई अप्ठेयारो नभएको उनको अनुभव छ। यो केन्द्रमा ८ सय २८ मतदाता छन्। केन्द्रलाई नमुना बनाउँदै निर्वाचन सम्पन्न गर्न महिला परिचालन गरिएको मुख्य निर्वाचन अधिकृतको कार्यालयले जनाएको छ। यो केन्द्रमा स्याङतानसहित सहायक मतदान अधिकृत विनीता शाह, सहायक कर्मचारीहरू रेणुका राई, सविता तामाङ, निर्चला राई, तेजमाया गुरुङ तथा सहयोगी कर्मचारी इन्द्रकला घिमिरे र तारादेवी बस्नेत छन्।"
मताधिकार प्रयोगको मौका,"प्रतिनिधिसभा र प्रदेशसभा सदस्यको दोस्रो तथा अन्तिम चरणको निर्वाचन आज (बिहीबार) ४५ जिल्लामा हुँदै छ । प्रदेश नं २ का सबै र अन्य छवटा प्रदेशका केही जिल्लाका मताधिकारप्राप्त नागरिकले दोस्रो चरणमा दल र उम्मेदवारलाई मत दिँदै छन् । पहिलो चरणमा मंसिर १० गते हिमाली तथा उच्च पहाडी ३२ जिल्लामा मतदान भइसकेर गणना मात्रै बाँकी छ । यो निर्वाचनले आगामी पाँच वर्षका लागि केन्द्र र प्रदेश सञ्चालनका लागि सरकार गठन, नीति तथा कार्यक्रम निर्माण र कार्यान्वयन गराउने जिम्मेवारीसहितका जनप्रतिनिधि चुन्नेछ । सबैभन्दा महत्त्वपूर्ण कुरो, यो निर्वाचन सकिएसँगै संवैधानिक संक्रमण अन्त्य हुनेछ र जनप्रतिनिधिद्वारा लिखित संविधान कार्यान्वयन चरणमा प्रवेश गर्नेछ । दोस्रो चरणको निर्वाचनमा करिब १ करोड २२ लाख नागरिकलाई मताधिकार छ । उनीहरूको मतबाट प्रतिनिधिसभामा १ हजार ६ सय ६२ उम्मेदवारमध्ये १ सय २८ र प्रदेशसभामा २ हजार ८ सय १८ उम्मेदवारमध्ये २ सय ५६ जना सदस्य छानिनेछन् । उनीहरूको मतले समानुपातिक निर्वाचन प्रणालीतर्फ दलहरूले पाउने सांसद संख्या पनि निक्र्योल गर्नेछ । प्रतिनिधिसभा र प्रदेशसभा गठनपछि संविधानसभाबाट निर्मित संविधानअनुरूप शासन व्यवस्था सुरु हुनेछ । तीन चरणमा भएको स्थानीय तहको निर्वाचनबाट स्थानीय सरकार गठन भइसकेका छन् । यी निर्वाचन राज्य पुन:संरचनापछि पहिलोपटक गरिएका हुन् । केन्द्रमा होस् वा प्रदेश र स्थानीय तहमा, अहिले चुनिएका जनप्रतिनिधिको काँधमा लोकतन्त्रलाई संस्थागत गर्दै संघीय शासन प्रणालीको जग बलियो बनाउने जिम्मेवारी छ । ११ दिनअघि भएको पहिलो चरणको निर्वाचन शान्तिपूर्ण रूपमा सम्पन्न भए पनि अपेक्षित मत खस्न सकेन । केही महिनाअघि सम्पन्न स्थानीय तहको निर्वाचनमा करिब ७४ प्रतिशत मतदान भएकामा प्रतिनिधिसभा र प्रदेशसभा सदस्यको पहिलो चरणको निर्वाचनमा करिब ६५ प्रतिशत मात्र मतदान हुन सक्यो । स्थानीय तहको निर्वाचनमा भन्दा कम मत खस्नुको कारण केही सातादेखिको शृंखलाबद्ध बम विस्फोट र मौसमको प्रतिकूलतालाई आकलन गरिएको छ । दोस्रो चरणको निर्वाचन हुने जिल्लामा हिमाली र उच्च पहाडी जिल्लामा जस्तो मौसमी प्रतिकूलता र भौगोलिक विकटता छैन । अहिले देखिएको मुख्य चुनौती भनेको शान्तिसुरक्षा नै हो । पहिलो चरणको निर्वाचनपछि उम्मेदवारलक्षित बम विस्फोटका घटना बाक्लिएको, एक म्यादी प्रहरीको मृत्यु र केही घाइते भएको हुनाले सुरक्षा व्यवस्थाप्रति संशय छ । त्यसो त सरकारले निर्वाचन सुरक्षामा कुनै कसुर बाँकी नराखेको बताउँदै आएको छ । निर्वाचन आयोगले पनि ढुक्क भएर मतदान गर्न आह्वान गरेको छ । चुनावमा नेपाली सेना, नेपाल प्रहरी, सशस्त्र प्रहरी, राष्ट्रिय अनुसन्धान विभाग र म्यादी प्रहरी परिचालित छन् । उनीहरूको समन्वयकारी र विवेकपूर्ण भूमिकाले मतदान शान्तिपूर्ण वातावरणमा सम्पन्न हुन सक्छ । पहिलो चरणको निर्वाचनमा केही ठाउँमा मृतकका नाममा मत खसेको, महिलाले आफैं छाप हान्न नपाएको घटना सार्वजनिक भएका थिए । चुनावी परिणाम प्रभावित पार्नुका साथै सिंगो चुनावलाई नै बदनाम पार्ने यस्ता क्रियाकलाप यसपटक दोहोरिन नदिन निर्वाचन आयोग सजग हुन जरुरी छ र यसमा राजनीतिक दलहरूले सहयोग गर्नुपर्छ । निर्वाचन आयोगले मतदाताले खसाइसकेको मतलाई गणना नभएसम्म सुरक्षित राख्न विशेष ध्यान दिनुपर्छ । मतगणना छिटोछरितो र विवादरहित ढंगले हुने प्रबन्ध पनि बेलैमा मिलाउन सक्नुपर्छ । प्रदेशसभा गठनको संघारमा आइपुग्दा पनि प्रदेश प्रमुखको नियुक्ति र प्रदेशको अस्थायी केन्द्र तोकिएको छैन । यसतर्फ पनि सरकारले तत्काल प्रक्रिया अघि बढाउन जरुरी छ । प्रतिनिधिसभा र प्रदेशसभाको निर्वाचन सकिएपछि राजनीतिले स्थायित्व पाउने, स्थिर सरकार बन्ने र विकास निर्माणले तीव्रता पाउने आम नेपालीको विश्वास छ । त्यसैले समृद्ध मुलुक निर्माणको जनआकांक्षालाई मूर्त दिने दायित्व अहिले चुनिँदै गरेका जनप्रतिनिधिको हो । आफ्नो गलत छनोट सच्याउने मौका पाँच वर्षपछि मात्र आउने भएकाले मतदाताले पनि विवेक पुर्याएर सक्षम र योग्य प्रतिनिधि छानौं । चुनावमा मत हाल्नु हाम्रो अधिकार मात्र होइन, दायित्व पनि हो । अहिले प्राप्त अवसर कसैले नगुमाऔं ।"
मतदाता जिन्दावाद !,"आस्थालाई मतनिष्ठा र आस्थाको राजनीतिले मात्र निरन्तरता पाउनुपर्छ । नेताको औकातभन्दा पनि ल्याकतको आधारमा जनताले प्रतिनिधित्वको अवसर दिनुपर्छ । औकात भनेको उसको खर्च गर्ने क्षमता हो । ल्याकत भनेको उसको सामथ्र्य हो । जुन रूपमा जातिगत समीकरण मुखर भएर आएको छ, त्यसले त्यस्तो व्यक्ति सदनमा आएर मात्र समस्याको समाधान हुँदैन । सदनमा आउने व्यक्ति नयाँ विचार र नयाँ कार्यविधिका साथ आउनुपर्छ । आज प्रतिनिधिसभा र प्रदेशसभा दुइटैका लागि प्रतिनिधि छान्ने अवसर मतदाताको हातमा आइपुगेको छ । हिन्दीका प्रसिद्ध शायर दुष्यन्त कुमारले भनेका छन्, कौन कहता हैं आसमान में सुराख नहीं हो सकताजरा तवियत से एक पत्थर तो उछालो यारों । आशय हो निष्ठा र प्रतिबद्धतासाथ प्रयत्न गरियो भने आकाशमा पनि एउटा ढुङ्गा फ्याँकेर प्वाल पार्न सकिन्छ । विचार, प्रतिबद्धता, पृष्ठभूमि र दललाई थाती राखेर फगत जातिलाई प्राथमिकता दिनु भनेको एक प्रकारको अन्धविश्वास हो । यसले लोकतन्त्रलाई रुग्ण बनाउँछ । निर्वाचन नै हो कि जातिको जञ्जालबाट मुक्त गर्ने । राज्यलाई समावेशी बनाउन र निर्वाचनलाई परिवर्तनको औजार बनाउन आम मतदाताले एउटा पहल गर्न सक्छ, त्यो हो स्वविवेकको प्रयोग गर्दै मतदान गर्नु । राजनीतिका खेलाडीहरूले चुनावी दाउ जित्न अनेकौं हत्कण्डा प्रयोग गर्छन्, तर त्यसलाई छिचोल्ने र बाटो विराएको राजनीतिलाई सही लिकमा ल्याउने त मतदाता नै हुन् । मतदाताले हेक्का राख्नुपर्छ जातीय आडमा गरिने राजनीतिलाई तत्काल ठेगान लगाउन सकिएन भने निर्वाचनपछि यसले झन् टाउको उठाउनेछ । अहिंसक तरिकाले समाज परिवर्तनको बाटो निर्वाचन हुनसक्छ, किनभने लोकतान्त्रिक प्रणाली ढिलो, कष्टसाध्य र जटिल प्रणाली भए तापनि त्यसमा आत्मविश्वास भर्ने काम मतदानमार्फत मतदाताले गर्छन् । मतदानका मूलभूत सूत्रलाई मतदाताले बारम्बार ध्यान दिनुपर्छ, अनिमात्र यो चुनावमाथि केही न्याय गर्न र निष्कर्षमा पुर्याउन सकिन्छ । दलीय राजनीतिका कमीकमजोरी र चुनावी प्रतिस्पर्धाका विसंगतिले जुन असमानता र असन्तुलनको स्थिति खडा गर्छ, त्यसलाई नियन्त्रणभन्दा बाहिर जान नदिन एउटा विवेकी मतदाताले नै भूमिका निर्वाह गर्न सक्छन् । त्यसैले आज भन्नुपरेको छ : मतदाता जिन्दावाद !"
स्वर सम्राटको सम्झना,"समयले लाखौँलाख मानिस जन्माउँछ, तर समयलाई जन्माउने मान्छे विरलै मात्र हुन्छन् । जसले आफ्नो सुकर्मले देश र जनतालाई गौरवान्वित तुल्याउँछन्, त्यस्ता व्यक्ति मृत्युभन्दा माथि, समयभन्दा अघि र जातपात, सीमाभन्दा पर हुन्छन् । श्रद्धेय स्वर सम्राट यसैका उदाहरण हुन् । मृत्युको अढाई दशक पार गरिसक्दा पनि उनको सम्झनामा कुनै कमी आएको छैन । बरु हिजो जसले उनको इष्र्या गर्थे, कुरा काट्थे, आज उनकै गुणगान र योगदानमा घन्टौँसम्म रमाउने गरेका छन् । मान्छेको आलोचना हुन्छ, रिस गरिन्छ, तर कला अगोचर, भावातीत र आत्मिक हुने भएकाले यो पवित्र, अस्पृह र अगम्य हुन्छ । कला र गला नै जीवन जिउने सहारा हुन् । वल्ड इज गोल्ड भन्ने भनाइले नारायण गोपालको जीवनलाई राम्ररी चित्रण गरेको छ । उनका गीतले बालक, युवा, वृद्ध सबैलाई उत्तिकै प्रभाव पारेको छ । कलाको भाषा, समय र सीमा हुन्न भन्ने कुराका प्रमाण हुन् उनका सदावहार गीत । उनका स्मृतिमा उपस्थित जनसमूह र उनीहरूले व्यक्त गरेको विचारलाई हेर्दा नारायण गोपालको महत्त्व बढिरहेको र अभाव खड्किरहेको स्पष्ट भान हुन्थ्यो । नारायण गोपालका सम्झनामा बनाइने भवनका लागि महानगर प्रमुखले गरेको एक करोडको घोषणाको कार्यान्वयन पक्ष आम नेपालीको चासोको विषय बनेको छ । राष्ट्रकविले उहाँमा रहेको मौलिकपन र साङ्गीतिक सचेतताको वर्णन गर्दा नारायण गोपाल र माधव घिमिरे दुवैको उचाइले एकैसाथ सगरमाथा चुमेको थियो । गीतकार र सङ्गीतकारलाई गरिएको सम्मानले कार्यक्रमको शोभा बढाएको थियो । बीचबीचमा घन्किने नारायण गोपालका सुमधुर स्वरसङ्गीतले भावुक मनलाई झन् गहिराइमा डुबाइरहेको थियो । मृतात्माको सम्मानमा जीवात्माको आभास झल्कने यस किसिमको कार्यक्रमले नेपाली कला र साहित्यको सम्मान र महत्त्व बढ्दै गएको लाग्थ्यो । लक्ष्मीनारायण मिश्रशिवसताक्षी नपा११, झापा"
मतदानको अवसर,"दान अनेक थरीका हुन्छन् । सामान्यदेखि भारीभरकम दान हामीले सुनेका छांै । पुण्य कमाउन भनी मानिस आफ्नो शरीरकै वजन बराबरको रकम दान गर्छन् । यसलाई तुलादान भनिन्छ । कोही मन्दिर बनाउँछन् त कोही पाटीपौवा बनाएर पुण्य कमाउँछन् । तर अहिले सबैभन्दा ठूलो दान गर्ने बेला आएको छ । देश बनाउने काम दान होइन, महादान हो । सबैभन्दा ठूलो दान र यज्ञ हो । यसमा हामी चुक्नुहुन्न । अल्छी मान्नुहुन्न । तपाईहाम्रो एक मतले पनि राम्रो मान्छे हार्न सक्छन् । खराब मान्छेले जित्न सक्छन् । यसर्थ मतदान गर्न नछुटाआंै । हाम्रो होइन, राम्रो मान्छे खोजीखोजी पठाऔं, मतदानमार्फत । विकसित देशहरूमा मतदानमा ४० देखि ५० प्रतिशतमात्र खसेको रेकर्ड छ । तर दक्षिण एसियामा ६० प्रतिशतभन्दा बढी मतदान हुने गरेका रेकर्ड छन् । स्थानीय निर्वाचनमा नेपालमा ७३ प्रतिशत मतदान भयो । यसले नेपाली मतदाता आफ्नो मताधिकारप्रति सजग र सबल छन् भन्ने प्रमाणित गरेको छ । तर मंसिर १० गते भएको प्रतिनिधिसभा र प्रदेशसभाको पहिलो चरणको निर्वाचनमा केवल ६५ प्रतिशत मत खस्यो । सायद हिमाली जिल्लाहरू धेरै भएकोले त्यसो भएको हुनसक्छ । तर अब हुने चुनावमा करिब ७० प्रतिशत मतदान हुने अपेक्षा छ । मतदान गर्नु भनेको देशको शासन सत्तामा भाग लिनु हो । आफ्नो शासन आफै गर्नु हो । यसर्थ यस महान कार्यमा सबै सहभागी बनौं । र आफ्नो देश आफंै बनाआंै । यो बेला भनेको गलत गर्ने दल र उम्मेदवारलाई दण्ड दिनु पनि हो । सबक सिकाउनु पनि हो । विगतमा दलहरूले कस्तो नीति अपनाए ? त्यसले देश र देशबासीलाई कस्तो असर गर्यो ? भनेर लेखाजोखा गर्दै मत दिने बेला हो । घरमा बसेर गाली गर्दैमा देशमा सुधार आउँदैन । सुधारको लागि मतदान नै गर्नुपर्छ । यसर्थ अल्छी नमानौं । महायज्ञमा भाग लिआंै । गोपाल देवकोटागोकर्णेश्वर८, जोरपाटी, काठमाडौं बिहीबार हुनगइरहेको प्रदेश र प्रतिनिधिसभा चुनावमा सबैले भाग लिऊँ । संक्रमणकालीन समय समाप्त भएर मुलुक समृद्धिको मार्गमा हिँड्ने भएकाले यो चुनावमा सहभागिता जसरी पनि जनाऊँ । संविधान कार्यान्वयनको गतिलो खुट्किलोको रूपमा रहेकाले चुनावमा जसरी पनि आफ्नो मतदान गर्ने अधिकार सुरक्षित गरौं । दोस्रो चरण अन्तर्गत आज ४५ जिल्लामा चुनाव हँुदैछ । विभिन्न सुरक्षा चुनौती भए पनि मतदाता भने चुनावमा मत हाल्न व्यग्र प्रतीक्षामा बसिरहेका छन् । चुनावपछि देशको मुहारमा परिवर्तन हुने भन्दै मतदाता जसरी हुन्छ, मत खसाल्ने मनसाय बुनिरहेका छन् । नयाँ प्रतिनिधि चुन्न मतदाता निकै उत्साहित भएका छन् । संविधानको सफल कार्यान्वयनका लागि यी दुई चुनाव अपरिहार्य छन् । त्यसैले मतदाताले पनि चुनावमा व्यापक सहभागिता जनाउनुपर्छ । देशको आर्थिक समृद्धिका लागि यस्ता ऐतिहासिक दिनमा दिल खोलेर मतदान गर्नुपर्छ । मंसिर १० गते भएको चुनावमा स्थानीय तहभन्दा कम मतदाता सहभागी भएकाले बिहीबार भने त्यस्तो हुनुहुन्न । आफ्नो मत हाल्ने अधिकार सदुपयोग गर्नुपर्छ । त्यसका लागि निर्वाचन आयोगले पनि तयारी तीव्र पारेको छ । अहिले आएको मौका मतदाताले गुमाउनु हुन्न । मतदाता परिचयपत्र पाएका हरेक नेपाली नागरिकले यो चुनावमा विवेकपूर्ण मतदान गरौं । तपाईको एक मतले सही व्यक्ति विकास निर्माण गर्ने ठाउँमा पुग्न सक्छ । त्यसकारण निकै हर्षसाथ चुनावमा सहभागिता जनाऊँ । लोकेश धामीधनगढी५, हसनुपर, कैलाली चुनाव आफैमा सबै जनताको निर्णय लिने अधिकार हो । मतदाता शिक्षाको अभावमा मताधिकारबाट बञ्चित गराउनु भनेको मतदातालाई अधिकारबाट बञ्चित गराउनु हो । हामीले विगतको नतिजा हेर्दा २५ प्रतिशतभन्दा धेरै मतदाता प्रक्रियाभन्दा बाहिर रहेको देखिन्छ । मतदानमा सहभागी भएका मतदाताको पनि ठूलो मात्रामा मत बदर भएको नतिजा हाम्रो आँखा सामुन्ने छ । दल हरूले चुनाव प्रचारप्रसारको साथमा आफ्नो क्षेत्रका जनतालाई मतदाता शिक्षा दिए धेरैभन्दा धेरै जनता मतदानमा सहभागी हुने थिए । साथै बदर मत संख्या पनि कम हुने थियो । टोपाल धमलापेप्सीकोला, काठमाडौँआज मंसिर २१ गते हामी आफ्नो अमूल्य मतमार्फत देशको भविष्य निर्धारण गर्दैछांै । यतिका दिनसम्म हामीले जे देख्यौं, जे भोग्यांै र जे आँकलन गर्यौं, त्यसका आधारमा हामीले सबल उम्मेदवार र राजनीतिक दललाई मत हाल्न जरुरी छ । हामीलाई अनेकांै व्यक्तिगत लोभलालच देखाए होलान्, भोजभतेर गरे होलान्, पैसा बाँडे होलान्, तर यी सब क्षणिक फाइदा हुने लोभलालचको प्रभावमा नपरी हाम्रो समाज, हाम्रो देशको दीर्घकालीन विकास गर्न सक्षम, पैसावाला नभई इमानदार, राजनीतिक चातुर्य भएको सबल, सक्षम र उत्कृष्ट उम्मेदवार र दललाई मत हाल्न अपरिहार्य छ । यो कुरालाई सबैले आत्मसात गरेमात्र हाम्रो लोकतान्त्रिक अभ्यास सफल हुनेछ । क्षितिज खनालपाणिनी८, अर्घाखाँचीसोमबार राति १२ बजेदेखि निर्वाचनको आचारसंहिता अनुसार मौन अवधि सुरु भएको छ । यो बीचमा कुनै पनि माध्यम र तरिकाले मत माग्न र चुनाव प्रचारप्रसार गर्न हँुदैन । यो नियम थाहा नभएर पनि कतै त्यस्तो काम गरिएको होला । पहिलो चरणको अवस्था हेर्दा यसमा मतदाता, कार्यकर्ता र उम्मेदवारले पहिलेभन्दा संयमता अपनाएको पाइन्छ । तर कतिपय ठाउँमा मतदाता शिक्षाको कमीले मौन अवधिमा पनि मतपत्रमा छाप लगाउने तरिका सिकाउन कार्यकर्ता मतदाताको घरदैलोमा पुगेका हुनसक्छन् । यसमा निर्वाचन आयोगले के गर्छ ? तर सिकाउने बाहेक उम्मेदवारले मतदान भरिसम्म मतदातालाई प्रभावित पार्ने कुनै पनि क्रियाकलाप गर्नु हुँदैन । अदृश्य रूपमा गरिने चलखेल पनि नभएको सुन्न पाए चुनावी वातावरणले मन आनन्दित हुने थियो । मौन अवधिको विशेष महत्त्व हुन्छ । यतिबेला मतदाताले शान्त मनले सोचेर आफूलाई ठिक लागेको योग्य उम्मेदवारलाई मत दिन सुनिश्चित गर्ने हो । अर्को कुरा मतदान केन्द्रमा जान, पंक्तिबद्ध हुन र मतदान गर्न ढुक्कसँंग भयरहित वातावरण हुन्छ कि हुँदैन भन्ने हो । ठाउँठाउँमा भएका छिटपुट घटनाले आशंका नगरी रहन सकिन्न । अत: सुरक्षा निकायले निकै चनाखो भएर काम गरोस् । त्यस्तै राजनीतिक दलका कार्यकर्ता र मतदाता पनि सतर्क रहनु वेश हुन्छ । खटिएका सुरक्षाकर्मी, कर्मचारी र स्वयंसेवीहरूले अनुशासित भएर नियमपूर्वक सेवा दिएको खण्डमा कुनै विवाद, झगडा र तनाव सिर्जना हुन सक्दैन । तसर्थ जनताको मताधिकारको सुरक्षा एवं सुनिश्चितता गर्न सरकार, नागरिक समाज र सम्बन्धित कार्यकर्ताले इमानदारीपूर्वक आआफ्नो भूमिका निर्वाह गरुन् भन्ने जनचाहना छ । दोस्रो चरणको यो निर्वाचन सफल भएमा देशमा विकास र आर्थिक समृद्धिको नयाँ युगको सुरुवात हुनेछ । त्यसकारण सकभर धेरैभन्दा धेरै मतदाताले सहभागी भएर प्रतिनिधिसभा र प्रदेशसभाका दुईजनालाई छाप र समानुपातिकका पनि प्रतिनिधिसभा र प्रदेशसभाका गरी तेस्रो मतपत्रमा दुइटा छाप लगाई आफ्नो मतको सदुपयोग गरौं । अर्बौं खर्च गरेर भएको आमनिर्वाचनलाई सफल पारौं । डा टीपी बराकोटीभक्तपुर चुनावमा जसले जितून्नेपालीले हार्नु हुन्न ।निराशामा बाँच्यौं हामीअब आस मार्नु हुन्न ।लोकतन्त्र यो महँगो भो किनारबाट जोगिएछ धन्नै डुंगा माझ धारमाडुब्नबाट जोगिएछ ।जयनेपाल, लालसलाम मातृभूमि जिन्दावाद ।लोकतन्त्र, गणतन्त्र नेपालवाद जिन्दावाद ।बिना सीप विदेश नजाउँ मर्न, बांँच्न यही धर्ती छ ।सीप सिकी स्वदेशमै सेवा गरौं यही अर्ती छ ।भूकम्प त्यो बाढीपैरोमिलिजुली नवनिर्माण ।गर्दै जपौं, यश गानमरे मोक्ष परिनिर्वाण ।भ्रष्टाचार, दुराचार हराऊंँ अब व्यभिचार ।पार्टी, मान्छे असल खोजौंफैलियोस् है सदाचार ।शिक्षा, स्वास्थ्य, सुरक्षा रगाँस, बाँस होस् सहज ।कल्याणकारी राज्य बनोस्सहिद आत्माको आवाज । डा ढुण्डिराज पौडेलवीर अस्पताल, काठमाडौं"
उपत्यकामा बढ्दो ट्राफिक समस्या,"सबैजसो दैनिक पत्रपत्रिकामा पाठक मञ्च होस् या लेखरचना सबैमा लेखक महोदयहरूले नेतादेखि उच्चपदस्थ कर्मचारीलाई गाली गरेको मात्र पाइयो । यो भएन, त्यो भएन भनेको मात्र देखिएको छ । तर तपाईंहरू आफ्नो कर्तव्यप्रति कति जिम्मेवार हुनुहुन्छ ? एक पटक मनन गर्नुहोस् । आलोचनाको पनि हद हुन्छ, के नेताले मात्र देश बिगारेका हुन् त ? ती नेतालाई भ्रष्ट कसले बनायो ? नहुने काम गर्नुपर्छ भनेर नेतालाई दबाब कसले दियो ? खराब काम गर्न नेतालाई खबरदारी, असल काम गरेमा धन्यवाद दिन जानेको भए सायद आज देशको अवस्था दयनीय बन्दैन थियो । निर्वाचनको बेला नेतालाई आर्थिक सहयोग गरेर निर्वाचनपछि असुल्ने यिनै जनता होइनन् ? फेरि तिनीहरू नै भन्ने गर्छन् नेता भ्रष्टाचारी भए, नेतालाई भ्रष्टाचारी बनाउने जनता नै हो । आलोचना गरेर मात्र समस्याको हल हँुदैन । आफ्नो कर्तव्यप्रति जिम्मेवार बन्नुपर्यो । सवारी साधनले बाटो जाम भयो, ट्राफिक प्रहरीले काम गरेन भनेर कराउनेले आफूले ट्राफिक नियम कति पलना गरेको छ ? त्यता ध्यान दिनसके राम्रो होला । भन्न जति सजिलो छ, काम गर्न त्यति नै गाह्रो छ । दिनभरि धुलो, धुवाँ खाएर घामपानी नभनी अहोरात्र सडकमा खटिएका ट्राफिक प्रहरीहरूलाई अहिले श्वासप्रश्वासको समस्या देखिएको छ भन्ने एउटा अनुसन्धानले देखाएको छ । यसरी दिनरात काम गर्दा पनि किन ट्राफिक प्रहरी अपजसका भागिदार बनेका छन् ? राजधानीमा चल्ने सवारी साधन कति छन् ? भएकै सवारी साधनले ठाउँ पाएका छैनन् । फेरि यो जान्दाजान्दै नयाँनयाँ गाडी किन भित्र्याइँदै छ ? उपत्यकामा साना गाडीभन्दा ठूला बस चलाउनुपथ्र्यो, जसका कारण जाम कम हुन्थ्यो । यसप्रति राज्यको ध्यान जान सकेन । जसरी हुन्छ, कर असुलेर राजस्व बढाउनतिर राज्य लाग्यो, जनताको समस्याप्रति बेखबर बन्दै गयो, अहिले यसले विकराल समस्याको रूप लियो । मोटरसाइकल ९२ लट पुगिसक्यो, गाडी १९ लट पुगिसक्यो । २० वर्षे गाडी हटाउने भन्ने उखानमात्र भएको छ । पुरुषोत्तम घिमिरेजोरपाटी, काठमाडौं"
नयाँ युगको स्वागत,"मंसिर १९ गते प्रकाशित प्रा कृष्ण पोख्रेलको प्रदेशहरूको भावी राजनीतिक परिदृश्य पढँें । लेखकको विश्लेषण सही धरातलमा छ । अन्य कतिपय विश्लेषकले जस्तो उनले संघीयतालाई विखण्डनको कारक मानेका छैनन् । वास्तवमा संघीयता लोकतन्त्रको सेफ्टी भल्भ नै हो । पाकिस्तानी नेता जुल्फिकर अली भुट्टोले भनेका कुरा मलाई झलझली याद आउँछ । हिन्दुस्तान लोकतन्त्रले एक रहन्छ, किनभने त्यहाँ विरोध र त्यसको व्यवस्थापन हुन्छ । त्यसको विपरीत तानाशाहीले गर्दा पाकिस्तानको विखण्डन भएर छाड्छ । जहाँसम्म प्रदेशको राजधानीको सवाल छ, त्यसमा २ नम्बर प्रदेशले किचलो नगरे हुन्छ । किचलो गरेमा केन्द्र हावी हुन्छ । वीरगन्ज आर्थिक राजधानीको रूपमा यसै पनि छ । यसलाई आर्थिक राजधानी नै रहन दिनुपर्छ । जनकपुर प्रदेशको बीच भागमा पर्छ । त्यसैले २ नम्बर प्रदेशको राजधानी जनकपुर नै हुनुपर्छ । राजधानी भएपछि जनकपुरको विकासले पनि गति लिन थाल्छ, जुन अहिले छैन । केन्द्रको हस्तक्षेपकारी भूमिकाको अन्त्य हुनुपर्छ । अब मुलुक नयाँ युगमा प्रवेश गर्दैछ । नयाँ युगका हामी सार्थक गवाह बनौं र स्वागत गरौं । डा शिवशंकर यादवछपकैया, वीरगन्ज"
भुल सुधार,गत शनिबार कोसेलीमा प्रकाशित मेरो लेख मंसिर १९ : सुर हराएको त्यो दिनमा नारायण गोपालको स्वभावसम्बन्धी उद्धरण अन्य व्यक्तिको हुनुपर्नेमा भुलवश कवि तथा गीतकार दिनेश अधिकारीको नाम उल्लेख हुन पुगेकाले माफी चाहन्छु । भूपेन्द्र खड्काकाठमाडौं
निष्ठाको राजनीति गर्ने अवसर,"अबको हाम्रो यात्रा समृद्धिको हो भन्नेमा कुनै दुविधा छैन । समयले मूलप्रवाहका राजनीतिक पार्टी र तिनका शीर्ष नेतालाई फेरि एकपटक आफू सुध्रिने र आफ्ना आसेपासेलाई सुधार्ने अन्तिम मौका दिएको छ । यो कुरा मनन गर्न सकेनन् भने उनीहरू इतिहासका पानामा उपहासका पात्रका रूपमा चित्रित हुनेछन् । मुख्यत: यो निर्वाचनपछि बन्ने सरकारले यो कुरा बिस्र्यो भने प्रतिपक्षमा रहने पार्टीले समेत अर्को मौका पाउने छैन । यस अर्थमा हामी ढिलै भए पनि देश निर्माणको नयाँ घुम्तीमा आइपुगेका छौं । तर यो यात्राका केही महत्त्वपूर्ण र अप्ठ्यारा खुट्किला छन्, जसलाई पार गर्न दृढ अठोट चाहिन्छ । नेपाली समाजको समस्या र जटिलताको स्पष्ट चित्र र त्यसका आधारमा फराकिलो र दूरगामी दृष्टिकोण सहितको असल नियत भएको राजनीतिक नेतृत्व विकास गर्ने खाकाविना हामीलाई धेरै पर पुर्याउँदैन । साथै यो बहसले कस्ता पात्रले मात्र यस्तो परिवर्तनको नेतृत्व गर्न सक्छन् भन्ने कुराको समेत पेचिलो उत्तर दिनेछ । यस अर्थमा पनि अहिले राज्य पुन:संरचनाको अभ्यास भैरहँदा इतिहासको कठघरामा उभिएका वाद, उपवाद र नेपाली सत्ताको चरित्रको फराकिलो तर आलोचनात्मक विश्लेषण झनै सान्दर्भिक हुन्छ । नेपालको समृद्धिको यात्रा शङ्खेकिराको गतिमा छ । आजसम्म नेताहरूले आफूलाई मात्र केन्द्रमा राखे । परिवर्तनलाई संस्थागत हुन नदिने संयन्त्रलाई फेरबदल गर्नुको साटो तिनैको फरिया समातेर सत्तारोहण गरिहाल्ने सपना देखे र गरे पनि । मुलुकको समृद्धिको यात्रा यो तरिकाले तय हँुदैन भन्ने उनीहरूलाई धेरै पहिले र राम्रोसँग थाहा थियो । तर उनीहरू मौकामा चौका हान्नेमै केन्द्रित थिए । अहिले सबैतिर समृद्धिको मात्र चर्चा छ, चुनावी सभा, कोठे बहस र चिया पसलमा । केही राजनीतिक अम्मलीलाई बहसका फुदा सुन्ने, एकअर्कालाई गाली गरेकामा हौसिने र ताली पिट्ने अनि बाहिर निस्केर सत्तोसराप गाली गर्ने यो आम प्रवृत्ति भएको छ । आर्थिक, सामाजिक विकास भएन मात्र भन्छन् सबै । सात दशक लामो यात्रामा हामी कहाँ चुक्यौं भन्ने आँट कसैलाई छैन । इतिहासको समीक्षा गर्न र सच्याउन नचाहने तर समृद्धिको सपना बाँड्न भने सधंै तँछाडमछाड छ । केही नेपाल बनाउन सिंगापुर वा अन्य मुलुकबाट समृद्धिका सूत्रको नक्कल गर्ने कुराको सपना बाँड्छन् । यस्तो सूत्रले नेपाल समृद्ध बन्दैन भन्नेसम्म हेक्का छैन, उनीहरूलाई । हाम्रो आफ्नै सामाजिक, सांस्कृतिक, ऐतिहासिक तथा भौगोलिक विशेषताको जगमा टेकेर मात्र नेपाल समृद्ध हुने हो । समाज र संस्कृति त फेरांैला, तर इतिहास र भूगोल त फेरिँदैन । हाम्रा प्रयत्नले मात्र परिवर्तित समाज निर्माण हुन्छ । हाम्रा नेताले बिराएको बाटो पछ्याउन इतिहासतर्फ फर्केर हेरे पुग्छ । नेपालको राज्यसत्ताले राजा र पछि राणाको पारिवारिक शासनकालदेखि नै परम्परागत धार्मिक तथा सांस्कृतिक भाग्यवादी चिन्तनमा संकुचित मूलत: पहाडे राजनीतिक नेतृत्वको निर्देशन र नोकरशाही कर्मचारीतन्त्रको मिलेमतोमा राज्य ढुकुटी दुरुपयोग गरी सीमित वर्गको स्वार्थ रक्षा गर्दै आएको थियो । हरेक राजनीतिक स्वतन्त्रता आन्दोलनपछि यो दुष्चक्र तोडिने आम नेपालीको अपेक्षा थियो र त्यसैले सधंै साथ दिए परिवर्तनका पक्षमा । तर रजनीतिको केन्द्रमा रहेका नेताहरूले त्यस्तो हुनुको साटो राजनीतिक आन्दोलनका उपलव्धिलाई अत्यन्त साँघुरो व्यक्तिगत स्वार्थका वरिपरि मात्र केन्द्रित गर्दै तिनै पुराना संरचना कायम राख्ने र यसैबाट सत्ता लम्ब्याउने सपना देखे । परिणामत: यही दुष्चक्रले नै आम नेपालीलाई परनिर्भरताको साङलोमा बाँधेर आधुनिक विकासका नाममा अविकासको बन्दी बनाउँदै आएको छ । सरसर्ती हेर्दा अहिले पनि सत्ताको यो चरित्रमा आधारभूत रूपमा धेरै फेरबदल आएको छैन । नेपाल र नेपालीको समृद्धिको पहिलो तगारो भनेको धृतराष्ट जस्तो दृष्टिविहीन राजनीतिक नेतृत्व हो । दोस्रो, अठारांै शताब्दीको औद्योगिक युगमा कारखाना चलाउने संयन्त्रका रूपमा विकसित कर्मचारीतन्त्र हो । यो संयन्त्रमा माथिको आदेश र आफ्ना मान्छेको कार्यभारका सर्त थपेर राणाकालमा झनै भुत्ते बनाइएको हो । यही भुत्ते हतियार बोकेर समृद्धिको सपना बाँडिँदैछ । राजनीति, सेवा, धर्म, व्यापार र व्यवसाय सबैतिर मौलाएको यो कर्मचारीतन्त्र नै भ्रष्टाचारको जग बनेको छ । यसलाई फेर्ने सोच बिनाको समृद्धिको कार्यदिशा अर्को एउटा थपिएको ढोँगमात्र हो । सबैभन्दा पहिले, हामीभित्र विषवृक्षका रूपमा मौलाएको भ्रष्टाचारको जरो नै उखेल्नु पर्नेछ । यो काम भनसुन, आफ्ना मान्छे र लेनदेनलाई थाहा नपाए जस्तोगरी सघाएका शीर्षनेता र लुटपाटमै रमाएका अन्य नेता तथा कार्यकर्ताबाट सम्भव छैन । यसका लागि धेरै अनुशासित र दृढ इच्छाशक्ति भएका अगुवालाई उनीहरूको भूमिका स्पष्ट पारेर अख्तियार दुरुपयोग नियन्त्रणको जिम्मेवारी दिन सक्नुपर्छ । यस्तो कठोर निर्णय गर्नसके मात्र आम मानिसमा नेतृत्वप्रति विश्वास बढ्छ । सँगै यो अख्तियारीको सीमा कर्मचारीमात्र हैन, समाजका सबै तहमा हुने भ्रष्टाचार नियन्त्रणका लागि हुनुपर्छ । योभन्दा पहिले गरिएका सबै खाले भ्रष्टाचारलाई क्षमा नगरी यो कार्य सम्भव छैन । आम नागरिक एकपटक क्षमादान दिनु र भ्रष्टाचारी सबैले सुध्रिने कसम खानुको विकल्प छैन । कसरी भन्ने वा गर्ने बुझाइमात्र फरक हो । यसका लागि निजामती कर्मचारी पुन:संरचना, खरिद ऐन परिमार्जन र लेखा परीक्षणलाई समयसापेक्ष बनाउन आवश्यक छ । अब बन्ने संघीय संसद्ले यो कुराको प्रस्ताव सकेसम्म चाँडो ल्याउनसके मात्र सम्भव छ, अन्यथा रात रहे अग्राख पलाउँछ ।दोस्रो, लोकतान्त्रिक सिद्धान्तको चेतना र अभ्यासबिना अबको समाज अगाडि बढ्दैन । नेता तथा पार्टीहरूले यस बारेमा लामै भाषण वा घोषणा गरे पनि उनीहरू यसप्रति इमानदार हुनसकेका छैनन् । त्यसो हँुदो हो त यस पटकको निर्वाचनमा गुन्डा, दलाल र ठेकेदारले हैन, निष्ठावान कार्यकर्ताले टिकट पाउने थिए । भ्रष्ट भनी चिनिएका नेता तथा कार्यकर्ताले टिकट पाउने थिएनन् । अब पनि यही कुरामै अल्झिएर बस्ने कुरा पनि भएन । तर यो निर्वाचन सकिएसँगै आआफ्ना पार्टी शुद्धीकरण अभियानमा नेतागण लागेनन् भने उनीहरूलाई पत्याउनुपर्ने कुनै कारण बाँकी रहँदैन । लोकतन्त्रका आधारभूत सिद्धान्तमा कुनै सम्झौता नगर्ने प्रतिबद्धताले मात्र हाम्रो राष्ट्र निर्माणको अभियानले सफलता पाउनेछ । तेस्रो, समृद्धिको आधार, बाटो र गन्तव्यको ठम्याइ नभएसम्म हामी केही परसम्म पनि पुग्दैनौं । तर अहिलेसम्म पनि यसको खाका कस्तो हुने भन्नेमा सार्थक बहस भएको छैन । चलनचल्तीको विकासले साँचो अर्थमा हाम्रो समृद्धिको सपना साकार हुन्छ कि हुँदैन ? यो यक्षप्रश्नको चित्तबुझ्दो उत्तर खोज्न अब ढिलाइ हँुदैछ । दुई ठूला देशको बीचमा रहेको हाम्रो देशको तुलनात्मक लाभका क्षेत्रहरू केके हुन् ? मुख्यत: भूराजनीतिक यथार्थको कसीमा भारतसँंगको हाम्रो सम्बन्ध के हो ? अहिले नै स्पष्ट भए हुन्छ, जुन दिनसम्म हामी कम्तीमा छिमेकी जत्तिकै सबल, सक्षम र समृद्ध हँुदैनौं, हामी हेपिनुको विकल्प छैन । समृद्ध भयौं भने हाम्रा सम्बन्धहरू नयाँ ढंगले परिभाषित हुँदै जान्छन् । सँगै राजनीतिमा भन्ने र गर्ने कुरा नजिकैमात्र पुर्याउने अठोट गर्ने हो भने हामीलाई समृद्ध हुन कसैले रोक्दैन । तर नेपालको समृद्धिको सपना बाँड्नेहरूको राजनीतिक चेतनाको स्तर अझै खड्किएको छ । आशा गरौं, परिवर्तनको जबर्जस्त चाहनासँगै यो पनि उन्नत हुँदै जाला । अर्को कुरा, आम नेपालीको आम्दानी र रोजगारी सुनिश्चित गर्ने मुख्य उत्पादनको क्षेत्र के हो भन्ने आधारभूत प्रश्नको उपयुक्त उत्तर नहुनेसँग अब समृद्धिको नेतृत्वको अपेक्षा गर्न सकिँदैन । पर्यटन र जलविद्युतमा हौसिएका नेताहरू हाम्रो जीविकाको मुख्य आधार कृषि सपार्न उदासीन छन् । यसबाट पनि नाप्न सकिन्छ, उनीहरूको वैचारिक उचाइ । अन्त्यमा, अब पनि परम्परागत राजनीतिबाट माथि उठेर फेरिएको सन्दर्भमा विचार र संगठनलाई पुरक बनाउँदै अघि बढ्न नसक्ने हो भने मूलप्रवाहका राजनीतिमा अगुवा ठानिएको यो पुस्ता नेपालको कर्मचारीतन्त्र जस्तै भुत्ते सावित हुनेछ र त्यससँंगै इतिहासको रछ्यानमा पुरिनेछ । यो अग्निपरीक्षामा सफल वा असफल के हुने हो, आफैं रोज्ने मौका छ ।"
दृष्टिविहीनहरुले मतदान कसरी गर्ने ?,"मुलुक अहिले निर्वाचनमा होमिएको छ । चुनावमा सबै प्रकारका नागरिक सहभागी भएका छन् । सबै नागरिकलाई निर्वाचनमा सहभागी हुने अधिकार रहन्छ । संघीय संरचनापछिको यो राष्ट्रिय र प्रादेशिक तहको पहिलो निर्वाचन हो । सहभागिताका हिसाबले पछिल्ला दिनमा हुने गरेका निर्वाचन समावेशी प्रकृतिका हुनथालेका छन् । संविधानले उम्मेदवारी दिने बेला नै समावेशिता कायम गर्न खोजेको छ । यसो हुँदाहुँदै पनि सबै वर्ग समेटिनसकेका छैनन् । उदाहरणका लागि अपाङ्गता भएकाहरूलाई समावेशी समूहमा कानुनका दफामा समेटिएको भए पनि ऐनको अनुसूचीमा छुटाउनाले समग्र अपाङ्गता भएको वर्ग नै राज्यको मुख्य नीति निर्माण तहमा बञ्चित हुने खतरा छ ।हाम्रो संविधानले सबै नागरिकलाई आफ्नो मत गोप्य रूपमा जाहेर गर्न पाउने अधिकार सुनिश्चित गरेको छ । तर सबै नागरिकले आफ्नो मत निर्धक्क रूपमा गोपनियतासाथ प्रकट गर्नसक्ने अवस्था भने छैन । यसबाट सबैभन्दा बढी मर्का पर्ने पक्ष भनेको दृष्टिविहीन वर्ग हो । हुन त प्रतिनिधिसभा सदस्य निर्वाचन निर्देशिका२०७४ र प्रदेशसभा सदस्य निर्देशिका२०७४ ले अशक्त मतदातालाई सहयोग गर्नुपर्ने व्यवस्था कायम गर्दै दफा ७९ को उपदफा (१) को खण्ड (छ) बमोजिम दृष्टिविहीन वा शारीरिक रूपले अशक्तता वा अरू कुनै कारणवश मतदाता आफैंले मत सङ्केत गर्न नसक्ने भई मत सङ्केत गर्ने काममा सहयोग पुर्याउन आफ्नो एकाघरको परिवारको सदस्यलाई साथमा लैजान अनुमति मागेमा र मतदान अधिकृतलाई उक्त कुरा उपयुक्त लागेमा निजको परिचय खुल्ने प्रमाणको आधारमा परिवारको त्यस्तो सदस्यलाई मतदाताको साथमा मत सङ्केत गर्ने स्थानमा प्रवेश गर्न अनुमति दिनु पर्नेछ भन्ने व्यवस्था गरी दृष्टिविहीनहरूलाई सहयोग पुर्याउनुपर्ने बाध्यात्मक व्यवस्था गर्न खोजेको देखिन्छ । उक्त कानुनी प्रावधान झट्ट हेर्दा निकै सहयोगी देखिए पनि यसमा भएको एकाघरका परिवारको सदस्यभन्ने अभिव्यक्तिले दृष्टिविहीनको गोप्य रूपमा मतदान गर्न पाउने अधिकार सुनिश्चित हुनसक्दैन । मतदान व्यक्तिको राजनीतिक अधिकार हो । यसमा व्यक्तिको राजनीतिक विचार र अभिव्यक्ति स्वतन्त्रताको कुरा हुन्छ । त्यस्तो विचार व्यक्तिको निजी हुनेहुनाले परिवारका अन्य सदस्यसँग नमिल्न पनि सक्छ । चुनावमा विचार नमिल्ने व्यक्तिसँग मत संकेत गर्न जानु उसको विचार र अभिव्यक्ति स्वतन्त्रता माथिको उल्लङ्घन हो । संविधानले सुनिश्चित गरेको उक्त हकबाट दृष्टिविहीनहरूलाई बञ्चित गरिएको छ । यदि निर्देशिकाको दफा ८९ को प्रावधानमा एकाघर परिवारका सदस्यहरूको साथै निजले चाहेको व्यक्ति वा निजले इच्छाएको व्यक्ति भन्ने प्रावधानसमेत भइदिएको भए यसमा केही न्यायोचित हुने थियो । राजनीतिक विचार र पारिवारिक सम्बन्ध एकापसमा फरक पर्न पनि सक्ने दुई भिन्न कुरा हुन् । यस्ता कुरामा निर्वाचन आयोगले सरल रूपमा गरेको अनुमान वास्तविकताभन्दा अलि फरक छ । मनसाय हेर्दा निर्वाचन आयोगले आफ्नो मत आफै संकेत गर्न नसक्ने मतदातालाई सहयोग पुर्याउन त खोजेको देखिन्छ, तर उसले व्यक्तिको राजनीतिक अधिकार र गोपनियता अनि विचार र अभिव्यक्तिको अधिकार सुनिश्चितताको पाटो भने बिर्सिन पुगेको देखिन्छ । सोही निर्देशिकाको दफा ९६ ले कुनै मतदाताले आफूले गरेको मत संकेत सार्वजनिक गरेमा मतदान अधिकृतले निजलाई निर्वाचन कसुर र सजाय ऐन २०७३ को दफा ९ (२) बमोजिम १५ हजार रुपैयाँ जरिवाना गरी निजको मतपत्र अलग्गै खामबन्दी गरी मुचुल्का उठाई राख्नुपर्ने व्यवस्था भएबाट मतदानको गोपनियता कति गम्भीर छ भन्ने प्रस्ट हुन्छ । यदि निर्देशिकाको उक्त दफामात्र हेर्ने हो भने सबै दृष्टिविहीनको मतपत्र मतपेटिकामा खसाल्नसमेत योग्य हुँदैन । यस्ता हेर्दा सामान्य लाग्ने तर परिणाममा गम्भीर असर पार्ने खालका व्यवस्था कानुनमा बारम्बार आइरहनु कानुन निर्माणमा सम्बन्धित पक्षको उपस्थिति नहुनुको कारण हो । नीति निर्माण तहमा दृष्टिविहीनको प्रतिनिधित्व यदि भएको भए यस खालका त्रुटि अवश्य दोहोरिने थिएनन् । तर त्यसो हुनसकेको छैन ।निर्देशिकामा एकाघर परिवारका सदस्य नहुने अशक्त मतदाताका लागि मतदान अधिकृतले नै दृष्टिविहीन मतदाताको इच्छा बमोजिम मत संकेत गरिदिनुपर्ने व्यवस्था गरिएको छ । उक्त व्यवस्था पनि हाम्रोजस्तो मुलुकमा त्यति भरपर्दो लाग्दैन । अशक्त, अपाङ्गता भएका व्यक्ति वा दृष्टिविहीनहरूले एकान्तमा लगी फलानो चिन्हमा मत सङ्केत गर्न चाहन्छु भनेकै भरमा आफूले भनेकै व्यक्ति वा दललाई मत प्रदान गरेछ भनी कति ढुक्क हुन सकिने अवस्था छ ? सबैले सहजै अनुमान गर्न सकिने कुरा हो । यो प्रश्न पनि गम्भीर छ ।यस्ता किसिमका समस्याबाट पार पाउन दृष्टिविहीनहरूले के गर्न सकिन्छ त ? अथवा नेपालमा दृष्टिविहीनहरूको नेतृत्वदायी भूमिका खेलेको नेपाल नेत्रहीन संघले के गर्न सक्छ ? यो पनि विचारणीय कुरा छ । हामी समस्यामात्र तेस्र्याउँदैनौँ, समाधान पनि खोजेका हुन्छौं । यसका लागि राज्यका सम्बन्धित निकायले चासो दिएर वास्तविक रूपमै मर्का परेका वर्गका पक्षमा केही गर्न तत्पर हुन्छ भने यो समस्याको समाधान दिन सकिन्छ । यसको निराकरण गर्नुपर्छ भन्ने इच्छाशक्ति देखाउनुपर्छ । यदि दृढ इच्छाशक्ति छ भने कुनै पनि कुरा निर्विकल्प हँुदैन । समस्याको समाधान पनि भेटिन्छ । संसारले प्रविधिका क्षेत्रमा ठूलै फड्को मारिसकेको छ । संसारका विकसित मुलुकहरूमा अन्य प्रविधि पनि आइसकेका छन् । त्यस्ता विकसित प्रविधिको पछि दगुर्न त हाम्रोजस्तो गरिब देश नसक्ला । नवीनतम प्रविधि महँगा र हाम्रो आर्थिक क्षमताले नभ्याउने खालका पनि हुनसक्छन् । त्यस्ता कुराको मात्र चाहनाले पनि हाम्रो वास्तविक समस्या समाधान हुँदैन । हामीसँग जे छ, त्यसको सदुपयोग गरी बढीभन्दा बढी अधिकार सुनिश्चित गर्नुपर्छ । यस पटकको निर्वाचनका लागि त हामी यसमा चुकिसक्यौं, तर आगामी दिनका चुनावमा नेपालका दृष्टिविहीनहरूले अरू कसैको सहायताविना मतदान गर्नसक्ने व्यवस्था मिलाउन सकिन्छ । यसका लागि सर्वप्रथम निर्वाचन आयोग र सरकारले तदारुकता देखाउनुपर्छ । यदि राज्य दृष्टिविहीनहरूलाई साँच्चै गोप्य मतदान गराउन चाहन्छ भने सम्भावनालाई यसरी हेर्न सकिन्छ ।सर्वप्रथम नेपालभर रहेका दृष्टिविहीन मतदाताको पहिचान गर्नुपर्छ । अहिलेसम्म निर्वाचन आयोगका अनुसार १६,७२४ दृष्टिविहीन मतदाता रहेका छन् । तर यो संख्या अति नै कम हो । यसमा सबै दृष्टिविहीन मतदाता समेटिएका छैनन् । मतदाता नामावली सङ्कलनका समयमा दृष्टिविहीनहरूलाई नछुटाई पहिचान कायम गर्नुपर्छ । त्यसरी मतदाता संख्या पत्ता लागिसकेपछि उक्त संख्या बराबर टेक्टाइल मतपत्र छाप्नुपर्छ । यसो गरी छापिएका मतपत्रहरू जुन मतदान केन्द्रमा जति संख्यामा दृष्टिविहीन मतदाता छन्, सोही संख्यामा मतदान केन्द्रहरूमा अन्य मतपत्रसँगै पठाउनुपर्छ र त्यस मतदान केन्द्रमा खटिएका मतदान अधिकृतले मतदान गर्न उपस्थित हुने दृष्टिविहीन मतदाताहरूलाई उक्त टेक्टाइल मतपत्र उपलब्ध गराउने र उनीहरूले आफैले छामेर मत संकेत गरी मतदान गराउन सकिन्छ । यसका लागि आवश्यक प्रविधि नेपाल नेत्रहीन संघमा छ । नेपाल नेत्रहीन संघले निर्वाचन आयोगसँग मिली यो कार्य गर्न सहजै रूपमा सक्छ । के हो त टेक्टाइल मतपत्र भनेको ? यो एक विशेष प्रकारको तस्बीर हो । जसलाई नदेख्ने व्यक्तिहरूले छामेर आकृति पहिचान गर्न सक्छन् । नेपालको नक्सा दृष्टिविहीन विद्यार्थीका लागि यही प्रविधिबाट तयार गरिन्छ । जुन नक्सा छामेर दृष्टिविहीनहरूले पहिचान गर्न सक्छन् । मतपत्रका सन्दर्भमा पनि निर्वाचन आयोगले सम्बन्धित उम्मेदवार र दललाई प्रदान गरेका चिन्हहरूलाई टेक्टाइल प्रिन्ट गरी मतपत्रको रूपमा सम्बन्धित मतदान केन्द्रमा अन्य मतपत्रसँग पठाइ त्यहाँका दृष्टिविहीन मतदाताको लागि उपलब्ध गराएमा सबै दृष्टिविहीनको गोपनियताको अधिकार सुनिश्चित हुने थियो । यसले उनीहरूको राजनीतिक गोपनियता त रहन्छ नै, राज्यले समानताको हक प्रदान पनि सुनिश्चित गराउन सक्छ । यसका लागि खासै ठूलो खर्च पनि लाग्दैन । निर्वाचनका अन्य खर्चसरह नै सामान्य खर्चमा विशेष सुविधा उपलब्ध हुनसक्छ । यसमा सम्बन्धित सबै पक्षको ध्यानाकर्षण हुनु जरुरी छ । राज्यले सबै दृष्टिविहीनलाई अधिकारको मूलधारमा प्रवाहीकरण गर्ने प्रतिबद्धता जाहेर गरोस् ।"
हिंसाविरूद्ध आवाज उठाऔं,"सबै जुटौं, कोही नछुटांै भन्ने नाराका साथ यस वर्षको महिला हिंसा विरुद्धको १६ दिने अभियान सञ्चालन भइरहेको छ । हामीले यसरी नै प्रत्येक वर्ष महिला हिंसाविरुद्धको अभियान चलाउँदै आएका छौं । तर हिंसा भने भइनै रहेको तथ्यांकहरूले देखाउँछन् । मानवशास्त्रीय दृष्टिकोणमा हिंसा सामाजिक व्यवहार र संरचनाको उपज हो । महिला भएकै कारण उनीहरूमाथि शोषण, दमन, यातना, दुव्र्यवहार हुनुलाई महिला हिंसा भनिन्छ । विश्वमा कैयौं परिवर्तन भए, तर लंैगिक हिंसामा भने खासै परिवर्तन भएको पाइएन । चाहे युरोप, अमेरिका किन नहोस्, त्यहाँ पनि महिलामाथि हिंसा भएका घटना मिडियामा पढ्न, सुन्न पाइन्छ । ती देशमा हुने हिंसा र अविकसित देशहरूमा हुने हिंसामा भिन्नता भने अवश्य छ ।तराईका कतिपय जिल्ला प्रचलित दाइजो प्रथा हिंसाको कारक बनेको पाइन्छ । विवाहको सम्बन्धबाटै व्यक्तिगत र सामाजिक जीवनको शुभारम्भ हुन्छ । तर यसलाई नै पैसाबाट तौलन खोज्नु विडम्बनापूर्ण छ । हामी एक सभ्य सम्भ्रान्त समाजमा बाँचिरहेका छौं, बाच्न चाहन्छौं, तर हाम्रो सोच भने विचलित छ । आज हाम्रा कतिपय चेली दाइजो दिन नसकेका कारण विवाहको पर्खाइमा छन् भने कतिले दाइजो दिन नसकेका कारण ज्यान गुमाएका छन् । दाइजो प्रथा कानुनी रूपमा अपराध हो । तर स्पष्ट कानुनी व्यवस्था नहुनाले यो प्रथाले प्रश्रय पाएको छ । सामाजिक सुधार ऐनले एकातिर दाइजो जिन्सी वा नगद लिन नहुने भनी दण्डसजायको व्यवस्था गरेको छ र त्यही ऐनमा कुल परम्परा अनुसार राजीखुसीले बढीमा दस हजार दाइजो दिन हुन्छ भन्ने व्यवस्था पनि गरिएको छ । तराईमधेसमा केटाको पढाइ र जागिर अनुसारको दाइजो माग गरिन्छ । तर केटी जतिसुकै पढेलेखेको किन नहोस्, पढाइको केही कदर छैन ।लैङ्गिक विभेद आफ्नै घरबाट गरिन्छ । छोरा जन्मिए परिवारका सबै सदस्य खुसी हुन्छन् । तर छोरी भए त्यति सजिलै स्वीकार्दैनन् । जुन घरमा आमा, सासुको मुखबाट पुत्री होस् (पुत्री देवो भव:) भन्ने आशिर्वाद निस्कँदैन, तबसम्म समाजमा लैङ्गिकताको भेदभाव कायमै रहन्छ । राजनीतिक दलहरूले पनि यसपालिको निर्वाचनमा उम्मेदवार बनाउन महिलाप्रतिउदारता देखाएनन् । यो पनि एक किसिमले विभेद हो । प्राचीन कालदेखि नै महिलामाथि विभिन्न प्रकारका हिंसा हुँदै आएको हो । सबैले आफ्नो सोचमा परिवर्तन ल्याउनसके हिंसा न्यूनीकरण हुन्छ । संविधानले पैतृक सम्पत्तिमा छोराछोरीलाई समान हक प्रदान गरेको छ । त्यस्तै महिला विरुद्ध सामाजिक, धार्मिक, सांस्कृतिक परम्परा, प्रचलन वा अन्य मानसिक, सामाजिक, हिंसाजन्य कार्य वा शोषण नगर्ने तथा लैङ्गिक आधारमा जुनसुकै क्षेत्रमा हुने सबै किसिमका लैङ्गिक भेदभाव नगरी हक सुनिश्चित गर्ने व्यवस्था गरिएको छ । तर व्यवहारमा लागु भएको देखिँदैन ।सन् १७८९ को फ्रान्सेली राज्यक्रान्तिपछि विश्वमै लैङ्गिक समानताका कुरा उठ्दै आएको हो र अहिले पनि त्यही विषयमा आवाज उठाउनु परिरहेको छ । नेपाल सरकारले १६ वटा अन्तर्राष्ट्रिय मानवअधिकार अभिसन्धि पारित गरिसकेको त छ, तर त्यही अनुसारको अनुभूति महिलाले गर्न पाएका छैनन् । पीडा जहाँ छ, त्यहीं पहिचान गरी उपचार गर्नु आवश्यक हुन्छ । महिला सम्बन्धी जति पनि वार्षिक दिवसीय कार्यक्रम हुन्छन्, ती केन्द्रीय तहमै हुने गर्छ । हिंसा विरुद्धको १६ दिने अभियान गाउँका कुनाकाप्चासम्म पुग्नसकेको छैन । राज्य संरचनाको हरेक अंगलाई महिलामैत्री बनाउन संविधानमा विभिन्न व्यवस्था गरिए पनि लागु हुनसकेको छैन । हिंसा गर्नु सामाजिक अपराध हो । हाम्रो समाज पितृसत्तात्मक संरचना भएकै कारण हिंसा घरबाटै सुरु हुने गर्छ । राज्यको संरचनामै पनि लैङ्गिक भेदभाव गरिएको पाइन्छ । महिला विरुद्ध हुने जुनसुकै हिंसा नियन्त्रण गर्न राज्य संवेदनशील हुनुपर्छ । समाजका प्रचलित कतिपय रीतिरिवाज पनि महिला हिंसाका कारक छन्, तिनको परिमार्जन जरुरी छ । १६ दिने अभियान तालिम, गोष्ठी गरेर प्रचारप्रसार त होला, तर यसबाट हिंसा भने अन्त्य हुँदैन । श्रीमानले श्रीमतीलाई गर्ने हिंसा, बुबाले आमालाई, आमाबुबाले छोरीबुहारीलाई, दाजुभाइले दिदीबहिनीलाई गर्ने हिंसा रोक्न आजै शुभारम्भ गरौं । अनि मात्र हिंसा विरुद्धको अभियानले सार्थकता पाउन सक्छ ।"
मतदान र सेलेब्रिटी,"नरहरि प्रेमी, गायकप्रतिनिधिसभा र प्रदेशसभाको निर्वाचनमा देश रंगिएको छ । देश र जनताका लागि ऐतिहासिक अवसर हो यो । यस्तो मूल्यवान् क्षणमा सचेत नागरिकको हैसियतले मैले आफूलाई थप जिम्मेवार भएको महसुस गरेको छु । त्यसैले भोट हाल्न बुधबारै नवलपरासी जाँदै छु । बर्दघाट नगरपालिका१३ मा मेरो मतदान केन्द्र पर्छ । स्थानीय तहको निर्वाचनमा कार्यक्रमको सिलसिलामा म देशबाहिर थिएँ । यसपालि राम्रा नेता चुन्ने सोच बनाएको छु । जसले देशको समृद्धि चाहन्छ उसैलाई मेरो मत जान्छ ।"
नेपाल भाषामा मनराजा,"एल्बममा वरिष्ठ गीतकार दुर्गालालका स्वाँ न्हिल मुसुक, हाय रे व वाँउ चुलि र स्वरे व मचां थ: गरी तीन गीत छन् । त्यस्तै, आनन्दरत्न बज्राचार्य लिखित छंगु ख्वालं हे काल, किजा पुजा गरी दुई गीत, मंगल महर्जनका दुई गीत हिसि दु:म्ह मचा र जिमि अजा अजि, प्रकाशलाल जोशीका दुई गीत चमेलिस्वाँ थे र जिगु थ्व अज: मिखा छन् । त्रिलोचन, तब: मरु, नातिब्रज, चण्डेश्वर महर्जन, निर्मलरत्न शाक्य, धर्मेन्द्र महर्जन र धीर सुवालका एकएक गीत छन् । एल्बमका गीतहरूमा मदनकृष्ण श्रेष्ठ, सतीश महर्जन, निशा देशार, कविता जोशी, सरिता शाही, रत्नशोभा महर्जन, दीपिका वलामी, सानबाबु, शुलीन्द्र शाक्य, आयुस्ना नक:मि, श्रेया, रिभाना, श्रजल, मनराजालगायतले स्वर दिएका छन् ।"
प्रवीणको कुकुरप्रेम,"काठमाडौं (कास) गायक प्रवीण बज्राचार्य कुकुर अनि म एल्बमसहित आएका छन् । के नाइन डग ट्ेरनिङ एन्ड केयरले प्रस्तुत गरेको एल्बममा सात गीत छन् । सबै गीत प्रवीणले नै गाएका हुन् । डा सुनील सापकोटाको हे मानव र बोल्न सक्दिनँ, रवि मल्लको सान्नानीको, प्रकाशसुजाता तामाङले लेखेको बिहानी गीत कल्याण सिंह र दीपंकर क्षेत्रीले संगीतबद्ध गरेका हुन् । प्रवीणले अन्य गीतकारले लेखेका मात्रै नभई आफंैले लेखेको जिन्दगीको र पानी पर्यो गीत पनि गाएका छन् । जिन्दगीको गीत कल्याणले संगीतबद्ध गरेका हुन् भने पानी पर्यो गीतमा प्रवीणकै संगीत सुन्न सकिन्छ ।"
फोटोमा कागजपत्र,"काठमाडौं (कास) नाजिर हुसेन र शिल्पा मास्के लिड रोलमा रहेको फिल्म कागजपत्र का सुटिङ फोटाहरू सार्वजनिक भएका छन् । सामाजिक प्रेमकथा बुनिएको अपिल विष्ट निर्देशित उक्त फिल्म यति बेला दाङको तुलसीपुरमा छायांकन भइरहेको छ ।सार्वजनिक गरिएका फोटामा फिल्मका मुख्य कलाकार नाजिर र शिल्पासहित भोलाराज सापकोटा, सरिता गिरी, खिलेन्द्र तिमल्सिना लगायतको चरित्र झल्किएको छ । गाउँको पृष्ठभूमि झल्कने फोटामा चरित्रहरू पनि गाउले नै लाग्छन् । अपिलकै लेखन रहेको फिल्मलाई अस्ट्रेलियन सिनेमाटोग्राफर क्यस्मिर डिक्सनले खिचिरहेका छन् ।वल्र्ड वाइड फिल्म्सको प्रस्तुति रहने कागजपत्र लाई खिलेन्द्र तिमल्सिना, मुकेश रेग्मी, प्रजापती सिवाकोटी, सुदीप उप्रेती र मनीष खत्रीले संयुक्त रूपमा निर्माण गरेका हुन् । अपिलले यसअघि झुम्की निर्देशन गरेका थिए ।"
बीआरआईमा नेपालको सकस,"चिनियाँ राष्ट्रपति सी चिनफिङको महत्वाकांक्षी परियोजना बेल्ट एन्ड रोड इनिसियटिभ्स (बीआरआई) मा नेपालका कस्ताकस्ता परियोजना अघि बढाउने भन्ने विषयमा अर्थ र परराष्ट्र मन्त्रालय टुंगोमा पुग्न सकेका छैनन् । नेपालले सम्भावित पाँच ठूला परियोजनाबारे छलफल अघि बढाए पनि चिनियाँ पक्ष पछिल्लो समय हच्किएका कारण टुंगोमा पुग्न समस्या भएको अधिकारीहरूले जनाएका छन् । सम्भावित परियोजनाबारे एकदुई बैठक भए पनि निचोड निकाल्ने विषयमा गम्भीर छलफल हुन सकेको छैन । अधिकारीहरू भन्छन्, सबैमा एक प्रकारको त्रास र आशको भाव देखिन्छ ।"
जेरुसेलमलाई अमेरिकी मान्यता  अरब मुलुकहरूबाट विरोध,"तेलअभिभ (बीबीसी) अरब मुलुकका नेताहरूले जेरुसेलमलाई इजरायली राजधानीको रूपमा मान्यता दिने अमेरिकी राष्ट्रपति डोनाल्ड ट्रम्पको आकस्मिक घोषणाको विरोध गरेका छन् । प्यालेस्टाइनले त यो कदम मध्यपूर्वको शान्ति प्रक्रियाका लागि मृत्युको चुम्बन सावित हुने प्रतिक्रिया दिएको छ । ट्रम्पले घोषणालाई बुधबार नै औपचारिकता दिने अनुमान गरिएको छ । अमेरिकी अधिकारीहरूका अनुसार ट्रम्पले तेलअभिभस्थित अमेरिकी दूतावास जेरुसेलममा सार्ने निर्णयलाई पनि सहमति जनाउनेछन् ।बेलायतका लागि प्यालेस्टाइनी प्रतिनिधि म्यानुअल हसासियनले जेरुसेलमबारे अमेरिकी नीतिको परिवर्तन मध्यपूर्वमा युद्धको घोषणा जस्तै भएको बताए । मेरो मतलब पारम्परिक युद्ध होइन, कूटनीतिक युद्ध हो, उनले भने । अरब मुलुकहरूले भने तेलअभिभको अमेरिकी दूतावास जेरुसलेम सारिए खतरनाक परिणाम निस्कने चेतावनी दिएका छन् । ट्रम्पले मंगलबार क्षेत्रीय नेताहरूलाई फोन गर्दै अमेरिकी दूतावास तेलअभिभबाट हटाउन चाहेको बताएका थिए । साउदी अरबका राजा सलमानले अमेरिकी अधिकारीहरूसँगको कुराकानीमा यस्तो कदमले विश्वभरका मुसलमान भड्कन सक्ने बताएका छन् । हमासका नेता इस्माइल हानियाले यो घोषणाविरुद्ध उत्रन आह्वान गरेका छन् भने चीनले मध्यपूर्वमा तनाव भड्कन सक्ने चेतावनी दिएको छ । जोर्डनका राजा अब्दुल्लाहले पनि अमेरिकी निर्णयले शान्ति प्रक्रिया पुन: जारी राख्ने प्रयासलाई लत्याएको टिप्पणी गरेका छन् । इजिप्टका राष्ट्रपति अब्दुल फताह अलसिसीले अरब क्षेत्रको अवस्थालाई जटिल नबनाउन अमेरिकी राष्ट्रपति ट्रम्पलाई आग्रह गरेका छन् । टर्कीले पछिल्लो अवस्थाका विषयमा छलफल गर्न आगामी डिसेम्बरमा मुस्लिम मुलुकको सम्मेलन आह्वान गरेको छ ।घोषणाविरुद्ध सयौं प्यालेस्टाइनीले गाजामा अमेरिकाविरुद्ध प्रदर्शन गरेका छन् । कैयौं प्यालेस्टाइनी समूह र लडाकुहरूले आयोजना गरेको प्रदर्शनमा ट्रम्पको घोषणाविरुद्ध एक हुन प्यालेस्टाइनी समुदायलाई आह्वान गरिएको थियो । उनीहरूले अमेरिका तथा इजरायलको झन्डा पनि जलाएका थिए । गाजा क्षेत्रलाई नियन्त्रणमा लिएको लडाकु समूह हमासले पनि आगामी दिनमा अझ बढी प्रदर्शनमा उत्रन आह्वान गरेको छ ।इजरायली प्रधानमन्त्री बेन्जामिन नेतान्याहुले ट्रम्पको घोषणाको औपचारिक प्रतिक्रिया जनाएका छैनन् । तर शिक्षामन्त्री नाफ्ताली बेनेटले यसलाई क्षेत्रीय शान्तितर्फको ठूलो कदम भन्दै अन्य देशले पनि आफ्ना दूतावास जेरुसेलम सार्ने बताएका छन् । यसबाट जेरुसेलम कहिल्यै विभाजित नहुने कुरा स्वीकार्न इजरायलका शत्रुहरूलाई दबाब पर्ने उनको भनाइ छ ।पोप फ्रान्सिसले यथास्थितिको सम्मान गर्न आह्वान गर्दै समस्यालाई शान्तिपूर्ण वार्ताको माध्यमबाट समाधान गर्नुपर्ने बताएका छन् । इजरायलले जेरुसेलमलाई आफ्नो राजधानी बताउँदै आएको छ भने प्यालेस्टाइनले पूर्वी जेरुसेलम आफ्नो राजधानी हुनुपर्ने दाबी गर्दै आएको छ । सन् १९४८ मा इजरायलको स्थापनायता जेरुसेलमलाई उक्त मुलुकको राजधानीको औपचारिक मान्यता दिने अमेरिका पहिलो देश बनेको छ । जेरुसेलममाथि इजरायली दाबीलाई हालसम्म अन्तर्राष्ट्रिय समुदायले मान्यता दिएको थिएन । यही कारण सबै मुलुकका दूतावास तेलअभिभमा छन् । सन् १९६७ यता इजरायलले पूर्वी जेरुसेलममा २ लाख यहुदीहरूका दर्जनौं बस्ती बसाइसकेको छ । यो अन्तर्राष्ट्रिय कानुनका हिसाबले गैरकानुनी मानिँदै आएको छ । जेरुसेलमलाई मान्यतादिएबाट ती बस्ती वैधानिक हुन् भन्ने इजरायली दाबीलाई अमेरिकाले समर्थन गर्ने अनुमान गरिएको छ । यसैबीच, घोषणापछि हुन सक्ने प्रदर्शन र सुरक्षाका कारण देखाउँदै अमेरिकाले आफ्ना सरकारी कर्मचारी र तिनका परिवारलाई जेरुसेलमको पुरानो सहर र पश्चिमी किनारा भ्रमण नगर्न चेतावनी दिएको छ ।"
साइलेन्स ब्रेकर वर्षव्यक्ति,"न्युयोर्क (एजेन्सी) कार्यस्थलमा हुने यौन हिंसाविरुद्ध खुलेर बोल्ने व्यक्तिहरूको प्रतिनिधि समूह साइलेन्स ब्रेकर लाई टाइम पत्रिकाले वर्षव्यक्ति, २०१७ घोषणा गरेको छ ।टाइम पत्रिकाका सम्पादकले एनबीसीको टुडे कार्यक्रममा पत्रिकाको आवरण पृष्ठ सार्वजनिक गरेका हुन् । त्यसमा कार्यस्थलमा हुने यौन हिंसाको सिकार भएका व्यक्तिहरूका प्रतिनिधि पात्रहरूलाई समेटिएको छ । जसमा अधिकारवादी एडामा इउ, अभिनेत्री एस्ले जुड, गायिका टेलर स्विफ्ट, स्ट्रबेरी फार्ममा काम गर्ने इजाबेल पास्कल र पूर्व उबेर इन्जिनियर सुसन फलर छन् । सन् २०१७ को वर्षव्यक्तिको मनोनयनमा अमेरिकी राष्ट्रपति डोनाल्ड ट्रम्प, चिनियाँ राष्ट्रपति सी चिनफिङ, जमर्न चान्सलर एन्जेला मर्केल, बिल तथा मेलिन्डा गेट्सलगायत थिए । गत अक्टोबरमा हलिउडका मेगा प्रोडयुसर हार्भे विन्सटाइनले यौन दुव्र्यवहार गरेको भन्दै खबर सार्वजनिक भएपछि ट्वीटरको ह्यासट्यागमा मी टु अभियान सञ्चालन भएको थियो । टाइम पत्रिकाको यो घोषणा त्यही अभियानको सम्मान मानिएको छ ।गतवर्ष अमेरिकी राष्ट्रपति निर्वाचनमा सबैलाई चकित पार्दै जित हात पारेका डोनाल्ड ट्रम्प वर्षव्यक्ति भएका थिए । त्यस्तै, सन् २०१५ मा एन्जेला मर्केल, २०१४ मा इबोलाविरुद्धको लडाइँमा संलग्न व्यक्ति, २०१३ मा पोप फ्रान्सिस, २०१२ मा बाराक ओबामा, २०११ मा प्रोस्टेस्टर समूह, २०१० मा मार्क जुकरबर्ग वर्षव्यक्ति भएका थिए ।"
अदालतले सोध्यो लसुन तरकारी कि मसला ?,"नयाँदिल्ली (बीबीसी) लसुन तरकारी हो कि मसला ? सबैका आआफ्ना तर्क र दाबी हुन सक्छन् । तर यो विषय अदालतसम्म पुगेको छ । भारतको राजस्थान उच्च न्यायालयले सरकारसँग सोधेको छ लसुन तरकारी हो कि मसला ? राजस्थान सरकारले सन् २०१६ मा ल्याएको नयाँ कानुनअनुसार लसुनलाई खाद्यान्न बजारमा बेच्नुपर्ने छ । २०१६ अघिसम्म भने यसलाई तरकारी बजारमा बेचिन्थ्यो ।बिक्रेताका अनुसार तरकारी बजारमा बेच्दा बिचौलियाहरूले व्यापारीलाई ६ प्रतिशत कमिसन दिन्थे तर खाद्यान्न बजारमा बेच्दा भने व्यापारीलाई २ प्रतिशत मात्र कमिसन आउँछ । यही विषय नै लसुन बिक्रेताका लागि टाउको दुखाइ भयो । यही विवाद सल्टाउन राजस्थानको जोधपुरस्थित आलु, प्याज तथा लसुन बिक्रेता संघले राजस्थान उच्च न्यायालयमा सार्वजनिक हितको मुद्दा दायर गर्यो । मुद्दामा लसुन खाद्यान्न बजारमा किन बेच्ने भन्ने प्रश्नको किनारा लगाउन माग गरिएको थियो । सोही मुद्दामा सुनुवाइ गर्दै अदालतले सरकारसँग लसुन तरकारी हो कि मसाला भन्ने प्रश्न सोधेको हो ।राजस्थान सरकारले भने तरकारी बजारमा स्थान अभावका कारण सन् २०१६ मा कानुन परिवर्तन गर्दै लसुनलाई खाद्यान्न बजारमा बिक्री गर्ने व्यवस्था गरिएको जनाएको छ ।लसुनबारे अनौठा तथ्यअमेरिकी कृषि विभागको एक अनुसन्धानअनुसार लसुनको प्रयोग करिब ५ हजार वर्ष पुरानो मानिएको छ । प्राचीन बेबिलोनियामा ४५ सय वर्षअघि यसको प्रयोग गर्ने गरेको ऐतिहासिक प्रमाण छ । राष्ट्रसंघको सन् २००७ को रिपोर्टअनुसार विश्वमै सबैभन्दा बढी लसुनको खेती हुने मुलुक चीन हो । चीनले विश्वको कुल उत्पादनको ६६ प्रतिशत ओगटेको छ । यसमा एन्टिबायोटिक, एन्टिभाइरल र एन्टिफंगल गुण हुन्छ ।"
नेपालबंगलादेश दोहोरो कर उन्मुक्ति  सम्झौता प्रस्ताव मन्त्रिपरिषद्मा,"काठमाडांै लामो समयदेखि छलफलमा रहेको नेपालबंगलादेश दोहोरो कर उन्उन्मुक्ति सम्झौताको तयारी अन्तिम चरणमा पुगेको छ ।उक्त सम्झौता गर्नका लागि अर्थ मन्त्रालयले मन्त्रिपरिषद्मा प्रस्ताव पेस गरेको छ । दुई देशका अधिकारीहरूबीचको समझदारीपछि मन्त्रिपरिषद्मा सम्झौता हस्ताक्षरका लागि प्रस्ताव पेस गरेका हौं, राजस्व सचिव शिशिर ढुंगानाले भने, मन्त्रिपरिषद्ले आर्थिक समितिमा उक्त प्रस्ताव पठाएको छ । आर्थिक समितिले निर्णय गरेलगत्तै सम्झौता हुने उनले बताए । मन्त्रिपरिषद्को आर्थिक समितिमा सरकारको एक उपप्रधानमन्त्रीले नेतृत्व गर्छन् । हाल निर्वाचनका कारण समितिको बैठक बस्न नसकेकाले उक्त प्रस्तावमाथि छलफल र निर्णय हुन नसकेको हो । उक्त समितिमा केही छलफल तथा विमति रहे पनि अब भने बंगलादेशसँग सम्झौता हुने निश्चित भएको अर्थले जनाएको छ ।रोजगारी तथा व्यापारका लागि कुनै एक देशको नागरिक अर्को देश बसोबार गरी आर्जन गरेको रकममा एउटा मुलुकमा मात्रै कर बुझाउनका लागि यस्तो सम्झौता आवश्यक पर्छ । यो सम्झौता भएपछि दुईमध्ये कुनै एक देशमा मात्रै आयकर बुझाए हुन्छ । विदेशमा बस्ने लगानीकर्ता तथा कामदारहरूको आयमा एउटा मुलुकमा मात्रै कर लगाउन यस्तो सम्झौताको अवधारणा आएको हो । सम्झौता नहुँदा एक मुलुकमा आर्जन गरेको आयमाथि सम्बन्धित देशको सरकारले पनि आयकर दाबी गर्छ । यस्तो सम्झौता नहुँदा कमाउने र आफ्नो बसोबास भएको दुवै मुलुकमा आयकर बुझाउनुपर्छ । यसबाट करदातालाई दोहोरो करको भार खेप्नुपर्छ । यो समस्या बढी मात्रामा बहुराष्ट्रिय कम्पनीहरूमा संलग्नले भोग्नुपरेको छ । सम्झौता भएपछि नेपालमा आर्जन गर्ने बंगलादेशी वा बंगलादेशमा बस्ने नेपाली वा कम्पनीहरूलाई फाइदा पुग्नेछ । यो सम्झौता गर्नका लागि आन्तरिक राजस्व विभाग र बंगलादेशको राजस्व बोर्ड अधिकारीहरूबीच ०७१ माघ महिनामै समझदारी जुटेको हो । त्यसपछि यो अवधिमा दुई देशबीच पत्राचार आदानप्रदानमै समय बितेको हो । बंगलादेशका अधिकारीहरूसँग भएको चौथोपटकको वार्ताले अर्को चरणमा सम्झौता गर्ने समझदारी ०७१ माघ १६ गते जुटेको थियो । उक्त समझदारीअनुसार दुवै देशका मन्त्रिपरिषदले अनुमोदन गरेपछि सम्झौतामा हस्ताक्षर गर्ने चलन छ । बंगलादेशले पनि सम्झौतामा हस्ताक्षर गर्ने मन्त्रिपरिषद्को अनुमोदन पेस गर्नेछ । नेपालबंगलादेशबीचको दोहोरो कर उन्मुक्ति सम्झौताको गर्ने औपचारिक सुरुवात ०५४ सालबाट सुरु भएको हो । नेपालले नै यस्तो सम्झौता गर्ने प्रस्ताव बंगलादेशलाई पठाएको थियो । आफैंले पठाएको प्रस्तावमा नेपालले पछि पुन: एउटा बुँदा थप गर्नुपर्ने आवश्यकता पर्यो । कर संकलनमा दुवै देशले सघाउ पुर्याउनुपर्ने पछिल्लो प्रस्ताव थियो बंगलादेशले सहमति जनाइरहेको थिएन, यसबारे काम गरिरहेका आन्तरिक राजस्व विभागका एक अधिकारीले भने, कर छली गरी अर्को देशमा बसेका नागरिकलाई सम्बन्धित सरकारले खोजी गरी असुली गर्न सघाउने भन्ने विषयमा दुवै मुलुक सहमतिमा २०७१ सालमा मात्रै पुगिएको हो । यो छलफल पटकपटक दुई देशका राजस्व अधिकारीहरूबीच भएको थियो । दुईवटा वार्ता नेपालमै भएका थिए । अन्तिम पटकको वार्ता नेपालमा भएको हो । बंगलादेशको राजस्व बोर्डका सदस्य पर्वेज इकवालको नेतृत्वमा ४ सरकारी अधिकारीहरू सहभागी थिए । नेपालका तर्फबाट आन्तरिक राजस्व विभागका तत्कालीन महानिर्देशक चूडामणि शर्माको नेतृत्वमा ५ जना सहभागी थिए । यो सम्झौताले बहुराष्ट्रिय कम्पनीहरूलाई समेत सहयोग पुग्नेछ । एक देशबाट अर्को देशमा प्रत्यक्ष वैदेशिक लगानीसमेत बढी भित्रिने अनुमान गरिएको छ । बंगलादेशसँगको व्यापार २० वर्षअघिबाट सुरु भएको हो । सुरुका अवधिमा बंगलादेशमा नेपाली सामग्रीहरू निर्यात गर्ने प्रमुख गन्तव्य मानिए पनि हाल गिरावटमा छ । आयात उच्च र निर्यात खस्कँदो रहेको छ । यो सम्झौतासँगै व्यापार, विदेशी लगानीमा सुधार हुने अपेक्षा राजस्व अधिकारीहरूको छ । बंगलादेशसँग नेपालको यस्तो सम्झौता भएका कारण भारत वा अन्य कुनै सम्झौता भइसकेका मुलुकमार्फत नेपालमा लगानी भित्र्याउने गरिएको थियो । यो सम्झौता भारतसँग भने भइसकेको छ । राजस्व सचिव ढुंगानाका अनुसार अहिलेसम्म सरकारले १० मुलुकसँग दोहोरो कर उन्उन्मुक्तिको सम्झौता गरिसकेको छ । बंगलादेश ११ औं हुनेछ । सबैभन्दा पहिले सन् १९८७ मा नेपालले भारतसँग यस्तो सम्झौता गरेको थियो । सन् २००७ मा नेपालले चीन र कोरियासँग सम्झौता गरिसकेको छ । नर्वे, थाइल्यान्ड, श्रीलंका, मरिसस, अस्ट्रिया, पाकिस्तानसँग पनि यो सम्झौता भइसकेको छ । आन्तरिक राजस्व विभागका अनुसार नेपालसँग मलेसिया, सिंगापुर, अमेरिका, जापान, क्यानडा, ब्राजिल, ओमानलगायत मुलुकसँग यस्तो सम्झौताको तयारी गरिएको छ । त्यसमध्ये क्यानडा, ब्राजिललाई नेपालले प्रस्ताव पठाइसकेको छ । मलेसिया, सिंगापुरसँग केही वार्ता भइसकेको तर टुंगिन बाँकी रहेको विभागले जनाएको छ ।"
क्लिंकरमा भारतमाथिको निर्भरता झनै बढ्यो,"पर्सा सिमेन्ट उत्पादन गर्ने मुख्य कच्चापदार्थ क्लिंकरमा आत्मनिर्भर नहुँदा बर्सेनि ठूलो रकम भारत गइरहेको छ । चालु आर्थिक वर्षको पहिलो चौमासिक अवधिमा मात्रै वीरगन्ज नाकाबाट ३ अर्ब रुपैयाँभन्दा बढीको क्लिंकर आयात भएको छ । स्वदेशी सिमेन्ट उद्योगलाई २०७३ सालभित्र आत्मनिर्भर बनाउने सरकारी लक्ष्य थियो तर सिमेन्टको मुख्य कच्चापदार्थ क्लिंकरको भारतबाट हुने आयात घट्नु साटो झनै बढ्नुले यो लक्ष्य पूरा हुन सकेको छैन । पछिल्लो केही वर्षयता मुलुकमै सिमेन्ट क्लिंकर उत्पादन हुन थाले पनि मूल्यको अन्तर तथा मागसमेत अत्यधिक हुँदा स्वदेशी उत्पादनले आन्तरिक माग धान्न सकेको छैन । वीरगन्ज भन्सार कार्यालयको तथ्यांकअनुसार चालु आवको पहिलो चौमासिकमा यो नाकाबाट ३ अर्ब १७ करोड रुपैयाँ बराबरको ३४ करोड किलो क्लिंकर आयात भएको छ । रकमका आधारमा यो अघिल्लो वर्षको तुलनामा ३३ प्रतिशत बढी हो । यसको आयातबाट मात्रै १ अर्ब ३३ करोड रुपैयाँ राजस्व संकलन भएको छ । गत आवको यसै अवधिमा २ अर्ब ३९ करोड रुपैयाँ बराबरको ३१ करोड किलो क्लिंकर आयात भएको थियो । जसबाट १ अर्ब १८ करोड रुपैयाँ राजस्व संकलन भएको थियो । दुई वर्षअघिको महाभूकम्पपछि सुरु भएको पुनर्निर्माण तथा ठूला जलविद्युत् आयोजनाहरूको निर्माणको कारण सिमेन्टको माग बढ्दा यसको मुख्य कच्चापदार्थ क्लिंकरको आयात पनि हात्तै बढेको हो । क्लिंकर सिमेन्ट उद्योगको मुख्य कच्चापदार्थ हो । कार्यालयका सूचना अधिकृत सन्तोष यादवका अनुसार क्लिंकर आयातमा प्रतिमेट्रिक टन २ हजार ४ सय रुपैयाँ भन्सार शुल्क र १३ प्रतिशत मूल्य अभिवृद्धि कर मात्र लाग्छ । भारतको झारखण्ड, उडिसालगायतका राज्यबाट रक्सौल रेल्वे स्टेसनमा रेलबाट आयात हुने क्लिंकर पर्साबारा औद्योगिक करिडोरका सिमेन्ट उद्योगहरूले ट्रिपरमा ढुवानी गरी उद्योगसम्म लग्छन् । यहाँका अधिकांश सिमेन्ट उद्योग कच्चापदार्थका लागि भारतमै निर्भर छन् । करिडोरका उद्योगले करिब ८०८५ प्रतिशत कच्चापदार्थ भारतबाटै आयात गर्दै आएका छन् । बाँकी परिमाण मात्र स्वदेशी क्लिंकरको हुने गरेको छ । करिडोरका जगदम्बा, अम्बे, नेपाल सालिमार, स्टार, नारायणी, विश्वकर्मा, श्री, कृष्णा, आरएमसी, इन्टरनेसनल सिमेन्ट तथा मकवानपुरको शिवम सिमेन्ट उद्योगले पनि यसै नाकाबाट क्लिंकर आयात गर्ने गरेको यादव बताउँछन् । सिमेन्ट उद्योगको तुलनामा क्लिंकर उत्पादनमा लगानी अत्यन्त बढी हुने भएकाले पनि उद्योग आयातको भरमा चलेको उद्योगीहरू बताउँछन् । पर्साबारा औद्योगिक करिडोरका सिमेन्ट उद्योगहरू मध्ये नेपाल सालिमार सिमेन्ट उद्योगले आफंै क्लिंकर उत्पादन पनि गर्छ तर आफ्नै उत्पादनले मात्र धान्न नसक्ने हुँदा उद्योगले भारतबाट क्लिंकर आयात गरिरहेको छ । उद्योगका सञ्चालक अशोक वैद्य आफूले उद्योगलाई आवश्यक क्लिंकरमध्ये १० प्रतिशत मात्र उत्पादन गर्न सकेको बताउँछन् । बाँकी भारतबाट आयात गर्नु परेको उनले बताए । क्ंिलकरको उत्पादनको प्लान्ट जडान गर्नै ठूलो लगानी आवश्यक पर्छ, स्वदेशी उद्योगले यति धेरै लगानी क्लिंकर उत्पादनमै गर्न सम्भव छैन, उनी भन्छन्, क्लिंकर उत्पादनमा विदेशी लगानी भित्र्याउन सके बर्सेनि विदेशिइरहेको अर्बौं स्वदेशी रकम जोगिने थियो । पूर्वाधारको अभावमा स्वदेशमै रहेका सिमेन्ट चुनढुंगा खानीहरूको उत्खनन हुन नसक्नु, ऊर्जा, सडक, पानीलगायतका पूर्वाधारको कमी र लगानीको सुरक्षा र आयको ग्यारेन्टीजस्ता कारण पनि स्वदेशमा ठूला क्लिंकर उद्योग स्थापना हुन नसकेको उद्योगीहरूको धारणा छ ।"
संस्थानले पाउडर दूध बजारमा ल्याउँदै,"मोरङ दुग्ध विकास संस्थानले पाउडर दूध बजारमा ल्याउने भएको छ । संस्थानले सञ्चालन गरेको विराटनगर दुग्ध वितरण आयोजनाले उत्पादन गरेको पाउडर पहिलो पटक बजारमा ल्याउने भएको हो । आयोजना प्रमुख सरोजकुमार सिम्खडाले एक महिनापछि आधा किलो र एक किलोका प्याकेटमा पाउडर दूध बजारमा ल्याउने तयारी गरेको बताए । आयोजनाअन्तर्गत रहेको दूधको पाउडर बनाउने कारखानाको क्षमता वृद्धि गरेर परीक्षण सुरु भएको छ, उनले भने, परीक्षण सकिएर एक महिनाभित्र बजारमा पाउडर दूध आउँछ । आयोजनाअन्तर्गत २०५२ सालमा डेनमार्क सरकारको सहयोगमा प्रतिदिन ३० हजार लिटर क्षमताको स्थापना भएको पाउडर दूध कारखानाको १० करोडको लागतमा ७० हजार लिटर प्रतिदिन दूधको पाउडर बनाउने क्षमता वृद्धि गरेको उनले बताए । प्याकिङ गर्ने मेसिन आउनेबित्तिकै पाउडर दूध बजारमा ल्याउने उनको भनाइ छ ।पाउडर दूध बनाउने कारखानको क्षमता वृद्धिसँगै किसानको मिल्क होलिडे को समस्या पनि समाधान हुने भएको छ, उनले भने, कारखानामा अहिलेसम्म दैनिक ३० हजार लिटरसम्म मात्रै दूधको पाउडर बनाउँदै आएका थियौं तर अब दैनिक ७० हजार लिटर दूध आवश्यक हुने भएको छ । यसअघिको पाउडर दूध संस्थानलं आफैं खपत गर्दै आएको थियो तर अब उपभोक्ताका लागिसमेत बजारमा ल्याउन लागिएको उनी भन्छन् । दूध बढी उत्पादन हुने सिजनमा संस्थानले आवश्यकभन्दा बढी दूध खरिद नगर्दा किसान मिल्क होलिडेको मारमा पर्दै आएका थिए, उनले भने, अब किसानलाई दूध उत्पादन बढाउनका लागि प्रोत्साहन गर्ने योजना ल्याउन संस्थानले सरकारसँग समन्वय गरिरहेको छ ।आयोजनाले अहिले सिजनमा बढीमा ३५ हजार र गैरसिजनमा न्यूनतम २० हजार लिटर दूध किसानबाट खरिद गर्दै आएको छ । इलामको कुटीडाँडा, फिक्कल, तीनघरे, लक्ष्मीपुर, बिबल्याँटे, पुवाखोला, शान्तिडाँडामा चिलिङ भ्याट राखेर करिब १५ हजार दूध किसानबाट दैनिक खरिद गर्दै आएका छौं, प्रमुख सिम्खडाले भने, धनकुटाको हिले, तेह्रथुमको चित्रे र पाँचथरको देउरालीमा चिलिङ भ्याट राखेर किसानबाट र झापा, मोरङ, सुनसरी र सप्तरीका सहरकारीबाट दूध खरिद गर्दै आएका छौं ।आयोजनाले दैनिक खरिद गरेको सरदर ३० हजार लिटर दूधमध्ये १५ हजार लिटरको प्रशोधित दूध तथा दूधजन्य पदार्थ विराटनगर, इटहरी, धरान र इनर्बाका उपभोक्ताका लागि बिक्री वितरण गर्दै आएको छ भने बाँकी १५ हजार लिटरको पाउडर बनाउँदै आएको हो ।संस्थानको धनुषाको ढल्केवर, पोखरा र लुम्बिनीस्थित दूध आयोजनाको स्थानीय बजारमा खपत नभएको १५ हजार लिटरसम्म दूध दैनिक यहाँ ल्याएर पाउडर बनाउँदै आएको सिम्खडाले सुनाए । मुलुकको पश्चिदेखि पूर्वसम्मका किसानको मिल्क होलिडेको समस्या कम्तीमा ५७ वर्षका लागि कारखानाको क्षमता विस्तारले समाधान भएको छ, उनले भने, पाउडर दूध कारखानाको विस्तारले संस्थानले विदेशबाट बर्सेसन ५ हजार मेट्रिक टन पाउडर दूध खरिदमा पनि न्यूनीकरण हुने र मुलुक दूधमा आत्मनिर्भर हुन मद्धत मिल्छ ।विराटनगर दूध वितरण आयोजनाले प्रशोधित दूध, दही, घ्यु, मख्खन, पनिर, आइसक्रिम, रसभरी र लालमोहन उत्पादन गर्दै आएको छ । प्रमुख सिम्खडाले संस्थानले किसानको दूध खरिद गर्दा गाईको दूधमा फ्याट हेरेर सरदर ४०४२ र भैंसीको दूध ५०५५ रुपैयाँ प्रतिलिटरको दरमा खरिद गर्दै आएको बताए । आयोजनाले प्रतिलिटर ८६ र ७० रुपैयाँको दुई किसिमको प्रशोधित दूध, १ सय १० रुपैयाँ प्रतिकिलो दही, ५ सय ८० रुपैयाँ प्रतिकिलो पनिर उपभोक्तालाई बिक्री गर्दै आएको उनले बताए ।"
मुआब्जा वितरण चाँडै टुंग्याऊ,"४९ हजार रोपनी जग्गाको मुआब्जा वितरण बाँकीहालसम्म आयोजनाका लागि अधिग्रहण गरिने भनिएको ५८ हजार १ सय ५३ रोपनीमध्ये गोरखातर्फ ३ हजार ८ सय र धादिङतर्फ चार हजार ९ सय गरी जम्मा ८ हजार ७ सय रोपनीको मात्र मुआब्जा वितरण भएको छ । दुई जिल्लाका गरी अझै ४९ हजार रोपनी जग्गाको मुआब्जा दिन बाँकी छ । गत साता मात्रै दोस्रो चरणको मुआब्जा दिन गोरखाका साबिकका ३ गाविस र धादिङतर्फका २ गाविसलाई मात्रै बोलाइएको छ । यसपाला फुजेलका १ हजार ८ सय २७ कित्ता, नामजुङका १ हजार १ सय ३१ कित्ता बुङकोटका १ हजार १ सय २२ कित्ता र धादिङका चैनपुरका १ हजार ८ सय र ज्यामरुङका १ हजार ५१ कित्तासमेत ६ हजार ९ सय ३१ कित्ता जग्गाका हकदारहरूलाई निवेदनका लागि आह्वान गरी हरेक दिन १ सय जनाको निवेदन दर्ता गर्दै आएका छौं । ३ दिनमै ५ सय जनाको निवेदन दर्ता भइसकेको छ, आयोजनाका सबइन्जिनियर गौतम राजवंशीले बताए । विशेषगरी धादिङको मुख्य व्यापारिक केन्द्र आरुघाट, खहरे र सल्यानटारको डुबान क्षेत्रका जमिनको अहिलेसम्म सरकारले मुआब्जा रकम निर्धारण नगरेको र जमिन मात्र रोक्का गरेर राखिदिएपछि समस्या उत्पन्न भएको त्यहाँका स्थानीयहरूको भनाइ छ । सरकारले जमिन किनबेच गर्न रोक्का गरिदिएको र मुआब्जा पनि नदिँदा त्यस क्षेत्रमा व्यापार व्यवसाय गरेर बस्नेहरूलाई त झनै समस्या भएको बताएका छन् ।जमिन रोक्का भएदेखि नै वित्तीय संस्थाहरूले लगानी नगर्दा व्यापार व्यवसायसमेत धरापमा परेको व्यापारीहरूको भनाइ छ । व्यापारीहरूलाई पैसाको अभाव भई आर्थिक मन्दी भएपछि व्यवसाय चलाउन धौधौ भएको कारण आरुघाट बजार सुनसान बन्दै जान थालेको छ । यस क्षेत्रका व्यापारीहरूलाई अन्य ठाउँका व्यापारीहरूले सामान पठाउनसमेत छाडेपछि व्यवसाय संकटमा परेको उद्योग वाणिज्य संघ धादिङका उपाध्यक्ष रमेशभाइ अधिकारीले बताए ।"
मस्र्याङ्दीका १३ गाउँमा होमस्टे,"लमजुङ उत्तरी क्षेत्रको मस्र्याङ्दी गाउँपालिकाले गाउँपालिकाभित्रका १३ गाउँमा होमस्टे प्रवद्र्धनका कार्यक्रमलाई अघि सारेको छ ।साबिकका ७ गाविसलाई ९ वडामा विभाजन गरी बनाइएको मस्र्याङ्दी गाउँपालिकामा एउटाबाहेक सबै वडाका कम्तीमा एउटा र बढीमा ३ वटा गाउँमा होमस्टे सञ्चालन गर्ने गरी कार्यायोजना अघि बढाएको गाउँपालिका अध्यक्ष अर्जुन गुरुङले बताए । उनका अनुसार मस्र्याङ्दी १, घनपोखरा, ३ को सिउरुङ र ढगैं, ४ को कालाघिरिङ, छापा र मिप्रा, ५ को सञ्जापु र खानीगाउँ, ६ को भीरपुस्तुन, ७ को उस्ता र नयाँगाउँ, ८ को भुस्मे र ९ को भलामचौरमा होमस्टे प्रवद्र्धन कार्यक्रम सञ्चालन गरिने भएको छ । यीमध्ये सिउरुङ, ढगैं, छापा, मिप्रा र भुस्मेमा होमस्टे कार्यान्वयनमा आइसकेको छ । यी गाउँमा करिब ७० बढी घरमा होमस्टे सञ्चालनमा छ । अन्य गाउँमा सुरुवाती समयमा तत्काल ८० घरमा होमस्टे सञ्चालन गर्न सकिने गाउँपालिकाले जनाएको छ । होमस्टे सञ्चालन गरिएका गाउँले वार्षिक रूपमा पर्यटन प्रवद्र्धनका कार्यक्रम पनि गर्दै आएका छन् । जिल्लाकै सबैभन्दा उचाइ (२,२५० मि) उचाइमा रहेको गाउँ घनपोखरावासीले पर्यटन प्रवद्र्धनका कार्यक्रम गर्दै आए पनि उक्त गाउँ ओझेलमा छ । होमस्टे सञ्चालनमा नआएका यी गाउँका घरहरू होमस्टे बनाउन योग्य छन् । पुरानालाई संरक्षण र नयाँलाई प्रवद्र्धनात्मक कार्यक्रम सञ्चालन गर्छौं, उनले भने । उनका अनुसार होमस्टे सञ्चालन गर्न रुचाउने नयाँलाई सुरुमा तालिम दिइने र त्यसपछि भौतिक सामग्री जुटाउनका लागि आवश्यक सहयोग जुटाइनेछ । सञ्चालनमा रहेका होमस्टेका लागि भने आवश्यकताअनुसार कार्यक्रम सञ्चालन गरिनेछ । सुरुआती चरणको कार्यक्रमका लागि १० लाख रुपैयाँ बजेट विनियोजन गरिएको गाउँपालिका उपाध्यक्ष होमबहादुर विकले बताए । उनले पुस पहिलो साता होमस्टे सञ्चालनमा रहेका र सञ्चालनमा ल्याइने गाउँका ३३ जना प्रतिनिधिसँग छलफल गरेर कार्यक्रम निर्धारण गरिने बताए । यसका लागि सम्बन्धित निकाय र विज्ञसँग छलफलसमेत गरिने उनले बताए ।मस्र्याङ्दी गाउँपालिकाको दोस्रो गाउँसभाले ल्यान्डफिल साइटको निर्माण गर्ने र व्यवस्थापनका लागि छलफल गर्ने, विद्यालय सुधारका लागि अध्यक्षहरूसँग छलफल गर्ने, माध्यमिक विद्यालयमा इन्टरनेट जडान गर्ने, जडीबुटी प्रशोधन केन्द्र स्थापना गर्ने अवधारणालाई अगाडि बढाउने, बजार व्यवस्थापनका लागि अनुगमन र छलफल गर्ने, चक्रीय अन्नपूर्ण पदमार्गको मस्र्याङ्दी गाउँपालिकामा पर्ने बजारको अनुगमन गर्ने निर्णय गरेको छ । तरकारी, फलफूल र पशुजन्य कृषि उत्पादनको पकेट क्षेत्र घोषणा गर्ने निर्णयसमेत गरेको उपाध्यक्ष विकले बताए ।"
नेसनल इन्स्योरेन्स १११ औं वर्षमा,काठमाडौं (कास) नेसनल इन्स्योरेन्स कम्पनी १ सय ११ औं वर्षमा प्रवेश गरेको अवसरमा स्थापना दिवस महिना मनाउने तयारी गरेको छ । कम्पनीले हरेक वर्ष डिसेम्बर ५ देखि जनवरी ४ सम्म स्थापना महिना (फाउन्डेसन मन्थ) का रूपमा मनाउँदै आएको पृष्ठभूमिमा यस वर्ष उक्त दिवस मनाउने भएको हो ।
सिटिजन्सको वेबसाइट,काठमाडौं (कास) सिटिजन्स बैंक इन्टरनेसनलले आफ्नो वेबसाइट सार्वजनिक गरेको छ । बैंकले खोलेको डब्ल्युडब्ल्युडब्ल्यु डट सीटीजेडएनबैंक डट कम लाई डाइनामिक भर्सनमा स्तर वृद्धि गरिएको जारी विज्ञप्तिमा छ । बैंकका अनुसार अब यसलाई कुनै पनि स्मार्ट फोनबाट सजिलै प्रयोग गर्न सकिनेछ ।
निर्वाचनले बजार अनुगमन स्थगित,"काठमाडौं सरकारले एक सातादेखि बजार अनुगमन स्थगित गरेको छ । निर्वाचनको मुखमा आर्थिक चलखेल बढे पनि बजार अनुगमन तीव्र बनाउनुको सट्टा स्थगित गरेको हो । बजार अनुगमन गरेर मूल्य हस्तक्षेप गर्ने अधिकार आपूर्ति व्यवस्थापन तथा उपभोक्ता हित संरक्षण विभागको हो । खाद्य प्रविधि तथा गुण नियन्त्रण विभागको दायित्व पनि हो । नापतौल तथा गुणस्तरको अनुगमन गर्ने जिम्मा गुणस्तर तथा नापतौल विभागको हो । ती निकायहरूले अनुगमन स्थगित गरेका छन् । निर्वाचनको समयमा बजार अनुगमन ठप्प हुँदा बजार अस्तव्यस्त भएको जानकारहरू बताउँछन् । अहिलेको अवस्थामा सबै प्रणालीले अनुगमन तीव्र बनाउने उनले बताए ।चुनावको मुखमा बजार अनुगमन रोक्नु बिलकुल नाजायज हो, पूर्ववाणिज्य तथा आपूर्ति सचिव पुरुषोत्तम ओझाले भने, चुनावको मुखमा अनुगमन थप तीव्र बनाउनुपर्छ । उनका अनुसार हाल बजारमा पर्याप्त पैसा छ । पैसाले मूल्यमा उतारचढाव ल्याउँछ । चलखेल पनि हुनसक्छ । यस्तो अवस्थामा अनुगमन रोक्नु जायज नभएको ओझाको भनाइ छ । अनुगमन सिजनल हुँदा बजार स्वस्छ हुन नसकेको उनले आरोप लगाए । करिब एक महिनाअघि आपूर्ति विभागले दैनिक ४ टोलीमार्फत अनुगमन तीव्र बनाए पनि अहिले भने ठप्प पारेको हो । विभागले एक साता एकदुई टोलीबाट अनुगमन गरे पनि खुद्रा, किराना पसलमा केन्द्रित बनाएको थियो । अहिले अनुगमन नै स्थगित भएको हो । विभागका महानिर्देशक कुमार दाहालले सबै कर्मचारीहरू निर्वाचनमा खटिएकाले अनुगमन हुन नसकेको बताए । चुनावपश्चात् अनुगमन तीव्र बनाइने बताए । विभागमा एकजना मात्रै कर्मचारी छन् । त्यसैले अनुगमन हुन सकेको छैन, उनले भने ।निर्वाचनको समयमा ठूला व्यावसायिक घरानामा अनुगमन गर्दा निर्वाचन प्रभावित हुने भन्दै केन्द्रबाटै निर्देशन भएकाले पनि अनुगमन स्थगित भएको विभागका कर्मचारीहरू बताउँछन् । अनुगमनले निर्वाचन प्रभावित हुने भन्दै अधिकांश कर्मचारीलाई अनुगमनको सट्टा चुनावमा खटाएको छ, एक कर्मचारीले भने, जसले गर्दा बजार अनुगमन भएको छैन । खाद्य प्रविधि तथा गुण नियन्त्रण विभागका प्रवक्ता पूर्णचन्द्र वस्तीको भनाइ पनि उस्तै छ । कर्मचारीहरू सबै निर्वाचनमा खटिँदा अनुगमनको काम प्रभावित भएको उनले बताए । कर्मचारीहरू सबै चुनावमा खटिएका छन् । चुनावपश्चात् अनुगमन हुन्छ, उनले भने । अनुगमन नहुनुमा विभाग नै दोषी भएको उपभोक्ताकर्मीहरू बताउँछन् । बजार अस्तव्यस्त पार्नेगरी कर्मचारीहरूलाई चुनावमा पठाउन नहुने उनीहरूको भनाइ छ । चुनावका कारण बजारमा प्रशस्त पैसा छ । बढी भोजभतेर हुँदा मूल्य बढ्ने सम्भावना बढेको छ, राष्ट्रिय उपभोक्ता मञ्चका अध्यक्ष प्रेमलाल महर्जनले भने, यस्तो अवस्थामा अनुगमनका कर्मचारी चुनावमा खटाउनु विभागकै कमजोरी हो । निर्वाचन आयोगले पनि यस्तो कुरामा ध्यान दिनुपर्ने उनले बताए । बजारलाई स्थिर अवस्थामा राख्न अनुगमन निरन्तर हुनुपर्ने उनको भनाइ छ । मञ्चका अनुसार चुनावलाई आवश्यक पर्ने इन्धनमा केही समस्या देखिएको छ । केही पम्पहरू बन्द छन् । खाद्यवस्तुको हकमा माछामासुको मूल्यमा केही वृद्धि भएको छ । चुनावमा माछामासुको खपत ह्वात्तै बढेको छ, उनले भने, माग बढेकै कारण २ सय ८० रुपैयाँ पर्ने कुखुराको मासु ३ सय ५० रुपैयाँमा बिक्री भएको उजुरी परेको छ ।अनुगमन नहुँदा बजार लथालिंग अवस्था पुग्दा त्यसले सीधै उपभोक्तालाई प्रभावित पर्ने उनले बताए । विभागले अनुगमन नगरे पनि व्यवसायीलाई निगरानीमा राखेको विभागका कर्मचारीहरू बताउँछन् । निर्वाचनलगत्तै अनुगमनको प्रभाव देखिने महानिर्देशक दाहालले बताए । अहिले अनुगमन स्थगित भए पनि २२ गतेदेखि उपभोक्ताले राहत पाउनेगरी अनुगमन गर्छौं, उनले भने । विभागले हरेक पटक गरेको अनुगमनमा एउटै प्रकारको कैफियत भेटिने गरेको छ । अनुगमनको क्रममा कैफियत अनुसार केही फर्ममा सिलबन्दी गरे पनि व्यवसायी पुन: सोही प्रवृत्ति दोहोर्याएका छन् । विभागले प्रथम चौमासिकमा २८ सय ७७ व्यावसायिक फर्ममा अनुगमन गरेको थियो । तीमध्ये अधिकांश फर्ममा कैफियत भेटिए पनि कारबाही नगरी उन्मुक्ति दिइएको छ ।"
कोदो र मकै मात्र हुने जमिनमा तरकारी,"बुढीचौर (मकवानपुर) कोदो र मकैमात्र उत्पादन हुने भिरालो बारीमा अहिले मनग्ये तरकारी उत्पादन हुने गरेको छ । विगतमा पानीको अभावले तरकारी हुँदैन्थ्यो । तरकारी उत्पादन भए पनि मोटरबाटो नभएकाले बजारमा पुर्याउन सकिँदैनथ्यो । मकवानपुर गढी८ बुढीचौरका सोमलाल रुम्बाको विगत दुई वर्षदेखि आम्दानीको मुख्य स्रोत तरकारी रहेको छ । मकै र कोदोमात्र लगाउने बारीमा अहिले सिमी, रायोसाग, मुला र करेलाको बोटले ढाकेको छ । वर्षायाम उनले त्यही बारीबाट एक लाखको काँक्रो बिक्री गरे । गत वर्ष सोमलालले तरकारी मात्र २ लाख रुपैयाँ भन्दा बढी बिक्री गरेर आम्दानी गरे । यो वर्ष तरकारीबाटमात्र साढे २ लाख रुपैयाँभन्दा बढी आम्दानी हुन्छ उनले भने, भिरालो बारी र कान्लामा अम्रिसो पनि लगाइएको छ, त्यसबाट पनि राम्रै आम्दानी हुन्छ । दुई वर्षअघि तत्कालीन जिविसको सहयोगमा गाउँमा पिउने पानीको व्यवस्था भएको थियो । घरमाथि नै पानी ट्यांकी भएकाले पानी पिउन मात्र होइन तरकारी खेती गर्न पनि पुग्छ । त्यसैले रुम्बाले तरकारी खेती गरेका छन् । रायोसाग र सिमीले अहिले उनको बारी हरियाली बनेको छ । घरको आँगनका रहेको धारामा २४ सै घण्टा पानी आउँछ । यो वर्ष रायोसाग मात्र उनले अहिलेसम्म १० हजार रुपैयाँको बिक्री गरिसकेका छन् । अझ त्यति नै बिक्री हुन्छ । सिमीका कोसा उनी बिक्री गर्दैनन् । गेडा मात्र बिक्री गर्ने गर्छन् । सिमी झपक्कै फलेका कारण सिमीको थाक्रोसमेत लच्काएको छ । हेटौंडासिखरकटेरीसुकौरा हुँदै बुढीचौर मोटरबाटो पुगेकाले मेहेनती कृषक रुम्बाले उत्पादन गरेको तरकारीलगायत कृषिजन्य वस्तु बजार पुर्याउन समस्या छैन ।पहिलेपहिले उत्पादन गरेको तरकारी मोटरबाटोको अभावले बजार पुर्याउन समस्या थियो कृषक रुम्बाले भने, अहिले बजारको समस्या छैन, उत्पादन गर्न सक्नुपर्छ । रुम्बाको गोठमा २ वटा लैना भैंसी र चारवटा पाडापाडी छन् । दैनिक दूध बिक्री गरेर पनि आम्दानी गर्छन् भने भैंसीको प्राङ्गारिक मल हालेर तरकारी उत्पादन गर्ने गरेका छन् । अहिलेसम्म तरकारीमा उनले रासायनिक मल हालेकै छैनन् । त्यति मात्र होइन तरकारीमा एक थोपा विषादी पनि हालेका छैनन् । रासायनिक मल र विषादी हाल्ने गरेका छैनांै कृषक रुम्बाले भने, मैले मात्र होइन यहाँका अधिकांश कृषकले रासायनिक मल र विषादी हाल्दैनन् । ९ रोपनी जग्गाका धनी रुम्बाले ६ रोपनीभन्दा बढीमा तरकारी खेती गर्ने गरेका छन् । तरकारी खेतीको आम्दानीले घरको छानामा जस्तापाता लगाएका छन् भने ६ वटा छोराछोरीलाई पढाएका छन् ।चारैतिर डाँडाले घेरेको केही भाग समथर र भिरालो जमिन भएको बुढीचौरको माथिल्लो भागको जमिन तोरीको फूलले पहेंलपुर देखिन्छ ।तल्लो भाग तरकारी खेतीले ढाकेको छ । प्लास्टिकको टनेल बनाएर पनि तरकारी उत्पादन गर्ने गरेका छन् । विगतमा मोटरबाटो र पानीको अभावले अन्यत्र बसाइँ सरेकाहरू पनि अहिले मोटरबाटो र पानीको सुविधा भएपछि बुढीचौरमा नै फर्केर बस्न थालेका छन् । पानी र मोटरबाटोले यहाँको खेती प्रणाली नै फेरिएको छ । गाउँका अधिकांश कृषकले तरकारी खेती गर्ने गरेका छन् । तामाङ समुदायको बाहुल्य रहेको उक्त बस्तीको जमिनको मूल्य अहिले वृद्धि भएको छ । अधिकांशले तरकारी खेती गर्ने गरेका छन् । बुढीचौरको अर्गानिक तरकारी हो, बजार पुर्याउने बित्तिकै बिक्री हुन्छ अर्का कृषक सन्तबहादुर मोक्तानले भने, बुढीचौरको तरकारी विषादीरहित स्वस्थकर छ । बुढीचौर विगतमा सिंगो गाविस थियो । अहिले उक्त गाविस मकवानपुरगढी गाउँपालिकामा गाभिएको छ । शिवम् सिमेन्टको खानी पनि त्यसै क्षेत्रमा परेकाले बुढीचौरको मोटरबाटो शिवम्ले बनाइदिने गरेको छ । गाउँनजिकै ठूलो उद्योग स्थापना भएपछि बिनाशसँगसँगै विकास पनि हुँदोरहेछ स्थानीय विद्यालयका शिक्षक रामकुमार केसीले भने, शिवम् सिमेन्टको खानी यस क्षेत्रमा नभएको भए हेटौंडाशिखरकटेरीसुकौरा हुँदै बुढीचौर आउने मोटरबाटो बन्ने थिएन । उक्त मोटरबाटो हुँदै बुढीचौरबाट २ घण्टामा हेटौंडा आइपुगिन्छ ।"
चुनावी सुरक्षा चुस्त,"विस्फोटमा संलग्न पक्राउधनुषा प्रहरीले बम विस्फोटमा संलग्न भएको आरोपमा नेत्रविक्रम चन्द (विप्लव) नेतृत्वको नेपाल कम्युनिस्ट पार्टी (नेकपा) का एकजना कार्यकर्तालाई पक्राउ गरेको छ । मंसिर ९ गते राति साढे ८ बजे जनकपुरको रंगभूमि मैदान बाह्र बिगाहामा प्रेसरकुकर बम विस्फोट गराउने धनुषाधाम ५ का ५३ वर्षीय रहमद राइनलाई पक्राउ गरेको प्रहरी उपरीक्षक चक्रबहादुर सिंहले बताए । पक्राउ परेका राइनलाई बुधबार जिल्ला अदालत धनुषाबाट म्याद थप गराई अनुसन्धान भइरहेको प्रहरीले जनाएको छ । राजपाका अध्यक्ष मण्डल सदस्य राजेन्द्र महतोको निवासलाई केन्द्रित गर्दै गराइएको विस्फोटमा संलग्न रहेको आरोपमा राइनलाई पक्राउ गरिएको हो । विस्फोटमा संलग्न अन्यको खोजी भइरहेको प्रहरीले जनायो । बिहीबार हुने निर्वाचनका लागि प्रहरीले उच्च सुरक्षा सतर्कता अपनाएको जनाएको छ ।१५ हजार सुरक्षाकर्मी परिचालनप्रतिनिधि र प्रदेशसभाको दोस्रो चरणमा मतदान हुने प्रदेश ७ का ५ वटै जिल्लामा सुरक्षा व्यवस्था कडा पारिएको छ । शान्तिपूर्ण ढंगले मतदान सम्पन्न गराउन सुरक्षा तयारी मजबुत पारिएको हो । मतदातालाई ढुक्कसँग मतदान गर्न प्रदेश ७ का प्रहरी प्रमुख एआईजी माधव नेपालले आग्रह गरेका छन् । दोस्रो चरणमा प्रदेश ७ का कैलाली र कञ्चनपुरसँगै डडेलधुरा, डोटी र अछाममा मतदान हुँदैछ । ५ वटै जिल्लाका सबै मतदानस्थलमा सुरक्षा व्यवस्था कडा पारिएको छ । छिटफुट घटनाले तर्साउन खोजिएको हो, एआईजी नेपालले भने, ढुक्क भएर मतदान गर्नुस्, कतै केही डरत्रास छैन । उनले कैलाली र कञ्चनपुरबाट मात्रै नेकपाका ६ कार्यकर्तालाई नियन्त्रणमा लिइएको जानकारी दिए ।बुधबार सुरक्षा निकायका प्रदेश प्रमुखद्वारा संवेदनशील मानिएका मतदानस्थलको निरीक्षण गरिएको उनले बताए । नेपालका अनुसार अछामको रामारोशन र कमलबजार, डोटीको बोक्टान तथा कैलालीको टीकापुरसँगै पहाडी क्षेत्रमा रहेका सुगरखाल र पन्डौनका मतदानस्थलको निरीक्षण गरिएको छ ।कञ्चनपुरबाहेकका जिल्लामा ५५ मतदानस्थल सुरक्षाका दृष्टिले अति संवेदनशील सूचीमा राखिएको एआईजी नेपालले बताए । उनका अनुसार डोटीमा २५, अछाममा १३, डडेलधुरामा १२ र कैलालीमा ५ मतदानस्थल अति संवेदनशील सूचीमा राखिएको छ । ५ जिल्लामा मतदान सुरक्षाका लागि १५ हजार बढी सुरक्षाकर्मी परिचालन गरिएको उनले बताए । यसका साथै मतदानको दिन हेलिकप्टर र पैदल गस्तीसमेत गरिनेछ, उनले भने, संवेदनशील मतदानस्थल नजिक थप सुरक्षाकर्मी तयारी अवस्थामा राखिनेछ । कैलाली र कञ्चनपुरसँग जोडिएका सीमा क्षेत्रमा पनि सुरक्षा व्यवस्था चुस्त पारिएको छ । मुख्य नाकाहरू सिल गरेर यात्रु आउजाउमा रोक लगाइएको छ ।"
मतदान तयारी पूरा,"पाल्पा बिहीबार दोस्रो चरणको मतदानका लागि सबै तयारी पूरा भएको छ । मतदाता परिचयपत्र वितरण गरिएको छ । बुधबार साँझसम्म सबै मतदान केन्द्र तयार गर्ने काम पूरा भएको छ । मतदाता कति बेला आउनुहुन्छ भनेर हामी प्रतीक्षामा बसेका छौं, पाल्पाको त्रिभुवन बहुमुखी क्याम्पस बतासे केन्द्रका मतदान अधिकृत नलिननाथ तिवारीले भने, दुईवटा मतदानस्थल निर्माणको काम पूरा भइसकेको छ । अरू तयारी पनि सकिएको छ । जिल्लाभरका २ सय २६ मतदान केन्द्रमा तयारी पूरा भएको मुख्य निर्वाचन अधिकृत शंकरराज बरालले बताए । यससँगै मतदानका दिन पालना गर्नुपर्ने निर्वाचन आचारसंहिताबारे पनि दलका प्रतिनिधि र स्थानीय बासिन्दासँग छलफलका साथै अभिमुखीकरण गरिएको छ । मतदानको अघिल्लो दिन मतदान केन्द्र निर्माण, दलका तर्फबाट तोकिएका मतदान प्रतिनिधिसँग बैठक, मतदान मर्यादित र व्यवस्थित बनाउन स्थानीय सरोकारवालासँग मतदान अधिकृतहरूले छलफल गरेको उनले बताए । तानसेन, १ देववाणी केन्द्रका मतदान अधिकृत किशोरमान श्रेष्ठले मतदान केन्द्रमा पुरुष र महिलालाई अलग लाइन लगाउने, मतपेटिका राख्ने, नाम रुजु गर्ने, मतदानपछि बाहिरिने बाटोमा खम्बा गाडेर र डोरी कसेर व्यवस्थित बनाइएको बताए । परिचयपत्र वितरणको कामसमेत लगभग सकिएको र मतदान केन्द्रको सबै काम पूरा भएको उनले बताए । प्रमुख जिल्ला अधिकारी विष्णुप्रसाद ढकालले अहिलेसम्म प्राय: सबै काम सकिएको जानकारी पाएको बताए । सुरक्षाका हिसाबले १८ अतिसंवेदनशील, ४० संवेदनशील र ६० सामान्यमा वर्गीकरण गरी सोहीअनुसारको सुरक्षा व्यवस्था मिलाइएको उनले जानकारी दिएका छन् ।धुमधाम तयारीदाङमा बुधबार मतदान केन्द्रमा बाँस गाड्ने, डोरी बाँध्ने र आवश्यक डेस्कबेन्च जुटाउने काममा स्थानीय मतदाताको उत्साहजनक सहभागिता रह्यो । निर्वाचनमा खटिएका कर्मचारी र सुरक्षाकर्मीसँगै स्थानीय नागरिकले मतदानस्थल तयार पार्न ठूलो सहयोग गरेको निर्वाचन अधिकृतहरूले बताएका छन् । तयारी धुमधामसाथ पूरा भएको मुख्य निर्वाचन अधिकृत कार्यालयले जनाएको छ । १ सय ५१ मतदानस्थल र ३ सय ९४ केन्द्रमा सबै तयारी गरिसकिएको कार्यालयले जानकारी दिएको छ । उत्साहका साथ नागरिक मतदानको तयारीमा रहेको मुख्य निर्वाचन अधिकृत हेमन्त रावलले बताए । ३ हजार १ सय ५२ कर्मचारी मतदानस्थल पुगी सबै आवश्यक तयारी पूरा गरेको र मतदाता पनि उत्साहित रहेको रावलले बताएका छन् । सुरक्षाकर्मी पनि आवश्यक संख्यामा खटाइएको जिल्ला प्रहरी प्रमुख एसपी दुर्गा सिंहले बताएकी छन् । सुरक्षा संवेदनशीलतालाई मध्यनजर गरी उपमहानगरमा चार, नगरपालिकामा तीन र गाउँपालिकामा दुईवटा मोबाइल गस्ती टोली खटिएको उनले बताइन् । हामीसँग रिजर्भ फोर्स पनि तयार छ । कतै आवश्यक पर्नासाथ तत्काल खटाउन सकिन्छ, उनले भनिन्, निर्वाचन सुरक्षाका लागि सबै केन्द्रमा पर्याप्त सुरक्षाकर्मी खटाइसकिएको छ । सुरक्षा संवेदनशीलता बढे पनि मतदातामा उत्साह रहेको प्रमुख जिल्ला अधिकारी गजेन्द्रबहादुर श्रेष्ठले बताए । सुरक्षामा चुनौती धेरै छन् तैपनि हामीले सुरक्षा रणनीति प्रभावकारी बनाएका छौं, उनले भने, मतदानदेखि गणनासम्म सबैले सुरक्षित महसुस गर्ने गरी तयारी भएको छ । कुनै समस्या छैन । मतदाता पनि चुनावमा उत्साहित छन् । कुनै डरत्रास छैन । जिल्लाका तीन निर्वाचन क्षेत्र छन् । निर्वाचन क्षेत्र नं १ मा ५० वटा मतदानस्थल र १ सय २९ मतदान केन्द्र रहेको जिल्ला निर्वाचन कार्यालय प्रमुख विजयकुमार कार्कीले बताए । उनका अनुसार क्षेत्र नं १ मा १ लाख ११ हजार ९६ मतदाता छन् । क्षेत्र नं २ मा ४८ मतदानस्थल र १ सय २८ मतदान केन्द्र तोकिएको छ । २ नं क्षेत्रमा १ लाख ८ हजार ८ सय ७० मतदाता छन् । क्षेत्र नं ३ मा ५३ मतदानस्थल र १ सय ३७ मतदान केन्द्र छन् । यस क्षेत्रमा १ लाख १८ हजार ९ सय ८७ मतदाता छन् । रूपन्देहीमा पूरा रूपन्देहीमा निर्वाचको सबै तयारी पूरा भएको छ । मतदान गर्न बनाइएका २ सय ८ मतदानस्थलका ५ सय ९८ मतदान केन्द्रको तयारी सकिएको छ । मतदातालाई सहज ढंगले मतदान गर्ने व्यवस्था मिलाउन महिला र पुरुषको छुट्टाछुट्टै लाइन बनाइएको छ । वृद्धा, अशक्त तथा अपांगता भएका मतदातालाई तत्काल भोट हाल्न जान पाइने व्यवस्था भएको जिल्ला निर्वाचन अधिकृत अयोध्याप्रसाद भण्डारीले बताए । जिल्लामा एक मतदान केन्द्रमा करिब ९ सय मतदाता छन् । पायकका हिसाबले एक घण्टाभित्रमा मतदान गर्न पुग्ने स्थान छन् । जिल्लामा ५ लाख २२ हजार ५ सय ९६ मतदाता छन् । निर्वाचन सम्पन्न गराउन रूपन्देहीमा ४ हजार ७ सय ८४ कर्मचारी खटिएका छन् । ६ हजार सुरक्षाकर्मी मतदाता र मतदान केन्द्रको सुरक्षामा खटिएको प्रहरी प्रमुख श्यामलाल ज्ञवालीले बताए । नमुना केन्द्रकपिलवस्तुमा महिला नेतृत्वमा एउटा मतदान केन्द्रलाई नमुना बनाइएको छ । कपिलवस्तु नगरपालिका १ बालमन्दिर (ख) केन्द्रलाई नमुना तोकिएको हो । महिला तथा बालबालिका कार्यालय अधिकृत कमला पौडेल नेतृत्वमा सबै महिला कर्मचारी खटाइएको छ । बिजुवाको देवीस्थान, बहादुरगन्जको धर्मशाला र वाणगंगा नगरपालिकाको तेनुहिया मतदान केन्द्र खुला आकाशमुनि छन् । धेरै प्रयास गर्यौं, जिल्ला निर्वाचन अधिकारी ज्ञानहरि घिमिरेले भने, सम्भव नभएपछि खुला आकाशमै राख्न बाध्य भयौं ।"
खटियो टोली,"हेटौंडा (कास) यहाँ पनि दोस्रो चरणको प्रतिनिधि र प्रदेशसभा चुनावको तयारी पूरा भएको छ । कर्मचारी र सुरक्षाकर्मीले धमाधम मतदान केन्द्र बनाएका छन् । बुधबार साँझसम्म सबै केन्द्रमा मतदाता परिचय वितरण गरिएको छ । निर्वाचन कार्यालय मकवानपुरका प्रमुख गोविन्द पौडेलले जिल्लाका १ सय ६४ मतदानस्थलका ३ सय २४ केन्द्रमा २ हजार ५ सय ९२ कर्मचारी खटिएको बताए । जिल्लामा २ लाख ५५ हजार ६ सय ४ मतदाता छन् ।सिन्धुलीमा पनि मतदान तयारी पूरा भएको छ । मतदानस्थलमा खटिएका मतदान अधिकृत र कर्मचारी मतदाताको पर्खाइमा छन् । शान्तिसुरक्षाको व्यवस्था मजबुत पारिएको छ । २ प्रतिनिधिसभा र ४ प्रदेशसभा रहेको सिन्धुलीमा १ सय ३७ मतदानस्थल र २ सय ४० केन्द्र छन् । यी स्थानमा २ सय ४० मतदान अधिकृतसहित १ हजार ९ सय १४ कर्मचारी खटिएको मुख्य निर्वाचन अधिकृत पूर्णेश्वरप्रसाद उपाध्यायले जानकारी दिए । केही दिनअघि नै मतदानस्थल सुरक्षाका लागि सुरक्षाकर्मी ती स्थानमा पुगेर काम थालिसकेको जिल्ला प्रहरी प्रमुख एसपी टीकाबहादुर केसीले जानकारी दिए । सिन्धुलीमा १ लाख ८१ हजार ५ सय २६ मतदाता छन् । १३७ मध्ये २९ मतदानस्थल अतिसंवेदनशील, ७९ संवेदनशील र २९ वटा सामान्य छन् । सादा पोसाकमा समेत सुरक्षाकर्मी परिचालन गरिएको छ ।"
मजदुरी छाडेर फर्किए मतदाता,"बड्डीचौर (सुर्खेत) बराहताल गाउँपालिका ६ बिउरेनीका उदयराज गिरी सिन्धुपाल्चोकको चौतारामा डकर्मीको काम गर्छन् । प्रतिनिधिसभा तथा प्रदेश निर्वाचनमा मतदान गर्न उनी घर फर्किएका छन् । उनीसँगै त्यहॉ पुगेका तीन युवा पनि मतदानका लागि आएका छन् । रोजगारीका लागि पहिले भारत जाने गिरी डेढ महिनाअघि भूकम्प प्रभावित क्षेत्रमा आवास निर्माणका लागि पुगेका हुन् । चुनाव सकिएको भोलिपल्टै फर्किने गरी आफ्नै खर्चमा घर आएको उनी बताउछन् । इन्डिया जानाले सूचीमा नाम नहुदा स्थानीय चुनावमा घरमै भएर पनि भोट हाल्न पाइएन, अमरज्योति आधारभूत विद्यालय बिउरेनी केन्द्रमा मतदाता परिचयपत्र लिन आएका उनले कान्तिपुरसित भने, भदौमा परिचयपत्रका लागि फोटो खिचाएर उता (सिन्धुपाल्चोक) गएको हुँ । राम्रो नेताले जिते विकास होला भन्ने ठानेर फर्किएँ ।गिरीसँगै जितबहादुर नेपाली र रंगलाल नेपाली पनि भोट खसाल्नकै लागि काम छाडेर आएका छन् । भोट दिन फर्किएका मतदाताका कारण गाउमा चलहलपहल बढेको छ । रोजगारी पाए घर छाडेर टाढा जानुपर्दैन, रंगलालले भने, गाउघर र आफ्नै जिल्लामा रोजगारी भए को विदेशिन्थ्यो, को भौतारिन्थ्यो ? कलकारखाना खोल्ने सरकार बन्नुपर्छ । कच्ची सडक बने पनि बिजुली नहुँदा गाउँमै व्यवसाय गर्न समस्या भएको उनले बताए । सिन्धुपाल्चोकमा डकर्मी र सिकर्मीको काम गरिरहेका बिउरेनीका ४० जना मतदाता चुनावकै मुखमा घर फर्केका छन् । सुकुटेमा भूकम्पपीडितको घर निर्माणमा संलग्न पोखरीकाँडाका लक्षुमन बुढा पनि मतदानकै लागि मंगलबार आफ्नो चार जनाको टोलीसहित फर्किए । अब चुनिने जनप्रतिनिधिले गाउँको विकासमा ध्यान दिऊन् भन्ने मेरो चाहना छ, लक्षुमनले भने । वीरेन्द्रनगरमा व्यापार गर्दैआएकी पोखरीकॉडाकी तुल्सी बीसी पनि पसल बन्द गरेर भोट हाल्न गाउ पुगेकी छन् । उनको सिंगो परिवार र आफन्त पनि फर्किएको छ । पॉच वर्षमा आउने चुनाव हो । राम्रो मान्छे जिताउन सके मात्र विकास होला भन्ने लाग्छ, उनले भनिन्, भोट नदिए नेतालाई गाली पनि कसरी गर्नु ? सिद्धपाइला कलेजमा बीबीएस पढ्दै गरेकी शान्ति बीसी पनि मतदानका लागि घर फर्केकी छन् । प्रतिनिधिसभा सदस्य छनोट गर्न उनले पहिलोपल्ट मतदान गर्न लागेकी हुन् । मतदान गर्न विभिन्न पेसा व्यवसायका क्रममा गाउँ बाहिर रहेकाहरू धमाधम फर्किएका छन् । कतिपय मतदातालाई उम्मेदवार एवं उनीहरूका शुभेच्छुकले यातायात खर्चको बन्दोबस्तसमेत गरिदिएका छन् । धेरै मतदाता हुने ठाउँबाट गाडी रिजर्भसहित मतदाताहरूलाई गाउँ फर्काएको दलका नेताकार्यकर्ता बताउछन् । विशेषगरी काठमाडौं, नेपालगन्ज र वीरेन्द्रनगरमा रहेका आ आफ्ना पार्टीनिकट मतदातालाई प्रतिस्पर्धीहरूले गाडी रिजर्भको व्यवस्था मिलाएका हुन् । मतदानको अघिल्लो दिन गाउँ फर्किनेहरूको जताततै लस्कर देखिएको थियो ।"
भारतले जित्यो नवौं टेस्ट सिरिज,पूरा टेस्ट भने दिल्लीको प्रदूषण कारण बदनाम रह्यो । यसक्रममा दुवै टिमका तीव्र गतिका बलरले मैदानमै वान्ता गरेका थिए । टेस्ट क्रिकेटमा दुर्लभ देखिने दृश्यका क्रममा श्रीलंकाली खेलाडीले फिल्डिङका क्रममा मास्क लगाए । प्रदूषणकै कारण दोस्रो दिनको खेल केही समय रोकिएको थियो । यता पाँचौं दिन मैदानमा रवीन्द्र जडेजाले श्रीलंकाली माथिल्लो क्रमका तीन ब्याट्सम्यानलाई आउट पार्दै पाहुना टिमलाई दबाबमा राखे । उनले एन्जेलो म्याथ्युजको बहुमूल्य विकेट पनि लिए । तर डी सिल्भाले भारतीय बलिङ आक्रमणलाई निराश पार्दै शतक बनाए । उनले ३६ रन बनाएका कप्तान दिनेश चन्डिमलसँग महत्त्वपूर्ण साझेदारी गरेका थिए । डेब्यू गर्ने क्रममा डी सिल्भा पहिलो इनिङ्समा शून्यमा आउट भए । उनले त्यसयता डिकवेलासँग ९४ रनको नटआउट साझेदारी पनि गरे ।
एलिनाको ह्याट्रिक जित,काठमाडौं नेपाल एपीएफ क्लबका एलेक्स महर्जन र संयोग कपाली इम्प्याक्ट ठमेल ओपन टेबलटेनिस प्रतियोगिताको यू१६ ब्वाइज सिंगलतर्फ बुधबार फाइनल पुगेका छन् ।लैनचौरस्थित राष्ट्रिय टेबलटेनिस प्रशिक्षण केन्द्रमा भएको सेमिफाइनलमा एलेक्सले याला स्पिनका डिकेन महर्जनलाई ४३ र संयोगले आर्मी क्लबका बोधित डीसीलाई ४१ को सेटमा पराजित गरेका थिए ।सोही स्पर्धाको गल्र्समा आर्मीकी दीक्षा दाहालले एपीएफकी अञ्जु सुवाललाई ४३ र बज्र युनियनकी स्मृति पन्तले पिङपोङ स्टारकी मारिया थापामगरलाई ४१ सेटले हराउँदै फाइनलमा स्थान सुरक्षित गरे ।महिला सिंगल्समा राष्ट्रिय च्याम्पियन प्रहरीकी नविता श्रेष्ठले चार खेलमा जित हात पारिन् भने उनकी सहोदर नन्द एलिना महर्जनले ह्याट्रिक जित (तीन जित) दर्ता गरिन् ।नविताले आर्मीकी स्वेच्छा नेम्वाङ र प्रहरीकी यशस्वी अवाललाई समान ३० तथा प्रहरीकी सोनु थापा मगर र आर्मीकी दीक्षा तामाङलाई समान ३१ को सेटमा हराएकी थिइन् । समूह चरणको खेलमा भने नविता दीक्षासँग पराजित भएकी थिइन् । ९ खेलाडी सहभागी महिलाको सुपर लिगमा प्रत्येक खेलाडीले २२ खेल खेल्न बाँकी छ । त्यस्तै १२ खेलाडी सहभागी पुरुष सिंगलको सुपर लिगका ६ चरणका खेल सकिएको छ ।
रुसलाई शीतकालीन ओलम्पिकमा प्रतिबन्ध,लुसान (एएफपी) अन्तर्राष्ट्रिय ओलम्पिक कमिटी (आईओसी) ले मंगलबार सन् २०१८ को शीतकालीन ओलम्पिकबाट रुसलाई प्रतिबन्ध लगाएको छ । सरकारबाट प्रायोजित डोपिङ कार्यक्रम चलाएको आरोपमा रुसमाथि यो प्रतिबन्ध लागेको हो । रुसमाथि यस कारबाहीका बावजुद दोष नलागेका खेलाडीले ओलम्पिक झण्डामुनि रहेर प्रतियोगितामा भाग लिन भने पाउने छन् । डोपिङ प्रकरणमा कुनै देशमाथि गरिएको यो नै अहिलेसम्म सबैभन्दा ठूलो कारबाही हो । दक्षिण कोरियाको पेङचाङमा शीतकालीन ओलम्पिक सुरु हुन ६५ दिन बाँकी हुँदा रुसमाथि यो कारबाही भएको हो । आईसीसी अध्यक्ष थोमस बाचले रुसमाथि ओलम्पिक भावनामा चोट पुर्याएको हुँदा यस्तो कारबाही गर्नुपरेको दाबी गरे । वल्र्ड एन्टी डोपिङ एजेन्सी (वाडा) र आईओसीको आफ्नै छानबिनका क्रममा रुसले सरकारी प्रयोजनमै आफ्ना खेलाडीलाई प्रतिबन्धित औषधी प्रयोगका लागि कार्यक्रम चलाएको पाइएको थियो । सन् २०१४ मा सोचीमा भएको शीतकालीन ओलम्पिकका क्रममा रुसले डोपिङ कार्यक्रमलाई अझ अगाडि बढाएको थियो ।
जिल्लास्तरीय भलिबल हुने,"धरान (कास) युनाइटेड गोर्खा एकेडेमीले सुनसरी जिल्लास्तरीय छात्रछात्रा भलिबलको पाँचौं संस्करण आयोजना गर्ने भएको छ । स्पर्धा मंसिर २६ देखि २९ सम्म हुने आयोजक एकेडेमीका अध्यक्ष पेम्बा शेर्पाले बताए । उनका अनुसार प्रतियोगितामा सुनसरीका विभिन्न स्कुलका १८१८ छात्रछात्रा टिमले भाग लिनेछन् । दुवैका विजेताले १५ हजार, उपविजेताले १२ हजार र तेस्रो हुनेले १० हजार रुपैयाँ पुरस्कार जित्ने छन् । विधागत उत्कृष्ट खेलाडीले १२१२ हजार नगद पाउने छन् ।"
नेपाल यूएईसँग पराजित,"यूएईले निकै आक्रामक सुरुआत गरेको थियो । नेपालका ओपनिङ बलर सोमपाल कामी र ललितसिंह भण्डारीमाथि हाबी हुनेक्रममा मुस्ताफाले अस्फाक अहमदसँग ७ ओभरभित्र ४२ रन जोडेका थिए । अहमद १९ रनमा रनआउट भए । त्यसपछि मुस्ताफा र सब्बरले दोस्रो विकेटमा जोडेको ८१ रन यूएईलाई जितको आधार बन्यो । मुस्ताफा ६२ रन बनाई शरदको बलमा विकेटकिपर दिलीप नाथबाट क्याच भए । ७१ बल खेलेका उनले ७ चौका र १ छक्का प्रहार गरे । म्यान अफ द म्याच सब्बरले १ सय १६ बलको इनिङ्समा ८ चौका प्रहार गरे । उनले रमिज शाहजादसँग तेस्रो विकेटमा ६७ रन जोडेका थिए । ३ चौका र शक्ति गौचनलाई १ छक्का प्रहार गरेका शाहजादले ४७ बलमा ३७ रन बनाए । मोहम्मद उस्मान १७ रनमा नटआउट रहे । यसअघि ज्ञानेन्द्र मल्लले १२ रनमा हुँदा जीवनदान पाएका थिए । उनले प्रहार गरेको सट स्क्वायर लेगमा रहेका फिल्डरले समाप्त सकेनन् । लगत्तै उनी रनआउट हुनबाट जोगिए । च्याम्पियनसिपमा पहिलो खेल खेलिरहेका दिलीपसँग ४३ रन जोड्दै ज्ञानेन्द्रले नेपाललाई मध्यम सुरुआत दिलाएका थिए । आत्मविश्वासी प्रदर्शन दिन नसकेका दिलीप १६ रन बनाई देव्रेहाते स्पिनर अहमद राजाको बलमा बोल्ड भए । ज्ञानेन्द्रले ८३ बल खेल्दै ६ चौका प्रहार गरे । उनी मुस्ताफाको बलमा एलबीडब्लू आउट भए । शरदले निकै संयमित भएर खेले । तर कप्तान पारस खड्का र सोमपाल कामीले समान २०, विनोद भण्डारी ४ र आरिफ शेख शून्यमा आउट भएपछि शरदको ब्याट केही खुलेको थियो । उनले वसन्त रेग्मीसँग सातौं विकेटमा अन्तिम ५ ओभरभित्र ४० रन जोडे । वसन्त १४ रनमा नटआउट रहे । शरदले ९५ बल खेली ५ चौका प्रहार गरेका थिए ।"
युनाइटेड र युभेन्ट्स अर्को चरणमा,"पेरिस (एएफपी) म्यानचेस्टर युनाइटेड र युभेन्ट्सले मंगलबार राति युरोपेली च्याम्पियन्स लिग फुटबलको अन्तिम १६ मा स्थान बनाएका छन् । बायर्न म्युनिखले भने पेरिस सेन्ट जर्मेन (पीएसजी) माथि मिठो बदला लिएको छ । एएस रोमा र बसेल भने लिग चरणको अन्तिम खेलमा विजयी रहेर नकआउट चरण पुगे । तर सन् २०१४ र २०१६ को फाइनल खेलेको एट्लेटिको म्याड्रिड भने प्रतियोगिताबाट बाहिरिएको छ । जोसे मोउरिन्होको म्यानचेस्टरले पछाडि रहेको स्थिति उल्टाएर सीएसकेए मस्कोलाई २१ ले हरायो । ओल्ड ट्राफोर्डमा प्राप्त जितपछि म्यानचेस्टर सन् २०१३१४ को सिजनयता पहिलोपल्ट नकआउट चरण पुग्न सफल रह्यो । समूह ए को खेलमा म्यानचेस्टर ठूलो अन्तरले पराजित रहे मात्र प्रतियोगिताबाट बाहिरिने डर थियो । तर रोमेलु लुकाकु र मार्कस रासफोर्डले दुई मिनेट अन्तरमा गोल गरे । ओल्ड ट्राफोर्डमा भएका सबै खाले प्रतियोगिताका पछिल्ला ४० खेलमा म्यानचेस्टर अपराजित छ । रुसी टोलीले ब्राजिली भिटिन्होको गोलले सुरुआती अग्रता लिएको थियो । म वास्तवमै खुसी छु, किनभने हामी हारसँगै प्रतियोगितामा अगाडि बढ्न चाहन्नौं वा भनौं खराब प्रदर्शनसँगै अर्को चरण पुग्नु ठीक होइन, मोउरिन्होले भने । सीएसकेए युरोपा लिगमा झर्यो भने बसेलले एक दशकयता पहिलोपल्ट अन्तिम १६ मा प्रवेश पायो । यसका लागि उसले लिस्बनमा भएको खेलमा बेन्फिकालाई २० ले हरायो । गत सिजनको उपविजेता युभेन्ट्सले समूह डी मा ओलम्पियाकोजलाई २० ले हरायो । त्यसमा जुवान क्लाउडियो र फेडरिको बनार्डेसीले गोल गरे । इटालीको च्याम्पियन आफ्नो समूहमा बार्सिलाना पछाडि दोस्रो स्थानमा रह्यो । अर्को खेलमा बार्सिलोनाले स्पोर्टिङ लिस्बनलाई घरमा सजिलै २० ले पन्छायो । लियोनल मेसीलाई बेन्चमा राखेको बार्सिलोनाले पका एलसरको गोलले अग्रता लिएको थियो । त्यसयता जेरेमी म्याथ्युले आत्मघाती गोल गरे । स्पोर्टिङ पनि युरोपा लिगमा झरेको छ । समूह सी बाट अगाडि बढ्न रोमालाई जित आवश्यक थियो । यस्तोमा रोमाले स्टाडियो ओलम्पियाकोजमा अजरबैजानको काराबागलाई १० ले हरायो । निर्णायक गोल डिएगो पेरोटीले गरे । समूहको अर्को खेलमा चेल्सी र एट्लेटिकोले ११ को बराबरी खेलेको हुँदा रोमालाई केही अप्ठ्यारो भने परेन । सउल निगुएजको गोलले एट्लेटिकोले अग्रता लिए पनि इडेन हाजार्डले बराबरी गोल फर्काए । पछिल्ला चार वर्ष कम्तीमा क्वाटरफाइनल पुगेको एट्लेटिकोले अब युरोपा लिग खेल्नेछ । एट्लेटिको सन् २०१० र २०१२ मा यसको विजेता पनि थियो ।"
अष्ट्रेलिया सिरिजमा अगाडि,"एडिलेड ओभलमा जितका लागि ३ सय ४५ रनको कीर्तिमान लक्ष्य पछयाइरहेको इंग्ल्यान्डका लागि क्रिजमा रुट रहुन्जेल अप्रत्यासित नतिजा आस थियो । तर हेजलवुडको बल रुटको ब्याट छुँदै अगाडि बढयो । त्यसलाई समात्न विकेटकिपर टिम पेनले कुनै भुल गरेनन् । रुट अघिल्लो दिनको स्कोर ६७ रनमै कायम रहे । उनी पेभिलियन फर्केपछि इंग्ल्यान्डको सम्भावनामा पनि धक्का लाग्यो । हामी वास्तवमै निराश छौं, रुटले प्रतिक्रिया दिए । हामीले सक्दो पनि खेलेनौं र आफ्नो खेलप्रति न्याय गर्न सकेनौं । हामी अझै पनि सिरिजमा छौं, यसमा शंका नगरे हुन्छ । हिजो हामीले त्यसरी नै खेल्यौं, जसरी हामी खेल्न जान्छौं । सिरिजका बाँकी खेलमा हाम्रो खेलशैली र रणनीति अहिले जस्तो छ, त्यस्तै रहनेछ ।नाइट वाचम्यान क्रिस वोक्स दिनको दोस्रो बलमै आउट भए । उनी पनि हेजलवुडकै सिकार बने । नथान लायनले मोइन खानको विकेट लिए । मोइन लगातार चौथोपल्ट सिरिजमा अर्का अफ स्पिनरको सिकार बने । उनी एलबीडब्लू आउट भए । त्यति बेला इंग्ल्यान्ड ७ विकेट गुमाएर १ सय ८८ रनको स्थितिमा थियो भने दिनको खेलले भर्खर ४५ मिनेट छोएको थियो । क्रेग ओभरटनले ३९ मिनेट क्रिजमा बिताए । ७ रन बनाएका उनी स्टार्कको बलमा आउट भए ।"
मनमोहन दुहबी गोल्डकप यसै साता,"इटहरी दोस्रो मनमोहन दुहबी गोल्डकप फुटबल प्रतियोगिता मंसिर २३ देखि हुने भएको छ । एलेभन एरोज क्लबले बर्सेनि प्रतियोगिता गर्दै आएको छ । अघिल्लो वर्षदेखि मनमोहन स्मृति प्रतिष्ठानले प्रायोजन गर्न थालेपछि मनमोहन दुहबी गोल्डकप भएको हो ।प्रतियोगितामा मनाङ मस्र्याङ्दी, त्रिभुवन आर्मी, रमपम झापा एघार, चर्च ब्वाइज काठमाडौं, मोरङ एघार, रूपन्देही एघार र आयोजक एलेभन एरोजको सहभागिता रहनेछ । विदेशीमा बंगलादेशको मिरपुर एकादशको क्लब सहभागी हुनेछ । विजेताले ४ लाख, उपविजेताले २ लाख नगद पुरस्कार जित्ने छन् । गत वर्ष विजेताले ३ लाख १ हजार १ सय ११ र उपविजेताले १ लाख ५० हजार पाएका थिए ।हरेक खेलका म्यान अफ द म्याचलाई ७ हजार दिइनेछ । म्यान अफ द सिरिजले २५ हजार र ६ विधाका उत्कृष्टलाई जनही १० रुपैयाँ प्रदान गरिने क्लबका महासचिब विपुल थापाले बताए । प्रतियोगिता गर्न ५० लाख रुपैयाँ खर्च हुने पत्रकार सम्मेलनमा जनाइयो । प्रतियोगिता संयोजक दिलीप राईका अनुसार मनमोहन स्मृति प्रतिष्ठानले १० लाख रुपैयाँ सहयोग उपलब्ध गराउने छ ।"
थाई एयरवेज गल्फ हुने,"काठमाडौं (कास) थाई एयरवेजले नेपालमा सेवा विस्तारको ५० औं वर्षगाँठ अवसर पारेर गल्फ प्रतियोगिता गर्ने भएको छ । विगतमा बर्सेनि हँुदै आएको यस प्रतियोगिता फेरि सुचारु गर्ने आयोजकले जनायो । शनिबार रोयल नेपाल गल्फ क्लबमा हुने प्रतियोगितामा क्लबका सदस्य र आमन्त्रित खेलाडी गरी ७० प्रतियोगी हुनेछन् ।३४ स्टेबल फोर्ड फम्र्याटमा खेलिने प्रतियोगितामा दुई विधाका विजेताले काठमाडौंबैंककको दुईतर्फी टिकट प्राप्त गर्नेछन् । प्रतियोगिताको ९ अन्डर ह्यान्डिक्याप र १० माथि ह्यान्डिक्यापका विजेताले उपाधिसहित हवाई टिकट पाउनेछन् । महिला विजेता, पुरुषमहिला सिनियर र सुपर सिनियर, बेस्ट ग्रस, जुनियर यू१७ विजेता, लंगेस्ट ड्राइभ, क्लोजेस्ट टु द पिन र मस्ट बर्डिज विजेतालाई पुरस्कृत गरिनेछ । होल नम्बर १२ मा होल इन वन स्कोर गर्नेले पनि हवाई टिकट प्राप्त गर्नेछ ।"
सेपाकताक्रो टोली बैंकक जाने,"काठमाडौं (कास) नेपाली सेपाकताक्रोका ६ खेलाडीले थाइल्यान्डको बैंककमा हुने ३२ औं किंग्स कप सेपाकताक्रो विश्व च्याम्पियनसिपमा भाग लिने भएका छन् । डिसेम्बर १७ सम्म चल्ने प्रतियोगितामा पुरुषतर्फ रुपेश सुनार, सुजन डंगोल र रोशन तामाङ तथा महिलातर्फ सोममाया थापामगर, सुमित्रा डंगोल र उषा महर्जनले प्रतिस्पर्धा गर्नेछन् । पुरुषमहिला दुवैमा नेपालले रेगु र डबल्स स्पर्धामा भाग लिनेछ ।नेपालले किंग्स कपमा २८ औं संस्करणदेखि सहभागिता जनाउन थालेको हो । २९ र ३१ औं संस्करणमा नेपाली पुरुष टोलीले रेगु र डबल्समा कांस्य जितेको थियो । महिला टोली पहिलोपल्ट सहभागी हुँदै छ । किंग्स कपका लागि एक महिनादेखि खेलाडीले प्रशिक्षण गरिरहेको सेपाकताक्रो संघले जनाएको छ । टोली शुक्रबार बैंकक जानेछ ।"

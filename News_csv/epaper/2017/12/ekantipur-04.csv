शीर्षक,विवरण
कांग्रेसको बहुमत आउँछ,"तपाईंले संविधान कार्यान्वयन हुने निर्वाचन सम्पन्न गर्दै हुनुहुन्छ, कस्तो महसुस भएको छ ?राजनीतिक जीवनमा धेरै खुसीका क्षण आए होलान् । तर यो ऐतिहासिक जिम्मेवारी मेरो नेतृत्वमा भइरहेको छ, जसबाट म पूर्णरूपमा सन्तुष्ट छु । ऐतिहासिक स्थानीय निर्वाचन भयो । प्रदेशसभा र प्रतिनिधिसभाको पहिलो चरणको निर्वाचन सम्पन्न भयो । अब दोस्रो चरणको निर्वाचन सम्पन्न भएपछि लोकतन्त्रको जग मजबुत हुन्छ । देशले स्थिर राजनीतिक व्यवस्था पाउँछ, जसले गर्दा अब देश समृद्धिको दिशातिर उन्मुख हुन्छ । कांग्रेसको नेतृत्वमा संविधान बन्यो र संविधान जारी भयो, यसको संस्थागत विकास पनि कांग्रेसको नेतृत्वमा भइरहेको छ । कांग्रेस सभापतिका नाताले मेरो नेतृत्वमा संविधान कार्यान्वयनको चरण पूरा भइरहेको छ, यसमा खुसी नहुने कुरै भएन । अझै सबै थोक पूरा भइसकेको भने होइन । कांग्रेसले आर्थिक समृद्धिका कुरा उठाएको छ । अब हामी संघीय संरचनामा गएका छौं । सबै क्षेत्रमा आफ्नै किसिमका अवसर र चुनौती छन् । सम्भावना छन् । सबै अवसर र सम्भावनालाई योजनाबद्ध रूपमा अगाडि बढाएर मुलुकलाई आर्थिक समृद्धिको मार्ग अगाडि बढाउनु आवश्यक छ । कांग्रेसका भावी कार्यक्रमहरू यही दिशातिर लक्षित हुनेछन् ।"
दुई तिहाइकै आसपास पुग्छौं,"मत हाल्न तयार भएर बसेका मतदातालाई तपाईको केही अपिल छ ?नेपालले अब स्थिरता र स्थायित्वको बाटो लिन खोजेको छ । संक्रमणकाललाई समुचित ढंगले टुंग्याएर अग्रगामी बाटो लिन खोजेको छ । राष्ट्रिय एकतालाई मजबुत पार्दै, राष्ट्रिय गौरवलाई बढाउँदै देशलाई लोकतान्त्रिक अभ्यासको बाटोबाट शान्तिपूर्ण वातावरणमा समृद्धिको दिशा लिन खोजेको छ, देशले । समृद्धिका लागि अब हामी विलम्ब गर्न सक्दैनौं । हामीलाई छिटो गतिको विकास चाहिएको छ । त्यसका निम्ति देशले यो निर्वाचनलाई एउटा महत्त्वपूर्ण अवसरको रूपमा, महत्त्वपूर्ण मोडका रूपमा लिन चाहेको छ । यस कुरामा समग्र देश सामेल छ । यस काममा सबै नेपाली दाजुभाइ, दिदीबहिनीलाई, राज्यका सबै अंगलाई, समाजका सबै अंगहरूलाई म आग्रह गर्न चाहन्छु यस महायज्ञमा सबैको यथोचित, सकारात्मक भूमिका हुनसकोस् ।"
गौचन हत्याका मुख्य योजनाकार पक्राउ,"को हुन् समीरमान ?बाफलका ३४ वर्षीय समीरमान ससाना ठेक्कापट्टा र कुखुरापालनमा संलग्न थिए । राजनीतिक नेतासँगको बसउठ र गुन्डा नाइके कुमार घैंटेसँगको संगतले उनलाई अपराध दुनियाँमा शक्तिशाली बनाइदियो । दावा लामा, गणेश लामा लगायतको समूह फिरौती लगायत धन्दामा सक्रिय भइरहँदा घैंटेले समीरमानलाई साथ लिएर आफ्नो प्रभाव विस्तार गरिरहेका थिए । प्रहरीका अनुसार ८ वर्षअघि उनले दिनेश अधिकारी चरी र राधे भण्डारीसँग मिलेर ठेक्कापट्टामा हात हालेका थिए । तर भागबन्डा नमिलेपछि चरी यो समूहबाट बाहिरिए भने समीर घंैटेसँग नजिकिए । कुनै बेला उनको लेनदेन गुन्डा नाइके रमेश बाहुनसँग पनि थियो । लेनदेनको विवाद चर्किएपछि उनीहरू एकले अर्कालाई सिध्याउने तहमा पुगे ।"
भीडमा गान्धीवादी,"एक्काइसौं शताब्दीको नेपाली चुनावले गान्धीवाद नाघिसकेको छ तर सिरहा १ बाट प्रतिनिधिसभा सदस्यका लागि कांग्रेसका उम्मेदवार प्रदीप गिरि आफूलाई संसदवादी होइन, गान्धीवादी भनेर मत मागिरहेका छन् । बौद्धिक नेता मानिने उनी पढेकालाई भन्दा खेतीपाती, पशुपालन र सामान्य रोगव्याधको उपचारमा कमन सेन्स राख्नेलाई बौद्धिक मान्छन् । उनलाई टक्कर दिन एमालेका गंगाप्रसाद यादव र संघीय समाजवादी फोरमका राजलाल यादव मैदानमा छन् ।बस्तीपुर (सिरहा) प्रदीप गिरिलाई पहिलो प्रश्न गरियो तडकभडकपूर्ण चुनावी माहोलमा बौद्धिकता फिट हुने रहेछ ? प्राकृतिक सम्पदाले भव्यतम आश्रमभित्र सामान्यतम जीवन गुजारिरहेका कांग्रेस नेताले उल्टै सोधे बौद्धिकता भनेको के हो ?सिरहा १ बाट निर्वाचन लडिरहेका उनलाई कतिपय मतदाताले बौद्धिक नेता भनेको सुनियो । त्यही प्रसंग कोट्याइदिँदा उनले भने, मेरो बौद्धिकताको बुझाइ फरक छ । किताब पढ्ने, विश्वविद्यालयमा बस्ने, लेख लेख्नेलाई मैले बौद्धिक मान्ने गरेको छैन । कतिपय निरक्षर व्यक्तिमा खेतीपाती, पशुपालन, सामान्य रोगव्याधीको उपचारबारे पढन्तेहरूभन्दा बढ्ता सहज बुद्धि (कमन सेन्स) हुन्छ । त्यसलाई अझ जागृत गर्न आम निर्वाचनको महत्त्वपूर्ण भूमिका हुन्छ ।चुनावले रनक्क तातेको मौसमलाई तराईको प्रभाते ठिहीले चुनौती दिइरहेको छ । १२ बिघा क्षेत्रफलमा उनैले लगाएर हुर्काएका प्रजातन्त्रजत्ति नै पाका रूखहरूले बिहानको पारिलो घाम छेकिरहेका थिए । मतदातामाझ चुनाव चिह्न रूख भएका गिरिलाई मुख्य चुनौती त्यही घाम चिह्नका गंगाप्रसाद यादवले दिइरहेका देखिन्थे । अर्कातिर कस्सिएर लागेका छन् मसाल बोकेका संघीय समाजवादी फोरमका राजलाल यादव । उसिनेका केराउका दाना र ब्रोकाउलीका केस्रा नजिकै थालमा सेलाइरहेका थिए । काठे बेन्चमा पलेंटी मारेका गिरिले जम्परको गोफ्ले टोपीले टाउको घप्लक्क ढाके । लुर्कनो अलि कसे । खास्टोले कम्मर सपक्क घेरे । र, दोस्रो इन्कारी गरे म वास्तवमा संसदवादी होइन, गान्धीवादी हुँ । उदारवादी लोकतन्त्र अत्यन्त खराब व्यवस्था हो । तर, बाँकी सबै झन् खराब छन् । त्यही भएर यो व्यवस्था मानेर म चुनाव लडिरहेको छु । यस व्यवस्थामा मान्छेलाई गनिन्छ, तौलिइन्न । मान्छेको त्याग, तपस्या, करुणा कति छ भनेर तौलिनुपर्ने हो ।एक्काइसौं शताब्दीको नेपाली चुनावले भने गान्धीवाद धेरै गुणाले नाघिसकेको छ । निर्वाचन आचारसंहिताले तोकेभन्दा दसौं गुणा बढी खर्च नगरी कुनै उम्मेदवारले जित्ने कल्पनै नगरे हुने भएको छ । तपाईंचाहिँ त्यही दायरामा बस्नुभएको छ त ? उनको उत्तर चलाखीपूर्ण थियो, म कुनै हालतमा दायरा नाघ्दिनँ तर साथीभाइ र शुभचिन्तकले मेरा नाममा कहाँ कति खर्च गर्छन्, जिम्मेवारी लिइरहन पनि सक्दिनँ । र, अलि प्रस्ट्याउँदै थपे, चाहँदा नचाहँदै म अन्य प्रतिस्पर्धीकै भाषा बोलिरहेको छु । उनीहरूकै शैलीमा हिँडिरहेको छु । उनले व्यापार व्यवसाय अभिवृद्धिका लागि ठाढी नाकाको स्तरोन्नति, लौकाहाठाढीउदयपुर सडक निर्माण, बलानमा तटबन्ध, शैक्षिक हब बन्दै गरेको लहानमा कृषि विश्वविद्यालय र सिँचाइ समस्या समाधानका विकासे एजेन्डा मतदातासमक्ष पस्केका छन् । वाम गठबन्धनबाट झुपडीझुपडी छामेका एमालेका गंगाप्रसाद यादवको उम्मेदवार गिरिका लागि मुख्य चुनौती बनेको छ । गिरि गाविस हुँदाको बस्तीपुर ६ र यादव ७ नम्बर वडाका बासिन्दा हुन् । यो गाविस लहान नगरपालिकामा गाभिएपछि वडा त १४ र १३ मा परे । दुवैको दूरी भने मुस्किलले दुई किलोमिटर छ । ६८ वर्षीय गिरि कांग्रेस राजनीतिसँगै समाजवादी चिन्तकमा दरिए भने एमालेका केन्द्रीय सदस्य ५६ वर्षीय यादव दैलादैलामा परिचित भए ।२०५१ को आमनिर्वाचनमा सिरहा ५ बाट निर्वाचित गिरि दुवै संविधानसभामा कांग्रेसबाट समानुपातिक सभासद थिए । यादव पञ्चायतकालताका जनपक्षीय उम्मेदवारका तर्फबाट ०४३ सालमा बस्तीपुरको उपप्रधानपञ्च र ०५४ मा एमालेबाट गाविस अध्यक्षमा निर्वाचित भए । ०६४ को संविधानसभामा उम्मेदवार भई पराजित भए । यादवले आफ्नो लोकप्रियताको आधार गरिबदु:खीको पक्षमा सदैव खटिरहनुलाई देखेका छन् । वाम गठबन्धनको तालमेलले उनलाई थप मद्दत पुगेको छ । म जनतासँग सधैं उपलब्ध नेता हुँ, जनतामा भिजेको छु, संगठनकर्ता र आन्दोलनबाट आएको हुँ, उनले भने, पार्टीले लिएको समृद्धि र विकासको मुद्दा नै मैले जित्ने आधार हो ।उता, मधेसको मुख्य मुद्दा उठानलाई तीव्रता दिँदै संघीय समाजवादी फोरमबाट पूर्वमन्त्री एवं पहिलो संविधानसभा निर्वाचनमा सिरहा २ बाट विजयी राजलाल यादव यही क्षेत्रबाट प्रतिस्पर्धामा छन् । उनले मधेस आन्दोलनका क्रममा सहादतप्राप्त गरेकाका परिवारको व्यवस्थापन, सहिदका नाममा विद्यालय, नागरिकतालगायत कानुन संशोधनका मुद्दा आफ्नो चुनाव जित्ने आधार भएको बताए ।गिरिले भारतको काशी विश्वविद्यालयबाट अर्थशास्त्रमा एमए गरेका छन् । त्यहीं बीए पढदाताका प्रजातान्त्रिक युवा दलमा आबद्ध भए । ०२४ मा त्यही संगठनको उपाध्यक्ष भए । नेपाल आउँदा पक्राउ परेर २ वर्ष जेल बसे । जेलबाट छुटेपछि उनी बीपीलाई भेट्न बनारस पुगे र उनको सशस्त्र आन्दोलनको सहयोगी बने । ०३६ मा बहुदलको पक्षमा भोट माग्दा पक्राउ परे । केही दिनमा छुटे । फेरि ०४२ को सत्याग्रहमा पक्राउपछि रिहा भएका उनी ०४५ मा समातिए । सिरहा क्याम्पसबाट आईएड उत्तीर्ण वाम गठबन्धन उम्मेदवार यादव ०३८ मा अनेरास्ववियुबाट स्ववियु सदस्य बने । बुटवलमा भएको आठौं महाधिवेशनबाट एमाले वैकल्पिक केन्द्रीय सदस्य बनेका उनी गत फागुनमा केन्द्रीय सदस्यमा मनोनीत भए । लहान नगरपालिकासहित ३ गाउँपालिका सखुवानानकारकट्टी, भगवानपुर र लक्ष्मीपतारी गाउँपालिका समेटिएको सिरहा १ मा ८८ हजार ७२ मतदाता छन् । स्थानीय तह निर्वाचनमा लहानसहित सखुवानानकारकट्टी एमाले तथा भगवानपुर र लक्ष्मीपुर पतारी गाउँपालिकामा संघीय समाजवादी फोरमले जितेका छन् । लहान र लक्ष्मीपुर पतारीमा कांग्रेस दोस्रो तथा भगवानपुर र सखुवानानकारकट्टी गाउँपालिकामा तेस्रो स्थानमा छ । निर्वाचनको मतपरिणामअनुसार ४ वटै स्थानीय तहको गरी एमालेको २० हजार ३ सय ७५, फोरमको १५ हजार ६६ तथा कांग्रेसको १५ हजार १२ तथा माओवादी केन्द्रको पोल्टामा ३ हजार ६ सय २१ मत परेको थियो ।मैले जित्ने आधार बलियो भएको छ, निस्फिक्री देखिएका गिरिले अन्त्यमा भने, तर, हारे पनि जिते पनि त्यही दिन अन्तर्वार्ता लिन आउनुहोला, मेरो अनुहारमा कुनै फरक पाउनुहुने छैन ।"
पुनरागमनको आस,"परासी कांग्रेस छाडेर मधेस अभियानमा लागेका पूर्वमन्त्री जेपी गुप्ताले शनिबार एउटा फोटो ट्वीट गरे । फोटोमा गलाभरि सयपत्री माला र शिरमा ढाकाटोपी लगाएर ट्रिपरमाथि चढेका हृदयेश त्रिपाठी झुकेर मतदातालाई नमस्कार गरिरहेका थिए । गुप्ताले यो फोटोमाथि टिप्पणी गर्दै लेखेका छन्, हृदयेश त्रिपाठीको यो रूप देख्दा अब चुनावमा पुरुष महिला र महिला पुरुष बन्नमात्र बाँकी छ ।लामो समय मधेसवादी राजनीति गरेर एमालेको चुनाव चिह्नमा स्वतन्त्र समूहका रूपमा चुनाव लडिरहेका हृदयेश त्रिपाठीले अहिले यो प्रश्न झेलिरहेका छन्, हिजो जसको विरोधमा यत्रो राजनीति गरियो अहिले त्यसमै किन ? हृदयेश भन्छन्, मलाई मधेसवाद के हो, के होइन भनेर कसैले सिकाउनु पर्दैन, मधेसका लागि आवश्यक छछैन मलाई थाहा छ । यति वर्षको संघर्षपछि मैले मधेसको मुद्दालाई देशको मुद्दा बनाएँ, अब त्यसको समाधानका रूपमा राष्ट्रिय रूपको गठबन्धन नभई सम्भव छैन । अरू दल पनि अब यसको समाधान नगरी हुँदैन भन्नेमा पुगेका छन् ।प्रदेश निर्माणका क्रममा टुक्रिएर दुई जिल्ला बनेको पश्चिम नवलपरासीको क्षेत्र १ मा वाम गठबन्धनको समर्थनमा हृदयेश चुनावी मैदानमा उत्रिएका छन् । सदरमुकाम परासीबाट करिब दस किलोमिटर दक्षिणको बजार बेलासपुरमा आयोजित सभामा शुक्रबार त्रिपाठी भोजपुरीमा भाषण गर्दै थिए, चुनाव पनि एउटा आन्दोलन हो । यो मधेस आन्दोलनकै एउटा अंग हो । पश्चिम नवलपरासीको क्षेत्र २ का वाम गठबन्धनका उम्मेदवार माओवादी नेता घनश्याम यादवका लागि भोट माग्न आएका त्रिपाठीले भने, कांग्रेस र एमाले उस्तैउस्तै हुन्, कांग्रेसले यतिका वर्ष हामीलाई सगोत्री बनेर ठग्यो । अहिले एमालेले हाम्रा कुरा सुन्छु भन्छ भने त्यसमा समस्या के छ ?२०४८, ०५१, ०५६ र ०६४ का निर्वाचनमा निर्वाचित त्रिपाठी ०७० मा भने पराजित भए । यो क्षेत्रमा त्रिपाठीका मुख्य प्रतिस्पर्धा कांग्रेसका किसान नेता देवकरण जयसवालसँग छ । गाउँमा सन्तु प्रधानका नामले परिचित जयसवालसँग त्रिपाठीको यो तेस्रो भेट हो । ०६४ मा त्रिपाठीले १ सय ६३ मतले पराजित गरेका जयसवालले ०७० मा त्रिपाठीलाई ६ हजार ३ सय मतले पराजित गरेका थिए । यसपालि एमाले र माओवादीको समेत समर्थन आफूलाई रहेकाले जित्नेमा ढुक्क भएको त्रिपाठी बतााउँछन् । कांग्रेससँग चुनाव लड्ने कुनै मुद्दा नै छैन, त्यही भएर वाम गठबन्धनले जित्यो भने बोर्डर बन्द हुन्छ भनेर जनतामा भ्रम फैलाइरहेका छन्, त्रिपाठीले भने । मधेसवादी दलका कार्यकर्ताहरू भेटिँदा आफूसँग सल्लाह लिने गरेको उल्लेख गर्दै त्रिपाठीले भने, म उनीहरूको संरक्षण गर्नेछु । त्रिपाठीले आफ्नो स्वतन्त्र समूह मधेसवादी दलमा नफर्किने र एमालेमा पनि समाहित नहुने स्पष्ट पारे । उनले भने, नयाँ दल बन्न सक्छ ।त्रिपाठीका प्रतिद्वन्द्वी देवकरण जयसवाल राष्ट्रियस्तरमा ठूलो नाम भएका नेता नभए पनि स्थानीय तहमा लोकप्रिय मानिन्छन् । उनको प्रचारमा गाउँका कार्यकर्ता आफ्नै खर्चमा हिँडिरहेका छन् । हृदयेशजी मधेसको मुद्दा छोडेर एमालेमा जानुभयो, जयसवालजी पैसावाला मान्छे होइन तर इमानदार हो । त्यसैले कार्यकर्ताहरू स्वत:फूर्त रूपमा आफ्नै तेल हालेर, खाना खाएर हिँडिरहेका छौं, क्षेत्रका कांग्रेस कार्यकर्ता नारायण भण्डारीले भने ।डुबान र सीमा समस्या रहेको सुस्ता क्षेत्रका जयसवाल यस विषयमा सक्रिय छन् । सुस्ता क्षेत्रमा तटबन्ध निर्माणमा भूमिका निर्वाह गरेका उनी सुस्तामा सीमा मिचिएको बारे पनि मुखर भएर बोल्छन् । सुस्ताको कुरा धेरै उठाउँछु भनेर संसदमा मलाई माइनस गर्ने काम पनि गरियो, उनी भन्छन् । त्रिपाठी भने यसलाई कूटनीतिक समस्या भन्दै त्यसैअनुसार समाधान गर्नुपर्ने बताउँछन् । त्रिपाठीले मधेसको मुद्दा छाडेका कारण पनि आफ्नो जित सुनिश्चित भएको उनी बताउँछन् । सुस्ता क्षेत्रको मतमा जयसवालको प्रभाव भए पनि एमाले पकड मानिने बर्दघाट क्षेत्र यही क्षेत्रमा थपिएका कारण प्रतिस्पर्धा हुने मानिएको छ । पश्चिम नवलपरासीको क्षेत्र २ मा भने यसपालि तीन पूर्वराज्यमन्त्रीबीच भिडन्त छ । कांग्रेसबाट पूर्वगृह राज्यमन्त्री देवेन्द्रराज कँडेल, माओवादीका पूर्वस्थानीय विकास राज्यमन्त्री घनश्याम यादव र राजपाबाट पूर्वशिक्षा राज्यमन्त्री गोविन्द चौधरी प्रतिस्पर्धामा छन् । ०५१ र ०५६ मा यस क्षेत्रबाट निर्वाचित भएका कँडेल ०७० मा एमालेका वैजनाथ चौधरीसँग झिनो मतले पराजित भएका थिए । त्यसबेला कांग्रेसकै गुणनिधि तिवारी विद्रोही थिए । यस पटक तिवारी कांग्रेसबाटै प्रदेशसभामा उम्मेदवार छन् । त्यसबेला म नै पार्टीको जिल्ला सभापति थिएँ, मैले नै साथीहरूलाई मिलाउन नसक्दा समस्या भएको थियो, यसपालि हामी सबै मिलेका छौं, राजमार्गको बजार सुनवलदेखि केही उत्तरको पीपलटोलको कोणसभामा भेटिएका कँडेलले भने ।"
अपराजितलाई चौधरीको चुनौती,"सुनसरी इटहरी उपमहानगरपालिका मेयरमा पराजित कांग्रेस नेता रोहित प्रसाईंका शब्दमा विजय गच्छदार र निर्वाचन एकअर्काका पर्याय हुन् । २०४८ देखिका निर्वाचनमा अपराजित यात्राको इतिहास बोक्ने थोरै नेतामध्ये उनी पर्छन् । कांग्रेस सभापति एवं प्रधानमन्त्री शेरबहादुर देउवा, वरिष्ठ नेता रामचन्द्र पौडेल, मजदुर किसान पार्टीका नेता नारायणमान बिजुक्छेसँगै गच्छदारको इतिहास अपराजित छ । बिजुक्छेले यस पटकदेखि निर्वाचनको यात्राबाट विश्राम लिए । तर, देउवा, पौडेल र गच्छदार चुनावी प्रतिस्पर्धामा छन् ।२६ वर्षअघि भोट माग्न आउँदा सुनसरीको केन्द्र इटहरी एउटा सानो गाउँजस्तो थियो । घर थोरै थिए, अग्ला थिएनन्, अहिले यही सहर घनाबस्ती मात्रै छैन । ७४ वटै जिल्लाका विभिन्न पेसा र व्यवसायमा आबद्ध मान्छे बस्ने आधुनिक सहरमा परिणत भएको छ, शनिबार इटहरी चोकमा आयोजित सभामा गच्छदारले सहरको रूपरंग परिवर्तन गर्नेमा आफ्नै देन भएको बताउँदै भने, यो सहरलाई उत्तरदक्षिण र पूर्वपश्चिम जोड्ने काम मात्रै मैले गरिनँ, मेरै देनले पूर्वको यो केन्द्रको मुहार फेरिएको हो ।उनले यसो भनिरहँदा इटहरीबाट दक्षिण १२ किमि दूरीको दुहबीमा सोही दिन आयोजित वाम गठबन्धनको सभालाई सम्बोधन गर्दै गच्छदारसँग प्रतिस्पर्धा गरिरहेकी एमाले उम्मेदवार भगवती चौधरीले घाँटी बसेको स्वरमा व्यंग्य गर्दै भनिन्, दुई सय घान धूलो खाएर विजय गच्छदारले गरेको विकासको बाटोमा हिँडेर आएको छु । यही धूलोले मेरो घाँटी सुकेर बोल्नसम्म दिएको छैन ।चौधरीले गच्छदारलाई भारतको विहारका नेता लालुप्रसाद यादव र उत्तरप्रदेशका मुलायम सिंहसँग तुलना गरिन् । कुनै बेला लालु र मुलायम सिंहले जरा गाडेर बसेका थिए । कसैले फाल्न सक्दैनन् भन्दै थिए, गच्छदारले २६ वर्ष सुनसरीमा त्यसैगरी जरा गाडेको बताउँदै उनले भनिन्, जसरी लालु र मुलायम सिंह पराजित भएर त्यहाँ विकासको गति अघि बढेको छ । अब सुनसरीमा त्यस्तै दिन आउनेछ ।चौधरीले गच्छदारको अपराजित यात्रा यस पटक टुंग्याएरै छाड्ने उद्घोष गरिरहँदा इटहरीमा भेटिएका गच्छदार भने निकै तनावमा थिए । चुनावबारे कान्तिपुरले कुरा गर्न खोज्दासमेत उनी मानेनन् । कार्यक्रम धेरै छ भन्दै उनी त्यहाँबाट पसिना पुछ्दै निस्किए । शनिबार मात्रै उनले चारवटा सभालाई सम्बोधन गरेका थिए । एमाले उम्मेदवार चौधरीको गच्छदारसँगको यो प्रतिस्पर्धा दोस्रो हो । ०७० को चुनावमा चौधरी ३ सय ६२ मतान्तरमा पराजित भएकी थिइन् । २६ वर्षअघि इटहरी बजार र दुहबी उस्तै थिए, आज इटहरी आधुनिक सहर भएको छ तर दुहबी किन भर्खरै नगरपालिका बन्यो ? २६ वर्ष सत्तामा रहेका गच्छदारले के गरे यो क्षेत्रका लागि ? चौधरीले भनिन्, पटकपटक कोल्टे फेरे । जति कोल्टे फेरे पनि सुनसरीबाट जित्दै गए । तर, अहिले कुनै पनि हालतमा जित्न सक्दैनन् ।गच्छदार ०४८ सालदेखिका चुनाव मात्रै जितेनन्, सत्ताको केन्द्रविन्दुमा जहिल्यै रहे । ०४८ पछि गिरिजाप्रसाद कोइरालाको निकट भई प्रभावशाली मन्त्रीका रूपमा रहे । त्यतिबेला कोइरालाको किचन क्याबिनेटका रूपमा एकेजीवी (अर्जुननरसिंह केसी, खुमबहादुर खड्का, गोविन्दराज जोशी र विजय गच्छदार) नामले उनी चर्चामा थिए । कोइरालाको अवसानपछि पनि उनी कहिल्यै सत्ताबाट बाहिर भएनन् । ०६४ को संविधानसभा निर्वाचनअघि आफ्ना केही मान्छेले टिकट नपाएकोमा तत्कालीन पार्टी सभापति गिरिजाप्रसाद कोइरालासँग विद्रोह गरेर कांग्रेस छाडे । उपेन्द्र यादव नेतृत्वको संघीय फोरममा प्रवेश गरी ०६४ को संविधानसभा चुनाव जिते । माओवादी नेतृत्वको सरकार सात महिनामा ढलेपछि उनले उपेन्द्र यादवको पार्टी विभाजित गरेर आफ्नै नेतृत्वमा फोरम लोकतान्त्रिक गठन गरे र माधव नेपाल नेतृत्वको सरकारमा उनी प्रवेश गरे । सत्ताका विभिन्न घुम्ती पार गर्दै उम्मेदवार मनोनयन गर्नुअघि गच्छदार कांग्रेस प्रवेश गरेका हुन् । पार्टी छाडेर दस वर्ष बाहिर बस्दा पनि आफूले कांग्रेसको अहित हुने काम कहिल्यै नगरेको भन्दै उनले पूर्वबाट कांग्रेसको नेतृत्व आफैंले गर्ने संकेत गरे । उपप्रधानमन्त्रीका रूपमा ५ र मन्त्रीका रूपमा १३ पटक उनी सत्तामा पुगेका छन् । मतदातामाझ अब प्रधानमन्त्री हुने भन्दै उनले मत मागिरहेका छन् । एउटा थारूको छोरालाई प्रधानमन्त्री बनाउनुहोस् भन्दै मत मागिरहेका बेला उनका प्रतिस्पर्धी चौधरीले भने सत्ताको लोभ आफूलाई नरहेको बताइन् । मलाई राज्यसत्ताको भत्ता र सुविधा चाहिँदैन । मन्त्री पनि चाहिँदैन तर तपाईंहरूले जिताउनुभयो भने यो क्षेत्रको विकासका लागि डटेर लड्छु, उनले भनिन् । तर, दुहबीकै कार्यक्रममा उपस्थित एमाले अध्यक्ष केपी ओलीले भने चौधरीलाई नेपालकी छोरीको उपमा दिँदै चुनाव जितेपछि मन्त्री बनाउने आफ्नो जिम्मा भएको बताए । ०७० सालमा चुनाव लड्दा गच्छदार लोकतान्त्रिक फोरममा थिए । अहिले कांग्रेस प्रवेश गरेपछि उनको विजय सहज भएको कांग्रेसका स्थानीय नेता रोहित प्रसार्इं बताउँछन् । त्यसमा पनि सुनसरीमा भएका विकास गच्छदारकै देन हुन्, उनले थपे, सुनसरीमोरङ पुल आयोजना स्थापना गरेर एकै वर्षमा २२ वटा पुलको शिलान्यास गरेको इतिहास छ । तीमध्ये अधिकांश पुल सम्पन्न भइसकेका छन् ।स्थानीय चुनावको अंक गणितमा पनि कांग्रेस र फोरमको मत वाम गठबन्धनको भन्दा १२ हजार बढी छ । इटहरी त एमालेको गढ नै थियो, अहिले धेरै सुधार भएको हो, उनले भने, कांग्रेस र फोरम लोकतान्त्रिक मिलिसकेपछि गच्छदारको विजयलाई कसैले रोक्न सक्दैन । भगवती ०६४ को संविधानसभा निर्वाचनमा समानुपातिक कोटाबाट सांसद भइन् । एक पटक राज्यमन्त्रीसमेत भएकी उनी स्थानीय तहमा महिलाका माझ लोकप्रिय छिन् । उनले स्थापना गरेको फरवार्ड कम्युनिटी माइक्रो फाइनान्स लघु वित्तीय संस्थामार्फत जिल्लामा महिला सशक्तीकरणका कार्यक्रम सञ्चालन हुँदै आएका छन् ।"
दोस्रो चरण पनि शान्तिपूर्ण हुन्छ,"काठमाडौं प्रमुख निर्वाचन आयुक्त अयोधीप्रसाद यादवले दोस्रो चरणको निर्वाचन पनि शान्तिपूर्ण रूपमा सम्पन्न हुनेमा विश्वस्त रहन आग्रह गरेका छन् । देशका विभिन्न भागमा निर्वाचनविरोधी विस्फोटका घटना गराइएका बेला उनले सुरक्षा व्यवस्था सुदृढ रहेको दाबी गरे । निर्वाचन आयोग सरकारले तयार पारेको सुरक्षा योजनाप्रति पूर्ण विश्वस्त छ, आइतबार पत्रकार सम्मेलनमा उनले भने, सरकारले राम्रो सुरक्षा व्यवस्था मिलाएको छ । उनले धेरै अप्ठ्याराबीच पहिलो चरणको निर्वाचन शान्तिपूर्ण भएको उल्लेख गर्दै दोस्रो चरणका लागि पनि ढुक्क रहन आग्रह गरे । उनले आम मतदाता र राजनीतिक दलहरूको सहयोगले पहिलो चरणको निर्वाचन उत्साहजनक र शान्तिपूर्ण भएको भन्दै दोस्रो चरणमा पनि त्यस्तै अपेक्षा रहेको सुनाए । उनले आम मतदाता सुरक्षित रहेको र मतदान शान्तिपूर्ण हुनेमा आयोग ढुक्क रहेको पनि जनाए । निर्वाचन आचारसंहिता पालना विगतको भन्दा राम्रो रहेको दाबीसमेत यादवले गरे । पछिल्लो समय आचारसंहिताप्रति दलहरू पनि सचेत पाइएको उल्लेख गर्दै उल्लंघन गरिएका स्थानमा आयोगले ध्यानाकर्षण गराएको र कारबाहीसमेत गरेको उनले बताए । जिल्लाजिल्लामा मुख्य निर्वाचन अधिकृत र प्रमुख जिल्ला अधिकारीले तुलब्यानर हटाउन लगाएका छन्, उनले भने, सोमबार मध्यरातिदेखि मौन अवधि सुरु हुने भएकाले उम्मेदवारहरूले स्वयं आफ्ना तुल, ब्यानर र पोस्टर हटाउनुपर्छ । उनले मौन अवधिमा कुनै प्रकारको प्रचारप्रसार नगर्न र मतदातालाई किनबेचको साधन नबनाउनसमेत आग्रह गरे । मतदाता सजग र सतर्क छन्, मतदाताको अवमूल्यन कोहीकसैले नगरौं, उनले भने, मौन अवधिमा मतदातालाई प्रभाव पार्ने कसैबाट कुनै प्रकारको काम नहोस् । उनले स्वतन्त्र र निष्पक्ष रूपमा सम्पन्न भएको निर्वाचन नै आचारसंहिता पालनाको प्रमुख सूचक रहेको बताए । अपर्याप्त समयका कारण मतदाता शिक्षा कम भएको देखिए पनि त्यसका लागि अधिकतम प्रयास गरिएको भन्दै उनले ५ प्रतिशतभन्दा कम मात्र बदर मत हुने आयोगले विश्वास लिएको बताए ।"
सीमा सुरक्षा कडा पार्न निर्देशन,"काठमाडौं निर्वाचन सुरक्षा नै प्रभावित हुने गरी घुसपैठ बढेपछि भारतसँग सीमा जोडिएका जिल्ला प्रशासन प्रमुखहरूलाई भारतीय समकक्षीसँग सहकार्य सघन बनाउन गृह मन्त्रालयले निर्देशन दिएको छ । सशस्त्र प्रहरी बल र नेपाल प्रहरीको संयुक्त सीमा गस्ती बढाउनसमेत निर्देशन दिइएको जानकारी गृह अधिकारीले दिए । सीमा नाकाबाट भारतीय नागरिक नै बम बनाउने सामग्रीसहित पक्राउ परेपछि गृहले मातहत निकायलाई कडा निर्देशन दिएको हो ।निर्वाचनका बेला हुन सक्ने आपराधिक गतिविधि नियन्त्रण गर्न सीमावर्ती क्षेत्रमा सहकार्य सघन बनाउन निर्देशन दिइएको गृहप्रवक्ता नारायणप्रसाद शर्मा दुवाडीले बताए । सीमा सशस्त्र प्रहरी बल र नेपाल प्रहरीले संयुक्त रूपमा सुरक्षा दिएका छन् । चेकजाँच कडा पारिएको छ । निगरानी बढाइएको छ । सेनाको निगरानी पनि छ, गृह अधिकारीले स्पष्ट पारे । भारतबाट नेपाल प्रवेश गर्ने सवारीसाधनलाई दुवैतर्फ अधिकतम चेकजाँच गर्ने सहमति प्राय: सबै जिल्ला प्रमुख र भारतीय समकक्षीबीच यसअघि नै भएको हो । शंका लागेकालाई नियन्त्रणमा लिएर सोधपुछ बढाइएको छ, प्रवक्ता दुवाडीले भने, सुरक्षामा कुनै पनि कमजोरी हुन नदिन सबै पक्ष उत्तिकै सक्रिय र सुझबुझका साथ लागिपरेका छन् । तीन घेराको सुरक्षा रणनीतिमा केही कार्ययोजना हेरफेर गरेर थप समन्वय गरिरहेका छौं । कतिपय स्थानमा तालिम प्राप्त कुकुर उपयोग गरिएको छ । सीसीटीभीमार्फत गरिने निगरानी पनि बढाइएको गृह अधिकारीहरूले बताए । नेपाली सेनाले पनि ब्याकअपमा रहेर यस्ता सबै पक्षको निगरानी गरिरहेको छ । सेनाले निगरानीमा कैयन् स्थानमा ड्रोन को समेत उपयोग गरेको ती अधिकारीले बताए । समन्वयमा कुनै कमजोरी रहेको भए पनि त्यसलाई चिर्न भरपुर प्रयास भइरहेका छन्, ती अधिकारीले भने । पछिल्लो पटक सुरक्षामा कमजोरी भएको भन्दै सरकारको आलोचना हुन थालेपछि सुरक्षा निकाय थप सक्रिय बनेका हुन् । नेपालभारत खुला सीमा र सहज आउजाउको फाइदा उठाउँदै आपराधिक समूहबाट विस्फोटक पदार्थ र साना हतियार निर्वाचन लक्षित अवैध ओसारपसार हुन थालेपछि सुरक्षा निकाय थप सतर्क भएका छन् । निर्वाचन नजिकिँदै गर्दा सुरक्षा अवस्था फितलो देखिएपछि सुरक्षा रणनीति नै परिवर्तन गरिएको हो । राष्ट्रिय अनुसन्धान विभागका अधिकारी, सादा पोसाक सुरक्षाकर्मी परिचालन, सूचना संकलन र विश्लेषण गरेर नै नयाँ रणनीति तय गरिएको बताइएको छ । सेनाले आफ्नो जिम्मेवारी चौबीसै घण्टा खटेर निर्वाह गरिरहेको र त्यसका लागि सबै पक्षमा निगरानी गर्ने मात्र हो, फिल्ड अनुगमन सक्रिय पार्ने काम भएको सेनाका प्रवक्ता सहायक रथी नैनराज दाहालले भने, हामी निकै चनाखोसाथ अघि बढेका छौं । यसमा अन्य निकाय पनि उत्तिकै सक्रिय छन् । निर्वाचन सुरक्षा मजबुत छ ।निर्वाचनका लागि सबै खाले संयन्त्र चुस्त बनाउने क्रममा सीमा नाकालाई पनि ध्यान दिइएको हो । १९ गतेदेखि तीन दिनसम्म नाका नै पुरै बन्द हुनेछन् । दुवै देशमा निर्वाचन हुँदा सीमामा संयुक्त गस्ती गर्ने प्रचलन पनि छ । संयुक्त टोलीमा नेपालका तर्फबाट सीमा सुरक्षामा रहेका सशस्त्र प्रहरी बल, नेपाल प्रहरी र भारतीय सीमा सुरक्षाबल (एसएसबी) का सुरक्षाकर्मी एकै लाममा मिसिएर हिँडेको अधिकारीले जनाए ।"
इलेक्सन क्विज कार्यक्रमप्रति एमालेको आपत्ति,"काठमाडौं एमालेले निर्वाचन आयोगबाट मतदाता शिक्षाअन्तर्गत सञ्चालित इलेक्सन क्विज कार्यक्रममा कांग्रेस उम्मेदवारको प्रचार गर्ने शैलीमा प्रश्न सोधिएको भन्दै आपत्ति जनाएको छ । तर आयोगले यो कार्यक्रम ७ भागमा प्रसारण हुने भएकाले प्रत्येक भागमा कुनै न कुनै दलका उम्मेदवारबारे प्रश्न गरिने उल्लेख गर्दै आयोग कसैको पक्ष र विपक्षमा नरहेको स्पष्ट गरेको छ ।निर्वाचन आयोगद्वारा विभिन्न १० टीभी च्यानलबाट शनिबार प्रसारित मतदाता शिक्षाअन्तर्गतको इलेक्सन क्विज तीन जना उम्मेदवारको नाम लिँदै उनीहरू कुन निर्वाचन क्षेत्रबाट उठेका छन् भन्ने प्रश्न गरिएको थियो । सत्ताधारी दलको खास उम्मेदवारलाई निर्वाचन आयोगको उम्मेदवारका रूपमा प्रस्तुत गरिएको दाबी गर्दै एमालेले निष्पक्ष निर्वाचन आयोगले कुनकुन उम्मेदवारको पक्षमा प्रचार अभियान सञ्चालन गर्न खोजेको हो, स्पष्ट पार्न आग्रह गर्दछ, एमाले निर्वाचन परिचालन कमिटिका प्रवक्ता विष्णु रिमालद्वारा जारी विज्ञप्तिमा उल्लेख छ । एमालेले आपत्ति जनाएपछि आयोगले आइतबार विज्ञप्ति जारी गर्दै कार्यक्रमको विस्तृत ढाँचाबारे स्पष्ट पारेको छ । हाजिरी जवाफ प्रतियोगिता सात भागमा विभक्त रहेको र सबै भागमा सम्माननीय प्रधानमन्त्रीदेखि विभिन्न राजनीतिक दलका अध्यक्ष एवं शीर्ष नेता तथा अन्य उम्मेदवारहरूको नाम उल्लेख भएको व्यहोरा अनुरोध छ, आयोग प्रवक्ता नवराज ढकालद्वारा जारी विज्ञप्तिमा छ, एउटै भागमा सबै उम्मेदवारको नाम समावेश गर्न सम्भव नभएकाले सबै भागमा कुनै न कुनै उम्मेदवारको नाम समावेश होस् भन्ने असल मनसायले नामहरू समावेश भएको जानकारीका लागि अनुरोध छ ।"
निर्वाचनपछि समृद्धितिर,"ललितपुर (कास) राष्ट्रपति विद्यादेवी भण्डारीले दोस्रो चरणको प्रतिनिधिसभा र प्रदेशसभा निर्वाचनपछि मुलुक आर्थिक समृद्धितिर बढ्ने विश्वास व्यक्त गरेकी छन् । १४ औं राष्ट्रिय ज्यापू दिवसका अवसरमा आइतबार राजधानीमा आयोजित सभामा भण्डारीले जनताले चाहेअनुसारको लोकतान्त्रिक सविधानअनुरूप चुनावमार्फत प्रदेश तथा केन्द्रीय सरकार पाउन लागेको बताइन् । मंसिर २१ मा सम्पन्न हुने निर्वाचनपश्चात् मुलुकले राजनीतिक स्थायित्व हासिल गर्दै सामाजिक, आर्थिक समृद्धिको बाटो समाउने विश्वास लिएको छु, उनले भनिन्, देश पूर्णत: आर्थिक विकासमा केन्द्रित भएर समृद्धितर्फ अगाडि बढ्नेछ ।"
के भन्छन् उम्मेदवार ?,सहकारीमैत्री अर्थतन्त्रको विकास गर्नेछुलोकतनत्रको रक्ष गरी संविधानको कार्यान्वयनमा लाग्नेछु । मेरा क्षेत्रमा तारकेश्वर र नागार्जुन नगरपालिकाका ६ वडाहरू पर्छन् । त्यस ठाउँमा सडकको स्तर उन्नति गर्न अति नै आवश्यक छ । खानेपानीको व्यवस्थापन पनि भएको छैन । म यो सबै नै गर्नेछु । रोजगारी सिर्जनाका लागि दिगो पर्यटन र कृषिको विकास गर्नेछु । शिक्षा र स्वास्थ्यमा स्थानीय तहसँग सहकार्य गरी एक वडा एक सहरी स्वास्थ्य क्लिनिकको विकास गर्ने योजना छ । सहकारीमैत्री अर्थतन्त्रको विकास पनि गर्नेछु जसबाट दिगो कृषिको विकास हुनेछ । त्यस्तै तारकेश्वरको ५ मा पर्ने गोलढुंगामा राष्ट्रिय स्तरको फुटबल मैदान निर्माण गर्नेछु ।
गुठीको भोटमा आँखा,"ललितपुर ३ खललितपुर ३ ख मा एमालेबाट जीवन खडका र कांग्रेसबाट शिवराम बानियाँबीच प्रतिस्पर्धा छ । एमालेका खडकाले पनि ललितपुरलाई सांस्कृतिक राजधानी बनाउने नारा अघि सारेका छन् । खडाले सहरी विकास तथा व्यवस्थित आवास तथा आयआर्जन वृद्धि गर्ने आफ्नो सपना रहेको बताए । पाँच वर्षभित्रमा सबै भित्री सडक कालोपत्रे, धूवाँधूलो नियन्त्रण र ढल व्यवस्थापन गर्नेछौं, उनले भने, सहकारी संघ, सहुलियत कर्जा, महिला सहकारी प्रवद्र्धन, कर न्यूनीकरण तथा विपन्न सहायता कार्यक्रमलाई जोड दिनेछु । कांग्रेस उम्मेदवार शिवराम बानियाँ तत्कालीन सैंबु गाविसका पूर्वअध्यक्ष हुन् । उनले पूर्वाधार विकासलाई नारा बनाएका छन् । शैक्षिक बेरोजगारी र यातायात समस्या हटाउने, महानगरपालिकालाई स्वच्छ हराभरा बनाउने, सडक विस्तार गर्ने योजना मतदातामाझ अघि सारेका छन् ।उनले आफूलाई जिताएमा स्थानीय क्षेत्रलाई वातावरणमैत्री, फोहोरमुक्त स्वच्छ क्षेत्र बनाउने घोषणा गरे । जिल्लामा फोहोर व्यवस्थापन गर्न ल्यान्डफिल्ड साइटको सम्भाव्यता अध्ययन गर्नेछु, उनले भने, प्रत्येक वडा जोड्ने सडकको कालोपत्रे गर्नेछु ।"
मतदाता लोभ्याउन विकासे नारा,"भक्तपुर (कास) निर्वाचन क्षेत्र नम्बर २ प्रदेश क मा वाम गठबन्धनका उम्मेदवार शशिजंग थापा भोट माग्ने घरदैलो अभियानको पहिलो चरण सकाएर गाउँ, टोल, कोठेभेलामा व्यस्त छन् । उनका प्रतिस्पर्धी कांग्रेसका उम्मेदवार अंगत खडका घरदैलो र कोठेभेलालाई सँगै अघि बढाएका छन् । त्यही क्षेत्रबाट नेमकिपाले सञ्चारकर्मी सरोजराज गोसाईंलाई अघि सारेको छ । गोसाईं मत माग्दै समग्र प्रदेशको विकासका लागि जनपक्षीय नीतिको कक्षा सञ्चालन गर्छन् । भक्तपुर क्षेत्र नम्बर २ मा प्रदेश क मा पर्ने सूर्यविनायक नगरको १ देखि १० वडा पर्छन् । प्रदेशसभा सदस्य उम्मेदवारहरू यतिखेर विकासे नाराले लोभ्याउँदै मतदातासमक्ष हात थापिरहेका छन् । थापा २०४९ र २०५४ को निर्वाचनमा सिरुटार गाविसका अध्यक्ष थिए । थापाले मतदातालाई भक्तपुरलाई ३ नम्बर प्रदेशको राजधानी बनाउने आश्वासनसमेत बाँडिरहेका छन् । प्रस्तावित भक्तपुर चक्रपथलाई पूर्णता दिने, आधुनिक प्रविधियुक्त सामुदायिक अस्पताल निर्माण गर्ने, प्राणी उद्यानको पूर्णता, बालकुमारीबालकोटघ्याम्पेडाँडा हुँदै साँगासम्म चार लेन सडक निर्माण, प्राविधिक शिक्षालय सञ्चालन गर्ने उनको प्रतिबद्धता छ । प्रदेशकै नमुना विश्वविद्यालय सञ्चालन, अन्तर्राष्ट्रिय स्तरको सभागृह निर्माणलाई चुनावी मुद्दा बनाएका छन् । थापाका प्रतिस्पर्धी कांग्रेसका उम्मेदवार खडका पार्टीका क्षेत्रीय कोषाध्यक्ष हुन् । खडकाले राजनीतिमा देखिएको कमजोरी सुधार गरी आफ्नो प्रदेशको विकास गर्न उम्मेदवारी दिएको बताए । उनीहरूका प्रतिस्पर्धी नेमकिपाका केन्द्रीय सदस्य गोसाईं मजदुर दैनिकका सम्पादक हुन् । स्वरोजगार कोष स्थापना गर्ने र कृषि सहकारी सञ्चालन गरी प्रत्येक व्यक्तिलाई रोजगार बनाउने लोकतान्त्रिक गठबन्धनका उम्मेदवार खडकाको मुख्य चुनावी मुद्दा हो । खण्डीकृत जग्गा व्यवस्थित गर्ने, आधुनिक प्रविधियुक्त व्यावसायिक कृषिको प्रोत्साहन, घरेलु उद्योगको व्यवस्थापन तथा रोजगारमूलक सीप प्रवद्र्धनका लागि पार्टीले आफूलाई उभ्याएको खड्का बताउँछन् ।संविधानअनुसार प्रदेशसभाको २१ अधिकार क्षेत्रभित्र रहेर जनपक्षीय कानुन निर्माण र कार्यान्वयनको दबाबमा सक्रियतापूर्वक लाग्ने उनको प्रतिबद्धता छ । गोसाईंले नीतिगत सिद्धान्तसँगै आर्थिक समानता, सामाजिक न्याय र व्यक्तित्व विकासमा समान अवसरको निम्ति आवश्यक कानुन बनाउन, शिक्षा, स्वास्थ्य, स्थानीयस्तरमै रोजगारको व्यवस्था गर्न पनि आफूलाई मत दिन भन्दै घरदैलो गरिरहेका छन् । भक्तपुर क्षेत्र नम्बर २ प्रदेश क मा थापा, खडका, गोसाईंसहित १० उम्मेदवार छन् । मध्यपुरलाई नमुना क्षेत्र बनाउनेभक्तपुर निर्वाचन क्षेत्र नम्बर २ प्रदेश ख का उम्मेदवारहरू प्रदेशलाई नमुनायोग्य बनाउने प्रतिबद्धतासहित मतदाता भेटघाटमा व्यस्त छन् । मध्यपुर थिमी नगरपालिका यो प्रदेशमा पर्छ । वाम गठबन्धनका उम्मेदवार एमाले नेता राजेन्द्रमान श्रेष्ठले व्यवस्थित सडक सहज यातायात, व्यवस्थित आवास, सर्वसुलभ शिक्षा प्राविधिक ज्ञान, शुद्ध खानेपानी पोषणयुक्त खाद्य, कला, संस्कृति, सम्पदाको प्रवद्र्धनमा जोड दिएका छन् । उनले आफ्नो प्रदेशलाई नमुनायोग्य बनाउने योजना घोषणासहित मत माग्दै छन् । संविधान कार्यान्वयनमा सक्रिय रूपमा लागि प्रदेशको समस्या समाधानमा दिलो ज्यानले लाग्ने उनी बताउँछन् । लोकतान्त्रिक गठबन्धनका उम्मेदवार गणेशमान चक्रधरको चुनावी मुद्दा पनि लगभग उस्तै छ । उनी कांग्रेसका पूर्व जिल्ला सभापति हुन् । चक्रधर मध्यपुरलाई पर्यटकीय स्थल, आधुनिक कृषि परियोजना, हस्तकलाको प्रवद्र्धनलगायतको योजना अघि सार्दै चुनावी मैदानमा छन् । घरदैलो अभियान सकाएर कार्यकर्ता, शुभचिन्तकसँग चोक तथा कोठे भेटघाटमा व्यस्त रहेको बताउँछन् । स्थानीय निर्वाचनमा नगर प्रमुख पदमा एमाले निर्वाचित भए पनि ९ वटा वडामध्ये ६ वडा कांग्रेसले जितेको थियो । यसका आधारमा पनि आफ्नो जित सुनिश्चित रहेको चक्रधरले बताए । नेमकिपाका उम्मेदवार प्रेमजन थापाले मुलुक र प्रदेशको विकासको आर्थिक समानता, सामाजिक न्याय र व्यक्तिगत विकासमा समान अवसर प्रदान गर्ने कानुन बनाउन, स्वास्थ्य शिक्षा नि:शुल्क र स्वदेशमै रोजगारीको बन्दोबस्त गर्न भन्दै घरदैलो गरिरहेका छन् । विद्यार्थी राजनीतिबाट सक्रिय थापा २०४४ को स्थानीय निर्वाचनमा बोडे आदर्श गाउँ पञ्चायत वडा ४ मा उम्मेदवारी दिएका थिए । उनले महँगी, भ्रष्टाचार र कमिसनतन्त्र नियन्त्रण गराउन, नेपाल भारत खुला सीमा नियमित गराई दुई देशको हित गर्न, प्रतिनिधि र प्रदेशसभामा नेमकिपालाई प्रखर प्रतिपक्षको भूमिका निर्वाह गराउन आफूलाई मत दिन भन्दै उनले मतदातालाई आग्रह गरेका छन् ।"
पौडेलको एक दिन  मतदाता भेट्न भ्याइनभ्याइ,"दमौली (तनहुँ) प्रतिनिधिसभाका लागि तनहुँ१ का उम्मेदवार कांग्रेस वरिष्ठ नेता रामचन्द्र पौडेल यतिखेर दोहोरो धपेडीमा छन् । आफ्नो निर्वाचन क्षेत्रमा चुनावी सभा, भेला र घरदैलो तीव्र पारेका उनी लोकतान्त्रिक गठबन्धनका लागि देशव्यापी चुनावी माहोल बनाउन अन्य जिल्ला पनि भ्याइरहेकै छन् ।देश दौडाहाकै क्रममा देवघाटमा प्रचारप्रसारपछि बिहीबार साँझ दमौलीमा बास बसेका उनी शुक्रबार बिहानदेखि साँझसम्म घरदैलो, चुनावी भेटघाट र सभामा हतारहतार सहभागी भइरहे । निवासमा सधैंजसो बिहान ७ बजे कार्यकर्ता भेटघाटबाट उनको दिनचर्या सुरु हुन्छ । बिहानै कार्यकर्ता र संघसंस्थाका पदाधिकारीलाई समूहसमूहमा भेटेका उनी त्यसपछि मर्निङवाक मा निस्किए । त्यही मेसोमा भेटिएका मतदातासँग मत माग्न पनि भ्याए । त्यसपछि उनी व्यास२ स्थित पार्टीको चुनाव प्रचार कार्यालय पुगे । त्यहाँ संक्षिप्त सभा थियो । सभामा उनले विभिन्न पार्टीबाट कांग्रेसमा आएकालाई स्वागतसँगै सम्बोधन पनि गरे । त्यसपछि सुरु भयो, दमौली बजारमा घरदैलो । मतदातासँग उनले आफ्नो र प्रदेशसभा सदस्य उम्मेदवारका लागि भोट मागे । केही घण्टाको व्यस्ततापछि टोली निवास फर्कियो । खाना खाएपछि पौडेल चुनावी दौडाहामा बन्दीपुर क्षेत्र पुगे । डुम्रेमा नयाँ शक्तिका नेता, कार्यकर्ताको टोली उनको प्रतीक्षामा थियो । पौडेलको उपस्थितिपछि भेला सुरु भयो । भेलामा नयाँ शक्तिका जिल्ला संयोजक देवेन्द्र थापाले संघीय गणतन्त्र संस्थागत गर्न सक्ने नेतृत्व क्षमता पौडेलसँग भएको बताउँदै चुनावमा उनलाई सक्रियरूपमा सघाउने वाचा गरे । भेलाका केही सहभागीले बन्दीपुर गाउँपालिका विकासमा पछि परेकाले त्यसको अगुवाइ गर्न पौडेललाई आग्रह गरेका थिए । स्थानीय राजकुमार तामाङले सडक, विद्युतीकरण, खानेपानी व्यवस्था गर्न माग राखे । अर्का सहभागी बेरुङ तामाङले चुँदीरम्घादेखि खातीथोकसम्म सडक ट्रयाक खोलिदिन र खानेपानी योजना ल्याइदिन आग्रह गरे । नयाँ शक्तिका नेताकार्यकर्ताको समर्थनपछि प्रसन्न देखिएका पौडेल कल्चोक हुँदै थुम्कीको चुनावी सभालाई सम्बोधन गर्न पुगे । त्यहाँ उनले समृद्ध तनहुँका लागि कृषि, पर्यटन र जलविद्युत् विकासका एजेन्डालाई मुख्य प्राथमिकता राखेको भन्न छुटाएनन् । पौडेलले गाउँका सडक कालोपत्रे, सुकुम्बासीलाई लालपुर्जा, गाउँमा खानेपानी, विद्युत् र स्वास्थ्यचौकी बनाइदिने प्रतिबद्धतासमेत जनाए । दिउँसो अढाई बजे उनी याम्पा फाँट हँुदै बन्दीपुर महिला विकास र हरिहर आमासमूहले आयोजना गरेको भेटघाट कार्यक्रममा सहभागी हुन डुम्रे बजार पुगे । त्यहाँ उनले महिलाको हकअधिकार संविधानमा लेखिएको र त्यसलाई कार्यान्वयन गराउन महिला नै अग्रसर हुनेपर्ने भनाइ राखे । आमासमूहले उनको आगमनअघि नै भेला आयोजना गरी टोलका समस्या टिपोट गरेको थियो । गाउँको विकास गर्ने नेतालाई मत दिने निर्णय सुनाउँदै आमासमूहकी अगुवा बोमा पुनमगरले पौडेललाई बन्दीपुरको विकासका लागि योजना ल्याइदिन आग्रह गरिन् । पटकपटक मन्त्री भएका नेता पौडेललाई हामी प्रधानमन्त्री भएको देख्न चाहन्छौं, उनले भनिन् । पौडेलले पनि गाउँमै बसौंबसौं लाग्नेगरी विकास ल्याउने र रोजगारी दिने प्रतिबद्धता जनाए । त्यसपछि तामझामसाथ शिखर डाँडामा सभा भयो । स्थानीय युवा क्लब सम्बद्ध युवाले खैंजेडीको तालमा गीत गाए । तन्नेरीहरूले नाचगान गरे । परम्परागत वेशभूषामा सहभागी तन्नेरीहरूलाई अघि लगाएर उनले केही घरमा भोट माग्न पनि भ्याए । लोकतन्त्र बचाउनका लागि भन्दै कांग्रेसलाई विजयी गराउन आग्रह गरेका पौडेल भेलाहरूमा वाम गठबन्धनको आलोचना गर्न पनि चुकेनन् । दिनभरको चुनावी भेला, सभा, घरदैलोपछि उनको टोलीले साँझ चुनाव प्रचारप्रसार समिति पदाधिकारीसँग छलफल गर्यो । साँझ ८ बजे मात्रै उनी निवास फर्कन भ्याए । प्रतिस्पर्धी पनि उस्तै पौडेलका प्रतिस्पर्धी वाम गठबन्धन उम्मेदवार कृष्णकुमार श्रेष्ठको व्यस्तता पनि कम छैन । एमालेमाओवादी मिलेपछि आफ्नो शक्ति दरिलो भएको अनुभव गरेका उनी चुनावी सभामा अब नयाँ पुस्ताले जिल्ला नेतृत्व लिनुपर्ने पालो आएको बताउँछन् । बिहान ८ बजेदेखि सुरु हुने उनको चुनावी दौडाहा बेलुकी ८ बजेसम्मै चल्ने गरेको छ । शुक्रबार पनि उनी प्रचारप्रसारमा व्यस्त रहे । बन्दिपुर गाउँपालिका र देवघाट गाउँपालिकाका विभिन्न स्थानमा भेला, सभा र घरदैलो गरे ।"
त्रिपक्षीय प्रतिस्पर्धा,"मोरङ जिल्लाका अधिकांश क्षेत्रमा द्विपक्षीय प्रतिस्पर्धाको संकेत देखिइरहँदा मोरङ ५ मा भने त्रिपक्षीय भिडन्त हुँदै छ । ९० प्रतिशतभन्दा बढी मधेसी समुदाय रहेको यो क्षेत्रमा कांग्रेस केन्द्रीय सदस्य अमृत अर्याल, वाम गठबन्धनबाट माओवादीका विनाविभागीय मन्त्री शिवकुमार मण्डल र संघीय समाजवादी फोरमका राजकुमार यादवबीच प्रतिस्पर्धा छ ।२०१९ सालदेखि चुनावी मैदानमा रहेका बद्रीप्रसाद मण्डल राष्ट्रिय जनता पार्टीका तर्फबाट उम्मेदवार छन् । पहिले संघीय समाजवादी फोरमका अध्यक्ष उपेन्द्र यादव पनि यही क्षेत्रबाट उठ्दै आएका थिए । उनको घर यहीँ पर्छ । २०७० को निर्वाचनमा कांग्रेसका अर्यालसँग पराजित यादव यसपटक प्रदेश २ को सप्तरीबाट उम्मेदवार बनेका छन् । उनी २०६४ को संविधानसभा निर्वाचनमा यही क्षेत्रबाट विजयी भएका थिए । सुनसरीबाट समेत विजयी भएका यादवले मोरङ ५ छाडेका थिए । उपनिर्वाचनमा मधेसी जनअधिकार फोरम नेपालका जयराम यादव विजयी भए । वाम गठबन्धनका मण्डल २०७० को निर्वाचनमा साबिक क्षेत्र ४ बाट मण्डल विजयी भएका थिए । अहिलेको क्षेत्र नम्बर ५ मा साबिक ४ नम्बरका केही भागसमेत मिलाइएका छन् । पुरानो क्षेत्रका अधिकांश भाग अहिले पनि छन्, अर्यालले भने, मेरो जितको प्रमुख आधार भनेको यो क्षेत्रमा २ वर्षमा गरेको विकास नै हो । संगठनको आधार र विकासप्रेमका कारण कांग्रेस यो क्षेत्रलाई बलियो मान्छ भने मण्डल वाम गठबन्धले आफ्नो जित सुनिश्चित भएको दाबी गर्छन् । यो क्षेत्रको विकासका लागि मेरो पनि भूमिका उत्तिकै छ, उनले भने, भविष्यका लागि पनि जनताले साथ दिनेछन् । संघीय समाजवादी फोरमका यादव संगठन बलियो भएकाले परिणाम आफ्ना पक्षमा आउने दाबी गर्छन् । हाम्रो भोट बैंकमा अरूले जित्लान् भन्ने विश्वास गर्न सकिँदैन, उनले भने, मधेस आन्दोलनपछि फेरिन थालेको यस क्षेत्रको विकासको जस उपेन्द्र यादवबाहेक अरूलाई जान सक्दैन । यो क्षेत्रबाट राजपा र संघीय समाजवादी फोरमका छुट्टाछुट्टै उम्मेदवार छन् । आआफ्नो संगठन मजबुत रहेको भन्दै मधेसकेन्द्रित दलले छुट्टाछुट्टै उम्मेदवारी दिएका हुन् । जिल्लामा गनगाई २६ हजार ७ सय ३०, केवट २५ हजार ४ सय ६४ र यादवको जनसंख्या २१ हजार ३ सय ६७ छ । तीनवटै समुदायको अधिकांश बसोबास यसै क्षेत्रमा रहेकाले मधेसी मूलका तीनै उम्मेदवारले जातीय जनसंख्यालाई आआफ्ना जितको आधार मानिरहेका छन् । अल्पसंख्यकमा पर्ने गनगाईबाट बद्रीप्रसाद र केवटबाट शिवकुमार उम्मेदवार छन् ।संघीय समाजवादीले प्रदेश क मा गनगाई समुदायका विजयकुमार सिंह र ख मा पहिलो संविधानसभामा फोरमबाट निर्वाचित जयराम यादवलाई उम्मेदवार बनाएको छ । वाम गठबन्धनबाट क अल्पसंख्यक समुदायका ज्ञानेश्वर राजवंशी र (ख) मा मुस्लिम समुदायका सुभान मियाँ उठेका छन् । कांग्रेसबाट प्रदेश क मा सुकदेवप्रसाद मण्डल र ख मा राजेशकुमार गुप्ता उम्मेदवार छन् । राजपाले क मा शंकरप्रसाद साह र ख मा भोगेन्द्र यादवलाई उठाएको छ ।"
प्रतिस्पर्धी फेरिँदा उत्साह,"सुर्खेत एमाले पोलिटब्युरो सदस्य यामलाल कँडेल र कांग्रेस केन्द्रीय सदस्य ह्दयराम थानी विद्यार्थीकालदेखिकै राजनीतिक प्रतिस्पर्धी हुन् । उच्च शिक्षा अध्ययन गर्न सुर्खेतबाट काठमाडौं पुगेका उनीहरूबीच २०४१ सालमा शंकरदेव क्याम्पसको स्ववियु निर्वाचनबाट चुनावी प्रतिस्पर्धाको सुरु भएको हो । थानीले स्ववियु सभापति जित्दा कँडेल निकटम प्रतिद्वन्द्वी थिए ।उनीहरूको प्रतिस्पर्धा विद्यार्थी राजनीतिमै सीमित रहेन । ०५१ सालयताका सबै संसदीय निर्वाचनमा कँडेल र थानी सधैं आमनेसामने भइरहे । चुनाव पनि उनीहरूले आलोपालो जित्दैआएका छन् ।यसपटक भने उनीहरू फरक व्यक्तिसँग प्रतिस्पर्धामा छन् । थानी प्रतिनिधिसभातर्फ सुर्खेत २ बाट पाँचौं पटक उम्मेदवार छन् भने कँडेलले प्रदेशसभा रोजेका छन् । यामलालजी बलियो प्रतिस्पर्धी हो । अहिलेसम्मका सबै चुनावमा हामी सँगै लड्यौं थानीले कान्तिपुरसित भने, यसपटक अलि सहज महसुस गरेको छु । कांग्रेस उम्मेदवार थानीले आफू सांसद र मन्त्री हुँदा गरेको विकास निर्माणलाई हेरेर मतदाताले आफूलाई दोहोर्याउने आशा लिएका छन् ।प्रतिस्पर्धा भने उनले दाबी गरेजस्तो सहज छैन । संसदको राज्य व्यवस्था समितिका सभापति र सहकारी तथा गरिबी निवारण मन्त्रालयको अनुभव संगालिसकेका निवर्तमान सांसद थानीविरुद्ध यसपटक एमालेका पूर्वजिल्ला अध्यक्ष नवराज रावत मैदानमा छन् । अघिल्ला तीन निर्वाचनमा पराजय बेहोरेका उनी वाम गठबन्धनका बलिया उम्मेदवारका रूपमा देखिएका छन् । ६ महिनाअघिको स्थानीय तह निर्वाचनमा वाम गठबन्धनले प्राप्त गरेको मत कांग्रेसको भन्दा धेरै छ । तर, वाम गठबन्धनले कांग्रेसभित्रको परम्परागत गुटबन्दी मत्थर भई कार्यकर्तापंक्ति एकताबद्ध भएको थानी बताउँछन् ।विगतमा पार्टीभित्रकै अन्तर्घातका कारण चुनाव हार्नुपरेको थियो । मनोनयन दर्ता गरेदेखि नै आफ्नै पार्टीलाई सम्हाल्न धेरै मेहेनत गर्नुपर्यो । यसपटक आन्तरिक समस्या छैन । ढुक्कसँग प्रचारमा लाग्न पाएको छुु, थानीले भने ।एमाले उम्मेदवार रावत पार्टीका प्रदेश कमिटी सदस्य छन् । यसअघि उनी सुर्खेत ३ बाट ०५१ को मध्यावधि, ०६४ र ०७० को संविधानसभा निर्वाचनमा उम्मेदवार थिए । वाम गठबन्धनको बलमा यसपटक भने सहजै जित हासिल हुनेमा उनी ढुक्क देखिन्छन् । एमालेको संगठन त्यति कमजोर पनि होइन तर केही प्राविधिक कारणले विगतमा हार्नुपर्यो, रावतले भने, यसपल्ट माओवादीको भोट पनि थपिने भएकाले हार्ने कुनै सम्भावना छैन । सुर्खेत २ मा अहिले पश्चिम सुर्खेतको ठूलो हिस्सा समेटिएको छ । त्यही भेगका रावतलाई भेगीय रूपमा पनि सहज रहेको एमालेको विश्लेषण छ । ०७० को संविधानसभा निर्वाचनमा रावतलाई कांग्रेसका तप्तबहादुर विष्टले पराजित गरेका थिए । उनका पुराना प्रतिस्पर्धी एवं सञ्चार राज्यमन्त्री विष्टले पनि अहिले प्रदेशसभा रोजेका छन् । परम्परागत प्रतिद्वन्द्वीले बाटो छाडेकाले रावतले पनि केही राहत महसुस गरेका छन् । उनले भने, मुख्य आधार त वामपन्थीको लोकप्रिय मत नै हो । त्यसमा भेगीय नाताले पनि मैले प्रतिस्पर्धीभन्दा धेरै भोट पाउँछु । गठबन्धनभित्र घात र अन्तर्घातको सम्भावना नरहेको उनी बताउँछन् ।१ लाख २ हजार ९ सय ४० मतदाता रहेको सुर्खेत २ अन्तर्गत वीरेन्द्रनगर, पञ्चपुरी नगरपालिका तथा वराहताल र चौकुने गाउँपालिका पर्छन् । वैशाखमा सम्पन्न स्थानीय तह निर्वाचनमा चौकुनेबाहेक बाँकी तीनवटै तहमा प्रमुख पद कांग्रेसले जितेको थियो । तर, दोस्रो र तेस्रो धेरै मत ल्याएका एमालेमाओवादी केन्द्र मिल्दा कांग्रेसको भन्दा झन्डै १० हजार मत धेरै देखिएको छ । ०७० को संविधानसभा निर्वाचनमा तीनवटै क्षेत्र जितेको कांग्रेसले स्थानीय तह निर्वाचनमा ९ मध्ये ६ तह जितेर वर्चस्व कायम राख्यो ।"
आशीर्वाद थाप्दै उम्मेदवार,"नेपालगन्ज अरू बेला बेवास्ता गरे पनि निर्वाचन लागेपछि नेताहरू आफैं मतदाता खोज्दै घरघर पुग्छन् । बाँकेका उम्मेदवारहरू पनि यति बेला मतदाताका दैलो चहार्दै छन् । उनीहरू त्यहाँ भोट मात्रै माग्दैनन्, पाको पुस्ताका सामु शिर झुकाएर जितको आशीर्वाद पनि थापिरहेछन् । ज्येष्ठ नागरिकका हात आफैंले आफ्नो टाउकामा तानेर आग्रह गर्छन्, तपार्इंको एक भोटले म जित्दै छु । जितको आशीर्वाद दिनुहोस् । जिताउनका लागि भोट पनि ।बस्तीमा पुगेर आशीर्वाद थाप्नु प्रतिस्पर्धा नै बनेको छ उनीहरूका लागि । नेताहरू झुकेको देख्दा मतदाताले अनेकखाले टिप्पणी गरिरहेका छन् । निर्वाचन सकिएपछि नाक, मुख देख्न पाइने होइन । जितेर गए भेट्नै गाह्रो होला तर भोट माग्न घरमै आइरहेका छन्, नेपालगन्ज उपमहानगरपालिका धम्बोझीका रामप्रसाद काँदु भन्छन्, चुनाव लागेपछि दिनमा तीनचार प्रचार टोली भोट माग्न आइरहेका छन् । उम्मेदवारहरूले टाउको निहुराउँदै आशीर्वाद माग्छन् । प्रतिनिधिसभा र प्रदेशसभाको दोस्रो चरणको निर्वाचन नजिकै आइसक्दा उम्मेदवारलाई घरदैलो गर्न भ्याइनभ्याइ छ । उनीहरूले सम्भव भएजति स्थानमा आफैं पुगेर वा प्रतिनिधि पठाएर प्रचारप्रसारलाई तीव्रता दिएका छन् । बाँकेमा कांग्रेसराप्रपाको लोकतान्त्रिक गठबन्धन, एमालेमाओवादी केन्द्रको वाम गठबन्धन र संघीय समाजवादी फोरमलगायतका दल निर्वाचन स्पर्धामा छन् । प्रतिनिधिसभा क्षेत्र २ मा त्रिपक्षीय भिडन्त छ । प्रतिनिधिसभा क्षेत्र १ र ३ मा भने दुई गठबन्धनबीच कडा प्रतिस्पर्धा देखिएको छ । उम्मेदवारहरू मतदाता आकर्षित गर्न अनेकखाले आश्वासन दिइरहेका छन् । राजनीतिशास्त्रका प्राध्यापक डा जनार्दन शर्मा आचार्यले आशीर्वाद थाप्ने उम्मेदवार शैलीलाई चुनावी नौटंकीका रूपमा टिप्पणी गरे । उनले मतदाताहरूको सहानुभूति पाउन उम्मेदवारले आशीर्वादको सहारा लिएको बताए । चुनाव नभएका बेला मतदाता र सर्वसाधारणलाई भेट्ने संस्कार नेताहरूमा छैन । त्यसैले नेतामतदाताबीचको दूरी बढदो छ, उनले भने, दूरी बढाउने काम नेताहरूबाटै भएको हो । निरन्तर दोहोरो सम्बन्ध कायम राखेको भए यो अवस्था आउने थिएन ।उम्मेदवारहरूले गाउँगाउँमा पक्की सडक, शिक्षा, स्वास्थ्य र रोजगारीलगायत मुद्दाहरू सम्बोधन गर्ने भन्दै भोट मागिरहेका छन् । आफू निर्वाचित भए स्थानीयका सबै समस्या सम्बोधन गर्ने आश्वासन बाँडिरहेका छन् । निर्वाचन आएपछि यो गर्छु, त्यो गर्छु भन्न नेताहरू घरमै आउँछन् । भोटका लागि खुट्टै ढोग्न आउँछन् । तर जितेर गएपछि कहिल्यै फर्कंदैनन्, नेपालगन्ज उपमहानगरपालिका कोरियनपुरका शान्ति सिलवाल भन्छिन् ।"
खारेज उम्मेदवार प्रचारमै,सर्लाही (कास) निर्वाचन आयोगले गरेको मनोनयन रद्दविरुद्ध सर्वोच्च अदालतमा निवेदन दिएर फैसलाको प्रतीक्षा गरेका प्रतिनिधिसभा क्षेत्र नं ४ का माओवादी उम्मेदवार शिवपूजन रायले भोट माग्न सुरु गरेका छन् ।सर्वाेच्च अदालतको फैसला नआउँदै उनले उमेदवारकै हैसियतमा भोट माग्ग्न थालेका हुन् । आइतबार अपराह्न रायसहित उनका समर्थकले क्षेत्रभरि मोटरसाइकल र्याली निकालेका थिए । शनिबार पनि उनले ठूलै र्याली निकालेका थिए ।निर्वाचन आयोगकको निर्णयविरुद्ध परेको उनको उजुरी अदालतमा विचाराधीन रहेकै अवस्थामा उनले प्रचारलाई आक्रामक बनाएका छन् । उजुरी परेर निर्वाचन आयोगबाट केही ढिला गरी उम्मेदवारी रद्दको निर्णय भएपछि उनका समर्थक आक्रोशित छन् ।कांग्रेस सांसद अमरेशकुमार सिंहको घरदैलो रहेको खैर्वाको इनर्वा टोलमा शनिबार रायको र्याली पुग्दा सुरक्षाकर्मी बढाएकाले कुनै अप्रिय घटना हुन पाएन । दुई पक्षबीच झडप हुने सम्भावना बढेकाले उक्त क्षेत्रमा सुरक्षा बाक्लो बनाइएको छ । रायको उम्मेदवारीविरुद्ध सिंह निकटका व्यक्तिले उजुरी गरेकाले झडपको सम्भावना रहेको सुरक्षा स्रोतले बतायो ।रायले उम्मेदवार सदर बदर जे भए पनि प्रचारमा कुनै कमी नहुने बताए । रायको उम्मेदवारी रद्दसँगै कांग्रेस र राजपाका प्रत्याशीले सहज महसुस गरेका छन् । सोही क्षेत्रका दुई प्रदेशसभा सदस्यका लागि पनि प्रचार तीव्र हुनु जरुरी रहेको रायले बताए । रायको उम्मेदवारी कामय नरहेको खण्डमा स्वतन्त्र उठेका उनका कान्छा भाइ कृष्णनन्दन प्रसाद रायलाई अघि बढाउने भित्री तयारी पनि छ ।
अझै फर्जी मत !,"प्रतिनिधिसभा र प्रदेशसभा सदस्यको पहिलो चरणको निर्वाचन सकिएसँगै मताधिकार हस्तक्षेपदुरुपयोग गर्दै फर्जी मत खसाएका समाचार प्रकाशमा आइरहेका छन् । मतदान केन्द्रमा उपस्थित नभएको, मृत्यु भइसकेको व्यक्तिका नाममा समेत मत हालेको पाइएको छ । फर्जी मत रोक्नै भनेर फोटोसहितको अत्याधुनिक मतदाता परिचयपत्र लागू गरिए पनि अर्काका नाममा भोट खसाल्ने प्रवृत्ति नरोकिनु उदेकलाग्दो छ । यसमा सम्बन्धित मतदान केन्द्रमा खटिएका निर्वाचन आयोगका कर्मचारी तथा राजनीतिक दलका प्रतिनिधिहरूको लापरबाही जिम्मेवार देखिन्छ । मंसिर १० गते भएको पहिलो चरणको निर्वाचनमा औसत करिब ६५ प्रतिशत मतदान हुँदा बाजुरा, डोल्पा, रसुवा र हुम्लामा ८० प्रतिशत हाराहारी मतदान भएको थियो । अत्यधिक चिसो मौसम र युवा कामको खोजीमा भारत पसेका बेला भएको निर्वाचनमा पनि यतिका धेरै मतदान हुनु आश्चर्यजनक थियो तर मतदानपछि यसका कारण खुल्दै गएका छन् । बाजुरामा एकजनाले ६० भन्दा बढी मत हालेको पाइएको छ । उनीहरूले गाउँमा नभएका व्यक्ति तथा मतदान केन्द्रमै महिलाको मतपत्र लिएर आफैं छाप हानेका हुन् । मतदान केन्द्रमा ढिलो पुग्ने व्यक्तिको मत अगाडि नै अरूले हालिसकेको समेत भेटिएको छ । अधिकांश ठाउँमा राजनीतिक दलहरूले सहमति गरेरै फर्जी मत खसालेका थिए । कतिपय मतदान केन्द्रमा भने बलियो पकड भएको दलले निर्वाचन आयोगका कर्मचारीलाई धम्क्याएर फर्जी मत हालेको पाइएको छ । बाजुरामा फर्जी मत अधिक खस्छ भनेर शंका गर्ने आधार केही महिनाअघि भएको स्थानीय निर्वाचनको बदर मत प्रतिशत पनि हो । मतदाता शिक्षा सबैतिर नपुगेको र अलमिलनेखालको मतपत्र रहेको अवस्थामा पनि बाजुरामा ००१ प्रतिशत मत मात्र बदर भएको थियो । धादिङको रुबीभ्याली गाउँपालिकाअन्तर्गत सेर्तुङस्थित बोराङको मुक्राव देवी मावि मतदान केन्द्रमा ९९ दशमलव २६ प्रतिशत मत खस्नु आश्चर्यजनक छ । त्यहाँ मतदाता संख्या ८ सय १५ रहेकामा ८ सय ९ मत खसेको छ । जबकि मतदाता नामावलीमा रहेका १७ जनाको मृत्यु भइसकेको थियो र केही युवा विदेशमा छन् । बाजुरा र धादिङका यी दृष्टान्तले मतदान शान्तिपूर्ण हुँदैमा स्वच्छ र विश्वसनीय नहुने रहेछ भन्ने देखाएका छन् । मतदाता परिचयपत्र फोटोसहित दुरुपयोगले मत परिणाममै प्रभाव पार्छ । यो समग्रमा निर्वाचनमार्फत आफ्नो प्रतिनिधि छान्ने लोकतान्त्रिक विधिको उपहास हो । निर्वाचनलाई स्वच्छ र विश्वसनीय बनाउनै निर्वाचन आयोगले मतदाता परिचयपत्र व्यवस्था गरेको हो । २०७० सालको संविधानसभाको दोस्रो निर्वाचनमा पहिलोपटक फोटोसहितको सामान्य मतदाता परिचयपत्र लागू गरिएको थियो । प्रतिगोटा १० रुपैयाँ हाराहारी छपाइ खर्च भएको अहिलेको परिचयपत्रमा सुरक्षा प्रयोजनका लागि क्यूआर कोड का साथै भ्वाइड पेन्टोग्राफ, माइक्रोटेक्स्ट, वाटरमार्क समेत छन् । परिचयपत्रमा बाहकको फोटो, नाम, जन्ममिति, नागरिकता नम्बर र जिल्ला, बाबुआमाको नाम, पति वा पत्नीको नाम, ठेगानाका साथै मतदान केन्द्र खुलाइएको हुन्छ । फोटोसहितको परिचयपत्र हुनाले मतदान केन्द्रमा खटिएका कर्मचारी तथा राजनीतिक दलका प्रतिनिधिले मतदातालाई सजिलै चिन्न सक्छन् । त्यसैले निर्वाचन कार्यालयका कर्मचारी तथा राजनीतिक दलका स्थानीय प्रतिनिधिको गैरजिम्मेवार भूमिकाले मात्र फर्जी मतदान सम्भव हुन्छ । कुनै एउटा दलले पकड जमाएको ठाउँमा निर्वाचन कर्मचारीलाई डर देखाएर, धम्क्याएर फर्जी मतदान गरिएको हुन सक्छ । फर्जी मतदानले लोकतन्त्रलाई नै बदनाम गराउन सक्छ । त्यसैले नागरिकको मताधिकार दुरुपयोगहस्तक्षेप नगरीनगराई निर्वाचनलाई स्वच्छ र विश्वसनीय बनाउन सरकार तथा निर्वाचन आयोगले विशेष ध्यान दिनुपर्ने खाँचो देखिएको छ । मंसिर २१ गते हुने दोस्रो चरणको निर्वाचनमा समेत फर्जी मत नखसोस् भनेर विशेष निगरानी अपनाउन अत्यावश्यक छ । फर्जी मत खस्न नदिएर निर्वाचनलाई मर्यादित र विश्वसनीय बनाउने दायित्व राजनीतिक दलहरूको समेत हो । निर्वाचन आयोगले मतदाता नामावली अद्यावधिक प्रभावकारी पार्नसके धादिङको रुबीभ्यालीमा जसरी मृतकका नाममा मत खस्न बन्द हुन्छ ।"
चुनाव र देश,"प्रतिनिधिसभा र प्रदेशसभाको अन्तिम ऐतिहासिक निर्वाचनमा भोट दिन असुरक्षा र उत्साहबीच २१ मंसिरमा जाँदैछौं । अनेक वैचारिक कुरा उठेका छन् । धुमिल प्रतिज्ञा सडक, भित्ता र गल्लीहरूमा छरिएका छन् । प्रतिज्ञाको अनौठो चरित्र हुन्छ । पूरा भएनन् भने तिनले राजनीति नै उपहासपूर्ण बनाउँछन् । त्यस्तै चुनावमा ठूलो धनराशिको प्रयोग हुनथालेको छ । समयमा रोकिएन भने त्यसले भ्रष्टाचारलाई वैधानिक चरित्र दिनेछ । होस पुर्याइएन भने कसरी एउटा सम्पन्न र महत्त्वपूर्ण देश पनि कङ्गाल हुनेरहेछ भन्ने न्यारेटिभ हो, यो लेख । यो अफ्रिकी देश जिम्बाब्वे र यसका शासक रबर्ट मुगाबेको कथा हो । राजनीतिमा प्रयोग, प्रयास र प्रतिज्ञाको तिरोधान भएको कथा हो, यो । संविधानभित्रै चलेको राजनीतिले पनि कसरी डिक्टेटर जन्माउंँछ भन्ने इतिहास हो । जिम्बाब्वेका अधिनायकवादी शासक रबर्ट मुगाबेको ३७ वर्ष निरंकुश शासन नाटकीय ढंगले यही नोभेम्बरको अन्तिम साता समाप्त भएपछि अनेक चर्चा भए । पुराना मित्र र उपराष्ट्रपति कमरेड इमर्सन मनन्गाग्वालाई हटाएर आफूभन्दा ४१ वर्ष कान्छी पत्नी कमरेड गुच्ची ग्रेसलाई आफ्नो उत्तराधिकारी बनाउने मुगाबेको विचारलाई उनका मुक्तियोद्धा मित्रहरू र सैनिकले मानेनन् र उनलाई अपदस्थ गरेर मनन्गाग्वालाई राष्ट्रपति बनाए । हरारेका सडक, वास्तुकला जताततै राखिएको हरियो चौरभरि मानिस पागलजस्तै भएर खुसीले रुने र हाँस्ने गर्दै नाचेका दृश्य टीभीमा देखिए । यी ठाउंँ परिचित देखिए । मण्डला बुक प्वाइन्टका माधवलाल महर्जन र म किताब प्रदर्शनी र अफ्रिकी डिस्कोर्स अनि डायस्पोरामा रचिएको अफ्रिका विषयको सम्मेलनमा भाग लिन हरारे गएका थियौं । अगस्ट ४, २००४ का दिन मेरो कार्यपत्र थियो । माधव र मैले त्यो हरियो चौरको ढुङ्गाका वास्तुकला गाडेको परिवेशमा ३ अगस्ट २००४ को दिन हाम्रा किताब प्रदर्शन गरेर राख्यौं । स्कुल र कलेजका युवकयुवती एकछिन स्टलहरू अगाडि नाचेर अन्तै जान्थे । एउटा मुखभरि रङ्ग दलेको मानिस पहिला नाच्दै र उपिँ्रदै आउँंथ्यो, अनि उसको पछिपछि स्कुले केटाकेटीलाई भट्याउन लगाउंँदै अर्को आउंँथ्यो । भट्याउनेले भन्थ्यो, ब्रिदिङ ब्रिदिङ, केटाकेटी त्यही भन्थे । भट्याउने भन्थ्यो, एनिह्वेरएनिह्वेर, एनिटाइमएनिटाइम, केटाकेटी पनि त्यही दोहोर्याउंँथे । मलाई नेपालमा देउसी खेलेजस्तो लाग्यो, त्यो । माधवले सुनेछन्, मुगाबे चोर, देश छोड् उनले त्यसोभन्दा म खुलेर हाँसेंँ, तर विचारमा मग्न माधवको मुड देखेपछि म पनि त्यस्तै सुन्न थालेंँ । गम्भीर भएँं । लाग्यो, हाम्रो मनभरि त्यही देश छोड्को नाराको ध्वनि बसेको थियो । नेपालमा त्यो बेलासम्म हामीले धेरैलाई देश छोड् भनिसकेका थियौं । एकाध वर्षपछि भयानक रूपले देश छोड् भन्ने नारा घन्कायौं । कसैले देश छोडेनन् । तर त्यसको अर्थ थियो, शासन छोड् नेपालमा शासन छोडे, राजाले । मुगाबेले छोडेनन् । भर्खरै मुगाबेको शासन अन्त्य भएपछि अहिले सम्झिन्छु, त्यो नारा । युवा दौंतरी समाजमा त्यहांँ काम गरेर बसेका रवीन्द्रमान शाक्यसँंग भेट भयो । मैले यो कुरा उनलाई सुनाएँं । तिनले भने, मुगाबेले कहिल्यै छोड्दैनन्, देश ।मुगाबेले देश छोडेका छैनन्, तर ९३ वर्षको उमेरमा ३७ वर्ष एकछत्र शासन गरेर शक्ति छोड्न उनी बाध्य भए । नोभेम्बर १६, २०१७ को ब्रिटेनको इकोनोमिक्स पत्रिकाले मुगाबेलाई प्राचीन रोमका कठोर शासक कालिगुलासँंग तुलना गरेर लेख लेख्यो । इशाको पहिलो शताब्दीको सुरुमा ४ वर्ष शासन गरेका यी रोमन बादशाह अति निरङ्कुश भनेर चिनिन्छन् । उनको नाममाथि फ्रान्सेली लेखक अलबेर क्यामुले कालिगुला शीर्षककै नाटक लेखेका छन् । यसमा उनको संवेदनाहीन चरित्रको नाटकीकरण भएको छ । इकोनोमिक्स पत्रिकाले लेख्यो, कालिगुलाले आफ्नो घोडालाई रोमको विधानले दिने मेजिष्ट्रेट वा कन्सल बनाउन चाहेजस्तै मुगाबेले आफूभन्दा त्यति धेरै कान्छी पत्नी गुच्ची ग्रेसलाई आफ्नी कन्सल सदृश शक्तिपात्र बनाएका थिए । तर पत्रिका भन्छ, विचरा कालिगुलाको घोडाले कुनै मोडल केटीलाई बिजुलीका तारले हानेर चोट लगाएन । रोमनबासीमा भोकमरी चलेको बेला भयानक खर्चिला सामान खरिद गर्न त्यो घोडा निस्केन । ग्रेसको आलोचना हो, त्यो तुलना । मुगाबे र ग्रेसको तुलना माओ र उनकी उमेरले धेरै कान्छी पत्नी चियाङसंँग गर्दैछन्, जिम्बाब्वेका मानिस, आजकाल । माओ ८२ वर्षको उमेरमा मरेपछि चियाङ र अरू तीनजना उनका कमरेडहरू जेल परे । चियाङ सायद जेलमै मरिन् । तर मुगाबेको लामो शासनको दोष एउटी नारीलाई दिएर बिसाउन सजिलै सकिँदैन । एउटा प्रसङ्ग सम्झिन्छु । जिम्बाब्वेको पहिलो नाम रोडेसिया भएको बेलाको कुरा हो । इयान स्मिथ नामका गोरा यसका प्रधानमन्त्री थिए । लन्डनमा सन् १९७९ मा मुगाबे र उनका सहयोद्धा अर्को जातिका जोसुवा एन कोमो भन्ने वार्ता गर्न आएका समाचार सर्वत्र आउँंथे । म त्यो बेला एडिनबरा विश्वविद्यालयमा पढ्थेंँ । टीभीमा यी मुगाबेलाई हेर्न र उनले बोलेको सुन्न मलाई असाध्यै मनपथ्र्यो । मुगाबे मार्गरेट थ्याचरलाई सोझै गाली गर्थे । यत्तिकी शक्तिशाली, मेरो छात्रवृत्ति खोस्ने, ठाडो बोल्ने महिलालाई अंग्रेजीमा तँतँममजस्तो भाषामा उनले गाली गरेको सुनेँ, एक दिनको समाचारमा । चकितै भएँ । मुगाबेको विषयमा खोजेर पढँें । उनी क्रान्तिकारी थिए । उनी नेल्सन मण्डेला हुन् कि भन्नेजस्तो लाग्थ्यो । एन कोमो पनि त्यत्तिकै क्रान्तिकारी थिए । त्यहांँ भएको सम्झौता अनुसार नै जिम्बाब्वे मुक्त देश भयो । मुगाबेले १९८० को चुनाव जिते । गोराहरूसंँग पनि मण्डेलाले जस्तै व्यवहार गरे अनि सबै मिलेर देश बनाउने हो भने । तर उनलाई शक्तिको मात चढ्दै गयो । उनी आफ्नो शासनको आलोचना गर्नेलाई दबाउनेपट्टि लागे । एन कोमो पाखा लागे । पछि उनको मृत्यु भयो । जिम्बाब्वेको दोस्रो ठूलो जातिलाई दबाउन मुगाबेले उत्तर कोरियामा तालिम दिलाएको पाँचौं ब्रिगेड भनिने पल्टन प्रयोग गरे र धेरैको हत्या गरे । पैसा सकिंँदै गएपछि मुगाबेले गोरा किसानका फार्महरू कब्जा गरे, अनि आफ्ना मान्छेलाई बाँडे । उनले आफूलाई एक सोसलिस्ट शासकको रूपमा राख्दा सजिलो हुने देखे । समाजवादी शब्दको दुरुपयोग गरे । सबै उनको जानु पीएफ पार्टीका नेता, मन्त्री, पुराना मुक्ति योद्धालाई कमरेड भन्नुपर्ने बनाए । माधव र मलाई एउटा रेष्टुराँमा खाजा खाइरहेका एकजना जिम्बाब्वेकै गोरा मानिसले नेताहरू जतिका नाम लिंँदा सबैलाई कमरेड भनेको अनौठो लाग्यो । उठ्ने बेला तिनले भने, यो मेनुमा लेखेको दाम देखेर ढुक्क नपर्नु, तिमीहरू उठ्ने बेला यो बढिसक्छ । नभन्दै हामीले बिल तिर्ने बेला दाम बढिसकेको थियो । जाने बित्तिकै आयोजकले हामीलाई जनही १६ लाख डलरका दुइटा बिटा दिएकोमा चकित परेका थियौं । त्यही बन्डलबाट किताब प्रदर्शनीमा मैले चार लाख एक्काइस हजार डलरमा मार्भेलस अफ दी अफ्रिकन वल्र्ड (२००३) अथवा अफ्रिकी जगतका भयानक उपलब्धि नामको ढड्डु किताब किनेँ । मेरो प्रियग्रन्थ हो, यो । मुगाबेले संविधानको उल्लङ्घन गरेनन्, तर त्यसको नराम्ररी प्रयोग गरे । एक पटक शक्तिमा आएपछि उनका कमरेडहरूको शासन सुनिश्चित गर्न, अकुत धन जम्मा गर्न र आम जनतालाई भोकै र पीडित बनाएर राख्न र आफू र आफ्ना क्रोनीहरूलाई धनी बनाउन संविधानकै प्रयोग गरे, उनले । यो धनी देशका हीरामोतीका खानीहरू शक्तिमा आसिन कमरेडहरूले सबै लुटे । भ्रष्टाचार खुला कर्म भयो, उनीहरूको, जसको प्रयोग उनीहरूले विना संकोच गरे । अरूले चुनाव उठे र जित्ने जस्तो भयो भने (विरोधी दलका मोर्गन चेङ्गराईको उदाहरण छ) तिनलाई दु:ख दिएर भए पनि हतोत्साही बनाए मुगाबेले, तर संविधान भने मिचेनन् । कमरेडहरूको शासन चलिनै रह्यो । देश कङ्गाल भयो । विदेशी लगानी गर्नेहरू तर्सेर भागे । मुगाबे राष्ट्रपति भएको बेला अफ्रिकाको यो हीरा देश उनको भ्रष्ट र शासन नछाड्ने चेतनाले गर्दा बिजोग भयो । मुगाबेले ठिकठिक समयमा चुनाव गराए, तर शक्तिमा आफू र आफ्ना नक्कली समाजवादीहरू आउने बाटो भने छोडेनन् । देशका चुनाव र संविधान मात्रले राज्य लोकतान्त्रिक हँुंदैन भन्ने बलियो उदाहरण मुगाबेको जिम्बाब्वे भयो । त्यो देशका मानिस अति उज्याला, पठित र बुद्धि भएका रहेछन् । डिक्टेटरले संविधानको बाटोबाटै आएर कसरी त्यस्ता जनतामाथि शासन जमाएर दु:ख दिनेरहेछ भन्ने देख्दा आश्चर्य लाग्छ । मुगाबेका बाहिरी हिरोहरू अधिनायकवादी थिए । उनलाई त्यस्ता मोडलबाट देशमा विद्रोही दबाउन अनि देश कङ्गाल बनाएर आफू र कमरेडहरू धनी हुन मद्दत मिल्यो । १ करोड ७० लाख जनसंख्या भएको देशका ५० लाख योग्य नरनारी दक्षिण अफ्रिका र अन्तै लागे । नेपालका सबै दल लोकतान्त्रिक हुन्, तर उर्लंँदो भ्रष्टाचारलाई छोप्न तिनीहरूरूका सरकार र क्रोनीहरूले भोलि संविधान प्रयोग गरे भने नेपालको हालत जिम्बाब्वेको जस्तो हुन बेर लाग्ने छैन ।"
नेताहरूको नसुहाउँदो दोहोरी,"संघीय ७ प्रदेशसहितको २०७२ असोज ३ गते नयाँ संविधान घोषणापछि प्रतिनिधिसभा र प्रदेशसभाको पहिलो निर्वाचनको मिति नजिकिँदै जाँदा सत्ता सम्हालिरहेका नेपाली कांग्रेस, माओवादी र विपक्षमा रहेका नेकपा एमाले वाम गठबन्धनका शीर्ष दलका शीर्ष नेताहरू एकापसमा आरोपप्रतिआरोपमा उत्रँदैछन्, उत्रिरहेकै छन् । वाम गठबन्धनले एकदलीय शासन ल्याउन खोज्दैछ भन्ने कांग्रेस सभापति एवं प्रधानमन्त्री शेरबहादुर देउवाले गत शुक्रबार अछामको मंगलसेनमा आयोजित चुनावी सभाबाट लगाएको आरोप र नेपाली कांग्रेस दक्षिणपन्थी भनी शुक्रबार नै झापाको दमकमा आयोजित कोणसभाबाट एमाले अध्यक्ष केपी शर्मा ओलीले लगाएको आरोप, दुबै आरोपमा कुनै पनि तुक देखिँदैन । प्रजातन्त्र पुन:स्थापनादेखि अहिलेसम्म पालैपालो सरकार चलाउने यिनै दल हुन् । यी दुवै दलले विगतमा धेरै गम्भीर गल्ती गरेकै छन् । स्थिर सरकारको लागि बहुमतको सरकार भन्ने एमालेको सन्दर्भमा विगतमा पुष्पकमल दाहालमाओवादी अध्यक्ष प्रचण्डले समर्थन गरेको ओली नेतृत्वको सरकार बहुमत नै थियो । त्यो सरकारलाई जनताले हटाएका थिएनन् । स्वयम् सत्ता समर्थक प्रचण्डले नै सरकारमा पठाएका मन्त्रीहरू फिर्ता गरेर सरकार गठन भएको १० महिनाभित्रै ओली नेतृत्वको सरकार ढालेका थिए । अहिले तिनै प्रचण्डसँग घाँटी जोडिँदैमा वाम गठबन्धनको दुई तिहाइ आउँछ, अब कांग्रेसलाई यो देशबाट विदा गरियो भन्नु एमाले अध्यक्ष ओलीको भ्रम हो भने अर्कोतर्फ कम्युनिष्ट भनिने ओली, प्रचण्ड लगायतका नेताहरूसँगै शेरबहादुर देउवा, रामशरण महत, अर्जुननरसिंह केसी लगायतको जस्तै अथाह सम्पत्ति छ । परिवार मोह र सम्पत्ति जोगाउनकै लागि उनीहरूले आआफ्नै श्रीमती र नातागोता, भाइ, भतिजा, सालासाली, ज्वाइँछोरी, बुहारीलाई समानुपातिक कोटाबाट सांसद बनाएका छन् । अहिलेको उम्मेदवारीमा पनि उत्तिकै छन् । मनोनित, महिला कोटा लगायत आ अफ्नै श्रीमती, भाइ र आआफ्नै नातागोतालाई राखेको अवस्था देखिराखेको बेलामा वाम गठबन्धनले बहुमत ल्यायो भने अधिनायकवाद आउँछ, बोल्न पनि पाइँदैन, वाम गठबन्धनले एकदलीय शासन ल्याउन खोज्दैछ भन्ने कांग्रेस सभापति देउवाको बुझाइ पनि गलत नै हो । त्यसकारण मेरो सुझाव, सल्लाह मान्ने नै हो भने एकले अर्कोलाई लगाउँदै आएको नसुहाउँदो गालीको दोहोरी बन्द गरी स्वच्छ किसिमले जनतासँग मत माग्नु र आफ्नो सदर हुने कुरामात्रै राख्नुमा नै ती दुबैको भलाइ हुने देखिन्छ । तिलप्रसाद न्यौपानेमाछापोखरी चोक, काठमाडौं"
शालीन अन्तर्वार्ता,"आइतबार प्रकाशित पूर्व प्रधानमन्त्री पुष्पकमल दाहालको अन्तर्वार्ता शालिन र सभ्य छ । उनका धेरै अन्तर्वार्ताको बीचमा यसले अलग स्थान आगटेको छ । छोरा प्रकाश दाहालको आकस्मिक मृत्युपछि उत्पन्न शोक र नजिकिँंदै गरेको निर्वाचन बीचको तालमेललाई समायोजन गर्दै अघि बढिरहेका पुष्पकमल दाहालको भाषाशैली र प्रस्तुति गज्जबको लाग्यो । वाम गठबन्धको जितमा सुनिश्चित देखिएका दाहालले भावी प्रधानमन्त्रीका रूपमा आफूलाई प्रस्तुत नगर्नु अनि अरू कुरामा मिलाएर जाने सहमतिका भएका कुरा सार्वजनिक गरिरहँदा कतै उनले आफूलाई भावी राष्ट्रपतिका रूपमा दाबी गरेका त होइनन् भन्ने आभाष पैदा भएकै छ । निर्वाचन आचारसंहिता लगायतका सन्दर्भले होला, अन्तर्वार्तामा गहन र अप्ठेरा प्रश्नहरू सिर्जना गरिएका छैनन् । विलकुलै सोझो र सामान्य अन्तर्वार्तामा चुनाव पूर्वको गठबन्धन र चुनाव पछिको पार्टी एकताका सन्दर्भमा सामान्य गृहकार्य भएको उनको तर्कले पार्टी एकताका कुरा कतै आकाशका फल त होइनन् भन्ने भान पर्नु अस्वाभाविक होइन । वाम गठबन्धन टुट्नसक्ने अनेक आधार क्रमश: सतहमा देखिन थालेका छन् । ६०४० को रणनीति चुनावका लागिमात्रै हो कि चुनावपछि प्राप्त सिट पनि त्यसै अनुपातमा हुने हो भन्ने स्पष्ट नहुनुले गठबन्धनको भविष्यमाथि सन्देह उत्पन्न गराएको छ । गठबन्धनको गन्तब्य सरकार गठनसम्म मात्र हो कि सरकार गठनभन्दा पनि पार्टी एकता हो भन्नेबारे स्पष्ट धारणा नआउनुले गठबन्धनको भविष्यमा निकै ठूलो शंका उत्पन्न गराएकै छ । गठबन्धन पछिको पार्टी एकताका लागि सर्वमान्य नेतृत्व तयार हुन नसक्नु र अझैसम्म पनि त्यसको धरातल निर्माण हुन नसक्नुले गठबन्धनको भविष्यमाथि प्रश्नचिन्ह खडा भएको छ । अलग मात्र होइन, विपरीत विचार बोकेका दुई पार्टी बीचको एकतासँगै विगतमा लुुटिएका सम्पत्ति र कब्जा गरिएका घरजग्गाबारे एमालेको धारणा के हो भन्ने विषयमा तैं चुप मै चुपको अवस्थाले समेत वाम गठबन्धन लोभ र पाप बीचको तामेलमात्र हो भन्ने स्पष्ट पारेको छ । उत्तम पुडासैनी जोरपाटी, काठमाडौं"
"विद्रोह, राजनीति र आर्थिक समृद्धि","मंसिर १७ गते प्रकाशित पुष्पकमल दाहाल प्रचण्डको राष्ट्र र जनताबाहेक मेरो अरू स्वार्थ छैन भन्ने शीर्षकअन्तर्गतको अन्तर्वार्ता परिशीलन गरेँ र उक्त अन्तर्वार्ताको अध्ययनपछि ममा निकै अन्तर्भाव प्रस्फुरण भयो । तथापि मूल भावलाई मात्र यसमा पोख्न प्रचेष्टा गरेको छु । विद्रोह र राजनीति जनताको सुख, शान्ति, समृद्धिका लागि हो । विद्रोह र राजनीतिले सुख, शान्ति र समृद्धिलाई नेतृत्व गरिरहन्छ । विद्रोह र राजनीतिको सफलतामा आर्थिक समृद्धि तथा सम्पन्न भएमात्र त्यस विद्रोह र राजनीतिले सार्थकता प्राप्त गर्छ अन्यथा त्यस विद्रोहयुक्त राजनीति खरानी र गोबर बन्छ ।अल्जरेरियाका बेनबेल्लाले विद्रोह गरी राजनीति हातमा लिएर सुख, शान्ति, सम्पन्नता तथा समृद्धिलाई अघि बढाउन नसक्दा उनी सरकारबाटै मात्र अपदस्थ भएनन्, लामो समयसम्म कारागार पनि बसे । सिंगापुरका लि क्वान यू तथा मलेसियाका मोहम्मद महाथीरले विद्रोह र राजनीतिलाई सुख, शान्ति तथा समृद्धिमा डोर्याउन सफल भए । त्यसैले उनीहरू तत्राष्ट्रका सम्मानित राजनेता भए । प्रचण्ड विद्रोह र राजनीतिमा दख्खल भए पनि सरकारमा रहँदा उनका क्रियाकलापले सुख, शान्ति तथा समृद्धिमा निपुण नभएको विषयमा आभाष दिन्थ्यो । उनी आर्थिक उत्पादन र समृद्धिलाई तिलाञ्जली दिएर परम्परागत मार्गमा अघि सरिरहेको इङ्गित गथ्र्याे । आर्थिक समृद्धितर्फ ध्यान नपुगेको राम्रै संकेत सत्तामा हुँदा झल्काउँथ्यो । आम जनमानसमा छाप परेको थियो प्रचण्डले आर्थिक समृद्धिमा ध्यान दिएका छैनन् । आर्थिक समृद्धि रटान मात्र हो । आर्थिक समृद्धि कसरी गर्ने भन्ने हेक्का उनमा छ जस्तो देखिँदैन । वैधानिक हिसाबको आर्थिक समृद्धिले मात्र विद्रोह र राजनीतिलाई व्यवहारमा सजीवता दिन्छ । आर्थिक समृद्धि बिना विद्रोह र राजनीति कमजोर हुन्छ । आर्थिक समृद्धिको पथले नेपालवाद व्यँुझिन्छ र परनिर्भरता तथा वैदेशिक हस्तक्षेप दूर हुन्छ । आर्थिक समृद्धि भएन भने राष्ट्र कमजोर हुन्छ । कमजोर राष्ट्रले विदेशी हस्तक्षेप र परनिर्भरतालाई प्रश्रय दिन्छ । त्यसैले अहिले चीन राजनीतिको बाटोलाई उपेक्षा गरी आर्थिक समृद्धिको मार्गमा लम्किरहेको छ । आर्थिक समृद्धि बिनाको सिद्धान्त पनि जिउँदो लास हो । त्यो सिद्धान्त विनाशको कारण बन्छ । कालखण्डको एक समयमा इजिप्ट सभ्यताले चुलिएको एक शक्तिशाली राष्ट्रको हविगत देख्दा विद्रोह राजनीति समृद्धिमा अडिएन भने त्यो असफल हुन्छ । इजिप्टका शासकहरूले इजिप्टलाई सम्पन्न र समृद्ध बनाउन केको आवश्यक पर्छ भन्ने सामान्य विषय नजानेको कारणबाट इजिप्टको दुर्दशा भएको हो भन्ने सम्बन्धमा राष्ट्र किन असफल हुन्छ ? पुस्तकमा परिचर्चा गरिएको छ । त्यसलाई अवलोकन गर्दा नेताहरूलाई सहज हुन्छ । महेन्द्रमान श्रेष्ठ व्यथितमुस्ताङचोक, पोखरा"
पहिचान नहुनु दु:खद,"दोस्रो जनआन्दोलनपछिका दुइटा संविधानसभा र दुई चरणमा भएको एउटा स्थानीय निर्वाचनको समयमा पनि नदेखिएको शृङलाबद्ध बम विस्फोटनका घटनाले चुनावी समयको सुरक्षा व्यवस्थाको अर्धनग्न तस्बीर सार्वजनिक गरिदिएको छ । केही समयअघि राजधानी र पोखराका गोलीकाण्डमा भारतीय हतियारधारीहरूको हात भएको यकिन गरेर हतियारधारी अपराधीहरूलाई सार्वजनिक गर्नसक्ने सुरक्षा निकाय निर्वाचन विरोधी भनिएकाहरूको हात रहेको थाहा पाएर पनि बोल्न नसक्नुले झनै शंका उब्जाइदिएको छ । गृह प्रशासनले विस्फोटन गराउने समूहको पहिचान भएको, भाडाका मान्छे परिचालन गरिएको समेत भन्ने तर कसैलाई समाउन भने नसक्नुले के अर्थ बोकेको होला भन्ने प्रश्न उब्जँंदैन र ? निर्वाचन केन्द्रित अराजक तत्त्वमात्र भनेर पत्रकारहरूबीच गृहमन्त्रीको समेत जिम्मेवारी बोकेका प्रधानमन्त्रीले बोल्नुले विस्फोटन बारेको राज्यको निरीह आवाज सार्वजनिक गरिदिएको छ । भयरहित वातावरणमा मतदान गर्न पाउने आम मतदाताको सुरक्षा राज्यको दायित्व होइन र ? मतदानको दिनसम्म यस्तै भयको वातावरण भइरहे मतदाताको उत्साहजनक उपस्थिति बिनाको मतदान हुनसक्ने पक्का छ । त्यसकारण यो कुरामा सम्बन्धित सबैको ध्यान पुग्न ढिलाइ नहोस् । तुलसीराम खरेलविर्तामोड, झापा"
हाम्रालाई भन्दा राम्रालाई रोजौं,"संसद् र प्रदेशसभाको पहिलो चरणको निर्वाचन सकिएको छ । दोस्रो चरणको निर्वाचन २१ गते हुनगइरहेको छ । निर्वाचनमा सबैले मताअधिकारको सही प्रयोग गर्नुपर्छ । निर्वाचनमा हिजो गरेको भुल आज दोहोर्याउन हँुदैन । निर्वाचनको बेला कसैको लोभलालचमा नफँसी योग्य, देश र जनताको हितमा निर्णय गर्नसक्ने नेता चुन्नुपर्छ । हाम्रालाई भन्दा राम्रा, असल नेता छान्न सक्यो भने देशले चाँडो निकास पाउनेछ । भ्रष्टाचार बढ्दो छ, मानवअधिकार, कानुनी राजको खिल्ली उडाउने काम भएको छ । जस्तोसुकै गैरकानुनी काम गर्न छुट दिइएको छ । देशमा उधोगधन्दा खोल्नुपर्छ, विदेश पलायन भएका युवालाई स्वदेशमा रोजगार सिर्जना गरेर फर्काउनुपर्छ । हरेक नेपालीको स्वास्थ्य बिमा हुनुपर्छ । धनी झन्झन् धनी बन्दै गएका छन्, गरिब झन् गरिब बन्दै गएका छन्, धनी र गरिब बीचको खाडल कसरी पुर्न सकिन्छ भन्नेजस्ता विषय कुनै पार्टीको घोषणापत्रमा पढ्न पाइएन । खालि म यसो गर्छु, उसो गर्छु भनेर दिवास्वप्ना बाँड्ने काममात्र भयो । हिजो सर्वहारा वर्गको उत्थान गर्छु भनेर १० वर्ष जनयुद्ध लडेर आएको पार्टी विलासितामा रमाएर बस्यो । संविधान कसैका लागि कमाइ खाने भाँडो नबनोस्, सबै जनताले मेरो संविधान भन्ने वातावरण बनोस् । नामको मात्र गणतन्त्रले पनि हँुदैन । जनताले आभास गर्न पाउनुपर्यो मेरो देशमा प्रजातन्त्र आएछ, मेरो देशको संविधान मेरोलागि बनेछ । पुरुषोत्तम घिमिरेजोरपाटी, काठमाडौं"
सोचमा फरक देखिएन,"जनजाति, मधेसी, थारुले जातलाई आधार लिएर राज्य पुन:संरचना गर्नुपर्छ भन्दा कांग्रेस र एमालेका नेताले विरोध गरे । त्यस्तो माग राख्नेलाई उनीहरूले राष्ट्रिय सोच राख्न नसकेको र जातीय सोचमा सीमित भएको आरोप लगाए । जातीय मुद्दाका कारण कैयौं दिन नेपाल बन्द, अर्बांै रुपैयाँको सार्वजनिक र व्यक्तिगत सम्पत्ति क्षति भयो, दर्जनौं नेपालीले ज्यान गुमाउनुपर्यो । आज हेरौं त, सबै दलका सबै नेताले प्रदेशको राजधानी आफ्नो निर्वाचन क्षेत्र बनाउनुपर्ने अडान लिइरहेका छन् । राजधानी नबनाइए जनतालाई आन्दोलनमा उतार्ने उद्घोष गरिरहेका छन् । राष्ट्रिय सोच यी नेतामा देखियो र ? रमेश घिमिरेसैनामैना१०, रूपन्देही"
अब केका लागि बम र विस्फोट ?,"विगत १ महिनादेखि देशका बिभिन्न भूभागमा बम र विस्फोटको शृङखला नै चलेको छ । आम जनतालाई त्रसित बनाइएको छ । यसलाई न राज्यले नियन्त्रण गर्नसकेको छ, नत नामकरण र पहिचान नै दिनसकेको छ । यो आतंक हो वा विद्रोह ? यसबारे राज्यपक्ष र बम विस्फोट गराउने पक्ष दुबै मौन छन् । अनौपचारिक रूपमा यो विस्फोट नेत्रविक्रम चन्दको नेतृत्वमा रहेको माओवादी पार्टीले गरेको भनिँदैछ । तर उसले पनि आजसम्म यसको कुनै जिम्मा लिएको छैन । राजनीतिक रूपमा कसैले जिम्मा नलिएको यो बम विस्फोटनको शृङखलालाई सरकारले आतंककारी घटनाको रूपमा लिई त्यसै अनुसार व्यवहार गर्नुपर्छ । र विस्फोट गराउने शक्तिले पनि हाम्रो माग योयो हो, हामी राजनीतिक रूपमा संवादबाट हल गर्न चाहन्छौं भनेर आउनुपर्छ । नकि बम र बारुदको विस्फोट गराउँदै मानिसको ज्यान लिनेसम्मको जघन्य अपराध गर्नु उचित हुन्छ । धमिलो पानीमा जसले पनि फाइदा उठाउन खोज्छ । अराजकता निम्ताउन सक्छ । धादिङमा विस्फोटक पदार्थसहित २ भारतीय नागरिक पक्राउ परे । यसबाट के संकेत हुन्छ ? कहीं विप्लवको काँधमा बम र बन्दुक राखी कुनै बाह्य शक्तिले त नेपाललाई अस्थिर राख्ने चलखेल गर्न खोजिरहेको छैन ? यसमा हामी सम्पूर्ण नेपाली सचेत हुनुपर्छ । गोपाल देवकोटागोकर्णेश्वर८, जोरपाटी, काठमाडौँ"
अर्धनिद्रामा विप्लप समूह,"सुरक्षा किन फितलो ? भन्ने सन्दर्भका तात्तातो खबर कान्तिपुरले प्रस्तुत गर्दैगर्दा देशका दोस्रो चरणको निर्वाचनको संघारैमा धेरै विस्फोटले उम्मेदवार लक्षित गरेपछि सबैको मनमा एक किसिमको जिज्ञासा पैदा भएको छ । किन चुनावी माहोल झन्झन् कमजोर, फितलो आतंकित बन्नतिर उन्मुख हुँदै जानथालेको होला ? तर अहिलेसम्म कसैले मुख खोल्न चाहेको छैन कि विप्लवका नाममा यति धेरै घुसपैठ भएका पनि हुनसक्छन् भनेर । देशैभरि पड्काउन ल्याइएका विस्फोटक पदार्थ दक्षिणतिरबाट निर्वाध भित्रिरहेको छ र प्रहरीले बम बनाउने पदार्थसहित भारतीयहरू पक्राउ गरिरहेको छ । नेपालमा निर्वाचन भइरहेको छ । प्रभावशाली उम्मेदवार लक्षित विस्फोटन भइरहेका छन् । तर यसको बीचमा भारतीयहरू धमाधम पक्राउ पर्नु कस्तो अचम्मको संयोग ? उनीहरू पक्रनुमा कहीँ नाता छ त नेपालको निर्वाचन र विप्लवको निर्वाचन भाँड्ने रणनीतिमा आयातीत भरियाहरू पक्रिन पुग्नु संयोगमात्र हो ? राज्यले भारतीयहरू चुनाव भाँड्न अभियानमा कि कहीँबाट सञ्चालित रहेछन् भन्ने केलाइकन सार्वजनिक गर्नुपर्छ कि पर्दैन ? विस्फोटक पदार्थसहित पक्रिएकाहरू विप्लवसँग किन जोडिए, सरकारले खोजी गर्नुपर्ने विषय हो कि होइन ? उनले अब केही बम पड्काएका भरमा सत्ताकव्जा गर्ने सोच राखेका हुन् भने यो सोचे हुन्छ, उनी अझै अर्धनिद्रामा छन् । निद्राबाट बिउँझेर आँखामुख पखालेदेखि होस खुल्थ्यो कि ? श्यामसुन्दर कुइँकेलहाँडीगाउँ, काठमाडौं"
एकदलीय शासन ल्याउन खोजियो,"मंसिर १६ गते प्रकाशित २०७४ एकदलीय शासन ल्याउन खोजिँदैछ समाचारले उदेक लागेकोले केही सुझाव दिन खोज्दै छु । किनभने हाम्रा प्रधानमन्त्री तथा नेपाली कांग्रेसका सभापति शेरबहादुर देउवाले सुदूर पश्चिमाञ्चल क्षेत्रका अछाम र डोटी जिल्लाका चुनावी भाषण गर्दा वाम गठबन्धनका नाममा वर्तमान संविधान च्यातेर एकदलीय शासन व्यवस्था ल्याउन खोजेको आरोप लगाउँदै वामपन्थीले विकासको नाममा सिन्कोसमेत नभाँचेको असत्य आरोप लगाएछन् । वाम गठबन्धनले संविधान कहिले च्याते ? यदि सिन्को नभाँचेको भए नेपालको संविधान कसको सहयोगमा तयार तथा घोषणा भयो ? भारतले नाकाबन्दी गर्दा चीनतर्फको नाका कसले खोल्यो ? स्थानीय तहको निर्वाचन कसले गरायो ? मुस्ताङ जस्ता जिल्लामा हवाबाट विजुली निकाल्ने काम कसले गरायो ? भारतबाट बिजुली ल्याउन संयुक्त उद्घाटन गर्दा प्रधानमन्त्री को थियो ? यी त उदाहरण मात्र हुन् । त्यतिमात्र होइन, अचेल केही दिनदेखि सभापति शेरबहादुर देउवाले मुलुकभरको चुनावी सभामा पुगेर वाम गठबन्धनलाई अचाक्ली गालीगलौज गरेको मात्र समाचारमा आइरहेको छ । झुटको खेती गर्न खप्पिस शेरबहादुरलाई वाम गठबन्धनप्रति डर किन ? आफ्नो पनि त गठबन्धन छ नि आफ्नो गठबन्धन ठिक, अरूको गठबन्धन किन खराब ? चुनावी भाषण गर्दा झुटो र आरोपबाहेक बोल्ने कुरा पाउनुभएन ? गंगाराज अर्यालपाणिनी८, पाली अर्घाखाँची"
छाउपडीले निम्त्याउने समस्या,"छाउ बस्ने चलन वा छाउपडी एउटा रुढीवादी परम्परा हो र यो सामाजिक कुरीति हो । यसलाई रोक्नुपर्छ, यसबारे ब्यापक जनचेतना जगाउनुपर्छ भन्ने लेखहरू पटकपटक पढ्न पाइएको छ । यसमा विभिन्न सरकारी निकाय, संघसंस्था र एनजीओ, आईएनजीओ पनि लागेका छन् । तर पनि यो नत निर्मूल हुनसकेको छ, न अधिकांशले यसको समर्थन गरेका छन् । छाउपडी विरुद्ध जस्तोसुकै भाषण दिए तापनि, लेखहरू छापिए तापनि पुरानो सामाजिक मान्यता र पुस्तौंदेखि चलिआएको छाउपडी प्रथा तत्काल हट्ला जस्तो लाग्दैन । किनकि पढेलेखेका, जागरुक महिला तथा किशोरीहरू पनि घरमा वृद्ध आमाबाबुसंँगै बस्छन् । तिनका आमा, बाबु, बाजे, बज्यै नै तिनका विरोधी छन् । छाउको बेला घरभित्र पस्न दिँंदैनन् । चिसो गोठमा बस्न पठाउँछन् । कसैले त जंगलको बास पनि गराउँछन् । यो नचाहँदानचाहँदै पनि भोगी आएको समस्या हो । यसो हुँदा कोही बलात्कृत हुने, कोही जंगली जानवरको सिकार हुनुपर्ने, कोही बिरामी हुने जस्ता समस्या आइपर्ने निश्चित नै छ । पूर्णप्रसाद चिमरियाशान्तिनगर३४, काठमाडौं"
बिचरा नेपाली जनता !,"सत्ता सिकारीहरूको सङ्ख्या दिनानुदिन बढ्दै छत्याग र निष्ठाको राजनीति बिस्तारैबिस्तारै सड्दै छ ।कहींकतै खोजेर पाइन छाडियो राष्ट्रियता यहाँ ब्वाँसा, मुसा र छेपाराहरूको लाम उकालो चढ्दै छ ।समाज र राष्ट्रका लागि मरिमेट्नेहरू पनि छन्, कोहीकोहीतर तिनीहरूको पाइला ठाउँका ठाउँमै अड्दै छ ।महान् उद्देश्य त अवश्य थियो, हजारौंको बलिदानीमा सत्ता, सुविधा, प्रतिशोध र प्रतिहिंसाको भावना गड्दै छ ।कति सुनोस्, कति पढोस् बिचरा नेपाली जनता पनि !अझै पनि भाषण सुन्दै अनि घोषणापत्र मागेर पढ्दै छ । इन्द्रकुमार श्रेष्ठकमलाकुञ्ज, ओखलढुंगा"
प्रत्यक्ष राष्ट्रपति संविधानविपरीत,"जोगबुढा (डडेलधुरा) (कास) प्रधानमन्त्री शेरबहादुर देउवाले वाम गठबन्धनले कार्यकारी राष्ट्रपतीय प्रणालीको विषय उठाउनु संविधानको मर्मविपरीत भएको बताएका छन् । भित्री मधेसक्षेत्रको जोगबुढामा आइतबार चुनावी सभामा उनले राष्ट्रपति प्रणालीबाट निर्दलीय तानाशाही पद्धति जन्मने दाबी गरे ।संविधानले जनताका सबै अधिकार सुनिश्चित गरेको छ, यसलाई कार्यान्वयनको बाटोमा अगाडि बढाउनु छ, उनले भने, प्रत्यक्ष राष्ट्रपतिको कुरा गर्नु संविधान च्यात्नु सरह हो, पुन: मुलुकमा तानाशाह, निर्दलीय अधिनायकवाद जन्माउनु हो । लोकतन्त्र खतरामा पर्न लागेको औंल्याउँदै देउवाले यसलाई जोगाउन निर्वाचनमा वाम गठबन्धनलाई पराजित गर्न जरुरी रहेको बताए । जनताले पटकपटक लडेर ल्याएको प्रजातन्त्र खतरामा पर्ने देखिन्छ, उनले भने, त्यसैले बेलैमा सचेत भई वाम गठबन्धनलाई परास्त गर्नुपर्छ । देउवाले आफ्नो चुनावी क्षेत्रसमेत रहेको गृहजिल्ला डडेलधुरामा गरेको विकासका काम जनतासामु छर्लंग भएको बताए । ०४८ पूर्वको अवस्था तुलना गर्दा शिक्षा, स्वास्थ्य, खानेपानी, बिजुली र बाटोघाटोलगायतमा उल्लेखनीय प्रगति भएको छ उनले भने, अझै थुप्रै विकास योजना गर्नु छ, यो अवसर मलाई नै दिनुहुनेछ ।"
मुगुमा बढ्दै भाइरल ज्वरो,"मुगु जिल्लाभर भाइरल ज्वरोको प्रकोप बढ्दै गएको छ । जिल्ला जनस्वास्थ्य कार्यालयले एक महिनाको अवधिमा १२ जनाको मृत्यु भएको पुष्टि गरे पनि भाइरल ज्वरोका कारण १५ जनाको मृत्यु भइसकेको छ । छायाँनाथ नगरपालिका, खत्याड र सोरू गाउँपालिकाका केही बस्तीमा भाइरल ज्वरो फैलिएको छ । सबैजसो घरमा बिरामी थला परेका छन् । भाइरल ज्वरोबाटै यो साता रिघा गाउँका ६५ वर्षीय बिउरासर पाण्डे, ४४ वर्षीय विष्णु जैसी, ७५ वर्षीय ऋषिसन्न उपाध्याय र सुकाढिक गाउँकी ५५ वर्षीया पूर्वा कार्कीको मृत्यु भएको छ । कात्तिकमा सेरी साटबाड गाउँका ५९ वर्षीय सिंहबहादुर बुढा, खमाले कवाकी ४२ वर्षीया मागी रोकाया, पैखुगाउँका ५६ वर्षीय धनसिंह थापा र ६५ वर्षीय दलसुर थापाको मृत्यु भएको थियो । मंसिर पहिलो साता छायाँनाथ रारा नगरपालिकास्थित श्रीनगर गाउँकी ६५ वर्षीया कलादेवी मल्ल, इमा गाउँका ७५ वर्षीय बउदे खडका, ढुम गाउँकी ७२ वर्षीय लालशोभा बुढा र जउमती सेजुवालको मृत्यु भएको जिल्ला जनस्वास्थ्य कार्यालयले पुष्टि गरेको छ । यसैगरी सोरू गाउँपालिकाको नार्थपु जडेपानी गाउँका ६२ वर्षीय छत्तबहादुर मल्ल, फोतु लिब्रु गाउँकी ७० वर्षीया फुल्ती बुढा र ६० वर्षीया हरिनी दमाईको भाइरल ज्वरोले ज्यान गएको छ । जिल्लाभरि ज्वरोका कारण १२ जनाको मृत्यु भएको कार्यालयका एचए बलिबहादुर बुढाले बताए । मृत्यु हुनेमा अधिकांश दमका रोगी भएको उनको भनाइ छ । करिब डेढ सय घरधुरी रहेको रिघा गाउँमा भाइरल ज्वरो फैलिँदा गाउँका अधिकांश बिरामी छन् । बिरामीलाई स्याहारसुसार गर्नेसमेत मान्छे नभएको रिघा गाउँकी कुसुमकली उपाध्यायले बताइन् । औषधि नपाउँदा ज्यान बचाउन मुस्किल भएको उनको भनाइ छ ।नगरपालिकाको करिब ३ सय घरधुरी रहेको भामबाडा गाउँमा पनि अधिकांश घरमा बिरामी छन् । कडा ज्वरो आउने, टाउको दुख्ने, घाँटी पाक्ने, पेट दुख्ने, रिंगटा लाग्ने, बान्ता आउने, खाना खान मन नलाग्नेजस्ता लक्षण बिरामीमा देखिने गरेका छन् । अधिकांशको उपचार अभावमा ज्यान गएको हो । भाइरल ज्वरो फैलिएका क्षेत्रमा स्वास्थ्य केन्द्र भए पनि औषधि नभएको स्वास्थ्यकर्मीको भनाइ छ ।ज्वरो नियन्त्रणका लागि जिल्ला अस्पतालबाट अहेव ज्ञानसिंह बुढासहितको स्वास्थ्यकर्मीको टोली औषधिसहित प्रभावित क्षेत्रमा खटिएको निमित्त प्रमुख जिल्ला अधिकारी मोहन केसीले जानकारी गराए । मौसम परिर्वतनसँगैको चिसो, फोहोर वातावरण, दूषित खाना र पानीका कारण भाइरल ज्वरो फैलिएको चिकित्सकको भनाइ छ । जिल्लामा महामारी नियन्त्रणका लागि निकासा भएको २ लाख रुपैयाँको औषधि खरिद गरी प्रभावित क्षेत्रमा पठाइएको निमित्त जिल्ला स्वास्थ्य अधिकृत धनप्रसाद शर्माले बताए ।"
ढुक्कसँग मतदान गर्नुस्,"स्याङ्जा (कास) निर्वाचनका लागि प्रदेश सुरक्षा प्रमुखसहित जिल्ला दौडाहामा रहेका निर्वाचन आयुक्त ईश्वरीप्रसाद पौडेलले मतदातालाई ढुक्कसँग मतदान गर्न आग्रह गरेका छन् । आइतबार स्याङ्जा आइपुगेका उनले निर्वाचन बिथोल्न खोज्नेलाई तत्काल कारबाही गर्न जिल्लाका सुरक्षा अधिकारीलाई निर्देशन दिए । पहिलो चरणको निर्वाचन सफल रह्यो उनले भने, दोस्रो चरणको निर्वाचन पनि शान्तिपूर्ण नै गराउने हो । राज्यको जुनसुकै तहमा रहेको व्यक्ति किन नहोस नियम बाहिर रहे कारबाही दायरामा ल्याउनुपर्छ ।"
मन्त्रीलाई लक्षित गरी बम,"स्याङ्जा (कास) उपप्रधान एवं शिक्षामन्त्री गोपालमान श्रेष्ठलाई लक्षित गरी बम प्रहार भएको छ । भीरकोट नगरपालिका९, ढापुकमा चुनावी सभा गरी फर्कंदै गर्दा आइतबार साँझ अज्ञात समूहले उनी सवार बा१३च २०२७ नम्बर स्कारपियोलाई लक्षित गरी बम प्रहार भएको जिल्ला प्रहरी कार्यालयले जनाएको छ ।"
प्रहरीबाट नमुना मतदान,हेटौंडा (कास) निर्वाचनमा खटिने प्रहरी र म्यादी प्रहरीलाई जिल्ला प्रहरी कार्यालय हेटौंडाले नमुना मतदानमा सहभागी गराएको छ ।मतदान केन्द्रको सुरक्षामा ध्यान दिनुपर्ने पक्ष र मतदानको प्रक्रियाका विषयमा जानकारी गराउने उद्देश्यले कार्यक्रम गरिएको हो । मतदातालाई सहजीकरण गर्ने र सुरक्षा सतर्कता अपनाउने विषयमा उनीहरूलाई सचेत गराइएको थियो । मकवानपुर जिल्लामा कार्यरत सबै प्रहरीलाई शनिबार र आइतबार दुई दिन नमुना मतदान कार्यक्रममा सहभागी गराई सचेत गराइएको प्रहरी नायब उपरीक्षक दिलीप राज झाले बताए ।
लोकतान्त्रिकको बहुमत,हेटौंडा (कास) उपप्रधानमन्त्री एवं राप्रपा अध्यक्ष कमल थापाले आसन्न चुनावमा लोकतान्त्रिक गठबन्धनको बहुमत सरकार बन्ने दाबी गरेका छन् । लोकतान्त्रिक गठबन्धनबाट जिल्लाको प्रतिनिधिसभा१ का उम्मेदवारसमेत रहेका उनले गठबन्धनका पक्षमा मुलुकभर जनलहर आएको बताए । हेटौंडामा आइतबार आयोजित साक्षात्कारमा थापाले अधिनायकवाद रोक्न कांग्रेस अगुवाइमा लोकतान्त्रिक गठबन्धन बनेको प्रस्ट पारे ।
उँधौली उल्लास,"इतिहासविद् मन्जुल याक्थुम्बा लिम्बूका अनुसार उक्त वनमा १९०५ सालदेखि तत्कालीन नेपाली सेनाको किरात पल्टनमा कार्यरत किरात सैनिकले यसरी पूजाआजा गर्न थालेका थिए । त्यसयता त्यो कर्म निरन्तर रहेको छ । राई, लिम्बू, याक्खा र सुनुवार जातिको सामाजिक संस्थाले माग गरेअनुसार सरकारले २०५८ मा मंसिरे पूर्णिमालाई किरात चाड घोषणा गरेको थियो । २०६४ देखि उँभौली वैशाखे पूर्णिमा समेत किरात चाडकै रूपमा घोषणा गरी सार्वजनिक बिदा हुँदै आएको छ ।"
य:मरि अर्थात् मीठो रोटी,"डिल्लीबजारस्थित होमकै कार्यालयमा आइतबार चामलको पिठोमा चाकु र खुदो मिसाएर कसरी सुन्दर बनावट दिने भन्ने ध्याउन्नमा थिइन् सुनीतासँगै पूर्व मिस नेवा एलिसा बज्राचार्य, जेनी मानन्धर लगायतको टोली ।हेर्दा सजिलो लागे पनि पुरानै तरिकाले य:मरिको फिनिसिङ दिन अलिक मुस्किल नै पर्छ, सुनीताले भनिन् । वरिष्ठ कवि दुर्गालाल श्रेष्ठ य:मरि पूर्णिमालाई परिकारसँग मात्रै जोडेर सीमित राख्न चाहँदैनन् । किसानहरूले आफ्नो वर्षदिनको मिहिनेत फलाएर उत्साहका साथ मनाउने पर्व हो यो, उनले भने, किसानले अन्न उत्पादन मात्रै नगरेर कलात्मक ढंगले परिकार पनि बनाएर खान्छन् भन्ने भाव यो पर्वसित लुकेको छ ।यसपटकको पूर्णिमामा उनले य:मरि खाएर बगैंचामा आनन्दले घाम तापे । उनका अनुसार नेवार भाषामा य भनेको मनपर्नु र मरि भनेको रोटी हो । विशेष गरी जाडो महिनामा बनाइने यो रोटीले शरीरमा तातो प्रदान गर्ने हुँदा स्वास्थ्यलाई समेत फाइदा पुग्ने उनले बताए ।"
नेपाल आइडललाई राम्रो साथ,"अस्ट्रेलिया (कास) एकमहिने सांगीतिक कार्यक्रमका लागि अस्ट्रेलिया आएको नेपाल आइडलको टोलीलाई यहाँका संगीतप्रेमीले राम्रो साथ दिएका छन् । अस्ट्रेलियाका आठ सहरमा गाउने सांगीतिक प्रस्तुति लिएर केही दिनअघि सिड्नी आइपुगेको टोलीमा नेपाल आइडल विजेता बुद्ध लामा, फस्ट रनरअप निशान्त भट्टराई, सेकेन्ड रनरअप प्रताप दास र प्रमिला राई छन् । नेपाली टचको निम्तोमा आएका उनीहरूले अहिलेसम्म सिड्नी, क्यानबेरा, ब्रिसबन र मेलबर्नमा कार्यक्रम प्रस्तुत गरिसकेका छन् भने अन्य चार सहरमा पनि प्रस्तुत हुँदै छन् । उनीहरूलाई कार्यक्रम सम्पन्न भएका सबै सहरमा नेपाली दर्शकहरूले भरपूर साथ दिएका थिए । आयोजकले उनीहरूको कार्यक्रमलाई पहिलोपटक सिड्नीका प्रतिष्ठितमध्येको ओलम्पिक पार्कमा रहेको स्पोट्र्स सेन्टरमा राखेको थियो । अन्य सहरमा समेत उत्कृष्ट कार्यक्रमस्थलमा कार्यक्रम प्रस्तुत गरिएको आयोजक राजकुमार गोस्वामीले दाबी गरे ।मेलबर्नमा आइतबार आयोजित कार्यक्रममा समेत दर्शकश्रोताको उत्तिकै उपस्थिति थियो । उनीहरूलाई दर्शकश्रोता नाचेर र गाएर दिएका थिए । करिब तीन घण्टा दर्शकश्रोताले भरपूर मनोरञ्जन पाएका थिए ।नेपाली टचका दीपेश पुनका अनुसार, उनीहरूले एडिलेड, पर्थ, होबार्ट र डार्बिनमा पनि गाउनेछन् ।"
सँझ्यामा फरक स्वादका कविता,"भक्तपुर (कास) सँझ्या साहित्यको यसपटकको शृंखलामा फरक पुस्ताका तीन कविले कविता प्रस्तुत गरे ।पचासको दशकपछि कविता लेख्न थालेका प्रोल्लास सिन्धुलीय, साठीको दशकको उत्तराद्र्धपछि कवितामार्फत देखा परेकी रञ्जना निरौला र सत्तरीको दशकदेखि कवितामा सक्रिय सुरज रानाले लोकन्थलीस्थित ॐ ज्ञान मन्दिर विद्यालयमा आफ्ना रचना सुनाए । भक्तपुरलाई कला र कविताको पर्यटन क्षेत्रका रूपमा स्थापित गर्ने उद्देश्यले सुरु भएको सँझ्यामा कवि सिन्धुलीयले आमालाई सम्झँदै धन्यवाद आमा कविता सुनाएर शृंखला सुरु गरे । उनले श्रीमतीको ड्राइभिङ लाइसेन्स, कमरेड अशोक सुवेदीकी श्रीमती, हामीजस्ताको मन, लोग्ने मान्छे, आफ्नै बासँग, तिम्रो लोग्नेको नाम के हो यशोधरा ? लगायत कविता सुनाए ।उनले कवितामा महिला सशक्तीकरण, पुरुष मानसिकता, राजनेताका मनोसामाजिक अवस्थालाई बिम्बमा उतारेका थिए । निरौलाले पनि आमा कविता सुनाइन् । उनले आमाको महिमा वर्णित कविता आमा प्रस्तुत गर्दै कविताको श्रीगणेश गरिन् । सामाजिक, राजनीतिक वा आर्थिक संकट आएको बेला एक जिम्मेवार नागरिक चुप लागेर बस्न नहुने बताउँदै उनले म कसरी हेर्न सक्छु कविता सुनाइन् । त्यसै गरी उनले जीवन, आग्रह, छोरी, माग, तिमी मान या नमान, मेरो युवा दाइ कवितामार्फत देशका समसामयिक समस्या उठाइन् । रानाले अक्षरहरू, लाहुरेनी भाउजू र कुकुर, ओ बाहुनी, मौन पहाड, प्रेम निभेको कोठाबाट, तलब, याद र बोधमार्फत रेमिट्यान्स बजारमा बेचिएका युवाको पीडा र तिनैका आश्रित स्वास्नीहरूको यौन मनोविज्ञानको सूक्ष्म विश्लेषण प्रस्तुत गरे ।युवा कवि सुमन हुलाकीले चुनाव कविता बोनसका रूपमा सुनाए ।"
छायाछविमा हेम र सुशीला,"काठमाडौं (कास) छायाछवि काव्य शृंखलाको दोस्रो सिलसिलामा लेखककवि हेम प्रभास र गजलकार सुशीला पौडेल प्रस्तुत भए ।सुशीलाले आफ्ना गजलबाट शृंखलाको सुरुआत गरिन् । उनले कति रहस्यमय, माया बसेकै हो त, हराएको छ, तिमीले नै पार्यौ, म छक्क पर्छु, सक्दिनँ, एउटै समय, बनाउँ कसरी र डुबेको छु सहित एक दर्जन गजल सुनाइन् । उनका प्राय: गजल मायाप्रेमसँग सम्बन्धित थिए ।हेमले नयाँ शताब्दीको बूढो बालक, मेरो बा किसान हुन्, भेट र पृथकता, तिम्रो भाग्यको नीलो पहाड, कवि कृष्णेको सपना, पत्रको सारांश, म मरेको साँझ र भेटको सिलसिला गरी आठ कविता सुनाए ।उनका कवितामा सामाजिक विसंगति, समसामयिक परिवेश र नेपाली समाजका सामाजिक यथार्थहरू समेटिएका थिए ।"
"मलाई मन पर्छ  खुमन अधिकारी, लोकदोहोरी गायक","ठाउँ पोखराको हावापानी सफा लाग्छ । पोखरामा तालतलैयादेखि डेभिज फल्ससम्म घुम्ने ठाउँ धेरै छन् । पर्यटकीय रूपमा पनि राम्रो छ । परिकारसादा दालभात, तरकारी नै रुचाउँछु । अचारको पारखी हुँ । खाना खाँदा गोलभेँडाको अचार चाहिन्छ । काँक्रोको सिजनमा काँक्रो र आलु साँधेर बनाएको अचार एकदमै मन पर्छ । पेयड्रिंक्स त्यति गर्दिनँ । स्याउको जुस मन पर्छ । पुस्तकसबैखाले पुस्तक पढिरहेको हुन्छु । छ महिनाअघि बद्रीनारायण भुसालको समानान्तर पढेको थिएँ । उपयोगी लाग्यो । त्यसमा मानिसको जीवनशैली कसरी सुधार गर्नेदेखि गलत मानिसहरूबाट कसरी बच्ने भन्नेसम्म समेटिएको छ । त्यो शिक्षालाई अहिले दैनिक जीवनमा लागू गर्ने कोसिस पनि गरिरहेको छु । लेखकपुस्तक लेखकभन्दा पनि म गीत लेख्ने मानिससँग बढी नजिक छु । मलाई राजकुमार बगरको गीत लेखन मन पर्छ । उहाँका गीतहरू साहित्यिक हिसाबले लेखिएका हुन्छन् । गीतअहिलेसम्म धेरै गीत सुनिसकेँ तर बच्चैदेखि सुन्दै आएको लोकगायक पुरुषोत्तम न्यौपानेको पहिलो गीत बलाम देवी थान नै मन पर्छ । मलाई त आफैले गाएका गीतहरू पनि खुबै मन पर्छन् । गायकगायिकालोकगायिकातर्फ बिमाकुमारी दुरा र आधुनिक गीततर्फ अञ्जु पन्त मन पर्छन् । गायकहरूमा चाहिँ त्यस्तो स्पेसल कोही छैन । सबैका गीत सुन्छु । फिल्मपहिलोपटक हलमा छिरेर मुग्लान हेरेको थिएँ । अहिलेसम्म त्यही फिल्मको कथा र क्यारेक्टर मन र मस्तिष्कमा बसेको छ । बिदेसिनुको पीडालाई उतारेको फिल्मले साँच्चै मन छोयो । अभिनेताअभिनेत्रीअभिनेतामा निखिल उप्रेती र नायिकामा निरुता सिंह मन पर्छन् ।"
प्रचारमा सामाजिक सद्भाव,"शान्त शैलीगुल्मी (कास) प्रदेश र प्रतिनिधिसभाका उम्मेदवार गाउँस्तरका कार्यकर्ता भेटघाटमा व्यस्त छन् । प्रचारमा जुटेका उम्मेदवारका पछि कार्यकर्ताको दौडधुप बाक्लो देखिँदैन । गीत पनि घन्किएका छैनन् । केही उम्मेदवारको प्रचार त भूमिगत शैलीकै छ । प्रतिनिधिसभा क्षेत्र नं २ को प्रदेश २ का माओवादी उम्मेदवार दिनेश पन्थीको त फेसबुक एकाउन्ट पनि छैन । प्रतिस्पर्धी कांग्रेसका छन्दबहादुर पहराईको फेसबुक त छ तर प्रचारमा प्रयोग गरेका छैनन् ।चुनाव प्रसारले रौनक नल्याएको धुर्कोट३ हाडहाडेका चन्द्र विकले बताए । गाउँमा चुनाव आएजस्तै छैन, उनले भने । राजनीतिमा योगदान गरेका तर धेरै खर्च गर्न नसक्ने भएकाले पनि चुनावी उत्साह नदेखिएको उनले बताए । प्रदेश १ का एमाले उम्मेदवार खड्ग केसी पनि उस्तै छन् । उनका कार्यकर्ताको लावालस्कर पनि छैन । उनका प्रतिस्पर्धी कांग्रेसका शालिकराम पन्थी अलि फरक छन् । उनी भोट माग्दै काम गरिरहेका किसानको बारीसम्म पुग्छन् । फोटो फेसबुकमा राख्दै आफ्ना योजना सार्वजनिक गर्छन् । गुल्मी १ बाट प्रतिनिधिसभामा एमाले सचिव प्रदीप ज्ञवाली र कांग्रेसका चन्द्र भण्डारी प्रत्येक साँझ टेलिफोनमा एकअर्कासित दिनभरको प्रचार समीक्षा गर्छन् । क्षेत्र नम्बर २ का उम्मेदवार वाम गठबन्धनका गोकर्ण विष्ट र कांग्रेसका चन्द्र केसीले भने स्थानीय भेटघाटलाई तीव्रता दिने गरेका छन् ।"
पूर्वमन्त्रीबीच टक्कर,"सिरहा निर्वाचनको मिति घर्किंंदै गर्दा सिरहामा पूर्वमन्त्रीबीचको टक्कर तीव्र बनेको छ । चुनाव जित्नैपर्ने उम्मेदवारको मनोविज्ञानले पनि मतदाता चेपुवामा छन् । क्षेत्र २ र ४ मा पूर्वमन्त्रीबीचको टकरावले चुनावी सरगर्मी बढेको छ । क्षेत्र ४ मा पूर्वमन्त्रीद्वय राजकिशोर यादव र अजयशंकर नायकबीच टकराव छ । दुई पूर्वमन्त्रीको टकरावमा कांग्रेसले समानुपातिकबाट सभासद भइसकेका युवा नेता मोख्तार अहमदको उम्मेदवारीले यस क्षेत्रमा त्रिपक्षीय प्रतिस्पर्धा छ । वाम गठबन्धनबाट माओवादी केन्द्रका उम्मेदवार ४० वर्षीय नायक मैदानमा छन् । दोस्रो संविधानसभा निर्वाचनमा समानुपातिक सभासद बनेका नायक पुष्पकमल दाहालको दोस्रो प्रधानमन्त्रीकालमा कानुन, न्याय तथा संसदीय व्यवस्थामन्त्री बनेका थिए । नायक आफ्नो जित सुनिश्चित भएको दाबी गर्छन् । वामपन्थीहरूको बलियो पकड क्षेत्र हो, चुनाव जित्छु, उनले भने, चुनावी एकता हुँदै निर्वाचनपछि पार्टी एकता नै हुने भएकाले क्षेत्रका सम्पूर्ण मतदाता उत्साहित छन् । फोरमराजपा गठबन्धनबाट राजपा अध्यक्ष मण्डल सदस्य एवं पूर्वसञ्चारमन्त्री राजकिशोर यादव प्रतिस्पर्धामा उत्रिएका छन् । ४४ वर्षीय यादव २०६४ को संविधानसभामा ६ नम्बर क्षेत्रमा तत्कालीन मधेसी जनअधिकार फोरमबाट विजयी भएका थिए । बाबुराम भट्टराई नेतृत्वको सरकारमा सञ्चारमन्त्री बनेका थिए ।फोरमबाट अलग्गिएर फोरम गणतान्त्रिकबाट २०७० को दोस्रो संविधानसभा निर्वाचनमा त्यही क्षेत्रबाट उम्मेदवारी दिएका उनले हार बेहोर्नुपर्यो । ६ मधेस केन्द्रित दल सम्मिलित राजपा नेपालमा अध्यक्ष मण्डल सदस्य यादव आफ्नो विजय निश्चित रहेको दाबी गर्छन् । मधेस आन्दोलनको समयमा दमन गर्ने अन्य पार्टीलाई मतदाताले चुन्दैनन्, उनले भने । विकास निर्माण, स्थानीय जनताको सामाजिक, प्रशासनिकलगायत दैनिक काममा गरेको सहयोग नै आगामी निर्वाचन जित्ने मुख्य आधार रहेको बताउँछन्, कांग्रेस उम्मेदवार मोख्तार अहमद । २०७० को संविधानसभामा समानुपातिक सभासद बनेका अहमद २०४४ सालदेखि २०५१ सम्म नेपाल विद्यार्थी संघको इकाइ सभापति, संघको जिल्ला सम्मलेन आयोजक समिति सभापति, कार्यबाहक सभापति हुँदै जिल्ला अध्यक्ष बनेका थिए । २०४६ सालको जनआन्दोलन बेला उनले युवा विद्यार्थीको नेतृत्व गरेका थिए । महासमिति सदस्य उनले संविधानको कार्यान्वयन, सबै वर्ग समुदायको अपनत्वका लागि संविधानका केही बुँदा संशोधन गरी मधेसको समस्या सम्बोधन गराउन महत्त्वपूर्ण भूमिका नै जितको मुख्य आधार भएको सुनाए ।२ मा पनि उस्तैवाम गठबन्धनबाट सीमावर्ती औरही ५ का ६१ वर्षीय सुरेशचन्द्र दास यादव उम्मेदवार छन् । स्वास्थ्य सहायकमन्त्रीसमेत भइसकेका उनीसँग पूर्वपर्यटन राज्यमन्त्री तथा संघीय समाजवादी फोरमका शत्रुघनप्रसाद महतो र पूर्वसभासद एवं सिरहा कांग्रेसका जिल्ला सभापति रामचन्द्र यादव प्रतिस्पर्धामा छन् । २०४८ र २०५१ मा चुनाव जितेका दास २०५२ मा शेरबहादुर देउवाको सरकारमा स्वास्थ्य सहायकमन्त्रीसमेत बने । लामो कालखण्ड कांग्रेसमा बिताएका दास माओवादी केन्द्रबाट वाम गठबन्धनका उम्मेदवार बनेकाले पनि यो क्षेत्र चर्चामा छ । विगतमा सांसद, मन्त्री मात्र होइन, सिंगो क्षेत्रका लागि गरेको कामका आधारमा जनताले यसपल्ट मलाई चुन्दै छन्, उनले भने ।"
रोचक भिडन्त,"काभ्रे (कास) प्रतिनिधिसभा क्षेत्र नं १ मा कांग्रेस र वाम गठबन्धनबीचको चुनावी प्रतिस्पर्धा निकै रोचक बन्दै छ । कांग्रेसबाट तीर्थ लामा र वाम गठबन्धनबाट माओवादी केन्द्रका गंगाबहादुर तामाङ भिड्दै छन् ।निवर्तमान सांसद लामा कांग्रेसका क्षेत्रीय सभापति हुन् । उनी २०७० को दोस्रो संविधानसभामा विजयी भएका थिए । कम्युनिस्ट गढ मानिएको क्षेत्रमा यो कांग्रेसको पहिलो जित थियो । लामाले यसपटक पनि आफैं विजयी हुने दाबी गरेका छन् । मलाई मतदाताले जिताउँछन्, गठबन्धनको अंकगणित कुनै ठूलो कुरा होइन, उनले भने । अर्का उम्मेदवार माओवादी केन्द्रीय सदस्य तामाङ तत्कालीन विद्रोही माओवादीले घोषणा गरेको जिल्ला जनसरकार प्रमुख हुन् । उनी २०५१ देखि नै सशस्त्र विद्रोहमा सहभागी थिए । उनी गत स्थानीय तह निर्वाचनमा तेमाल गाउँपालिकाको अध्यक्ष उम्मेदवारसमेत थिए । उनलाई कांग्रेस उम्मेदवार सलामसिंह तामाङले पराजित गरे । प्रतिनिधिसभामा भने गठबन्धनका तामाङ आफैंले जित्ने दाबी गर्छन् । गठबन्धनको प्रतिबद्ध मत र पार्टीमा आफ्नो लगानी जितको आधार बन्ने उनले बताए । म कतैबाट फुत्त आएको होइन, माओवादीमा मेरो त्याग, तपस्या र लगानी छ, उनले भने, गठबन्धनको प्रतिबद्ध मत नै मेरो जितको आधार हो । उक्त क्षेत्रमा २०४८ यताका अधिकांश निर्वाचन वामपन्थी उम्मेदवारले जित्दै आएका छन् । कांग्रेस उम्मेदवार लामाले भने सांसद हुँदा आफूले गरेका विकासनिर्माणका काम नै विजयको आधार भएको बताए ।"
एजेन्डामै प्रतिस्पर्धा,"अर्घाखाँची प्रतिनिधिसभामा वाम गठबन्धनका उम्मेदवार टोपबहादुर रायमाझी र कांग्रेसका डा रामबहादुर बीसी विकास योजना अघि सार्दै मतदाता रिझाउने दौडधुपमा छन् । दुवैजना समृद्ध जिल्ला बनाउने उद्घोष गर्दै भोट माग्न घरदैलो गरिरहेका छन् । पूर्वउपप्रधानमन्त्रीसमेत रहेका माओवादी केन्द्रका नेता रायमाझी अर्घाखाँची मुलुककै नमूना र समृद्ध जिल्ला बन्ने उद्घोष गर्दै प्रतिनिधिसभामा भोट माग्दै हिँडेका छन् । उनले सबै कोणसभामा पाँच वर्षभित्रमा जिल्लाका ६० हजार युवालाई स्वरोजगार बनाउने दाबी गरेका छन् । कृषि, पशुपालन, उत्पादन, उद्योग र पर्यटन विस्तार गर्ने बताए । कहाँ के उत्पादन हुन्छ त्यसको पहिचान गरेर कार्यक्रम भित्र्याउने उनले जनाए । एक घर एक स्वरोजगारमूलक कार्यक्रम भित्र्याएर उत्पादनमा आत्मनिर्भर बनाउने दाबी गरे । महिनामा दसबीस हजार कमाउन अब विदेश जानु पर्दैन, उनले भने, जिल्लाबाट ६० हजार युवायुवती विदेशिएका छन् । ती सबैलाई यहीं काम गरेर जीवन निर्वाह हुन्छ । त्यो योजना मसँग छ ।२ सय ४५ मेगावाटको नौमुरे जलविद्युत् जिल्लावासीकै लगानीमा सञ्चालन गर्ने उनले बताए । दुई पटक मन्त्री भएका बेला धेरै योजना भित्र्याएको छु, उनले भने, मैले सुरु गरेको योजना पूरा गर्न र जिल्लालाई समृद्ध बनाउन पनि मैले जित्नुपर्छ ।आफू ऊर्जा मन्त्री भएको बेला शिलान्यास गरेको अर्घा भगवती विमानस्थल निर्माणलाई पनि उनले मुद्दा बनाएका छन् । उनले आफू मन्त्री भएका बेला सालझन्डीसन्धिखर्कढोरपाटन सडकमा बजेट पारेका थिए । एकै दिन हिमाल, पहाड र तराई घुम्न सकिने उक्त सडक र पोखराअर्घाखाँचीसुर्खेत सडकलाई मुख्य मुद्दा बनाएका छन् । पोखरा र लुम्बिनी आएका पर्यटकलाई अर्घाखाँची भित्र्याउने र डाँडाकाँडा घुम्ने, रमाउने पर्यटकीय पूर्वाधार र संरचना बनाउने आफ्नो योजना रहेको उनले बताए । सबै गाउँमा सडक सञ्जाल पुगेको कुन जिल्ला हो भन्दा अर्घाखाँची थियो, रायमाझीले भने, अब सबै ग्रामीण सडक पिच र ग्राभेल भएको जिल्ला पनि अर्घाखाँची बन्छ । कृषि, पर्यटन, पूर्वाधार विकासका मूल एजेन्डा हुन् । खोलाको पानी डाँडामा तानेर सबैका घरघरमा धारा जडान गर्ने उनले बताए । मलाई जिताउनुभयो भने पैसा जति पनि भित्र्याउँछु, केही कमी हुँदैन, उनले भने, कृषि, पशुपालन, पर्यटन, सीपमूलक र उद्यमशीलता तालिम, उत्पादनमा आत्मनिर्भरसहित देशकै नमूना जिल्ला बनाउने मेरो सपना छ ।बिसीले पनि आफूले जितेमा सांसदको तलब सुविधा बिरामीको उपचारमा र क्यान्सर पीडितका लागि खर्चिने बताएका छन् । भोट माग्न मतदाताको घरदैलो र खेतबारीमा पुगेर उनले गाउँ टोलबस्तीलाई विकास निर्माणमा कमी बन्न नदिने उद्घोष गरेका छन् । सबै टोलसम्मका मोटरबाटो ग्राभेल, खानेपानी, शिक्षा, स्वास्थ्य, बिजुली र पूर्वाधार विकासका काम गर्ने आश्वासन दिएका छन् । सामान्य बिरामी बाहिर जानुपर्छ, उनले भने, अर्घाखाँची अस्पतालमा विशेषज्ञ डाक्टरसहित १५ बेडलाई ५० बेड बनाउँछु । वृद्धभत्ता पाउने वृद्धवृद्धालाई नि:शुल्क स्वास्थ्य सेवा दिने व्यवस्था गर्छु । उनले पानीको स्रोत नभएको बस्तीमा लिफ्ट प्रविधिबाट घरघरमा खानेपानी र सिचाइँ सुविधा उपलब्ध गराएर प्रत्येक घर र टोलबस्तीमा कृषि, फलफूल उत्पादन गराएर आत्मनिर्भर बनाउने योजना रहेको बताए । तरकारी र फलफूल खेतीबाट सबैका घरमा आम्दानीको स्रोत भएपछि परिवार पाल्नकै लागि रोजगार खोज्दै विदेश जान पर्दैन, उनले भने । कांग्रेसको नेतृत्वमा शान्ति र संविधान बन्यो, अब विकसित नेपालको लागि समृद्धिको अभियान सफल पार्न आफूलाई भोट दिएर जिताउन भन्दै उनी मतदातालाई फकाइरहेका छन् । स्वरोजगार, उत्पादनमा आत्मनिर्भरसहितको समृद्ध जिल्ला बनाउन मैले जित्नुपर्छ, उनले भने । सुपादेउराली, पाणिनिलगायत पर्यटकी स्थलको प्रबद्धन र नयाँ संरचना बनाएर धेरै पर्यटक भित्र्याएर होमस्टे सञ्चालन गर्ने पनि उनले बताए । हालसम्म निर्माणाधीन र अलपत्र रहेका योजनालाई पूरा गर्ने, पूर्वाधार बनाएर खेलकुदमा ५ नम्बर प्रदेशकै गन्तव्यस्थल बनाउने उनले दाबी गरे ।"
रावललाई धक्का दिने कसरतमा स्वाँर,"अछाम प्रतिनिधिसभातर्फ अछाम क्षेत्र १ को चुनावी प्रतिस्पर्धा रोचक मोडमा पुगेको छ । एमाले उपाध्यक्षसमेत रहेका भीम रावललाई कांग्रेस अछामका जिल्ला सभापति भरतकुमार स्वाँरले टक्कर दिइरहेका छन् । पूर्वगृह तथा रक्षामन्त्री रावल हेभिवेट उम्मेदवार हुन् । जिविस सभापति भएर स्थानीयस्तरमा भिजेका स्वाँर उनलाई धक्का दिने कसरतमा छन् ।जिल्ला जनप्रतिनिधिको हैसियतले विगतमा संविधान निर्माण, राष्ट्रिय एकता र प्रदेश ७ को एकतालगायत विकास निर्माणमा उल्लेख्य योगदान गरेकाले आफूलाई जित्न कठिन नहुने रावलले बताए । मैले जनप्रतिनिधि हुँदा गरेका विकास निर्माणका कामलाई मतदाताले सम्झिरहेका छन्, उनले भने, पाँच वर्षपछि अछामले फडको मार्ने गरी काम सुरु भएको छ । माओवादी केन्द्रसमेत मिलेकाले सहज जितको आँकलन गरिरहेका रावललाई स्वाँरले कडा टक्कर दिइरहेका छन् । पटकपटक अछामी जनताले जिताएर केन्द्रमा पठाए पनि रावलले जिल्लाको विकासमा वास्ता नगरेको आरोप स्वाँरले लगाएका छन् । उनी यिनै मुद्दा उचाल्दै भोट तान्ने दाउमा छन् । हेभिवेट रावलका सामुन्ने स्वाँरको छवि कमजोर मान्नेहरू धेरै छन् तर स्वाँर भने यो स्विकार्दैनन् । मतदाता कसैका खल्तीका हँुदैनन्, हेभिवेटको हालत चुनावी नतिजाले देखाउनेछ, उनले भने ।रावलले भने, मध्यपहाडी राजमार्ग, सेती लोकमार्ग, बुढीगंगा परियोजना, कृषि, पर्यटन, शिक्षा क्षेत्रमा उल्लेखनीय काम गरेकाले आफूलाई चुनौती नभएको दाबी गरे । वामको साझा उम्मेदवार भएकोले निकटतम प्रतिस्पर्धा हुने छैन, उनले भने । दुईवटा निर्वाचन क्षेत्र रहेको अछाममा रावलको उम्मेदवारीले अर्को क्षेत्रको चर्चा कम छ । रावल राष्ट्रियस्तरको नेता भएका कारण उनीप्रति एकातिर मतदातामा आकर्षण छ भने प्रभावशाली नेता र मन्त्री भएर पनि जिल्लामा विकास निर्माणका ठूला योजना र जनतालाई आर्थिक उपार्जन हुने कार्यक्रम ल्याउन नसकेको भनेर गुनासो गर्ने पनि थुप्रै छन् । साँफेबगरका कृष्ण कुँवरले मतदाताले विकास चाहेको बताए । ठूल्ठूला कुरा गरेर भयो र ? हामीलाई त आधारभूत समस्या समाधानको खाँचो छ, उनले भने । रावलका प्रतिस्पर्धी स्वाँर यस्तै भावना भएका मतदातालाई आफूतिर आकर्षित गराउन जुटेका छन् । जिविस सभापति भएका बेला आफूले गरेका कामहरूको चर्चा गर्दै स्वाँरले मतदातालाई आकर्षित गरिरहेका छन् । करिब ६ सय जना शिक्षक भर्ना गरेको, साबिकका सबै गाविसहरूमा स्वास्थ्यचौकी स्थापना गरेको, सबै वर्गका जनताका समस्याहरू बुझेको र समाधानका लागि आफूसँग योजना हुनु आफ्नो जितका मुख्य आधार भएको उनले बताए ।रावलको सर्वसाधारणसँग कम घुलमिल हुने स्वभाव भएकाले आफू बढीभन्दा बढी मतदाता समक्ष पुग्ने रणनीतिमा छन्, स्वाँर । एमाले नेता रावल अखण्ड सुदूरपश्चिम पक्षमा खुलेर लागेका थिए । रावलका कार्यकर्ता उनलाई भावी प्रधानमन्त्री र एमालेको भावी अध्यक्ष भनेरसमेत प्रचारप्रसार गरिरहेका छन् । एमाले र माओवादी केन्द्रको गठबन्धन प्रभावकारी ढंगले परिचालित भइरहेको दाबी एमाले कार्यकर्ताको छ । तर, कांग्रेस उम्मेदवार स्वाँर भने माओवादीका सबै मत रावललाई नजाने विश्वासमा छन् ।"
नेतृत्वकै अग्निपरीक्षा,"डडेलधुरा प्रधानमन्त्री शेरबहादुर देउवा प्रतिनिधिसभातर्फ उम्मेदवार बनेको उनको गृह जिल्ला डडेलधुरामा प्रदेशसभा उम्मेदवारको चर्चा पनि चुलिएको छ । चुनाव मिति नजिकिँदै जाँदा मतदाता प्रधानमन्त्री देउवाको जितहारको चर्चा त गरिरहेकै छन्, प्रदेश उम्मेदवारको नतिजा कसको पक्षमा जान्छ भन्दै चासो व्यक्त गर्न थालेका हुन् । प्रदेश क बाट कांग्रेसका निवर्तमान सभापति रघुवर भट्ट र वाम गठबन्धनबाट एमालेका निवर्तमान अध्यक्ष पठानसिंह बोहरा चुनावी मैदानमा उत्रिएका छन् । पार्टीको जिल्ला तहमा दुईदुई पटक नेतृत्व गरेका दुवै उम्मेदवारको चुनावी मैदान निकै प्रतिस्पर्धापूर्ण बन्दै गएको छ । स्थानीय तह चुनावमा परशुराम नगरपालिका, आलिताल र भागेश्वर गाउँपालिकामा कांग्रेस विजयी भएको थियो । त्यसैले आफू बलियो रहेको भट्टको दाबी छ । भित्रीमधेसको परशुराम नगरपालिका र आलिताल वाम गठबन्धनकै आधार क्षेत्र भएकाले आफूले जित्ने दाबी बोहराले पनि गरिरहेका छन् । दुई सभापति प्रतिस्पर्धामाप्रदेश ख मा कांग्रेस र एमालेका जिल्ला सभापतिकै बीचमा रोचक भिडन्त भइरहेको छ । कांग्रेस सभापति कर्णबहादुर मल्ल र एमाले अध्यक्ष डा ताराप्रसाद जोशी चुनावी मैदानमा छन् । मल्ल र जोशी दुवै उम्मेदवार गन्यापधुरा गाउँपालिकाकै बासिन्दा हुन् । पुरानो कांग्रेसको आधार क्षेत्रमा स्थानीय तहमा वाम गठबन्धनको उपस्थिति दरिलो भएकाले आफ्नो जित सुनिश्चत भएको जोशीले बताए । एमाले र माओवादीले स्थानीय तहमा कांग्रेसभित्रको किचलोको फाइदा लिएको दाबी गर्दै यसपटक एकता प्रदर्शन गरेर जित्ने मल्लले बताए ।"
टोलटोलमा प्रचार तीव्र,"राजविराज (कास) चार निर्वाचन क्षेत्र रहेको सप्तरीमा त्रिपक्षीय भिडन्तको आँकलन गरिएको छ । उम्मेदवारको तस्बिर अंकित सामग्रीले गाउँ झकिझकाउ भएका छन । प्रतिनिधिसभातर्फ सप्तरी १ मा वाम गठबन्धनका तर्फबाट पूर्वसासंद अशोककुमार मण्डल, कांग्रेसका रामदेव साह र मधेसवादी गठबन्धनबाट डा सूर्यनारायण यादव प्रतिस्पर्धामा छन् । क्षेत्र २ मा प्रतिनिधिसभाका उम्मेदवारको प्रचार अभियान थप रोमाञ्चक बन्दै गएको छ । यहाँबाट संघीय समाजवादी फोरम नेपालका अध्यक्ष उपेन्द्र यादव, वाम गठबन्धनका तर्फबाट पूर्वमन्त्री उमेशकुमार यादव र राजपाका पूर्वसहमहामन्त्री जयप्रकाश ठाकुर स्वतन्त्र उम्मेदवार बनेका छन् । यो क्षेत्रमा काँटाको टक्कर रहेको मतदाता बताउँछन् । विगतमा मोरङ र सुनसरीबाट चुनाव लडदै आएका फोरम अध्यक्ष यादवलगायतका सबै उम्मेदवार प्रचारका लागि टोलबस्तीमा व्यस्त छन् । सप्तरी ३ मा भने कांग्रेसका दिनेशकुमार यादव, वाम गठबन्धनका ताराकान्त चौधरी र मधेस गठबन्धनबाट चन्द्रकान्त चौधरीबीच टक्कर छ । क्षेत्र ४ मा कांग्रेसबाट तेजुलाल चौधरी, मधेस गठबन्धनबाट राजपाका वरिष्ठ उपाध्यक्ष मृगेन्द्रकुमार सिंह यादव र वाम गठबन्धनका तर्फबाट मो इस्लाम चुनावी मैदानमा छन् ।"
डुंगा दुर्घटनामा १३ को मृत्यु,"सोल (बीबीसी) दक्षिण कोरियाको पश्चिमी तटीय क्षेत्रमा एउटा माछा मार्ने डुंगा इन्धन ट्यांकरसँग ठोक्किँदा कम्तीमा १३ जनाको मृत्यु भएको छ । अधिकारीहरूले दुई जना हराइरहेको जनाएका छन् । उनीहरूको कोरियाली तटरक्षकले खोजी गरिरहेको जनाएका छन् । उक्त सियोनचाङ१ डुंगामा चालक दलका २ सहित २२ जना सवार थिए । उनीहरूमध्ये घाइते ७ जनाको उपचार भइरहेको कोरियाली सञ्चार माध्यमले जनाएका छन् । अधिकारीका अनुसार डुंगा माछा मार्ने क्रममा दुर्घटनामा परेको हो । दुर्घटनास्थलबारे प्रशारित दृश्यहरूमा उत्तानो परेको डुंगा वरिपरि उद्धारकर्ताले खोजी कार्य गरिरहेको देखिएको छ । जलसेनाको हेलिकप्टर र दर्जनौं पानीजहाजले योङहेङ प्रान्त नजिकैको इन्चियोनको दक्षिणपश्चिमी क्षेत्रमा खोजी कार्य जारी राखेको अन्तर्राष्ट्रिय सञ्चार माध्यमले जनाएका छन् । डुंगाका क्याप्टेन पनि हराइरहेको एएफपीले जनाएको छ । दुर्घटनामा ट्यांकरमा भने कुनै क्षति नभएको जनाइएको छ । दक्षिण कोरियाली समाचार संस्था योनहापका अनुसार समुद्री तटीय क्षेत्रबाट छुटेको ९ मिनेटमा डुंगा दुर्घटनामा परेको हो । एक तटरक्षकका अनुसार दुर्घटनाको समयमा मौसम सफा रहेको जनाए । उनले भने, हामीले दुर्घटनाको कारणबारे अनुसन्धान गरिरहेका छौं ।अधिकारीका अनुसार अत्यधिक चिसोका कारण पनि मृत्यु हुनेको संख्या बढेको हुनसक्ने जनाइएको छ । यसअघि दुई वर्षअगाडि जेजु क्षेत्रमा भएको डुंगा दुर्घटनामा १५ जनाको मृत्यु भएको थियो । सन् २०१२ मा भएको यात्रुवाहक फेरी दुर्घटनामा ३ सयभन्दा बढी मानिसको मृत्यु भएको थियो । उनीहरूमध्ये अधिकांश घुम्न निस्केका विद्यार्थी थिए ।"
दुर्गमका खाद्य डिपो हटाइने,"काठमाडौं आपूर्ति मन्त्रालयले दुगर्मका केही खाद्य डिपोहरू हटाउने भएको छ । दैलेख, रोल्पा खोटाङ, अछामलगायत पूर्व क्षेत्रका केही डिपोबाट खाद्यान्नको माग नभएपछि ती डिपोहरू हटाउने योजना बनाइएको हो । आपूर्ति मन्त्रालयका सहसचिव एवम् संस्थान सञ्चालक समितिका अध्यक्ष मुकुन्द पौडयालका अनुसार डिपो हटाउने वा सोही जिल्लामा अन्यत्र सार्नेबारे थप अध्ययन भइरहेको छ । अध्ययनका क्रममा करिब २० वर्षअघि यातायात नपुगेका क्षेत्रमा डिपोहरू थिए । अहिले पनि ती स्थानमा डिपो यथावत् नै छन्, संस्थानको ४३ औं वार्षिकोत्सवमा पौडयालले भने, सडक (यातायात) पुगेको क्षेत्रमा डिपो राखेर खाद्य बिक्री गर्नुको औचित्य छैन । हाल सञ्चालनमा आएका डिपोहरू पुनर्गठन हुन जरुरी रहेको उनले बताए । खाद्यको माग नभएपछि कर्मचारीहरूले घाम तापेर दिन काटिरहेको उनले बताए । जुन क्षेत्रमा माग छैन, त्यस्ता ठाउँका डिपो खारेज गरेर आवश्यक क्षेत्रमा स्थापना गर्छौं, उनले भने । संस्थानका प्रवक्ता शंकर सापकोटाका अनुसार गाउँमा ५९ वटा डिपो छन् । ती डिपोहरू जाजरकोट, बैतडी, दाचुर्ला, बाझाङ, आछाम, दैलेख, हुम्ला, जुम्ला, कालिकोट, डेल्पालगायत क्षेत्रमा छन् । सदरमुकाममा २६ वटा र ८ वटा अञ्चल (झापा, मोरङ, सिरहा, पोखरा, दाङ, नेपालगन्ज, धनगढी र काठमाडौं) मा छन् । चारपाँच जिल्लामा माग नभएकाले डिपो सार्ने तयारी भएको उनले बताए । सके त्यही जिल्लामा नभए अन्य क्षेत्रमा सार्छौं, उनले भने । यसअघि संस्थानले दुगर्मका थप ७ स्थानमा गोदाम राख्ने तयारी गरेको थियो । गोदाम अभावकै कारण ढुवानी प्रभावकारी हुन नसकेको हुम्लाको सर्केगाड र श्रीनगर, डोल्पाको सर्मी, लुकु र काइगाउँमा गोदाम स्थापना गर्ने तयारी थियो । जानकारहरूका अनुसार गाउँबाट हुम्ला डोल्पा जिल्लाको सदरमुकाम आइपुग्न ५ देखि ७ दिनसम्म लाग्छ । दुगर्म गाविसहरूमा गोदाम निर्माण भए सर्वसाधारणलाई राहत हुने मन्त्रालयले जनाएको छ । थप ७ स्थानमा गोदाम राख्ने योजना प्रभावकारी रूपमा कार्यान्वयन भने हुन सकेको छैन । पर्याप्त मात्रामा गोदाम नहुँदा मौज्दात गर्न सकेका छैनांै । वर्षा सिजनमा थप समस्या हुने गरेको छ ।प्रवक्ता सापकोटाका अनुसार संस्थानसँग १० लाख क्विन्टल खाद्यान्न मौज्दात छ । गत आर्थिक वर्षमा दुर्गमका २३ जिल्लामा १ लाख ९५ हजार क्विन्टल खाद्यान्न ढुवानी भएको थियो । ती क्षेत्रमा माग दोब्बर रहेको संस्थानले जनाएको छ । आवश्यक स्थानमा डिपो नहँुदा ढुवानीमा समस्या हुँदै आएको छ । कर्णालीमा कुल खेतीयोग्य जमिन ४ लाख ४ हजार ५ सय ११ हेक्टर छ । जसमध्ये १ लाख २३ हजार ८ सय १९ हेक्टर क्षेत्रफल बाँझो रहेको मन्त्रालयले जनाएको छ ।भौगोलिक रूपमा विकट भएपछि खाद्यान्न उत्पादन पनि कम हुन्छ । सिँचाइ सुविधा, मल बीउबीजनको पनि उत्तिकै समस्या छ । पूर्वाधार विकास नहुँदा कर्णालीमा उत्पादित खाद्यान्नलाई बजारीकरण गर्न पनि समस्या हुन्छ । कर्णालीमा मुख्यत: फापर, सिमी, आलु, कागुनो, उवा, कोदो, जौ, भटमासलगायत खाद्यान्न उत्पादन हुन्छ । स्थानीय उत्पादनको पनि मूल्य तय गर्नुपर्ने सहसचिव पौडयालले बताए । कार्यक्रममा आपूर्तिमन्त्री जयन्त चन्दले संस्थान समय अनुकूल परिमार्जन हुनपर्ने बताए । बजारमा मूल्य स्थिर राखेर कृषकलाई न्याय दिलाउन संस्थानले महत्त्वपूर्ण भूमिका निर्वाह गर्नुपर्ने उनले बताए । बजार माफियातन्त्रबाट ग्रस्त छ । कार्टेलिङको मारमा परेका उपभोक्तालाई जोगाउन संस्थानले महत्त्वपूर्ण जिम्मेवारी निर्वाह गर्न सक्नुपर्छ, उनले भने । आपूर्ति सचिव अनीलकुमार ठाकुरले कर्मचारीहरू पादर्शी र उत्तरदायी हुनुपर्ने बताए । कर्मचारीलाई आवश्यकताअनुसार सुविधा दिन तयार रहेको उनले बताए । सुविधा दिन तयार छौं तर कर्मचारीहरू आफ्नो जिम्मेवारीप्रति बफादार हुनुपर्छ, उनले भने । सहसचिव पौडयालले राजनीतिक कारण संस्थानहरू धराशायी बन्दै गएको बताए । कर्मचारीहरू राजनीतिक कम र पेसागत मर्यादा बढी हुनुपर्ने उनले बताए । संस्थान धान किन्ने र बेच्नेमा मात्र सीमित हुन नहुने उनले बताए । धान किन्ने र बेच्ने, विदेशीले दिए लिने र वितरण गर्ने काममा मात्र सीमित भएर हुँदैन, सहसचिव पौडयालले भने, हावा तालमा भयो भने नेसनल ट्रेडिङजस्तै हबिगत हुन्छ ।संस्थान प्रमुख एवम् आपूर्ति विभागका महानिर्देशक कुमार दाहालले कर्मचारीले जिम्मेवारीपूर्वक काम गर्नुपर्ने बताए । संस्थानले प्रमुख जिल्लाका अधिकारीसतिहको टोलीले निर्धारण गरेको मूल्यअनुसार नै धान खरिद गर्दै आएको बताए । खाद्यान्न खरिद गर्दा मूल्य प्रमुख जिल्ला अधिकारीले नै निर्धारण गर्छ, उनलले भने, निर्धारित मूल्यअनुसार खरिद गरेर दुर्गममा पठाएका छौं । त्यसक्रमममा कर्मचारी युनियनहरूले व्यवस्थापनको कमजोरीका कारण संस्थान नाजुक बन्दै गएको बताएका थिए । संस्थानसँग पर्याप्त सम्पत्ति भए पनि उत्पादन क्षेत्रमा लगानी गर्न नसकेकामा उनीहरूको गुनासो थियो ।"
नौमुरे जलविद्युत् आयोजना  पत्याउन छोडे मतदाताले,"अर्घाखाँची कुनै उम्मेदवारले मलाई भोट दिएर जिताउनुहोला, मैले तपाईको घर नजिकैको नौमुरे जलविद्युत् आयोजना सञ्चालन गर्छु भन्यो भने दमारबेंसीका टानबहादुर पुलामीलाई विश्वास लाग्दैन । किनकि यो आयोजना जहिल्यै आश्वासनमा सीमित हुँदै आएको छ । घर पल्तिर राप्ती नदी छ, त्यहाँ २ सय ४५ मेगावाट विद्युत् निकल्न सकिने नौमुरे जलविद्युत् आयोजना अलपत्र रहेको ३० वर्ष पुग्यो, उनले भने, जितेर केही मन्त्रीसमेत भए । आयोजना सुरु हुने ठेगान छैन । २०४४ सालमा तत्कालीन सरकारले खटाएको विशेषज्ञ टोलीले २ सय ४५ मेगावाट विद्युत् निकाल्न सकिने प्रतिवेदन सरकारलाई बुझाएको थियो । प्यूठानसँग सीमा जोडिएको अर्घाखाँची प्रदेश ख जलुकेमा रहेको नौमुरेमा तीन वर्षसम्म डयाम निर्माणलगायतका काम भए । त्यसपछि ठप्पै छ । त्यतिबेला खनिएका खाडल पुरिएका छन् ।पञ्चायतदेखि अहिलेसम्मका चुनावमा नौमुरेको कुरा सधैं उठिरहन्छ, उनले भने, अहिले त पत्यारै लाग्न छाड्यो । भोट माग्न कांग्रेस र वाम गठबन्धनका उम्मेदवार गाउँ पुग्छन् । नौमुरे नजिकै बसोबास गर्ने गाउँलेलाई जलविद्युत्को चासो बढी छ । भोट माग्न जहाँ गए पनि उम्मेदवारले गाउँलेसँग आफ्ना कुरा राख्छन् । चुनावी मेलाको हतारोमा रहेका दुवैथरीका उम्मेदवारले स्थानीयका कुरा सुन्न भ्याउँदैनन् । विकास अरू पनि गर्छौं । भोट दिनुस्, जितेपछि पहिलो प्राथमिकता नौमुरेलाई दिन्छौं भनेर गइहाल्छन्, लामातालकी सुन्दरा गाहाले भनिन् ।पाँच वर्षसम्म डयामको काम गरेका तत्कालीन विद्युत् उपभोक्ता समितिका सदस्य जुनबहादुर पुलामीले नेताले सधैं झुलाउने काम गरेको बताए । पञ्चायत सरकारले सुरु गरेको थियो, उनले भने, प्रजातन्त्र आएपछि काम रोकियो । सरकारले चासो दिएन । उनले २०४४ सालदेखि ०४८ सालसम्म डयामका लागि खाडल खन्ने काम गरेका थिए । तीन वर्षसम्म बाँध बनाउन सयांै स्थानीयले जनश्रमदान गरेका थिए । विद्युत् निकाल्न बाँधिएको बाँध र खाडल अहिले पुरिएका छन् । जिल्लास्थित सर्वदलीय टोली पनि प्रधानमन्त्री फेरिनासाथ प्रतिनिधिमण्डल गइरहन्छन् । जिल्लाकै नेता टोपबहादुर रायमाझी उपप्रधान तथा ऊर्जामन्त्री भए । २०७२०७३ को बजेट भाषणमा नौमुरे जलविद्युत्को काम सुचारु गर्ने भनिएको थियो । जिल्लावासी हर्षित थिए । अहिलेसम्म सुरुवात नै भएको छैन । मन्त्री भएको बेला असुरकोटको कार्यक्रममा रायमाझीले मन्त्रालयका फाइल पेस भएको छ । सर्वसाधारणको सेयरबाट नौमुरे सुचारु गर्ने हो । सेयर राख्न पैसा जम्मा गरेर राख्नुहोला, सूचना निकाल्ने तयारीमा मन्त्रालय छ भन्ने भाषण सुनेपछि असुरकोटकी ६० वर्षीय तिलमाया खत्रीले नाक, कान र घाँटीका तीन तोला गहना बेचेर सिनारीमा पैसा राखिन् । छोरानातिको भविष्य बन्ला भनेर गहाना बेचें, कुनै दिन खबर पाइएला कि भन्ने आशामा बसेको धेरै भयो, उनले भनिन्, नेता र मन्त्री बोल्ने मात्र रहेछन् । काम गर्दा रहेनछन् । स्थानीय कृष्णप्रसाद पन्थीका अनुसार ३ सय जनशक्तिले तीन वर्ष काम गरे । नौमुरे सञ्चालन भएमा देशमा लोडसेडिङको भार केही कम हुने उनले बताए । ५० मिटरको डयामको रेखांकन अहिले हराएको उनले बताए । बजेट भाषणमै सम्बोधन भएपछि छिट्टै काम होला भन्ने थियो, समितिका अध्यक्ष पीताम्बर सारूले भन भने, भाषणमै सीमित भयो । नौमुरे सञ्चालन गर्दा स्थानीयले पर्याप्त लाभ उठाउने गरी सरकारले नीति बनाउनुपर्ने उनको सुझाव छ । पहिलो संविधानसभामा चुनाव जितेकी कांग्रेस नेतृ पुष्पा भुसाल र दोस्रोमा जितेका एमालेका दुमन थापाले पनि उम्मेदवार भएर मत माग्न जोडतोडका साथ नौमुरेको कुरा उठाएका थिए ।माओवादी नेता रायमाझीले दुवै संविधानसभा चुनाव जिते । त्यतिबेला पनि नौमुरे सञ्चालन गर्ने नारा थियो । अहिले वाम गठबन्धनबाट प्रतिनिधिसभा सदस्य उम्मेदवार छन् । अहिले चुनावी मुद्दा नौमुरे पनि छ । उनले वाम गठबन्धनको सरकार बन्ने र आफू फेरि पनि मन्त्री बनेपछि नौमुरे सञ्चालन गर्नेछु भन्दै मतदातालाई आश्वासन दिएका छन् । नौमुरे सञ्चालन गर्न मन्त्रालयमा फाइल तयार छ, उनले भने, सरकार बनेपछि पहल हुन्छ । जनताको सेयरबाट सञ्चालन गरिन्छ ।कांग्रेसबाट प्रतिनिधिसभाका उम्मेदवार रामबहादुर बीसीले आफनो प्रतिबद्धता पत्रमा नौमुरे जलविद्युत् आयोजनामार्फत सम्पूर्ण जिल्लाबासीलाई धनी बनाउने मोडलमा सञ्चालन गर्ने उल्लेख गरेका छन् । चुनाव जितेपछि मेरो पहिलो काम नौमुरे सञ्चालन गर्ने हुन्छ, बीसीले भने, मतदातासँग म बोलेको छु । जिल्लाबासीको सहभागिता र सेयरबाटै सञ्चालन हुन्छ । जितेपछि काम गरेरै छाडछु । नौमुरे सञ्चालन गरेपछि सेयरबाट जिल्लाबासी धनी हुने र लोडसेडिङको भार कम हुने उनले बताए । वाम गठबन्धनका एमालेबाट प्रदेश सदस्य उम्मेदवार रामजीप्रसाद घिमिरे र कांग्रेसका हिम्मतबहादुर टण्डनले मत तान्ने नौमुरेलाई जोडबलका साथ उठाएका छन् । जिल्लावासीलाई एक व्यक्ति एक सेयर बनाएर काम सुरु गर्ने घिमिरेले बताए । प्रदेश क का उम्मेदवारले पनि नौमुरेको कुरा उठान गरेका छन् ।"
आर्थिक एजेन्डा नआएको गुनासो,"दमक प्रतिनिधि र प्रदेशसभाका उम्मेदवारहरूले झापाको समग्र आर्थिक समृद्धिको ठोस एजेन्डा ल्याउन नसकेको उद्योगी व्यवसायीको गुनासो छ । छिमेकी जिल्ला मोरङ र सुनसरीको लामो औद्योगिक इतिहास बनिसक्दा पनि झापाले औद्योगिक लगानी भित्र्याउन सकेको छैन ।विद्युत्, सडक, सञ्चारजस्ता आधारभूत विकास निर्माणले यो जिल्लामा तीव्रता पाए पनि औद्योगिक लगानीमैत्री बन्न अहिलेसम्म सकेको छैन । स्थानीय तहको निर्वाचनलगत्तै आएको प्रतिनिधि र प्रदेशसभाको निर्वाचनपछि यो जिल्लाले पनि औद्योगिक लगानी भित्र्याउला भनेर बसेका मतदाताहरू यति बेला निराश बनेका छन् ।दुवै सभाका उम्मेदवार तथा दलहरूले झापा जिल्लाको औद्योगिक विकासका लागि ठोस नारासमेत दिन नसकेको उद्योगी व्यवसायीहरूको गुनासो छ । उम्मेदवारहरूले भनेको आर्थिक समृद्धि कस्तो हुने हो, कसैलाई थाहा छैन, बिर्तामोड उद्योग वाणिज्य संघका अध्यक्ष कुमार भट्टराईले भने, पहिला पनि आर्थिक उन्नतिको कुरा गरेकै हुन् । खोई, अहिलेसम्म केही भएजस्तो लाग्दैन । यसपटक पनि होला भन्ने आशा छैन । झापाको समग्र आर्थिक समृद्धि अहिलेको आवश्यकता भए पनि दलहरूले यसलाई नारामा मात्रै सीमित पारेको उनको गुनासो छ । दलहरूका लागि पनि अब आर्थिक समृद्धिको विकल्प छैन । तर, उनीहरूका घोषणापत्रमा यसबारे ठोस एजेन्डा नदेख्दा अचम्म लाग्छ, उनले भने, आर्थिक विकासबिना राजनीति स्थायित्व आउन सक्दैन ।नेपाल अलैंची व्यवसायी महासंघका अध्यक्ष निर्मल भट्टराईले सबै दलका घोषणापत्र अध्ययन गरिसकेका छन् । विगतको भन्दा यसपटक दलहरूले आफ्नो घोषणापत्रमा कृषि, पर्यटन, बजार, लगानीजस्ता कुरालाई लेख्न त भ्याएका छन् तर कार्यान्वयन हुन्छ भन्ने कुरामा विश्वास हामीलाई छैन, उनले भने, भोट फकाउन मात्र यस्ता कुरा आएका हुन् कि भन्ने आशंका अहिले पनि जीवित छ । दलहरूले ठोस रूपमा भूगोल सुहाउँदो एजेन्डा ल्याउन नसकेको उनले बताए । गौरादहका युवा मतदाता जीवन राईले सरकारले उत्पादनमा मात्रै नभई बजारीकरणमा पनि ध्यान दिनुपर्नेमा जोड दिए । दलहरूले ठूला कुरा गरेर मात्रै समृद्धि हुँदैन । अहिले हाम्रो ठाउँमा उत्पादन हुने सागसब्जीले बजार पाएको छैन, उनले भने, उद्योग खोल्ने भाषण गर्नेले उत्पादित वस्तुको बजार पनि खोज्न सक्नुपर्छ । उनले सरकार, राजनीतिक दल एवं नेताहरूले मुलुकमा बजारीकरणतर्फ ध्यान नदिएको बताए ।भट्टराईले स्थानीय तहको चुनावको सफलतासँगै सम्पन्न हुन लागेको प्रदेश र प्रतिनिधिसभा चुनावले निजी क्षेत्रलाई उत्साही बनाएको बताए । मुलुक अब स्थिरतातर्फ अग्रसर भएकोप्रति निजी क्षेत्र उत्साही छ । दलहरूले लिएको आर्थिक समृद्धिको नाराले हामीलाई थप हौसाएको छ, उनले भने, अझै पनि दलहरूलाई पूर्ण विश्वास गरेर लगानी गरिहाल्ने वातावरण बनिसकेको छैन । उनले दलहरूले स्पष्ट आर्थिक एजेन्डा अघि नसार्नु अन्योलपूर्ण भएको बताए । नेपाल उद्योग वाणिज्य महासंघका सदस्य उमेश डालमियाले प्रदेश र प्रतिनिधिसभातर्फको जिम्मेवारी र भूमिका अस्पष्टताका कारण निजी क्षेत्र पर्ख र हेर को अवस्थामा रहेको बताए । अहिले चुनाव गर्न मात्रै खोजिएको छ । भोलि केन्द्र र प्रदेश सरकार कति शक्तिशाली हुने केही थाहा छैन । यसको प्रारूपबारे कसैलाई केही थाहा छैन । यसैले हामी अन्योलमा छौं, उनले भने । उनले झापालाई एउटा ट्रान्जिट प्वाइन्टका रूपमा विकास गर्नुपर्नेमा जोड दिए । यहाँ प्रादेशिक राजधानीको कुनै एजेन्डा छैन । तर, यो जिल्ला भारत, बंगलादेश, भुटानसम्मको नजिकको दूरीमा छ । मेची राजमार्गलाई चाँडै बनाउन सकियो भने ओलाङचुङगोला हुँदै चीनदेखि भारतसम्मकै ट्रान्जिट प्वाइन्ट हुन सक्छ, उनले भने, अहिले पनि अलैंची, अदुवा, सुपारी, अम्लिसो, चियाको सेन्टर प्वाइन्टकै रूपमा छ । ताप्लेजुङको पाथीभरा मन्दिर, विश्वकै तेस्रो ठूलो हिमाल कञ्चनजंघासम्म जाने पर्यटकका लागि पनि झापाले नै महत्त्वपूर्ण भूमिका राख्ने गरेको छ । जेसिजका पूर्वराष्ट्रिय उपाध्यक्ष प्रशान्त भण्डारीले झापा विराटनगरपछि पूर्वको व्यापारिक केन्द्र बन्दै गएको दाबी गरे । उनले जिल्लाको बिर्तामोड, दमक र काँकडभिट्टाजस्ता बजारहरूलाई विकास गरेर अघि बढ्न सक्ने स्पष्ट एजेन्डा हुनुपर्नेमा जोड दिए । उनले यी बजारहरूको विकासबिना जिल्लामा आर्थिक समृद्धिको कल्पना गर्न नसकिने बताए ।"
उखु किसान फकाउँदै उम्मेदवार,"परासी उम्मेदवारले बाटो, बिजुली, खानेपानीजस्ता पूर्वाधार विकासको नारा लिएर भोट माग्ने गर्छन् । तर, प्रदेश ५ अन्तर्गत पश्चिम नवलपरासीका प्रतिनिधिसभाका उम्मेदवारले उखु खेतीलाई एजेन्डा बनाएका छन् । उनीहरू उखु खेतीमा अनुदान दिने र मूल्य बढाउने आश्वासनसहित किसानसित भोट माग्ने गरेका हुन् । मतदाताले पनि आफ्ना उम्मेदवारसित बाटो, बिजुलीको माग प्राय: गर्दैनन् । उनीहरूले बाटो बिजुलीभन्दा पनि उखु खेतीको व्यवस्थित मूल्य र यसका लागि आवश्यक मल, बीउको बन्दोबस्त गरीदिनेलाई भोट दिने बताउँछन् । यस क्षेत्रका ७० प्रतिशतभन्दा बढी किसानको आम्दानीको मुख्य स्रोत उखु हो । हरेक चुनावमा यहाँका उम्मेदवारले उखु खेतीमा राजनीति गरेर भोट मागे पनि हालसम्म किसानको समस्या भने हटेको छैन । सरकारले उखु खेतीलाई राष्ट्रिय बाली घोषणा गरे पनि समयमा मूल्य निर्धारण नहुँदा बर्सेनि एउटै समस्या बल्झिरहेको छ । घरदैलो र कोणसभामा व्यस्त प्रतिनिधिसभामा कांग्रेसका उम्मेदवार बनेका देवकरण जैसवालले आफूले जितेपछि राष्ट्रिय बाली घोषणा भएको दाबी गर्दै वैज्ञानिक मूल्य निर्धारणका लागि आफूलाई भोट दिन आहवान गर्दै हिँडेका छन् । अर्का उम्मेदवार हृदयेश त्रिपाठीले समेत शुक्रबार बेलासपुरमा भाषण गर्दै मञ्चबाट आफ्नो पहिलो प्राथमिकता उखु र किसानको समस्यालाई पहिचान गरेर बृहत् योजना ल्याउने बताए । साना दलका उम्मेदवारले ठूला दलले केही नगरेको भन्दै सरकारले नभई किसान आफैंले मूल्य तोक्ने वातावरण बनाउने आश्वासन दिँदै भोट मागेका छन् । नेताहरूको भाषण र प्रतिबद्धता बारम्बार सुन्दै आएका गुठीसूर्यपुराका रमेश मिश्रलाई भने उम्मेदवारको प्रतिबद्धता चित्त बुझेको छैन । हरेक चुनावमा यही नारा हो, सबैको हालसम्म चित्तबुझदो प्रयास गरेका छैनन्, उनले भने, चुनावको मुखमा मूल्य तोक्न नसकेर सस्तोमा उखु बेचिरहेका छौं । यहाँका किसानले हालको समयमा नै मूल्य निर्धारण नभएपछि बारीमा नै उखु सुक्ने डरले सस्तोमा बेचिरहेका छन् । उखु खेतीको मूल्य निर्धारणमा नेता उद्योगीसँग मिल्ने आरोप लगाउँदै किसानको पक्षमा वकालत गर्ने उम्मेदवारले जित्नुपर्ने मतदाता बताउँछन् । जिल्लामा सबैभन्दा धेरै उखु उत्पादन ०५९ सालमा ४२ लाख क्विन्टल उत्पादन भएको थियो । गत वर्षसम्ममा त्यो घटदै गएर २० लाख क्विन्टलमा झरेको छ । गत वर्ष जिल्लामा साढे ७ हजार हेक्टर क्षेत्रफलमा उखु खेती भए पनि यस वर्ष जम्मा ५ हजार हेक्टर क्षेत्रफलमा भएको उखु उत्पादक किसान समिति नवलपरासीले जनाएको छ । सिजनमा ४० लाख क्विन्टल उखु क्रसिङका लागि आवश्यक भए पनि उखु खेतीबाट किसान बर्सेनि विस्थापित हुन थालेपछि आवश्यकताभन्दा आधा मात्र उखु उत्पादन हुने थालेको छ ।"
अमेरिकामा धनीलाई कर छुट,"काठमाडौं (एजेन्सीहरू) धनीहरूको पक्षमा ल्याइएको भनी व्यापक आलोचना हुँदै आएको कर पुन:संरचनासम्बन्धी विधेयकलाई शनिबार अमेरिकी सिनेटले पारित गरेको छ । सय जना सिनेटरमध्ये विधेयकको पक्षमा ५१ र विपक्षमा ४९ जनाले मत खसालेका थिए । द न्युयोर्क टाइम्स का अनुसार यो विधेयकले अमेरिकी अर्थव्यवस्थाको सबै क्षेत्र, परिवार, साना कारोबारी तथा बहुराष्ट्रिय कम्पनीहरूलाई प्रभावित गर्नेछ । यो विधेयकबाट सबैभन्दा बढी लाभ अमेरिकामा धेरै कमाइ गर्नेहरूलाई हुने बताइएको छ । रिपब्लिकन पार्टीका सिनेटरहरूले विधेयक पारित हुनुलाई ठूलो जितका रूपमा लिएका छन् । अन्तर्राष्ट्रिय सञ्चार माध्यमहरूका अनुसार विधेयकमार्फत कर्पोरेट टयाक्समा स्थायी कटौती गर्दै यसमा ३५ प्रतिशत घटाएर २० प्रतिशतमा झारिएको छ । सन् २०२५ सम्म सर्वसाधारणका लागि करको दरमा कटौती हुने मार्ग प्रशस्त भएको छ । यो व्यवस्था अस्थायी हुनेछ । विधेयकमा ओबामाकेयर स्वास्थ्य योजना समाप्त गर्ने प्रावधान पनि समावेश गरिएको छ । उक्त योजना पूर्वराष्ट्रपति बराक ओबामाले आफ्नो कार्यकालमा ल्याएका थिए । ओबामाकेयर बाट झन्डै २ करोड अमेरिकीलाई स्वास्थ्य बिमाको सीमाभित्र ल्याइएको थियो । राष्ट्रपति डोनाल्ड ट्रम्प लामो समयदेखि यसको विरोध गर्दै आएका थिए । विधेयक पारित भएलगत्तै ट्विटमा उनले लेखेका छन्, काममा व्यस्त रहने हामीजस्ता अमेरिकी परिवारलाई भारी कर कटौतीबाट लाभान्वित गराउने अवस्थाको नजिक पुुगेका छौं । विधेयकमा क्रिसमसअघि हस्ताक्षर हुने आशा गरौं । अमेरिकी संसद्को प्रतिनिधिसभाले यसलाई अघिल्लो साता नै पारित गरिसकेको छ । राष्ट्रपति ट्रम्पले हस्ताक्षर गरेपछि यो विधेयकले कानुनी मान्यता पाउनेछ । विधेयकमाथि अमेरिकी सिनेटमा कयौं दिनसम्म बहस भएको थियो । रिपब्लिकन सिनेटर बोब कोकरले पार्टीको नेतृत्वविरुद्ध विधेयकको विरोधमा मतदान गरेका थिए । समाचारहरूका अनुसार उनले भनेका छन्, म विधेयकको पक्षमा मतदान गर्न चाहन्थें तर अन्त्यमा म आफ्नो वित्तीय चिन्तालाई बेवास्ता गर्न सकिनँ । हाल मलाई जुन जानकारी छ, त्यसको आधारमा यो विधेयकले भावी पिँढीहरूलाई ऋणको बोझमा डुबाउने निश्चित छ । उता डेमोक्रेटिक पार्टीका एक सिनेटरले पनि यो विधेयकको विरोध गरेका छन् । यसैबीच बीबीसी अनलाइनका अनुसार सिनेटबाट अमेरिकी कर कटौती विधेयक पारित हुनुलाई राष्ट्रपति ट्रम्पको कार्यपालिकामा भएको ठूलो विजय हो । यो विधेयकमार्फत कर प्रणालीमा गरिएको परिवर्तन सन् १९८० को दशकयताकै सबैभन्दा ठूलो भएको अर्थविद्हरूले प्रतिक्रिया दिएका छन् । डेमोक्रेट्सहरूले यो विधेयकबाट धनी र ठूला व्यापारीहरूलाई मात्रै फाइदा हुने आरोप लगाएका छन्, बीबीसीले लेखेको छ, कर कटौती तथा नोकरी अधिनियमअन्तर्गत कर्पोरेट करको दर स्थायी रूपमा १५ प्रतिशतसम्म घटाइने प्रावधान विधेयकमा छ, जबकि अमेरिकीआधारित फर्महरूलाई भविष्यमा करबाट मुक्त गर्ने व्यवस्था गरिएको छ । सबै आयस्तर भएका अधिकांश अमेरिकीहरूलाई सन् २०१६ सम्म सामान्य करजस्तो देखिएपछि एक वर्षमा ७५ हजार अमेरिकी डलरभन्दा कम आय भएका परिवारले बढी कर तिर्नुपर्ने व्यवस्था पनि विधेयकमा छ । विधेयकको विरोध गर्नेहरूले ओबामाकेयरअन्तर्गत सुरु गरिएको अमेरिकी नागरिकको आवश्यकतालाई समाप्त गरेको प्रतिक्रिया दिएका छन् । तिनीहरू भन्छन्, यो योजनाले अधिकांश करदाताहरूलाई स्वास्थ्य बिमा खरिद गर्न या जरिवाना तिर्न बाध्य पारेको थियो । तर, त्यो हटेपछि सन् २०२७ सम्म १ करोड ३० लाख अमेरिकी इन्स्योरेन्स प्रिमियम तिरेबापतको रकम बिमाकर्ताहरूले गुमाउनेछन् ।रिपब्लिकन कर विधेयकले सार्वजनिक विद्यालयहरूमा आफ्ना बालबालिका पढाउने अमेरिकी परिवारलाई सजाय दिने अन्तर्राष्ट्रिय समाचार संस्थाहरूले जनाएका छन् । क्वार्ज मिडिया का अनुसार पछिल्लो विधेयक मध्यमवर्गीय र निम्न आयस्तर भएकाहरूको तुलनामा धनीलाई सहयोग गर्ने खालको छ । निजी विमान मालिकहरूलाई करको छुट हुनेछ तर कम आय भएकालाई बढी कर तिर्नुपर्ने निश्चित छ, उसले लेखेको छ, ठूलो संख्यामा अमेरिकी परिवारलाई आफ्ना बालबालिकाको शिक्षामा समस्या ल्याउनेछ । अमेरिकामा ६ सय ३४ अर्ब अमेरिकी डलर खर्च हुने सार्वजनिक विद्यालयहरूले ५ करोड १० लाख बालबालिकाहरू प्रभावित हुनेछन् । अमेरिकामा प्रिकिन्डेरगार्टेनदेखि १२ कक्षासम्म पठनपाठन हुने ९८ हजार २ सय सार्वजनिक विद्यालय रहेका छन् । ती सबैलाई नयाँ करले प्रभावित पार्ने निश्चित भएको छ । अमेरिकामा १० प्रतिशत घरमूलीले मात्रै आफ्ना बालबालिकालाई निजी विद्यालयहरूमा पढाउने गर्छन् । निजी शिक्षालयलाई बढावा दिने गरी ल्याइएको नयाँ कर प्रणालीले मध्यमवर्ग र निम्न आय भएका परिवारलाई समस्यामा पार्ने आरोप विरोधीहरूको छ । अमेरिकामा निजी विद्यालयहरूमा टयुसन शुल्क औसतमा प्रतिविद्यार्थी ९ हजार ९ सय ७५ डलरसम्म रहेकामा यो ७५ हजार ९ सय ४० डलर पुग्ने अनुमान गरिएको छ । यसले अमेरिकामा शिक्षा महँगो हुने देखिन्छ ।"
मनाङमा २ वर्षपछि जहाज,"लमजुङ हिमाली जिल्ला मनाङको आकाश हुँदै हुम्डे विमानस्थलमा २ वर्षपछि जहाज अवतरण हुँदा स्थानीय कान्छा गुरुङ खुसीले गद्गद् थिए ।उनले सोचे, जहाज सधैं आइदिए मनाङेले सेवा पाउँथे । विकासको महसुस हुन्थ्यो । जहाज आउनेबित्तिकै हेर्न स्थानीय ओइरिए । विमानस्थलमा कर्मचारी नभएकाले प्रहरीले सहयोगी भूमिका निभाए । २ वर्षअघिको कात्तिकपछि पछिल्लो समय शनिबार जहाज अवतरण भएको हो । नेस्याङ गाउँपालिकाका नायबसुब्बा कृष्णप्रसाद तिमिल्सिनासँगैका कर्मचारीले उक्त जहाज चढ्ने सौभाग्य पाए । काठमाडौंबाट मनाङ उडेको जहाज मनाङबाट भने पोखरा झरेको थियो । मनाङमा काम गरेको ८ वर्ष भयो । मनाङबाट पहिलोपटक जहाज चढें, कास्की लेखनाथ घर भएका उनले भने, अब पनि यसरी नै जहाजमा मनाङपोखरा भए हामीलाई धेरै सहज हुन्थ्यो ।सुमित एयरको एब्रो जहाजले ८ विदेशी र २ नेपालीलाई काठमाडौंबाट हुम्डेमा अवतरण गरेको हो । २ वर्षअघि गोमा एयरको टीनअटर जहाज अवतरण भएको थियो । विश्व वन्यजन्तु कोष (डब्लूडब्लूएफ) ले हिउँचितुवाको वृत्तचित्र निर्माणका लागि जहाज चार्टर गरेर मनाङ ल्याएको मनाङका हिउँचितुवा विज्ञ टासी आर घलेले बताए । उनका अनुसार फिनल्यान्ड र नेपाली टोलीले मनाङमा ४ दिनसम्म हिउँचितुवाको अवस्थाबारे वृत्तचित्र निर्माण गर्नेछन् । टोली बुधबार फर्कने र फर्कने क्रममा उक्त जहाज पुन: हुम्डे विमानास्थलमा अवतरण गर्नेछ । नेपाल नागरिक उड्डयन प्राधिकरणले आर्थिक वर्ष ०६९७० मा ९ करोड रुपैयाँ खर्च गरी ६ सय मिटरको धुलाम्ये धावनमार्गलाई ९ सय मिटर बनाउनुका साथै कालोपत्रे गरेको थियो । त्यतिबेला कात्तिक महिनातिर नेपाल एयरलाइन्सको जहाजले तत्कालीन मन्त्री तथा प्राधिकरणका अधिकारीसहित परीक्षण गरेपछि नियमित उडान रोकिएको थियो । ०३९ साल असोजबाट उडान सुरु गरिएको उक्त विमानस्थलमा हरेक साताको २ पटक पोखरामनाङ उडान हुँदै आएको थियो । ४ वर्षयता उक्त विमानस्थलमा नियमित जहाज उडान भएको छैन । नेस्याङ गाउँपालिका ४ मा पर्ने हुम्डे विमानस्थलस्थित नेपाल वायुसेवा निगमको कार्यालय जीर्ण छ । निगमले उक्त कार्यालयका कर्मचारीलाई चालु आर्थिक वर्षदेखि पोखरा क्षेत्रीय कार्यालयमा काम गर्न लगाएको छ ।नेस्याङ गाउँपालिकाका अध्यक्ष कान्छा घलेले जहाज नचल्दा वृद्धवृद्धा, बालबालिका तथा गम्भीर प्रकृतिका बिरामीलाई समस्या परेको बताए । यस विषयमा छलफल चलाएको र हालका प्रतिनिधिसभा तथा प्रदेशसभाका उम्मेदवारहरूलाई समेत माग राखिसकेको बताए । विमान चालक त्रिपल पी गुरुङका अनुसार स्थिर सरकार नहुनुका साथै नेतामा विकासप्रतिको चासो नहुँदा मनाङले विकासमा फड्को मार्न नसकेको हो । भइरहेको विकासले पनि निरन्तरता पाएको छैन । यसको उदाहरण हवाई उडान पनि एक हो, उनले भने । स्थिर सरकार भएमा एउटा नीति ल्याउने र कार्यान्वयन हुने उनले बताए । पर्यटन व्यवसायी समिति मनाङका अध्यक्ष विनोद गुरुङले नियमित उडान भएमा पर्यटक आगमनमा वृद्धि हुने बताए । जहाज सञ्चालन भएमा पर्यटक, कर्मचारी, स्थानीय सबैले सेवा पाउँथे, उनले भने । प्रमुख जिल्ला अधिकारी हरिप्रसाद पन्तका अनुसार मनाङ जानेआउने बाटोमा समस्या छ । डुम्रेबेंसीसहर, बेंसीसहरचामे सडक राम्रो छैन । जहाज उड्ने भए सजिलो हुने थियो । समयको पनि बचत हुने थियो, उनले भने, पर्यटक बिरामी हुँदा महँगो मूल्य तिरेर हेलिकप्टर चार्टर गर्नुपर्ने थिएन ।"
एनएमबीलाई बैंक अफ दि इयर अवार्ड,"काठमाडौं (कास) एनएमबी बैंकले बैंक अफ दि इयर २०१७ अवार्ड पाएको छ । लन्डनस्थित फाइनान्सियल टाइम्स ले उक्त अवार्डले सम्मानित गरेको जारी विज्ञप्तिमा उल्लेख छ । उक्त अवार्ड नेपालका वाणिज्य बैंकहरूमध्येको एक उत्कृष्ट बैंक भएको प्रमाण भएको दाबी एनएमबीको छ । बैंक हाल एफएमओ, नेदरल्यान्डससँग विदेशी साझेदारका रूपमा सहर्काय गर्दै र ग्लोबल एलायन्स फर बैंकिङ अन भ्यालुज (जीएबीभी) को सदस्यका रूपमा क्रियाशील रहेको छ । गत नोभेम्बर २९ मा लन्डनमा आयोजित कार्यक्रममा एनएमबी बैंकका अध्यक्ष पवनकुमार गोल्याण र प्रमुख कार्यकारी अधिकृत सुनील केसीले संयुक्त रूपमा उक्त सम्मान ग्रहण गरेको जारी विज्ञप्तिमा उल्लेख छ । बैंक अफ दि इयर अवार्ड विश्वव्यापी रूपमा बैंकिङका लागि तोकिएको मापदण्डअनुसार उत्कृष्ट ठहर भएका बंैकलाई दिइने प्रतिष्ठित सम्मान भएको बैंकले जनाएको छ ।"
क्याथे ड्रयागनमा छुट,काठमाडौं (कास) हङकङको क्याथे ड्रयागन एयरलाइन्सले हङकङकाठमाडौं सीधा उडान सुरु गरेको १० वर्षको उपलक्ष्यमा १० प्रतिशत छुट अफर ल्याएको छ । राजधानीमा एक समारोह आयोजना गर्दै क्याथे ड्रयागन र क्याथे प्यासिफिकबाट विश्वभर हुने उडानको बिजनेस श्रेणीको हवाई टिकटमा १० प्रतिशत छुट दिइने विज्ञप्तिमा भनिएको छ । त्यस्तै हङकङदेखि उत्तर अमेरिकाका सबै गन्तव्यका लागि इकोनमी श्रेणीको टिकट लिनेलाई पनि १० प्रतिशत छुट दिइने भएको छ । १० डिसेम्बरदेखि सुरु हुने यो अफर १० दिन मात्रै चल्नेछ । यी दस दिनमा बुकिङ गरिएका टिकटलाई भने आगामी फ्रेबअरी २८ सम्म मान्यता दिइनेछ । क्याथेले सातामा ५ वटा हङकङकाठमाडौंहङकङ उडान भर्दैै आएको छ ।
ओली र दाहालले भने माडीलाई मणि बनाउँछौं,"माडी (चितवन) एमाले अध्यक्ष केपी ओली र माओवादी केन्द्र अध्यक्ष पुष्पकमल दाहालले चितवनको माडीलाई मणि बनाउने उद्घोष गरेका छन् । माडीको वसन्तपुरमा आइतबार वाम गठबन्धनले गरेको सभालाई सम्बोधन गर्दै नेताहरूले उक्त उद्घोष गरेका हुन् । एमाले अध्यक्ष ओलीले सुन्दर माडीलाई समृद्ध तुल्याएर मणि बनाउन वाम गठबन्धनले पहल चालेको बताए । अहिलेको माडी कस्तो छ र वाम गठबन्धनको सरकार पछि कस्तो हुन्छ हेर्दै जानुस्, उनले भने, देशमा नाकाबन्दी हुँदा यही माडी र ठोरीले ठूलो मद्दत गर्यो । इन्धन, ग्यासजस्ता अत्यन्त आवश्यक वस्तु भित्र्याउने महत्त्वपूर्ण नाकाको भूमिका निर्वाह गर्यो । त्यसैले अध्यक्ष दाहालले माडीलाई मणि बनाउँछु भनेर गरेको संकल्पलाई मेरो समर्थन छ । ओलीले मुलुकमा सशस्त्र द्वन्द्वका बेला भएको बाँदरमुढे घटनालाई लिएर अध्यक्ष दाहालले पटकपटक माफी मागिसकेकाले अब यसबारे बहस नगर्न आग्रह गरे । जनयुद्धका बेला माओवादीसँग सबैभन्दा बढी मैं रिसाउँथें, उनले भने, विगतमा कसले के गर्यो भन्नेतिर हैन अब पुराना कुरा बिर्सनुपर्छ । ठूलो त्याग गरेर यो अवस्थामा आइपुगेका हौं । वाम गठबन्धन र पार्टी एकता गराउन आफू २० घण्टा खट्ने गरेको उनले बताए । अर्काको किड्नी मागेर हालेको छु । मागेको किड्नीले कति काम गर्नु । त्यही पनि पार्टीका लागि खट्ने गरेको छु, उनले भने, तपाईं युवा पनि पार्टीका लागि खट्नुस् । सभामा दाहालले समृद्ध तुल्याएर माडीलाई मणि बनाउने आफ्नो सपना रहेको दोहोर्याए । यतिखेर सिंगो देश माडीमा केन्द्रित छ, उनले भने, अब माडी मणि बन्छ तपाईंहरू ढुक्क हुनुस् । उनले बाँदरमुढे घटनामा पार्टीको गल्ती भएको भन्दै सभामै माफी मागे । दाहालले केही मानिसले बाँदरमुढे घटनालाई भजाएर खाने गरेको आरोप लगाए । केही पीडित ब्यानर बोकेरै सभास्थल नजिक पुगेपछि दाहालले आफूलाई निकै खुसी लागेको बताए । घटनाका पीडितलाई वाम गठबन्धनको सरकार बनेपछि प्राथमिकतामा राखेको पनि दाहालले स्पष्ट पारे । उनले चीन तथा भारतसँगको व्यापार र रेलमार्गलाई प्राथमिकतामा राखेको बताए । दाहाल शिवनगरबाट गाडीमा माडी पुगेका थिए । उनलाई कडा सुरक्षाबीच माडी पुर्याइएको थियो । उनले सभामा धेरै बोलेनन् । दाहाल जाने बाटोका केही संवेदनशील चोकमा सेनाले गस्ती गरेको थियो । चोक, बजार, पुल र दखोलको किनारमा सुरक्षाकर्मी तैनाथ गरिएको थियो । पीडितसँग ३ बुँदे सहमति माओवादी केन्द्र अध्यक्ष दाहालले बाँदरमुढे घटनाका पीडितसँग आइतबार ३ बुँदे लिखित सहमति गरेका छन् । माडी नगरपालिकाको कार्यकक्षमा घटनाका केही घाइतेसँग उनले सहमति गरेका हुन् । मृतकका आश्रित परिवारका लागि काम गर्न सक्नेलाई रोजगार तथा स्वरोजगार, नसक्नेलाई जीवनवृत्ति, बालबालिकाको पठनपाठनको व्यवस्था, घाइतेको अवस्था हेरी औषधि उपचारको व्यवस्था, घटनास्थलमा मृत्यु भएकाहरूको सम्झनामा स्मारक, नमुना संग्रहालय तथा चिडियाघर निर्माण र माडीलाई पर्यटकीय स्थल बनाउनेलगायतका विषयमा सहमति भएका छन् । घटनामा घाइते बाँदरमुढेकी नरमाया आचार्यले सहमतिपछि आफूहरू खुसी भएको बताइन् । बाँदरमुढे घटनापीडित संघर्ष समितिका पदाधिकारीले आफूहरूलाई सम्झौताका बारेमा केही थाहा नभएको बताएका छन् । सहमतिका बेला समितिका पदाधिकारीहरू थिएनन् । समितिका उपाध्यक्ष कृष्णप्रसाद अधिकारीले अध्यक्ष दाहालले केही पीडितलाई प्रलोभनमा पारेर सहमतिको नाममा गरेको सम्झौताले स्तब्ध बनेको बताए । जनमोर्चा र केही एमालेका साथीहरू घटनाका पीडित छन् । उनीहरूलाई फकाएर सम्झौताको नाममा गुमराहमा पार्ने काम गरिएको समितिका पदाधिकारीको आरोप छ । समितिका कुनै पनि साथीहरूलाई थाहा छैन, उनले भने, बोलाएको भए गइन्थ्यो । हाम्रो माग भनेको न्याय र शान्ति सुरक्षा हो । तर घटनामा संलग्नलाई माफी दिइने काम गरे । यसले पीडितलाई झन पीडा दिने काम गर्यो । सम्झौताका नाममा पीडितलाई न्यायको साटो झनै पीडित बनाउने काम गरेको आरोप छ । बाँदरमुढे घटनापछि ९ सदस्यीय संघर्ष समिति गठन गरिएको थियो । अध्यक्ष दाहाल यही क्षेत्रबाट चुनावमा उठेका छन् । २०६२ जेठ २३ मा माडीको बाँदरमुढेमा तत्कालीन माओवादीले थापेको धरापमा परेर ३९ जनाको घटनास्थलमै मृत्यु भएको थियो ।"
अस्थिर मतदाता रिझाउने होड,"सुनसरी अर्थमन्त्री ज्ञानेन्द्रबहादुर कार्की एकसरो चुनावी प्रचार सकेर अस्थिर मतदाता रिझाउन सुनसरी ४ का गाउबस्ती डुलिरहेका छन् । अन्तिम घडीमा चुनावमा यस्तै मतदाता निर्णायक हुन्छन्, जसलाई रिझाउन सकिएन भने परिणाम उल्टने खतरा हुन्छ, बराह नगरपालिका ११ स्थित मधुवनका कांग्रेस समर्थक मतदाता दीपनारायण गुप्ता भन्छन्, आफ्ना मतदाता सुरक्षित राख्ने चुनौतीपूर्ण बेला पनि यही हो ।प्राय: सबै क्षेत्रमा करिब २५ प्रतिशत मतदाता अस्थिर प्रकृतिका हुन्छन् । तिनलाई आफ्ना प्रभावमा पार्न उम्मेदवार यतिबेला दौडधुपमा छन् । आइतबार बिहान सुनसरीको मधुवन पुग्दा वाम गठबन्धनबाट एमालेका उम्मेदवार रमेश श्रेष्ठ यस्तै मतदातामाझ देखिए । उनीभन्दा अगाडि कांग्रेस उम्मेदवार कार्की कोसीटप्पु क्षेत्रका गाउ डुलेर फर्किंदै थिए । मधुवनमा हामी पुग्दा उनी त्यही गाउमा मत माग्दै थिए । कोसीटप्पु आरक्ष क्षेत्रमा रहेका बस्तीका मतदाता रिझाउन श्रेष्ठले यसो भने, म यहीको बासिन्दा हु । पीरमर्का, दु:खसुखमा मलाई पाउनुहुन्छ तर कांग्रेसका उम्मेदवार स्थानीय होइनन्, भोजपुरका हुन्, निर्वाचनपछि उतै जानुहुन्छ । श्रेष्ठको अर्काे तर्क थियो कार्की २१ गतेसम्मका मात्रै मन्त्री हुन् । उनले भनेर विकास हुँदैन किनकि अब बन्ने सरकार वाम गठबन्धनको हुनेछ । स्थानीय मतदाता प्रभावित पार्न उनले बेलाबखत मैथिली भाषा पनि प्रयोग गरेका थिए ।यत्ति कुराले स्थानीयको चित्त बुझेन । श्रेष्ठमाथि वन्यजन्तुबाट प्रताडित मतदाताको आक्रोश पोखियो । आफ्ना कुरा राखेर उनी त्यहॉबाट अर्को गाउ हिँडे । स्थानीय पत्रकार भएतिरै आएर आक्रोश पोख्न थाले । स्थानीयको मुद्दा थियो कोसीटप्पु आरक्ष क्षेत्रका वन्यजन्तु नियन्त्रण ।आजै राति जंगली हात्ती गाउ पस्यो, रातभर निदाएको छैन, स्थानीय वृन्दादेवी मण्डलले भनिन्, वन्यजन्तुले घरको धान खान्छ । चामल खान्छ । बाहिर निस्कियो भने हामीलाई नै मारिदिन्छ । अस्ति पश्चिम कुशाहा गाउका एकै घरका सासूबुहारीकै ज्यान लियो । हामीलाई बॉच्नै मुस्किल छ ।यही विषय एमाले उम्मेदवार श्रेष्ठलाई राख्दा गर्छु भने तर उनले कहिल्यै गरेनन् । स्थानीय हुँ भन्छन् तर गाउमा ६ वर्षपछि भोट माग्न आएका हुन्, स्थानीय शिवनारायण मण्डलले थपे, ०५१ को उपनिर्वाचनमा (त्यतिबेला गिरिजाप्रसादले दुई क्षेत्रमा जितेका कारण यस क्षेत्रमा उपनिर्वाचन भएको थियो) जगदीश कुशियैतलाई जिताएर पठाइयो । उनी पनि २३ वर्षपछि भोट माग्न आएका छन् । नेताहरू भोट माग्न आउने हुन् । भोट पाएपछि गाउ फर्कंदैनन् ।मधुवन, प्रकाशपुर, हरिपुर, लौकही, कुशाहालगायत आरक्ष क्षेत्रका बस्ती सुनसरी ४ मै पर्छ । यहाँका बासिन्दाले वन्यजन्तुबाट सुरक्षा खोजेका छन् र अहिले भोट माग्न आउने उम्मेदवारसँग उनीहरू सामूहिक रूपमा यही मुद्दा उठाउछन् । वन्यजन्तुबाट सुरक्षाका लागि विद्युतीय तारबार व्यवस्था गरिदिन उनीहरूले वर्षौंदेखि माग गरे तर कसैले पूरा गरेनन् । जब रात पर्छ, यहाँका बासिन्दा कोही बाहिर निस्कन सक्दैनन् । जंगलबाट निस्कने हात्ती, अर्ना, हरिण, बदेलले घरभित्रै पसेर धान सकिदिन्छन् । जनावर मारे हामी नै जेल बस्नुपर्छ, तर हामीलाई मार्यो भने राज्यले केही गर्दैन, कसैले सुनुवाइ गर्दैन, स्थानीय मिलियादेवी रिसिदेवले भनिन्, रातमा कहिल्यै सुत्नै पाइन्न ।सुनसरी ४ मा कोसी बाढी र आरक्षबाट पीडित बस्ती बढी पर्छन् । जसको समाधान लामो समयदेखि हुन सकेको छैन । संयोग यस्तो छ कि बीपी कोइराला, गिरिजाप्रसाद कोइराला, सुजाता कोइराला हुदै कांग्रेसबाट अहिले अर्थमन्त्री कार्की चुनाव लड्न यो क्षेत्र आइपुगेका छन् । अर्थमन्त्री भएकै बेला उनले यस क्षेत्रमा मात्रै झन्डै ४ अर्ब रुपैयाँ बराबरको विकास योजना ल्याएका छन् । उनले एउटै क्षेत्रमा सुनसरी खोलाको बॉधका लागि ५ करोड, लौकहीमा ५० करोडको टाउन हल, आयुर्वेद रिसर्च सेन्टरका लागि एक अर्ब, झुम्कासिंगियारामधुनी सडकका लागि १५ करोड ८० लाख, वन्यजन्तु नियन्त्रणका विद्युतीय तारबारका लागि ७ करोड, कोल्डस्टोरका लागि भुटाहमा ३ करोड बजेट वितरण गरेका छन् । कार्कीका लागि कोइराला परिवारको विरासत धान्नु एकातिर छ भने अर्कोतर्फ हारको इतिहास मेट्नुपर्ने चुनौती छ । भोजपुर छाडेर सुनसरीमा चुनाव लड्न आउनुका पछाडि उनको पुख्र्यौली क्षेत्रका बासिन्दा रहेको र कोइराला परिवारको विरासत नै मुख्य हो । मेरो जग्गाजमिन पुर्खादेखि नै यही छ, म कसरी बाहिरको भएँ ? प्रमुख प्रतिस्पर्धी एमालेले लगाउने गरेको आरोपको खण्डन गर्दै कार्कीले भने, म त यो क्षेत्रको विकासका लागि आएको छु । विकास गरेरै जनताको मत जित्छु ।०१५ सालमा बीपी यही क्षेत्रबाट चुनाव लडेर प्रधानमन्त्री भए । ०४८ मा डा खलिल अन्सारीले जिते, ०५१ र ०५६ मा गिरिजाप्रसादले चुनाव जितेर प्रधानमन्त्री नै भए । ०६४ र ७० को चुनावमा भने संघीय समाजवादी फोरम नेपालका अध्यक्ष उपेन्द्र यादवले चुनाव जिते । यादव पनि उपप्रधानमन्त्रीसहित परराष्ट्रमन्त्री भए । अहिले उनी चुनाव लड्न यस क्षेत्रमा असुरक्षित ठानेर जन्मथलो सप्तरी पुगेका छन् ।यो क्षेत्रमा फोरमले उम्मेदवारी नै दिएन । पार्टीका वरिष्ठ नेता अशोक राईलाई सुनसरी १ मा र कांग्रेसका कार्कीलाई सुनसरी ४ मा सघाउने गरी तालमेल भएको छ । सुनसरी १ मा केन्द्र र प्रदेश दुवैतिर तालमेल भयो, तर सुनसरी ४ मा केन्द्रमा मात्रै भएको छ, फोरमका उम्मेदवार राईले भने, केन्द्रमा कांग्रेसलाई सघाउने र प्रदेशमा स्वस्थ प्रतिस्पर्धा गर्ने हाम्रो समझदारी छ । कांग्रेस उम्मेदवार कार्कीले संघीय समाजवादी फोरमसँगको तालमेल, राप्रपासँगको गठबन्धन र आफूले यस क्षेत्रमा छोटो समयमा ल्याएका विकास योजनाको प्रभावले कांग्रेसको जित सुनिश्चित रहेको बताए । अंकगणितमा पनि सुनसरी ४ मा लोकतान्त्रिक गठबन्धनको मत केही बढी छ । कांग्रेस र राप्रपाको २२ हजार ७ सय १ मत छ । त्यसमा तत्कालीन फोरम लोकतान्त्रिक र संघीय फोरम नेपालको मतसमेत जोड्दा वाम गठबन्धनभन्दा लोकतान्त्रिक गठबन्धनको मत करिब २ हजारले बढी छ । एमाले र माओवादी केन्द्रले स्थानीय तहमा यस क्षेत्रबाट २५ हजार मत ल्याएका छन् ।एमालेका उम्मेदवार श्रेष्ठले राप्रपा र संघीय समाजवादी फोरमको मत नै निर्णायक हुने बताए । यी दुवै पार्टीका प्रतिनिधिसभामा उम्मेदवार नभएकाले सबैभन्दा बढी मत आफूलाई आउने उनको दाबी छ ।"
किन बिर्सिइए मदन ?,"काठमाडौं २०४७ सालमा एमाले गठन भएयताका प्रत्येक चुनावका प्रचार सामग्रीमा पार्टीका पूर्वमहासचिव मदन भण्डारीलाई प्रमुख अनुुहार का रूपमा राखिँदै आएको थियो । यसपटकको चुनावमा भने एमालेले अध्यक्ष केपी ओलीलाई प्रमुखता दिएको छ । प्रयोगमा ल्याइएका तुल ब्यानर, पोस्टर र श्रव्यदृश्यलगायत कुनै सामग्रीमा भण्डारीको तस्बिर देखिँदैन । प्रतिनिधिसभा र प्रदेशसभाका उम्मेदवारले प्रयोगमा ल्याएका पोस्टरलगायतका निर्वाचन सामग्रीमा अध्यक्ष ओली र उम्मेदवारहरूकै अनुहार प्रयोग गरिएको देखिन्छ । जबकि ०४८ यताका प्रत्येक चुनावमा त्यो ठाउँ पूर्वमहासचिव मदन भण्डारीले लिँदै आएका थिए । यस अवधिमा एमाले दुई वटा संविधानसभा निर्वाचन, तीनवटा संसदीय निर्वाचन र दुई स्थानीय निर्वाचनमा भाग लिइसकेको छ । यी सबै चुनावका प्रचार सामग्रीमा भण्डारीलाई प्रमुखताका साथ स्थान दिइँदै आएको थियो । केही महिनाअघिको स्थानीय तहको चुनावमा समेत भण्डारीका तस्बिर र विचार प्रयोग गरिएका थिए । किन चटक्कै बिर्सियो त एमालेले पूर्वमहासचिव भण्डारीलाई ? जुन जतिबेला प्रभावकारी हुन्छ, त्यही प्रयोग गर्ने हो । त्यसैले यसपटकको चुनावमा अध्यक्ष र उम्मेदवारहरूकै अनुहार प्रयोग गरिएको छ, एमाले निर्वाचन परिचालन समितिका प्रवक्ता तथा पोलिटब्युरो सदस्य विष्णु रिमालले भने, उम्मेदवारहरूलाई चिनाउनुपर्ने भएकाले यस्तो भएको हो, जुन आकर्षक बन्छ, त्यही प्रयोग हुन्छ । अन्य कुनै विशेष कारण छैन । त्यसैगरी वाम गठबन्धनका रूपमा चुनावमा गएका कारण पनि पार्टी अध्यक्ष र उम्मेदवार केन्द्रित प्रचार सामग्री प्रयोग गरिएको रिमालले बताए ।नेपाली कांग्रेस र तत्कालीन वाममोर्चाको संयुक्त आन्दोलनकै परिणामस्वरूप ०४६ सालमा प्रजातान्त्रिक आन्दोलनले सफलता हात पारेको थियो । त्यतिबेला छरिएर रहेका कम्युनिस्ट दलहरूलाई एक ठाउँमा ल्याएर वाममोर्चाको गठन गर्न र नेपाली कांग्रेससँग संयुक्त आन्दोलनमा जान स्व भण्डारीले विशेष पहल गरेका थिए । उक्त राजनीतिक परिवर्तनपछिको आमनिर्वाचनमा भण्डारी काठमाडौं १ र ५ बाट निर्वाचित भएका थिए । क्षेत्र १ मा उनले तत्कालीन प्रधानमन्त्री तथा नेपाली कांग्रेसका सभापति कृष्णप्रसाद भट्टराईलाई पराजित गरेका थिए ।माओवादीसँग गठबन्धन निर्माण गरेका बेला भण्डारीलाई अघि सार्दा कम्युनिस्ट देखिने भएकाले पनि एमालेको चुनावी अभियानमा पछिल्लो बद्लाव आएको समाजशास्त्री प्राध्यापक चैतन्य मिश्रले अनुमान गरे । समृद्धि र स्थायित्वलाई राजनीतिबाट अलग राख्न जबज र भण्डारीलाई बिर्सिएको हो भने गलत हो, उनले भने, यी दुवै राजनीतिविहीन एजेन्डा होइनन् ।"
मीरा फेरि एसियन च्याम्पियन,"यो (एसियन च्याम्पियनसिप) धेरै कठिन रह्यो किनभने उकालोओरालो धेरै नै गर्नुपर्यो । खुट्किलो सबभन्दा गाह्रो थियो, मीराले हङकङबाट भनिन्, गर्मी ठीकै थियो, जसले मलाई केही ढिला गरायो तर म अगाडि बढिरहें, गइरहें । फेरि पुरानै लयमा फर्किने प्रयास गरिरहेको उनले बताइन् । उनले एमएसआईजीको दौडमा चौथोपल्ट उपाधि जितेकी हुन् । यसअघि उनी एसिया च्याम्पियनसिपबाहेक २०१४ मा एचके एमएसआईभी भर्टिकल किलोमिटर र एमएसआईजी एचके ५० किमिमा पहिलो भएकी थिइन् ।उनले हङकङमा सहभागी सात दौडमध्ये पाँच उपाधि जित्ने क्रममा दुई वर्षअघि किङ अफ द हिल्सको पनि मुख्य ट्रफी कब्जा गरेकी थिइन् । उनले फेरि साहसिक दौडमा सहभागी हुन जनवरी २०१८ मा हङकङ जाने बताएकी छन्, जुनबेला गोर्खा ट्रेलब्लेजरको पहिलो संस्करण आयोजना हँुदैछ ।"
डे हेया विश्वकै उत्कृष्ट,"लन्डन (एएफपी) म्यानचेस्टर युनाटेडका प्रशिक्षक जोसे मोउरिन्होले गोलरक्षक डेविड डे हेयाले आर्सनलविरुद्ध गरेको विश्वस्तरीय प्रदर्शनको प्रशंसा गरेका छन् । युनाइटेडले शनिबार इङलिस प्रिमियर लिगअन्तर्गत आर्सनललाई ३१ ले पराजित गर्दा उनले उत्कृष्ट प्रदर्शन गरेका थिए । सुरुआतमै एन्टोनियो भ्यालेन्सिया र जेसी लिङ्गार्डको गोलमा अग्रता लिए पनि युनाइटेडले जित दर्ता गर्न धेरै कसरत गर्नुपर्यो ।खेलको ११ औं मिनेटमा २० को अग्रता लिएको पाहुना टोली युनाइटेडका लागि गोलरक्षक डे हेया नायक रहे । उनको उत्कृष्ट प्रदर्शनका बावजुत पहिलो हाफको चार मिनेट बाँकी रहँदा आर्सनलले १ गोल फर्कायो । उसका लागि एल्क्जेन्डर लाकाजेटले गोल फर्काए । खेलको ६३ औं मिनेटमा लिङ्गार्डले गोल थपेपछि युनाइटेडले पुन: २ गोलको अग्रता बनायो । त्यसपछि पल पोग्बाले हेक्टर बेल्लेरिनलाई डरलाग्दो फल हानेपछि रेफ्रीले रातो कार्ड देखाए । १० खेलाडीमा सीमित युनाइटेडले जित हात पार्नुमा डे हेयाको प्रदर्शन मुख्य रहेको मोउरिन्होले बताए ।मैले खेलपछि उनलाई आजको प्रदर्शन गोलरक्षकले गरेको विश्वकै उत्कृष्ट रहेको बताए । मैले अहिलेसम्म गोलरक्षकबाट यस्तो प्रदर्शन देखेको थिइनँ । टोलीलाई चाहिएको अवस्थामा गोलरक्षकको यस्तो प्रदर्शन निकै महत्त्वपूर्ण हुन्छ । सबै खेलाडीको प्रयास राम्रो थियो, मोउरिन्होले भने । पोग्बाको रातो कार्डबारे बोल्दै उनले आर्सनलका लौरेन्ट कोसिएल्नी पनि रोमेलु लुकाकुलाई फल हानेपछि कार्ड नपाउँदा भाग्यमानी रहेको बताए । यद्यपि उनले युनाइटेडको राम्रो प्रदर्शनबारे खुलेर बोले । मेरो टोलीले खेलेको देख्दा मलाई एकदम खुसी लागेको छ । आर्सनलले केही समय राम्रो फुटबल खेलेर हामीलाई तनाव दियो । तर हाम्रा खेलाडीले निकै राम्रो खेले र पूरै तीन अंकको हकदार छन्, उनले थपे ।पराजित टोलीका प्रशिक्षक आर्सेन वेङगरले खराब सुरुआत गर्नु टोलीको हारको मुख्य कारण रहेको बताए । हामीले सुरुआतमा निकै खराब डिफेन्डिङ गर्यांै । २० ले पछि पर्दा पनि टोलीले पुनरागमन गर्ने बाटो बनायो । तर अन्तिम निर्णय लिन चुक्दा हामीले हारको सामना गर्नुपर्यो, उनले थपे, हामीले थप गोल गर्न नसक्नुमा डे हेया मुख्य बाधक रहे । उनले उत्कृष्ट प्रदर्शन गरे ।लिभरपुलको सानदार जितप्रिमियर लिगअन्तर्गत शनिबार लिभरपुलले ब्राइटनलाई ५१ ले पराजित गर्यो । उसको जितमा रोबर्टो फिर्मिनोले दुई तथा एम्रे च्यान र फिलिपे कोउटिन्होले ११ गोल गरे । अर्को गोल लेविस डंकको आत्मघाती रह्यो । एभरटनले लगातार दोस्रो जित दर्ता गर्ने क्रममा हडर्सफिल्डलाई २० ले पराजित गर्यो । गिल्फी सिगुर्डसन र डोमिनिक काल्भर्टलेविनले दोस्रो हाफमा गोल गरेपछि नवनियुक्त प्रशिक्षक साम अलार्डाइसले सुखद सुरुआत गरे । ह्युङ मिन सनले बराबरी गोल फर्काएपछि टोटेनहम हट्सपरले वाटफोर्डसँग ११ को बराबरी खेल्दै हारबाट जोगियो । वाटफोर्डले काबासेलेको गोलबाट अग्रता लिएको थियो । अन्य खेलमा लेस्टरले बर्नलीलाई १० र स्टोक सिटीले स्वान्सीलाई २१ ले हराए । वेस्टब्रुम र क्रिस्टल प्यालेसको खेलमा कुनै गोल भएन ।रियल बराबरीमाम्याड्रिड स्पेनिस लिगअन्तर्गत गए राति भएको खेलमा रियल म्याड्रिड गोलरहित बराबरीमा रोकिएको छ । एथलेटिक बिल्बाओको घरेलु मैदानमा दुवै टोलीले गोल गर्न सकेनन् । खेलको अन्त्यतिर कप्तान सर्जियो रामोस दोहोरो पहेंलो कार्ड खाँदै मैदानबाट बाहिरिएका थिए । अर्को खेलमा एट्लेटिको म्याड्रिडले रियल सोसिडाडलाई २१ ले पराजित गर्यो । विलियम जोसेको गोलमा पछाडि परेको एट्लेटिकोले दोस्रो हाफमा दुई गोल फर्कायो । उसका लागि फिलिप लुइस र एन्टोइन ग्रिजमनले गोल गरे ।"
गोलरक्षकको गोलमा मिलान रोकियो,मिलान (एएफपी) बेनेभेन्टोका गोलरक्षक अल्बर्टो ब्रिनोलीले इन्ज्युरी समयको अन्तिम मिनेटमा गोल गरेपछि इटालियन सिरी ए मा एसी मिलान २२ को बराबरीमा रोकिएको छ । मिलानका नवनियुक्त प्रशिक्षक जेनारो गाटुसोको पहिलो खेलमा बराबरीसँगै बेनेभेन्टो सिरी ए मा पहिलो अंक जोड्न सफल रह्यो । ब्रिनोलीले मैदानको बायाँ भागबाट प्रहार गरिएको फ्रिकिकलाई ६ यार्ड बक्सछेउबाट डाइभिङ हेडरमार्फत गोल गरेका थिए ।जियाकोमो बोनाभेन्चुराको गोलमा मिलानले ३८ औं मिनेटमा अग्रता लिएको थियो । जर्ज पुस्कासले दोस्रो हाफको सुरुआतमै बराबरी गोल फर्काए पनि निकोला कलिनिचले सात मिनेटपछि मिलानलाई पुन: अगाडि बढाए । खेलको १५ मिनेट बाँकी हुँदा मिलानका एलेसियो रोमाग्नोली दोहोरो पहेंलो कार्ड खाँदै मैदान बाहिरिए । लिगमा लगातार १५ औं हारको नजिक पुगेको बेनेभेन्टोका लागि गोलरक्षक ब्रिनोलीले गोल गर्दै घरेलु समर्थकलाई खुसी दिलाए ।
कीर्तिमानी दोहोरो शतक,नयाँदिल्ली (एएफपी) विराट कोहलीले आइतबार कीर्तिमानी दोहोरो शतक बनाएपछि भारत श्रीलंकाविरुद्धको तेस्रो टेस्ट आफ्नो नियन्त्रणमा लिन सफल भएको छ । क्रिकेट इतिहासमै दुर्लभ देखिने दृश्यका रूपमा श्रीलंकाली क्रिकेट खेलाडीले प्रदूषित दिल्लीमा मास्क लगाएर खेलेका थिए । कोहलीले आफ्नो खेलजीवनकै उत्कृष्ट २ सय ४३ रन बनाए र यो उनको कप्तानका रूपमा छैटौं दोहोरो शतक रह्यो । तर पूरा दिनको कथा भने श्रीलंकाले प्रदूषणबारे गुनासो गरेपछि खेल तीनपल्ट रोकिनु रह्यो ।दिनको दोस्रो सेसनको खेल २० मिनेट ढिला सुरु गर्नुपरेको थियो । फिरोज साह कोट्ला मैदानमा प्रदूषणले गरेर स्पष्ट देख्न पनि कठिनाइ भएको थियो । यसैक्रममा अम्पायरले म्याच रेफ्री र टिम चिकित्सकसँग सल्लाह गर्नुपरेको थियो । खेलका क्रममा श्रीलंकाली फास्ट बलर लहिरू गमागे र सुरन्गा लकमलले नाटकीय ढंगले मैदान छाडे र पाहुना टिममा फिल्डरको कमी भएको थियो । यस्तोमा कोहलीले सात विकेट गुमाएर ५ सय ३६ रनमा आफ्नो पहिलो इनिङ्स सकेको घोषणा गरे ।दोस्रो दिनको खेल समाप्तिमा श्रीलंका तीन विकेट गुमाएर १ सय ३१ रनको स्थितिमा छ र अझै ४ सय ५ रनले पछाडि छ । खराब प्रकाशले चाँडै खेल रोकिन अगाडि एन्जेलो म्याथ्युज ५७ र कप्तान दिनेश चन्डिमल २५ रन बनाएर खेलिरहेका छन् । म्याथ्युजले संघर्षपूर्ण अर्धशतक पूरा गरे र चन्डिमलसँग मिलेर नटआउट ५६ रनको साझेदारी पनि गरे । यसअघि श्रीलंकाले इनिङ्सको पहिलो बलमै विकेट गुमाएको थियो ।पेसम्यान मोहम्मद सामीको त्यस बलमा बायाँ हाते दिमुथ करुणारत्ने आउट भए । लगत्तै इशान्त शर्माले धनञ्जय डि सिल्भालाई एलबीडब्लू आउट पारे र पाहुना टिम दुई विकेट गुमाएर १८ रनको स्थितिमा पुगेको थियो । प्रारम्भिक ब्याट्सम्यानका रूपमा मैदानमा उत्रेका दिलरुवान परेराले ४२ रन बनाए र उनले म्याथ्युजसँग मिलेर ६१ रनको ठोस साझेदारी गरे । भारतले दिनको सुरुमा चार विकेट गुमाएर ३ सय ७१ रनबाट अगाडि खेल्न सुरु गरेको थियो ।कोहलीले लगातार दोहोरो शतक बनाए र यसक्रममा ६ दोहोरो शतक बनाउने पहिलो कप्तान बने । यसअघि वेस्टइन्डिजका ब्रायन लाराका नाममा कप्तानको भूमिकामा पाँच दोहोरो शतक बनाएको कीर्तिमान थियो । उनले १ सय ५६ रनको व्यक्तिगत स्थितिमा अगाडि खेल्न सुरु गरे । उनले ६५ रन बनाएका रोहित शर्मासँग पाँचौं विकेटका लागि १ सय ३५ रन बनाए । नागपुरमा भएको दोस्रो टेस्टमा उनले २ सय १३ रन बनाएका थिए ।
ओलम्पियन सम्मानित,"काठमाडौं (कास) रियो ओलम्पिक २०१६ समापन भएको १५ महिनापछि नेपाल ओलम्पिक कमिटी (एनओसी) ले नेपालको प्रतिनिधित्व गरेका सात खेलाडीलाई नगदसहित सम्मान गरेको छ । आइतबार एक कार्यक्रमबीच सबै खेलाडीलाई जनही १ हजार अमेरिकी डलर (१ लाख ३ हजार ४ सय ५० रुपैयाँ) प्रदान गरियो । नेपालका लागि रियो ओलम्पिकमा ५ खेलका ७ खेलाडी सहभागी भएका थिए । रियोमा एथलेटिक्सकी सरस्वती भट्टराई र पौडीका शिरीष गुरुङले राष्ट्रिय कीर्तिमान राखेका थिए । पौडीकै गौरिका सिंह रियो ओलम्पिककै सबैभन्दा कान्छी खेलाडी रहेकी थिइन् । यसबाहेक जुडोकी फुपूल्हामु खत्री, तेक्वान्दोकी निशा रावल, एथलेटिक्सका हरि रिमाल र आर्चरीका जितबहादुर मोक्तान पनि ओलम्पिकमा सहभागी भएका थिए ।"
सीसीआरसी च्याम्पियन,काठमाडौं (कास) निकै प्रतिस्पर्धात्मक फाइनलमा गोल्डेनगेट कलेजलाई पराजित गर्दै क्यापिटल कलेज एन्ड रिसर्च सेन्टर (सीसीआरसी) ले दोस्रो रोजबड उपत्यकाव्यापी अन्तरकलेज बास्केटबल प्रतियोगिताको ब्वाइजतर्फ जितेको छ । आइतबार नै भएको गल्र्सतर्फको फाइनलमा जेभियर इन्टरनेसनलले साइपाललाई ४११९ ले पराजित गर्यो ।पुरुषतर्फ दुवै टोलीले पालैपालो अग्रता लिए पनि अन्त्यमा सीसीआरसीले ५८५५ स्कोरमा नाटकीय रूपमा उपाधि आफ्नो पोल्टामा पार्यो । ४ अंकले पछाडि परेर पोसेसन गुमाएको उसले एउटा प्लेमै चार अंक जोडेपछि पुनरागमन गर्यो । थ्री प्वाइन्टको सफल प्रहार गर्ने क्रममा फल हँुदा सीसीआरसीले प्राप्त फ्री थ्रोमा स्कोर गर्दै खेललाई बराबरीमा ल्याएको थियो । त्यसपछि गोल्डेनगेटले लगातार फल हानेपछि प्राप्त फ्री थ्रोमा स्कोर गर्दै सीसीआरसी उपाधि आफ्नो पक्षमा पार्न सफल भयो । सीसीआरसीका राजेश खनालले सर्वाधिक १६ अंक जोडे । त्यसअघि बुद्धनगरस्थित आयोजक रोजबडको कोर्टमा भएको गल्र्सको फाइनलमा सुष्मा गौतम एक्लैले १० अंक जोडेपछि जेभियरले साइपाल एकेडेमीलाई हराएको थियो । सुरुआती क्वाटरदेखि हाबी भएको जेभियरले खेलमा पूरै समय दबदबा कायम राख्यो ।दुवै विधाको फाइनलमा सर्वाधिक स्कोर गरेका रोजेश र सुष्मा मोस्ट भ्यालुएबल प्लेयर घोषित भए । मंसिर ७ बाट चलेको प्रतियोगितामा ब्वाइजतर्फ १६ र गल्र्सतर्फ ४ टोलीको सहभागिता थियो ।
केन्यामाथि नेपालको जित,काठमाडौं (कास) नेपालले आइतबार यूएईको अबुधाबीमा केन्यालाई ६ विकेटले पराजित गरेको छ । यूएईसँग बुधबार र शुक्रबार हुने विश्व क्रिकेट लिग च्याम्पियनसिपको खेल अगाडि नेपालको यो अन्तिम अभ्यास खेल हो । ललितसिंह भण्डारीले ४ विकेट लिएपछि टस हारेर ब्याटिङमा आएको केन्या ३२२ ओभरमा १ सय १० रनमा अलआउट भयो । ललितले १० ओभरमा १ मेडन राख्दै ४६ रन खर्चेर ४ विकेट लिए । उनले १२ औं ओभरमा ४ बलको अन्तरमा ३ विकेट लिएपछि केन्याको पतन सुरु भएको थियो । रुशव पटेल र एलेक्सुमा ओबान्डाले उत्कृष्ट सुरुआत गर्ने क्रममा ६ ओभरभित्र ५४ रन जोडे । करण केसीले १३ बलमा ४ चौका र १ छक्का प्रहार गरी २५ रन बनाएका ओबान्डालाई आउट गरी नेपाललाई पहिलो सफलता दिलाए । अर्को ओभरमा रुशवलाई सागरले २७ रनमा एलबीडब्लू आउट गरे । रुशवले २७ बल खेली ३ चौका र १ छक्का प्रहार गरे । सन्दीप लामिछानेले पुछारको दुई विकेट लगातार बलमा लिए । अर्को एक विकेट आरिफ शेखको नाममा रह्यो । नेपालका ओपनरद्वय दिलीप नाथ र सागर पुन सुरुवातमै आउट भए । दिलीप ३ बलमै आउट भए । सागरको खातामा १ रनमात्र थियो । अनिल शाह १३ रनमा आउट भए । कप्तान शरद भेषावकर र दीपेन्द्रसिंह ऐरीले चौथो विकेटमा ७८ रनको साझेदारी गरेपछि नेपालको सहज जित सम्भव भयो । दीपेन्द्रले ३५ बलमा ४६ रन बनाए । नेपाल जितभन्दा ४ रन टाढा रहेको समयमा ३ रन लिने क्रममा रनआउट भएका दीपेन्द्रले ७ चौका र १ छक्का प्रहार गरे । शरद ५० बल खेली ३१ रनमा नटआउट रहे । उनले ३ चौका प्रहार गरे । आरिफ शेख ४ रनमा नटआउट रहे ।
दुविधाकै बीच आहा गोल्डकपको मिति तय,"पोखरा आहा रारा गोल्डकपको आगामी १६ औं संस्करण माघ ९ गतेदेखि २० सम्म पोखरा रंगशालामा हुने भएको छ । आयोजक सहारा क्लबले आइतबार मिति सार्वजनिक गरेको हो । सन् २०१९ को दक्षिण एसियाली खेलकुदको आगामी संस्करण नेपालमा आयोजना हुँदैछ । उक्त खेल महोत्सवका सात खेलहरू पोखरामा पनि गरिने भएपछि पोखरा रंगशालाको स्तरोन्नति गरिने भएको छ । रंगशालाको स्तरोन्नति गर्न आह्वान गरिएको ग्लोबल टेन्डरको टुंगो आगामी साता लाग्ने भएको छ । टेन्डरबमोजिम अन्तर्राष्ट्रियस्तरको रंगशाला बनाएर १० महिनामा सक्नुपर्नेछ । त्यसो हुँदा यसपटक र आगामी वर्षको पनि आहा रारा गोल्डकप फुटबलका प्रतियोगिताहरू प्रभावित हुने आशंका छ । कास्की जिल्ला खेलकुद विकास समिति अध्यक्ष यमबहादुर गुरुङले टेन्डर टुंगो लागेपछिका प्रक्रिया पूरा हुन करिब ४० देखि ४५ दिन लाग्ने भएकाले यसपटकको प्रतियोगिता रंगशालामै आयोजना गर्न बाधा नपर्ने बताउँछन् । उनले भने, ठेकेदारले छिट्टै काम थाल्ने भएर रंगशालामा खेलाउन असहज भए पनि विकल्प खोज्ने गरी सहारा क्लबका पदाधिकारी तयार छन् । सहाराका अध्यक्ष केशव थापाले प्रतियोगिता हुन्जेल रंगशाला स्तरोन्नतिको काम सुरु नहुने भएकाले मिति टुंगो गरिएको बताए । फुटबल खेलको प्रतिष्ठासँग जोडिने भएकाले हामी रोक्ने पक्षमा भएनौं, उनले भने, माघसम्म रंगशाला बनाउने काम सुरु नभएको खण्डमा हामीलाई कुनै बाधा पर्दैन । भयो भने अर्को विकल्प खोज्छौं । क्लबका महासचिव विश्वराज बरालका अनुसार विदेशी, ए डिभिजन र पूर्वपश्चिमका गरी १२ टिम सहभागी हुनेछन् । प्रतियोगिताबाट १ करोड २१ लाख ८२ हजार आम्दानी र ९० लाख ५ हजार रुपैयाँ खर्च हुने अनुमान क्लबको छ । क्लबले हुने वचत सहारा फुटबल एकेडेमी सञ्चालनमा खर्च गर्छ । पोखरा१७ दोबिल्लामा रहेको एकेडेमीमा हाल १६ जिल्लाका २८ बालक आश्रित छन् । उनीहरू तेस्रो ब्याचका हुन् । आवासीय रूपमा राखिएका बालकलाई फुटबल प्रशिक्षण, शिक्षा, स्वास्थ्य क्लबले नि:शुल्क उपलब्ध गराउँछ । एकेडेमी सञ्चालनका लागि स्थापना गरिएको अक्षयकोषमा सहारा हङकङले १० लाख रुपैयाँ आइतबार हस्तान्तरण गरेको छ । हङकङ शाखाले भूकम्पबाट क्षति भएको सिन्धुपाल्चोकको विद्यालय पुनर्निर्माण गर्न सहारा क्लबमार्फत नै ५ लाख रुपैयाँ सहयोग गरेको छ । उक्त १५ लाख रुपैयाँ सहारा हङकङका महासचिव बेलबहादुर तामाङले क्लबलाई हस्तान्तरण गरे ।राष्ट्रिय खेलकुद परिषद्ले पोखरा रंगशालालाई अन्तर्राष्ट्रियस्तरको बनाउन आह्वान गरेको टेन्डरको आगामी शुक्रबारसम्ममा टुंगो लाने जिल्ला खेलकुद विकास समितिले जनाएको छ । अहिलेको रंगशाला भत्काएर त्यही ठाउँमा नयाँ बनाउन लागिएको हो । यसका लागि एनडी इन्जिनियरिङ कन्सल्टेन्सीले तयार गरेको विस्तृत परियोजना प्रतिवेदन (डीपीआर) अनुसार ३० हजार दर्शक क्षमताको रंगशाला निर्माणमा ८५ करोड रुपैयाँ खर्च हुने अनुमान छ । खेलकुद मन्त्रालयले क्षेत्रीय खेलकुद विकास समितिमार्फत बजेट विनियोजन गरिसकेको छ । मन्त्रालयले आर्थिक वर्ष २०७४७५ का लागि १७ करोड रुपैयाँ उपलब्ध गराइसकेको छ । ४ सय रोपनी जग्गामा रहेको रंगशालामा अन्तर्राष्ट्रियस्तरको फुटबल मैदानसहित अन्तर्राष्ट्रियस्तरको एथलेटिक्स ट्रयाक पनि रहनेछ । रंगशाला निर्माणपछि सन् २०१९ मार्चमा नेपालमा हुने १३ औं सागअन्तर्गत महिला फुटबल यहाँ खेलाइनेछ । क्षेत्रीय खेलकुद विकास समिति अध्यक्ष खगराज पौडेलले भने, आहा गोल्डकप हुन्जेल रंगशालामा काम सुरु भएन भने कुनै समस्या छैन । यदि काम थालियो भने सम्पन्न नहुन्जेल कुनै पनि प्रतियोगिता गराउन सम्भव हुँदैन ।"
आईजीपी कप हुने,"काभ्रे (कास) मंसिर २४ गतेबाट साँगास्थित नेपाल पुलिस स्कुलमा २५ औँ अन्तरविद्यालय आईजीपी फुटबल रनिङ ट्रफी हुने भएको छ । विद्यालयकै आयोजनामा लिगकम नकआउट आधारमा हुने प्रतियोगितामा काभ्रे, भक्तपुर, ललितपुर र काठमाडांैका विभिन्न विद्यालयका १९ टिमको सहभागिता रहनेछ । पहिलो हुनेलाई ३० हजार, दोस्रो हुनेलाई २० र तेस्रो हुनेलाई १० हजार नगदसहित ट्रफी प्रदान गरिने पुलिस स्कुलका समादेशक दिनेश मैनालीले जानकारी दिए । प्रतियोगिता पुस ४ गतेसम्म चल्नेछ । २०४९ सालदेखि प्रत्येक वर्ष हुँदै आएको प्रतियोगिता २०७२ सालमा भने महाभूकम्पका कारण रोकिएको थियो ।"

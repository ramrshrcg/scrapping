शीर्षक,विवरण
सरकारअघि एकताको खाका,"काठमाडौं एमाले र माओवादीले नयाँ सरकार गठनअघि नै पार्टी एकताको खाका तयार पार्ने जनाएका छन् । पार्टी एकता र सरकार निर्माणलगायत विषयमा संशय पैदा हुन थालेपछि दुवै दलका नेताहरू छिटो एकताको खाका तयार गर्दै सरकार निर्माणतर्फ लाग्ने निष्कर्षमा पुगेका हुन् । पछिल्लो ५ दिन गृहजिल्ला चितवनमा बिताएर मंगलबार राजधानी फर्किएका माओवादी केन्द्रका अध्यक्ष पुष्पकमल दाहाल बुधबार दिउँसो एमाले अध्यक्ष केपी ओलीलाई भेट्न उनको निवास बालकोट पुगेका थिए । त्यहाँ दुई अध्यक्षबीच झन्डै डेढ घण्टा छलफल भएको थियो । भेटमा एकता र सरकार निर्माणमा भइरहेको आशंका चिर्दै छिटो निष्कर्षमा पुग्ने समझदारी भएको दुवै दलका नेताहरूले बताएका छन् । एकता र सरकार निर्माणको विषयमा दुई नेताकै तहमा धेरै कुरा छिनोफानो गरेपछि पार्टी एकता संयोजन समितिको बैठकबाट त्यसलाई अन्तिम टुंगो लगाउने तयारी छ । पार्टी एकता प्रक्रिया छिटो टुंग्याउनुपर्ने भन्नेमा अध्यक्षहरू सहमत हुनुहुन्छ र त्यहीअनुसार आज (बुधबार) बाट छलफल अघि बढाउनुभएको छ, एमालेमाओवादी एकता संयोजन समितिका सदस्यसमेत रहेका माओवादी नेता नारायणकाजी श्रेष्ठले कान्तिपुरसँग भने, उहाँहरूकै तहमा केही गृहकार्य भएपछि एकता संयोजन समितिको बैठक बस्ने छ । पार्टी एकता नै गर्न केही समय लाग्न सक्ने भएकाले सरकार गठनअघि नै एकताको स्वरूप भने तयार गर्ने दुवै पक्षको तयारी छ । त्यही खाका तयार गर्ने क्रममा दुवै दलका नेताहरू विकल्पहरूको खोजी गरिरहेका छन् । चुनावी परिणामले नै दुई दललाई एकतामा बाँधिसक्यो, त्यसैले त्यसभन्दा फरक तरिकाले जान सकिँदैन भन्ने दुवै दलको धारणा हो, ओली निकट एमाले पोलिटब्युरो सदस्य अग्नि खरेलले भने, त्यही स्पिरिटअनुसार अध्यक्षहरूबीच कुराकानी भएको छ र छिट्टै टुंग्याउनुपर्छ भन्ने ढंगले नै उहाँहरू लाग्नुभएको छ । उनले पनि दुई नेताकै तहमा धेरै विषय टुंग्याएर त्यसलाई औपचारिक रूपमा निष्कर्षमा पुग्ने ढंगले छलफल अघि बढेको बताए । त्यसैका लागि बुधबार ओली र दाहालबीच एक्लाएक्लै कुराकानी भएको उनले जानकारी दिए ।राजधानीबाहिर भएका बेला अध्यक्ष दाहालले दिएका केही राजनीतिक अभिव्यक्ति र ओलीले गरेको भेटघाटका कारण दुई पार्टीको सहकार्य र एकतामा दरार आउने हो कि भन्ने संशय व्यक्त गरिएको थियो । तर दुवै नेताबीचको सम्बन्धको हार्दिकता नघटेको र जसरी पनि वामपन्थी गठबन्धनको मिसनलाई टुंग्याउनेमा उनीहरू लागेको नेताहरूको दाबी छ । माओवादी नेता जनार्दन शर्माका अनुसार धेरै कुरा अघि बढिरहेको केही दिनभित्रै एउटा खाका आउने सम्भावना छ । अध्यक्षहरूबीच कुराकानी भइरहेको छ, २३ दिनभित्रै कसरी अघि बढ्ने भन्ने एउटा खाका आउन पनि सक्छ, शर्माले भने ।एमाले र माओवादीबीच पार्टी एकता र सरकार सञ्चालनका विषयमा समझदारी गर्नुपर्नेछ । दुइटा फरक धारका पार्टी भएकाले वैचारिक र सांगठनिक संरचना मिलाउनुपर्नेछ । माथिदेखि तलसम्म मिलाउनुपर्ने र वैचारिक अस्पष्टताहरूलाई पनि एकरूपता दिनुपर्नेछ । ती समग्र कामले केही समय लिन सक्छ । त्यसैले सरकार गठन हुँदासम्म एकताको एउटा स्वरूप तयार गरिसक्ने र एकता प्रक्रियाका सम्पूर्ण काम पछि गर्दै जाने ढंगले दुवै दल अघि बढेका छन् । सहमतिको प्रारम्भिक खाका तयार गर्ने क्रममा दुवै पार्टीभित्र केही विकल्पमाथि चर्चा भइरहेको छ । दुवै दलका दोस्रो र तेस्रो तहका नेताहरूले समेत यस्ता विकल्पहरूबारे नेतृत्वलाई सुझाइरहेका छन् । माओवादीले तत्कालका लागि प्रधानमन्त्री एमाले अध्यक्ष केपी ओलीलाई नै प्रस्ताव गरेको छ । तर, एमालेबाट प्रधानमन्त्री हुँदा एकीकृत पार्टीको अध्यक्ष दाहाल हुनुपर्ने उसको दाबी छ । माओवादी नेताहरूले सम्मानजनक एकता हुनुपर्छ भनिरहेको यसैका लागि हो । एमालेभित्र माओवादीलाई अध्यक्ष दिनेमा एकमत बनिसकेको छैन । माधव नेपाल, झलनाथ खनाल र वामदेव गौतम माओवादीले मान्दै नमान्ने अवस्थामा अध्यक्ष दिन तयार हुनुपर्ने पक्षमा उभिएको स्रोतको दाबी छ । तर, अन्य केही नेता ठूलो पार्टी एमाले भएकाले अध्यक्ष माओवादीलाई दिँदा कार्यकर्ता भड्कन सक्ने भन्दै अध्यक्ष नै तोकेर दिन नहुने धारणा राख्ने पनि छन् । त्यही मनोविज्ञानका आधारमा दुवै पार्टीका नेताले संयुक्त रूपमा पार्टी सञ्चालन गर्ने विकल्प पनि चर्चामा छ । दुई फरक पार्टी भएकाले महाधिवेशन नहुँदासम्म दुई पार्टीका नेताले संयुक्त नेतृत्व गर्ने गरी अघि बढ्नुपर्ने धारणा ती नेताहरूको छ । एमाले नेता शंकर पोखरेललगायतले यो विकल्पबारे सार्वजनिक रूपमै बोलेका छन् । चुनावी गठबन्धन बनाउन दुई दलका अध्यक्षलाई मुख्य नेता घोषणा गरिएको थियो । चुनावी कमान्ड दुई दलकै अध्यक्षले हाँकेकाले यही विधिलाई महाधिवेशन नभएसम्मका लागि प्रयोग गर्न सकिने धारणा ती नेताहरूको छ । अध्यक्ष भन्ने पद नराखी दुवै नेतालाई सहअध्यक्षको भूमिकामा अघि बढ्ने विकल्प पनि चर्चामा छ । प्रधानमन्त्री नै आलोपालो गर्ने तेस्रो विकल्प पनि अघि सारिएको छ । प्रधानमन्त्री आलोपालो गर्नेगरी भद्र सहमति भएको माओवादी अध्यक्ष दाहालले नै यसअघि खुलासा गरेका छन् । आलोपालो प्रधानमन्त्री बन्ने मोडलमा जाँदा पार्टीभित्र अध्यक्ष र सहअध्यक्ष वा दुवै सहअध्यक्ष हुने खालको विकल्पमा जान सक्ने सम्भावना रहन्छ । एउटा प्रधानमन्त्री हुँदा अर्कोले पार्टी सञ्चालन गर्ने गरी जम्मेवारी बाँडफाँट गर्ने विकल्प हुन सक्ने चर्चा एमाले वृत्तमा छ ।एमालेको संगठन लोकतान्त्रिक शैलीले महाधिवेशनबाट निर्वाचित भएर आउने अभ्यासबाट निर्माण भएको छ । तर माओवादीका संगठनहरूमा त्यस्तो अभ्यास छैन । माओवादीका संगठनका आकार ठूलठूला छन् । केन्द्रीय समिति नै झन्डै ४ हजार संख्याको छ । तर एमालेको चुस्त संगठन छ । त्यसैले सुरुमै पार्टी अध्यक्षको जिम्मेवारी माओवादीलाई दिँदा लोकतान्त्रिक प्रणालीमा अभ्यस्त खालको पार्टी हाँक्न समस्या पर्ने हो कि भन्ने आशंका गर्नेहरू एमालेमा छन् । माओवादी पक्ष भने कार्यकारी भूमिकाको पद जसरी पनि लिनैपर्ने पक्षमा बढी जोड दिइरहेको छ । त्यसका लागि सकेसम्म अध्यक्ष पद अहिले नै लिनुपर्नेमा दाहालमाथि दबाब छ । माओवादीको गत साताको हेडक्वार्टर बैठकले सम्मानजनक रूपमा एकता हुनुपर्ने भन्दै त्यसका लागि नेतृत्वले नै पहल गर्नुपर्ने निर्णय गरेको थियो ।दुई दलको एकतामा अन्य केही पदीय जिम्मेवारीका विषय पनि जोडिएका छन् । प्रधानमन्त्री र अध्यक्ष को बन्ने भन्नेबाहेक राष्ट्रपति, सभामुख, उपराष्ट्रपति, उपसभामुख, प्रदेशका मुख्यमन्त्रीजस्ता पद पनि छन् । ती पदको बाँडफाँट पनि एकतासँग जोडिएको छ ।"
कान्तिपुर आइकनका लागि प्रस्ताव आह्वान,"काठमाडौं (कास) कान्तिपुर मिडिया ग्रुपद्वारा प्रवद्र्धित गैरनाफामूलक परोपकारी संस्था कान्तिपुर फाउन्डेसनले कान्तिपुर आइकन का लागि बुधबार प्रस्ताव आह्वान गरेको छ । नेपाली राष्ट्रिय जीवनमा योगदान पुर्याएका नेपाली वा विदेशी नागरिकलाई जीवित या मरणोपरान्त कान्तिपुर आइकन प्रदान गरिने फाउन्डेसनले जनाएको छ । कान्तिपुर आइकन छनोट प्रक्रियामा सहभागी हुन अनलाइनमा फाराम भरेर, इमेल वा हुलाक आदि माध्यमबाट विभिन्न चार क्षेत्रमा क्रियाशील रहेका व्यक्ति, संस्था वा समूहलाई प्रस्ताव गर्न सकिने जनाइएको छ । उक्त प्रक्रियाबाट प्राप्त प्रस्तावका आधारमा पुरस्कारको अन्तिम छनोट कान्तिपुर फाउन्डेसनका सदस्य एवम् समाजका लब्धप्रतिष्ठित महानुभावहरूको संलग्नता रहेको प्रत्येक क्षेत्रका लागि गठित पाँचपाँच सदस्यीय स्वतन्त्र निर्णायक मण्डल (जुरी) ले गर्नेछ । कान्तिपुर आइकन लेखनकला, अर्थ तथा वाणिज्य, विज्ञान तथा प्रविधि र सामाजिकराजनीतिक गरी चार क्षेत्रमा योगदान पुर्याएका व्यक्ति, संस्था वा समूहलाई प्रत्येक वर्ष ५ लाख रुपैयाँ बराबरको स्वर्ण पदकसहित कान्तिपुर पब्लिकेसन्सको वार्षिकोत्सवका अवसर पारेर प्रदान गरिने जनाइएको छ । प्रस्ताव दर्ता गर्न एवम् विस्तृत जानकारीका लागि कान्तिपुरआइकन डट कम हेर्न सकिन्छ ।"
अध्यादेश स्वीकृत नहुँदा गतिरोध लम्बियो,"काठमाडौं सरकारले कात्तिक १ गते पठाएको राष्ट्रिय सभा निर्वाचनसम्बन्धी अध्यादेश राष्ट्रपति विद्यादेवी भण्डारीले साढे दुई महिनासम्म पनि स्वीकृत नगर्दा राजनीतिक गतिरोध बढनुका साथै राष्ट्रिय सभा निर्वाचन, प्रदेश र केन्द्रीय सरकार निर्माणको प्रक्रिया अवरुद्ध भएको छ ।संविधानविद्हरूले अध्यादेश अड्काएर राख्ने राष्ट्रपतिको अभ्यास संविधानको भावना र मर्मविपरीत रहेको औंल्याउँदै तत्काल जारी गरी गतिरोध अन्त्य गर्न सुझाउँदै आएका छन् । राष्ट्रपति भण्डारी भने अध्यादेश जारी गर्नुको साटो थप राजनीतिक परामर्शमा लागेपछि अन्योल बढ्दै गएको छ । संविधानमा के छ ? संविधानको धारा ११४ ले संसद् नभएको अवस्थामा सरकारले कुनै पनि विषयमा अध्यादेश ल्याउन सक्ने व्यवस्था गरेको छ । सोही धाराको उपधारा १ मा संघीय संसद्को दुवै सदनको अधिवेशन चलिरहेको अवस्थामा बाहेक अन्य अवस्थामा तत्काल केही गर्न आवश्यक परेमा मन्त्रिपरिषद्को सिफारिसमा राष्ट्रपतिले अध्यादेश जारी गर्न सक्ने उल्लेख छ । सरकारले ल्याएको अध्यादेश संविधानको धारा ६६ अनुसार राष्ट्रपतिले स्वीकृत गर्नुपर्छ । संविधानको धारा ६६ को उपधारा (१) मा राष्ट्रपतिले यो संविधान वा संघीय कानुनबमोजिम निजलाई प्राप्त अधिकारको प्रयोग र कर्तव्यको पालना गर्ने उल्लेख छ । सोही धाराको उपधारा (२) मा उपधारा १ बमोजिम अधिकारको प्रयोग वा कर्तव्यको पालना गर्दा संविधान या संघीय कानुनबमोजिम कुनै निकाय वा पदाधिकारीको सिफारिसमा गरिने भनी किटानीसाथ व्यवस्था भएको कार्यबाहेक राष्ट्रपतिबाट सम्पादन गरिने अन्य जुनसुकै कार्य मन्त्रिपरिषद्को सिफारिस र सम्मतिबाट हुनेछ । त्यस्तो सिफारिस र सम्मति प्रधानमन्त्रीमार्फत पेस हुने उल्लेख छ ।संसद्बाट पारित गरी प्रमाणित गर्नका लागि पठाइएका अन्य विधेयक राष्ट्रपतिले चित्त नबुझे १५ दिनभित्र फिर्ता पठाउन सक्ने संवैधानिक व्यवस्था छ । त्यसरी फिर्ता पठाएपछि संसद्ले आवश्यक ठाने संशोधन गर्न सक्छ । आवश्यक नठाने फेरि राष्ट्रपतिकहाँ पठाउन सक्छ र दोस्रोपटक राष्ट्रपतिले स्वीकृत गर्नैपर्ने बाध्यात्मक संवैधानिक व्यवस्था छ । अध्यादेशको हकमा भने राष्ट्रपतिलाई त्यस्तो अधिकार छैन । मन्त्रिपरिषद्बाट पारित अध्यादेश रोक्न र फिर्ता पठाउन पाउने अधिकार संविधानले राष्ट्रपतिलाई दिएको छैन ।अध्यादेशको सम्पूर्ण परीक्षण गर्ने अधिकार संसद्लाई दिइएको छ । संविधानको धारा ११४ को उपधारा २ को क अनुसार अध्यादेश जारी भएपछि बसेको संघीय संसदको दुवै सदनमा पेस गरिनेछ र दुवै सदनले स्वीकार नगरेमा अध्यादेश स्वत: खारेज हुन सक्ने उल्लेख छ । जसको अर्थ अध्यादेश संविधानसम्मत छ या छैन भन्नेबारे राष्ट्रपतिले नभएर सरकार र संसद्ले त्यसको जिम्मेवारी लिनेछ । कात्तिक १ गते सरकारले पठाएको अध्यादेशमा राष्ट्रपति झन्डै दुई महिना त मौन नै बसिन् । प्रतिनिधिसभा र प्रदेशसभाको निर्वाचन परिणाम आएपछि प्रधानमन्त्री शेरबहादुर देउवाले राष्ट्रपतिलाई भेटेरै अध्यादेश जारी गरेर राष्ट्रिय सभा निर्वाचनको बाटो खुलाउन आग्रह गरे । त्यसलगत्तै अध्यादेशमा व्यवस्था भएको एकल संक्रमणीय निर्वाचन पद्धतिलाई लिएर कांग्रेस र एमालेबीच विवाद बढ्दै गयो । एमाले अध्यक्ष ओलीले संविधानविपरीत आएको अध्यादेश जारी नगर्न राष्ट्रपतिलाई दबाब दिए । एमाले एकल संक्रमणीय निर्वाचन प्रणालीलाई संविधानविपरीत ठान्दै बहुमतीय आधारमा राष्ट्रिय सभाको निर्वाचन गर्नुपर्ने अडानमा छ । कांग्रेस राष्ट्रिय सभालाई समावेशी र सबै दलको प्रतिनिधित्व हुने एकल संक्रमणीय निर्वाचन प्रणालीको पक्षमा छ । दलहरूको यही विवादका कारण राष्ट्रपतिले पनि अध्यादेश जारी गरिनन्, जसका कारण राष्ट्रपति कार्यालयसमेत विवादमा तानिएको छ । राष्ट्रपतिले राजनीतिक परामर्श भन्दै समय धकेल्ने काम मात्रै गरेकाले निकासको गाँठो तत्काल फुक्ने देखिएको छैन । सरकारले अध्यादेश पठाएको यत्तिका दिनसम्म पनि राष्ट्रपति भण्डारीले स्वीकृत नगर्नुलाई संविधानविद् भीमार्जुन आचार्य संविधानविपरीतको अभ्यास मान्छन् । उनका अनुसार राष्ट्रपतिका दुइटा अधिकार छन् । एउटा संविधानमा अभिव्यक्त अधिकार र अर्को अन्तरनिहित अधिकार । राष्ट्रमा कुनै संकट आइपरे राष्ट्रपतिले राष्ट्रिय आवश्यकतालाई हेरेर त्यस्तो अन्तरनिहित अधिकार प्रयोग गर्न सक्छ वा रिजर्भेसन राख्न सक्छ, तर सामान्य अवस्थामा राष्ट्रपतिले अध्यादेश रोक्नु संविधान र राजनीतिक संस्कारअनुकूल पनि छैन, आचार्यले थपे, राष्ट्रपतिले अध्यादेश जारी नगर्दा नै सम्पूर्ण गतिरोध खडा भएको छ । अर्का संविधानविद् पूर्णमान शाक्य पनि अध्यादेश जारी नगरेर संविधानको संरक्षणकर्ता राष्ट्रपतिबाटै संविधान उल्लंघन गर्न नहुने बताउँछन् । कि त राष्ट्रपतिले प्रधानमन्त्रीलाई कन्भिन्स गर्न सक्नुपथ्र्यो, प्रधानमन्त्री कन्भिन्स नभएपछि राष्ट्रपतिले मन्त्रिपरिषद्ले पठाएको अध्यादेश स्वीकृत गर्नुपर्छ, उनले भने, अहिले राष्ट्रपतिबाट जे अभ्यास भएको छ, त्यो संविधानअनुकूल पटक्कै छैन । शाक्यका अनुसार राष्ट्रपतिको अभ्यास संविधानसम्मत नभई राजनीतिक हो । राष्ट्रपति कुनै पनि कामको जवाफदेही हुन्न । न त सरकारप्रति जवाफदेही हुन्छ न सरकारप्रति, उनले थपे, जब राष्ट्रपतिले डिक्टेट गर्न थाल्छ अनि जवाफदेही बन्नुपर्ने अवस्था हुन्छ, त्यसैले राष्ट्रपतिले अध्यादेश जारी नगर्नु संविधान उल्लंघन हो ।राष्ट्रपति भण्डारीका प्रमुख स्वकीय सचिव भेषराज अधिकारीले ठूलो राजनीतिक विवाद खडा भएका कारण राजनीतिक समझदारीकै आधारमा अघि बढोस् भन्ने चाहनाले राष्ट्रपतिबाट अध्यादेशबारे निर्णय लिन ढिलाइ भएको बताए । अध्यादेशलाई लिएर दलहरूबीच यति ठूलो विवाद खडा भएपछि सहमतिमै होस् भन्ने राष्ट्रपतिको चाहना हो, उनले भने, केही दिनमा निकास निस्कन्छ भन्नेमा राष्ट्रपति कार्यालय विश्वस्त छ । उनका अनुसार केही दिनमा राष्ट्रपति भण्डारीले पुन: सर्वदलीय बैठक बोलाउने सम्भावना छ । तर, संविधानविद् भीमार्जुन आचार्य अध्यादेशमा राजनीतिक परामर्श गर्नु नै राष्ट्रपतिको संविधानविपरीत कार्य ठान्छन् । परामर्श नै गर्नुपरे उतिबेलै गर्नुपथ्र्यो, तर अहिले परामर्श गर्नु समय धकेल्ने काम मात्रै हो, उनले भने, यसले राष्ट्रपति कुनै दलको आग्रहमा चलेको भन्ने आरोप प्रमाणित गर्ने काम गरेको छ । राष्ट्रपतिले अध्यादेश रोक्दा राष्ट्रिय सभाको निर्वाचनमा मात्रै अन्योल खडा भएको छैन, सरकार निर्माण, संसद् बैठक आहवानलगायत काम प्रभावित भएका छन् । संविधानअनुसार प्रतिनिधिसभाको निर्वाचनको अन्तिम परिणाम घोषणा भएको मितिले ३० दिनभित्र सरकार निर्माण र संघीय संसदको अधिवेशन आहवान गर्नुपर्ने हुन्छ । राष्ट्रिय सभा गठन नभएसम्म प्रतिनिधिसभाले समेत पूर्णता पाउँदैन । संघीय संसद्मा एकतिहाइ महिला प्रतिनिधित्वको सुनिश्चितता संविधानले गरेको छ । राष्ट्रिय सभा र प्रतिनिधिसभा दुवै सदनलाई संघीय संसद् भनिन्छ । राष्ट्रिय सभामा आउने महिला प्रतिनिधित्व हेरेर मात्रै निर्वाचन आयोगले प्रतिनिधिसभामा राजनीतिक दलले पठाउनुपर्ने महिला कोटा निर्धारण गर्न सक्छ । अबको समाधान राष्ट्रपतिले अविलम्ब अध्यादेश जारी गर्ने र निर्वाचन आयोगले पनि परिणाम सार्वजनिक गर्नुपर्छ, संविधानविद् आचार्यले भने, दुवै काम एकसाथ अघि बढ्यो भने अहिले अड्किएको गतिरोध फुक्छ । सरकारले राष्ट्रिय सभा निर्वाचनसम्बन्धी अध्यादेश रोकिएका कारण प्रदेश प्रमुखसमेत नियुक्ति गर्न सकेको छैन । अर्थमन्त्री ज्ञानेन्द्रबहादुर कार्कीले प्रदेश प्रमुख नियुक्तिको तयारी भइरहेको बताए । तर, प्रधानमन्त्री देउवा प्रदेश प्रमुख नियुक्ति गरे पनि राष्ट्रपति भण्डारीबाट रोकिन सक्नेमा सशंकित छन् । संविधानअनुसार निर्वाचन आयोगले प्रदेशको निर्वाचन परिणाम प्रदेश प्रमुख र प्रतिनिधिसभाको निर्वाचन परिणाम राष्ट्रपतिलाई बुझाउने व्यवस्था छ । सरकारले प्रदेश प्रमुख नियुक्ति नगर्दा आयोगलाई निर्वाचन परिणाम बुझाउनसमेत अन्योल भएको छ ।"
आरोपको छानबिन होस्,"काठमाडौं (कास) व्यापारी अजेयराज सुमार्गीका शंकास्पद आर्थिक कारोबारसम्बन्धी समाचार कान्तिपुरमा प्रकाशित भएपछि उनले त्यस मामिलालाई विषयान्तर गर्न आफू असुरक्षित रहेको जिकिर गर्दै सञ्चार माध्यमविरुद्ध लाञ्छना लगाएका छन् । उनले कान्तिपुर मिडिया ग्रुप (केएमजी) का अध्यक्ष कैलाश सिरोहियाबाट आफू असुरक्षित रहेको दाबी गर्दै शान्तिसुरक्षाको मागसहित जिल्ला प्रशासन कार्यालय काठमाडौंमा निवेदन दर्ता गरेर अवैध रकम ओसारपसार गरेको आफूमाथि लागेको आरोपबाट ध्यान मोड्न खोजेका हुन् । सुमार्गीले विदेशबाट ल्याएको र पुन: ल्याउन लागेको २२ अर्बभन्दा बढी रकम अवैध रहेको सम्पत्ति शुद्धीकरण अनुसन्धान विभाग र नेपाल प्रहरी केन्द्रीय अनुसन्धान ब्युरोले तयार पारेको अध्ययन प्रतिवेदनमा उल्लेख छ । त्यससम्बन्धी समाचार कान्तिपुरमा प्रकाशित भएकोमा उनले आफूमाथि बदनियतले गालीगलौज गरेको केएमजीका अध्यक्ष सिरोहियाले उल्लेख गरे । मैले सुमार्गीलाई करिब तीन वर्षदेखि देखेको पनि छैन । मैले उनलाई धम्की दिएको हो भने कुन माध्यमबाट कहाँकसरी दिएँ भन्ने आधार पनि होला नि, प्रशासनले त्यसको निष्पक्ष छानबिन गर्नुपर्यो, सिरोहियाले भने, त्यो प्रमाणित भएन भने मलाई बदनाम गर्न खोज्ने र व्यावसायिक सञ्चारगृहविरुद्ध आधारहीन लाञ्छना लगाउने व्यक्तिविरुद्ध कारबाही हुनुपर्छ ।काठमाडौंका प्रजिअ केदारनाथ शर्माले मंगलबार दर्ता गरिएको निवेदनमुताबिक सुमार्गीमाथि सुरक्षा थ्रेट होहोइन, हेरिदिन महानगरीय प्रहरी परिसर काठमाडौंलाई लेखिपठाएको जानकारी दिए । सुमार्गीले नेपालमै अवैध तरिकाले आर्जन गरिएको रकम विदेश लैजाने र त्यसैलाई विदेशी लगानी भन्दै नेपाल भित्र्याएर ह्वाइट मनी बनाउने गरेको सरकारी अध्ययन प्रतिवेदनमा उल्लेख छ । उक्त प्रतिवेदनलाई अनुमोदन गर्न, विस्तृत अध्ययनका लागि अनुसन्धान अधिकृत तोक्न वा सरोकारवाला निकायलाई जिम्मेवारी दिई मुद्दा प्रक्रिया अघि बढाउन भने आलटाल भइरहेको छ । माओवादी केन्द्रका अध्यक्ष पुष्पकमल दाहाललगायत केही राजनीतिज्ञको संरक्षण रहेको कारण सम्पत्ति शुद्धीकरण विभागले सुमार्गीमाथि कारबाही प्रक्रिया अगाडि बढाउन आलटाल गरिरहेको जानकार स्रोतले जनाएको छ ।"
नाम फेर्न ५० स्थानीय तहको निवेदन,"काठमाडौं ५० स्थानीय तहले आफ्नो नाम र केन्द्र फेरबदल गर्न स्थानीय विकास मन्त्रालयसमक्ष प्रस्ताव गरेका छन् । गाउँपालिका र नगरपालिका सभाको बहुमतले नाम र केन्द्र परिवर्तन गर्ने निर्णय गरी केन्द्रमा प्रस्ताव गर्न सक्ने संवैधानिक व्यवस्थाअनुरूप ती स्थानीय तहले निर्णयको माइन्युटसहित निवेदन दिएका हुन् । मन्त्रालयका सहसचिव हरि पौडेलले ती निवेदनलाई चाँडै मन्त्रिपरिषद् बैठकमा निर्णयका लागि पेस गरिने जानकारी दिए ।स्थानीय तहमा निर्वाचन भएलगत्तै कतिपय निवेदन परेका थिए । अहिलेसम्म ५० वटा पुगेका छन्, पौडेलले भने । तीमध्ये कतिपय स्थानीय तहले आफ्नो नाम र कतिपयले केन्द्र परिवर्तन गर्ने निर्णय गरेका छन् । त्यस्ता निवेदनमाथि मन्त्रिपरिषद्ले निर्णय गरी राजपत्रमा प्रकाशित भएपछि लागू भएको मानिने संवैधानिक प्रावधान छ । सुरुमा परेका निवेदनलगत्तैका चुनावका कारण कार्यान्वयन गर्न ढिलो भएको मन्त्रालयले जनाएको तर्क छ ।"
प्रेमको नाटक गर्दै ठगी,"काठमाडौं तुलबहादुर तामाङ आफूलाई अमेरिकन आर्मी बताउँथे । भूकम्पमा परेर आमाको मृत्यु भएको र प्रहरी अधिकृत रहेका बाबुसहित परिवारका सबै सदस्य अमेरिकामा भएको फुइँ लगाउँथे । उनको जीवनशैली र हाउभाउ भने कुनै धनी परिवारका सदस्यको झैं लाग्थ्यो । जसलाई जे बताए पनि सिन्धुपाल्चोकको माङ्खा घर भएका तुलबहादुर काठमाडौंमा भाडाको ट्याक्सी चलाउँथे । बचेखुचेको समय भने फेसबुक चलाउँथे ।फेसबुकबाटै उनी अनेकन केटीको सम्पर्कमा पुग्थे र अनेकन आश्वासन बाँड्थे । यही क्रममा उनले संखुवासभाको नुममा घर भएकी करिब २१ वर्षकी एक युवतीसँग सम्पर्क बढाए । त्यसपछि सुरु भएको उनको प्रेम कथा जसरी अगाडि बढ्यो त्यसरी नै उक्त कथामा कैयन् घुम्ती देखा परे । प्रेम कथाको महिनौं लामो यात्रापछि उनले तिनै युवतीलाई बिहे गरे, तर बिहेपछि सुरु भएको नाटकको अर्को पाटोले तुलबहादुरलाई प्रहरीको खोरमा पुर्याइदियो । तुलबहादुरको कथा जान्न करिब एक वर्षअघि पुग्नुपर्छ । उनले फेसबुकबाट सम्पर्क स्थापित गरेकी केटीसँग यति धेरै नजिकिए कि उनले सोही युवतीलाई प्रेमको प्रस्ताव गरे । उनीहरूबीचको मायापिरती यति गहिरियो कि, फेसबुकबाट जोडिएको केही महिनामै तुलबहादुर संखुवासभा केटीको घर पुगे । सामान्य आर्थिक परिवारकी युवतीका अभिभावकहरू केटाको उच्च धनाढ्य जीवनशैलीको कथा सुनेर छक्कै परे । पहिलो भेटपछि नै तुलबहादुरलाई युवतीको घर आउजाउमा कुनै रोकतोक भएन । त्यसपछि पनि उनी युवती भेट्न काठमाडौंबाट संखुवासभा धाउँथे । केही पटकको आउजाउपछि तुलबहादुरले युवतीलाई परिवारकै सहमतिमा बिहे गरे । पत्नी लिएर काठमाडौं पनि आए, तर आफ्नो घर भने लगेनन् । बरु उल्टै तुलबहादुरले पत्नीलाई केही दिन काठमाडौं घुमाएर माइत नै फर्काइदिए । बिहेपछिका केही महिनासम्म तुलबहादुरले युवतीलाई केही दिनका लागि काठमाडौं बोलाउँथे र फेरि माइतै फर्काइदिन्थे । आफ्नो घर पनि नलैजाने, परिवारका सदस्य पनि नभेटाउने गरेपछि युवतीलाई केही शंका हुन थालिसकेको थियो । सोही बीचमा तुलबहादुरले अर्को पासो थापे । उनले ससुरा र पत्नीसँग भने, सालो बेकामे भइरहेको छ । त्यसलाई अमेरिकन आर्मीमा भर्ती गराइदिन्छु । ज्वाइँको आकर्षक प्रस्ताव सुनेर ससुराली पक्षले नाइँनास्ती गर्ने अवस्थै रहेन । जेनतेन खोजखन्तर गरेर ससुराले तुलबहादुरलाई २१ लाख रुपैयाँ दिए । मंसिर १४ गते अमेरिका उड्नुपर्ने भन्दै तुलबहादुरले सालोलाई काठमाडौं बोलाए । जब सालो काठमाडौं आएर भिनाजु खोजे, त्यसपछि तुलबहादुर सम्पर्कमै आएनन् । एकदुई दिनसम्म पनि भिनाजु सम्पर्कमा नआएपछि र पत्नीलाई लागेको शंका बिस्तारै बढ्दै जान थालेपछि उनी प्रहरी परिसर काठमाडौंको सम्पर्कमा पुगिन् । प्रहरी अनुसन्धानपछि पो पोल खुल्यो, तुलबहादुरले कसरी प्रेमको नाटक रचेर झूटो कथाको महल ठड्याएका रहेछन् भन्ने । २१ लाख रुपैयाँ हात पारेपछि तुलबहादुर आफ्नो गाउँ सिन्धुपाल्चोकको माङ्खा पुगेर लुकेका थिए । प्रहरीले घटनामाथि थप अनुसन्धान गर्न सिन्धुपाल्चोकको बाह्रबिसे इलाका प्रहरी कार्यालयसँग सहयोग लियो । बाह्रबिसे इलाका प्रहरी कार्यालयले तुलबहादुरलाई मंसिर २२ गते खाडीचौर बजारबाट पक्राउ गरेर काठमाडौं पठाइदियो । पक्राउमा संलग्न प्रहरी अधिकारीका अनुसार पक्राउलगत्तै तुलबहादुरले आफ्नो पहुँच उपल्लो नेतादेखि प्रहरीका माथिल्ला अधिकारीसम्म भएको भन्दै अनेकतिर फोन घुमाएका थिए । तुलबहादुर पक्राउपछि पनि उनको कथा भने सकिएन । प्रहरीले तुलको अनौठो ठगीको पर्दा त च्यात्यो नै, उनले विगतमा गरेको यस्तै प्रकृतिका ठगीका अन्य घटनाको लहरो पनि भेट्टायो । प्रहरीका अनुसार तुलबहादुरले दुई वर्षअघि पनि आफू क्यानडा बस्ने र उतैको पीआर होल्डर भएको बताउँदै फेसबुकमार्फत एउटी युवतीलाई जालोमा पारेका रहेछन् । क्यानडा लैजाने भन्दै १८ लाख रुपैयाँ लिएर फरार भएपछि तुलबहादुरविरुद्ध वैदेशिक रोजगार विभागमा मुद्दा परेको रहेछ । विभागको अनुसन्धानपछि १८ लाख धरौटी बुझाएर तुलबहादुर मुक्त भएका रहेछन् । अनुसन्धानमा संलग्न प्रहरी अधिकारीले भने, ठगीका अनेक कथा सुनिएको थियो ।"
प्रतिनिधिसभाकै परिणाम अड्कियो,"आयुक्तहरूमै दलीय प्रभावदलीय ध्रुवीकरणको प्रभाव आयोगमा पनि परेको छ । स्रोतका अनुसार एकथरी आयुक्त संविधान पहिलो पटक कार्यान्वयनमा रहेकाले जटिलताहरू आउने भएकाले त्यसको वैकल्पिक बाटो रोजेर जानुपर्ने मत राख्छन् भने अर्काथरी संविधान र कानुनमा जे लेखेको छ, त्योभन्दा एक इञ्च दायाँबायाँ गर्न नहुने, त्यसो गरे आयोगले पछिल्लो समय कमाएको साख गुम्ने ठान्छन् । उनीहरू जति ढिलो भए पनि संवैधानिक निकास नै निकाल्नुपर्ने तर्क गर्छन् । तर, आश्चर्य के छ भने पछिल्लो समय आयोगका पाँच जना पदाधिकारी सँगै बसेर यस विषयमा कुनै ढंगले औपचारिकअनौपचारिक छलफलसमेत भएको छैन । स्रोतले भन्यो, पाँच आयुक्त दिनमा धेरै पटक सँगै बस्छन्, खाजा खान्छन् तर प्रतिनिधिसभाको समानुपातिक निर्वाचन नतिजाका सन्दर्भमा कुनै चर्चा गर्दैनन् । उपचारका क्रममा डेढ साताअघि भारत गएका आयुक्त सुधीरकुमार शाह भने दुई दिनअघि मात्रै आइपुगेका हुन् । प्रमुख निर्वाचन आयुक्त अयोधीप्रसाद यादवले निर्वाचन आयोग संविधान र कानुनअनुसार आफ्नो कोर्समा रहेको बताउँछन् । संविधान र कानुनले गरेको दिशा निर्देशअनुसार आयोग अगाडि बढिरहेको छ । त्यहीअनुसार सम्पूर्ण प्रक्रियाहरू पूरा गर्ने क्रममा छौं, उनले भने, संविधान र कानुनलाई नै टेकेर अहिलेसम्मको सम्पूर्ण निर्वाचन व्यवस्थापन गरिएको छ । आगामी दिनमा पनि आयोगले आफ्ना सबै काम संविधान र कानुनसम्मत नै गर्नेछ । कान्तिपुरसँगको संक्षिप्त कुराकानीमा उनले राष्ट्रिय सभा निर्वाचन नभई प्रतिनिधिसभा परिणाम दिन नसकिने संकेत गरे । उनले संविधान कार्यान्वयनका क्रममा आइपर्ने संवैधानिक जटिलताको समाधान राजनीतिक दलहरूबीचको सहमति र संवैधानिक प्रक्रियाबाटै निस्कने विश्वास व्यक्त गरे । प्रमुख आयुक्तको भनाइबाट पनि आयोग राष्ट्रिय सभा निर्वाचनको सन्दर्भमा राजनीतिक दलहरूबीचको सहमतिको पर्खाइमा रहेको देखिन्छ । स्रोतले भन्यो, संविधान कार्यान्वयन मुख्य विषय रहेकाले सरकार बन्न केही ढिला हुँदैमा फरक पर्दैन तर संविधान र कानुनमा उल्लेख विषयभन्दा दायाँबायाँ जाने मुडमा प्रमुख आयुक्त छैनन् । यद्यपि, उनी राजनीतिक दबाबमा रहेको अनुमान गर्न गाह्रो छैन ।"
रातो पासपोर्ट फर्काउन आनाकानी,"काठमाडौं प्रतिनिधिसभा निर्वाचनको समानुपातिकतर्फको उम्मेदवारी दर्ता भएको दिन असोज २९ देखि निवर्तमान भएका सांसदहरूले कूटनीतिक राहदानी (रातो पासपोर्ट) अझै फिर्ता गरेका छैनन् । निवर्तमान भएको सात दिनभित्र रातो पासपोर्टलगायत सांसदको हैसियतमा प्राप्त सबै सुविधा राज्यलाई फिर्ता गर्नुपर्ने कानुनी व्यवस्था उल्लंघन गर्दै उनीहरूले साढे दुई महिना गुजारिसकेका छन् । रातो पासपोर्ट लिएका ५ सय ४३ मध्ये निवर्तमान सांसदमध्ये मंगलबारसम्म २ सय ३९ ले मात्र फिर्ता गरेका छन् ।संसद सचिवालय र राहदानी विभागले सूचना नै जारी गरेर रातो पासपोर्ट बुझाउन आग्रह गरे पनि उनीहरूले अटेर गर्दै आएका छन् । व्यवस्थापिका संसद्को अन्त्य हुँदा ५ सय ९१ जना सांसद रहेका भए पनि ५ सय ४३ सांसदले मात्र रातो पासपोर्ट लिएका छन् । ४ सय ७३ ले संसद् सचिवालयबाट उक्त सुविधाका लागि सिफारिस लिएका थिए । मन्त्री भएकाले त्यस्तो सिफारिस लिनु पर्दैन । संविधानअनुसार संसद्को समयावधि २०७४ माघ ७ सम्म हुन सक्ने अवस्थामा ती सांसदले थप ६ महिनासहित २०७५ साउन मसान्तसम्मको म्याद राखेर कूटनीतिक राहदानी लिएका छन् । राहदानी विभागले पासपोर्ट रद्द गराएर पछि पनि विभागमा नबुझाई आफैं लैजानसमेत दिएको छ ।साधारण राहदानी (हरियो पासपोर्ट) मै विदेश यात्रा गरिरहेका कतिपय सांसदले रातो पासपोर्ट आवश्यक नै ठानेनन् । तर सम्मान र सुविधास्वरूप पाएको रातो पासपोर्ट लिएकाले निवर्तमान भइसकेको लामो अवधिसम्म नबुझाउँदा आशंका उत्पन्न भएको अध्यागमन अधिकारीले बताए । रातो पासपोर्ट बोकेर विदेश यात्रामा निस्केका कतिपय निवर्तमान सांसदलाई त्रिभुवन अन्तर्राष्ट्रिय विमानस्थलबाट फर्काइएको छ । तर, त्यस्ता सांसदलाई कारबाही गर्ने कुनै प्रक्रिया सरकारले अघि बढाएको छैन । माननीयज्यूहरूलाई ताकेता गर्ने कुरा भएन । उहाँहरू आफैंले बुझेर आउनुपर्ने हो । आफंै बुझाउन आउनसमेत पर्दैन, कसैलाई पठाइदिए पनि हुन्छ, राहदानी विभागका महानिर्देशक रामकाजी खड्काले कान्तिपुरसँग भने, एमआरपी भएको हुनाले एक इन्ट्री मै राहदानी कतै नचल्ने बन्न सक्छ । माननीयको स्तरबाट दुरुपयोग हुने भन्ने हामी सोच्दैनौं । रातो पासपोर्टको म्याद सबै सांसदको २०७५ साउनसम्म भएकाले कतिपयको भिसासमेत त्यही समयसम्म छ । रातो पासपोर्टलाई कतिपय मुलुकमा भिसासमेत आवश्यक पर्दैन । परराष्ट्र मन्त्रालयले पछिल्लो समयमा गरेको प्रमुख काम नै नीलो र रातो पासपोर्ट बोक्नेलाई अनअराइभल भिसा उपलब्ध गराउने दुईपक्षीय सम्झौता हो । त्यही कारण कतिपयमा रातो पासपोर्ट मोह जागेको परराष्ट्र अधिकारी बताए । सर्वसाधारणलाई समस्या हुने तर विशिष्ट र कर्मचारीले अनअराइभल पाउनुपर्ने हाम्रो कदम आफैंमा हास्यास्पद छ, ती अधिकारीले भने । यस्तै सुविधाका कारण यसअघि सांसदहरूले रातो पासपोर्टको दुरुपयोग गरेको घटना प्रशस्त छन् । पूर्वसांसदहरू कोही रातो पासपोर्ट बेचेको अभियोगमा जेल पुगे भने कतिपय निगरानीमा रहे । सोही कारण संसद सचिवालय यसमा सचेत बनेको हो । सचिवालय रातो पासपोर्ट बनाएकाको सूचीसहित अध्यागमन विभागलाई पत्राचार गरी सबैको म्याद सकिएकाले रद्द गर्न भनेको छ ।रातो पासपोर्ट बोक्दैमा हामीले सहज प्रवेश दिने भन्ने हुँदैन । मेसिनले रिड गर्ने हुनाले त्यसमा रिड नहुने बनाइसकेको पासपोर्टमा कोही जान सक्दैन । अन्य मुलुकबाट जाँदा पनि त्यहाँको मेसिनले त्यो पासपोर्ट रिड गर्दैन, अध्यागमन विभागका महानिर्देशक दीपक काफ्लेले कान्तिपुरसँग भने, केही निवर्तमान सांसदलाई समस्या भएको थियो । हामीले भिसा सम्बन्धित मुलुकको अधिकार हो तर पासपोर्ट हाम्रो भन्दै साधारण पासपोर्टमा उनीहरूको भिसा ट्रान्सफर वा भिसाबाहेक रातो पासपोर्ट रद्द गर्दै त्यसको भिसा हरियोमा मान्यता हुने गरी आउनेलाई जान दिएका छौं । तर त्यसबाट विदेशमा हुन सक्ने समस्याबारे बताइदिने पनि गरेका छौं । संसद सचिवालयबाट लेखिआएको विषयलाई कार्यान्वयन गरिएको पनि महानिर्देशक काफ्लेले बताए ।निवर्तमान सांसदहरूले तोकिएको समयमा रातो पासपोर्ट नबुझाउँदा उनीहरूको नियतमा प्रश्न उब्जिएको सचिवालयका एक अधिकारीले टिप्पणी गरे । महानिर्देशक खडकाले विगतमा जस्तो रातो पासपोर्टको दुरुपयोग हुने सम्भावना नरहेको बताउँदै भने, संसद् विघटन भएलगत्तै परराष्ट्र मन्त्रालय, अध्यागमन र राहदानी विभाग तथा संसद् सचिवालयको समन्वयमा रहेर निगरानी गरिरहेका छौं । रातो पासपोर्टको सुविधा सांसदहरूले मात्र नभई राष्ट्रपति, उपराष्ट्रपति, प्रधानमन्त्री, प्रधानन्यायाधीश, सभामुख, उपसभामुख, उपप्रधानमन्त्री, मन्त्री, राज्यमन्त्री, संसद्को विपक्षी दलका नेता, सर्वोच्चका न्यायाधीश, न्याय परिषद् सदस्य, संवैधानिक निकायका प्रमुख, मुख्य सचिव, संसद्का महासचिव, कूटनीतिक कर्मचारीलगायत सरकारले ठहर गरेका अन्य विशिष्ट अधिकारीले पाउँछन् । उच्चस्तरको भ्रमणमा सहभागी हुने व्यक्तिले पनि सात महिना म्याद भएको कूटनीतिक राहदानी पाउँछन् । कतिपय मुलुकले ६ महिनाभन्दा कम समय भएको पासपोर्टमा भिसा नदिने हुनाले ७ महिना अवधिको दिइएको हो । रातो पासपोर्ट नबुझाउने तत्कालीन सांसदहरूले सुरुमा निर्वाचनको बहाना देखाए पनि अहिलेसम्म नबुझाउनु शंकास्पद छ । राहदानी विभागका अनुसार रातो पासपोर्ट बुझाउनेको सूचीमा पहिलो नम्बरमा पूर्वसांसद रामहरि खतिवडाको नाम छ । निवर्तमान सांसद अर्जुननरसिंह केसीले मंगलबार मात्र बुझाएका छन् भने मंगलबारै विभाग पुगेका टोपबहादुर रायमाझीले पुरानो रातो पासपोर्ट बोकेकाले बुझाउन पाएनन् । उनले बुधबारै फर्काउने बताएको विभागका एक अधिकारीले जनाए ।"
रानीपोखरी निर्माण विवाद  किन पछि हट्यो पुरातत्त्व ?,"साँखुमा सम्पदा पुनर्निर्माण हुँदैकाठमाडौं (कास) साँखु क्षेत्रका मन्दिर तथा सत्तलको पुनर्निर्माणमा तदारुकता देखिएको छ । भूकम्पले क्षति भएका मन्दिरहरूको पुनर्निर्माण द्रुत गतिमा भइरहेको पुरातत्त्व विभागले जनाएको छ ।साँखुको खड्गयोगिनी मन्दिरको पहिलो तलाको काम सम्पन्न भइसकेको छ । तीनतले मन्दिरको पुनर्निर्माण लागत एक करोड रुपैयाँ छ । नजिकैको बज्रयोगिनीको पनि जग निर्माण सुरु भइसकेको छ । साढे तीन करोडमा सो मन्दिर निर्माण थालिएको हो । त्यसैसँग रहेको पद्मधातु चैत्य मन्दिर पनि पुनर्निर्माणको क्रममा छ । मन्दिर भत्काउँदाको सामग्री राख्ने स्थान नभएकाले यसको काम रोकिएको छ । टेकोको भरमा रहेको यसको पुनर्निर्माण लागत झन्डै दुई करोड छ । ज्योतिर्लिंगेश्वर मन्दिरको पहिलो तला निर्माण सकिइसकेको छ । दुईतले यो मन्दिरको पुनर्निर्माण लागत ६० लाख रुपैयाँ रहेको विभागका इन्जिनियर पूर्णबहादुर श्रेष्ठले बताए । ३५ लाख रुपैयाँ खर्चेर पुनर्निर्माण गरिएको कृष्ण मन्दिर लगभग सम्पन्न भइसकेको छ । नारायण मन्दिरको जग मात्र निर्माण भएको छ । यसको पुनर्निर्माणमा कुल २ करोड खर्च हुने अनुमान छ । पुनर्निर्माणसँगै केही नयाँमन्दिर पनि विभागले निर्माण गरिरहेको छ । माधवनारायण मन्दिरको देउता राख्ने कोठा अर्थात् द्यों छें, न्हेकं सत्तल, बज्रयोगिनीको द्यों छें र नर्मदेश्वर शिवालय निर्माण हुँदै छ । अहिलेसम्म तीव्र गतिमै निर्माण भइरहेको छ, इन्जिनियर श्रेष्ठले भने, अब माधवनारायण व्रत सुरु हुन लागेकोले श्रद्धालुको भीड हुन्छ । एक महिना निर्माणाधीन मन्दिरमा काम गर्न कठिनाइ हुनेछ ।"
सोलारमय हुँदै सिंहदरबार,"उक्त प्रणालीबाट उत्पादित बिजुली कार्यालय समयमा खपत हुनेछ भने बढी भएको तथा बिदाको दिनमा सिंहदरबारभित्र रहेको ११ केभीए प्रसारण लाइनमा प्रवाह हुन्छ । चीन सरकारको करिब ५५ करोड रुपैयाँ अनुदानमा लोडसेडिङ न्यूनीकरण कार्ययोजना अन्तर्गत यो परियोजना सुरु गरिएको हो । सुरुमा सरकारले ५ मेगावाट पिक जडित क्षमताको प्रणाली जडानका लागि प्रक्रिया अगाडि बढाएको थियो । तर, सिंहदरबारभित्रका केही भवनहरूको छानो सोलार प्यानल राख्न अनुकूल नदेखिएपछि स्थान अभावका कारण एक मेगावाट पिकमा घटाइयो । एक मेगावाटका लागि समेत सरकारी भवनका छत पर्याप्त नभएपछि परराष्ट्र, प्रधानमन्त्री कार्यालय र ऊर्जा मन्त्रालयका पार्किङ स्थलमा पनि सोलार प्यानल राख्नका लागि आवश्यक संरचना निर्माणको काम धमाधम भइरहेको छ । गाडी पार्किङ गरिने सेड को छानोमा सोलार प्यानल जडान हुनेछ । सिंहदरबारभित्र करिब ६ मेगावाट बिजुली खपत हुने अनुमान छ । त्यसलाई आधार मान्दा यो परियोजनाबाट करिब २० प्रतिशत माग सम्बोधन हुनेछ । परियोजनाको सबसेस्टन गृह मन्त्रालय छेउमा रहेको विद्युत् प्राधिकरणको केथ्री सबस्टेसनसँगै राखिएको छ । अन ग्रिड सोलार पीभी सिस्टम मा आधारित यो प्रणालीबाट प्रसारण लाइनमा बिजुली आपूर्ति अवरुद्ध भएका बेला बिजुली आपूर्ति हुँदैन । यसले प्राधिकरणको प्रसारण लाइन अवरुद्ध हुँदा हुन सक्ने जोखिमबाट प्रणालीलाई मुक्त राख्छ । उत्पादित बिजुली सिधै खपतगरिने भएकाले ब्याट्रीको प्रयोग गरिएको छैन । यो प्रणालीबाट दैनिक औसत साढे पाँच घण्टाका दरले बिजुली उत्पादन हुने अनुमान छ । परियोजनाको ठेकेदार चाइना स्टेट कन्स्ट्रक्सन इन्जिनियरिङ कोअपरेसन लिमिटेड छ । यसैबीच ६ मंसिरमा ऊर्जा मन्त्रालयले ग्रिड कनेक्टेड सौर्य विद्युत् ऊर्जा विकास सम्बन्धी कार्यविधि जारी गरेको थियो । कार्यविधि जारी भएपछि घरायसी, व्यावसायिक तथा संस्थागत रूपमा उत्पादित सौर्य ऊर्जा राष्ट्रिय प्रसारणमा जोड्न बाटो खुलेको छ ।"
नर्भिकमा नयाँ प्रविधि,"काठमाडौं (कास) नर्भिक इन्टरनेसनल हस्पिटलले ३ टेस्ला एमआरआई र १२८ स्लाइस सीटी स्क्यान मेसिन सञ्चालन गरेको छ । उक्त एमआरआईमा उपचाररत रहेका बेला बिरामीले आफूलाई मनपर्ने संगीत, भिडियोमा रमाउन सक्नेछन् । एमआरआई प्रक्रियाको चित्र स्पष्ट हुने पनि अस्पतालले जनाएको छ । एमआरआई गराउने बिरामीहरूले अप्रिय, डरलाग्दो आवाज भोग्दै आए पनि यस्तो एमआरआई को सुरुङभित्र अप्रिय आवाजको सट्टा संगीत, भिडियो प्रणाली हुन्छ । एमआरआईको स्वचालित आधुनिक आवाजले बिरामीलाई श्वासप्रश्वास रोक्ने, एमआरआई टेबुलको चालबारे बताउँछ । नर्भिकमा पूर्वयुवराज्ञी हिमानी राज्यलक्ष्मीदेवी शाहले बुधबार उक्त मेसिनको शुभारम्भ गरिन् ।"
के गर्दै छन् नयाँ महानगर ?,"काठमाडौं (कास) नर्भिक इन्टरनेसनल हस्पिटलले ३ टेस्ला एमआरआई र १२८ स्लाइस सीटी स्क्यान मेसिन सञ्चालन गरेको छ । उक्त एमआरआईमा उपचाररत रहेका बेला बिरामीले आफूलाई मनपर्ने संगीत, भिडियोमा रमाउन सक्नेछन् । एमआरआई प्रक्रियाको चित्र स्पष्ट हुने पनि अस्पतालले जनाएको छ । एमआरआई गराउने बिरामीहरूले अप्रिय, डरलाग्दो आवाज भोग्दै आए पनि यस्तो एमआरआई को सुरुङभित्र अप्रिय आवाजको सट्टा संगीत, भिडियो प्रणाली हुन्छ । एमआरआईको स्वचालित आधुनिक आवाजले बिरामीलाई श्वासप्रश्वास रोक्ने, एमआरआई टेबुलको चालबारे बताउँछ । नर्भिकमा पूर्वयुवराज्ञी हिमानी राज्यलक्ष्मीदेवी शाहले बुधबार उक्त मेसिनको शुभारम्भ गरिन् ।"
धरापमा फुटबल,"नेपाली फुटबल टिमले एक वर्षभित्र तीन उपाधि जितेको थियो । पछिल्लो उपाधि सोलिडारिटी कप हो, जुन गत वर्ष जितेको थियो । त्यससँगै महादेशकै सबभन्दा ठूलो प्रतियोगिता एसियन कपको छनोटमा अवसर पाएपछि नेपाली फुटबलले फड्को मार्ने आशा गरिएको थियो तर त्यस छनोट समाप्तिको संघारमा आइपुग्दासम्म नेपाली फुटबल धराशायी अवस्थामा आइपुगेको छ ।कुनै पनि देशको फुटबलको आधारस्तम्भ लिग हो तर नेपालमा भने लिग सधैं अनिश्चित रहँदै आएको छ । अखिल नेपाल फुटबल संघ (एन्फा) ले काठमाडौं उपत्यकाको सहिद स्मारक ए डिभिजन लिग २०७० सालपछि सञ्चालन गरेको छैन । एन्फाले राष्ट्रिय लिग २०७१ आयोजना गरेको थियो र त्यो नै घरेलु फुटबलको अन्तिम लिग बन्यो । खासमा लिग फुटबल बर्सेनि हुनुपर्छ । यसमा क्लबहरूले खेल्छन् । विश्वका अन्य लिगको सिजन आठनौ महिनाको हुन्छ तर विगतमा नेपालको लिग मुस्किलले डेढ महिना चलेका थिए ।चारवर्षे चक्रमा अन्तर्राष्ट्रिय फुटबल महासंघ (फिफा) ले आफ्ना एक सदस्य देशलाई झन्डै ६० करोड रुपैयाँ फुटबलका गतिविधि सञ्चालन तथा प्रशासनिक खर्चका लागि उपलब्ध गराउँछ । उसले लिग सञ्चालनका लागि हरेक वर्ष प्रत्येक देशलाई ठूलै बजेट पठाउने गर्छ । त्यो बजेट पनि एन्फाले उपयोग गर्न सकेको छैन । एन्फाले फुटबलका कुनै ठूला प्रतियोगिता त के विकासका ससाना काम पनि सञ्चालन गरिरहेको छैन । तसर्थ गणेश थापा भ्रष्टाचार आरोपमा प्रतिबन्धित भएपछि एन्फा अध्यक्ष बनेका नरेन्द्र श्रेष्ठ असफल देखिएका छन् ।लिग आयोजना नगर्नु नै फुटबलका लागि सबभन्दा ठूलो घाटा हो । अहिले राजधानीको ए डिभिजनमा १४ क्लब छन् । त्यसैले लिग सञ्चालन नगर्दा तीन सयभन्दा बढी खेलाडी बेरोजगार भएका छन् । पछिल्लोपल्ट भएको लिगमा औसत खेलाडीले पनि आकर्षक तलब पाएका थिए । स्वदेशमा खेल्न नपाएपछि राष्ट्रिय टिमबाट खेलेका सहित थुप्रै खेलाडी रोजगारका लागि खाडी मुलुक पुगिसकेका छन् । राम्रा खेलाडी बिदेसिँदाको प्रत्यक्ष घाटा नेपाली टिममा देखिन थालेको छ । राष्ट्रिय टिम छनोटमा पहिला प्रशस्तै खेलाडी हुन्थे, अहिले तीस जना पनि उपलब्ध हुँदैनन् । फुटबल खेलाडी उत्पादन गर्ने प्रतियोगिता पनि लिग नै हो तर लिगकै अभावमा नयाँ खेलाडी (जसले देशका लागि राम्रो गर्न सक्छ) आउन सकेका छैनन् । यसलाई खेल विकासका लागि जिम्मेवार संस्थाको लापरबाही मान्नुपर्छ, जसले खेललाई व्यावसायिक बनाउन पनि अवरोध सिर्जना गरेको छ । एन्फाले एसियाली क्लब फुटबलको दोस्रो ठूलो प्रतियोगिता एएफसी कपमा यसपालि नेपाली टिम नै पठाएन । यसबाट खेलाडी ठूलो प्रतियोगिताको अवसरबाट वञ्चित भए ।गणेश थापालाई फुटबलमा प्रतिबन्ध लगाइएको दुई वर्ष भइसक्यो तर अझै पनि एन्फा उनकै निर्देशनमा सञ्चालित छ । नेपाली फुटबलको मुख्य बाधा नै त्यही हो । उनले २१ वर्ष एन्फाको नेतृत्व गर्दा मोफसलकै प्रतियोगिताले नेपाली फुटबल धानिरहेको थियो । अहिले त नेपाली फुटबल नै मोफसलका नकआउट प्रतियोगिताहरूले जोगाइरहेको छ । ती प्रतियोगिता पनि नहुने हो भने खेलाडीले खाजा खर्च पनि अभिभावकसँग माग्नुपर्ने अवस्था आउनेछ । यस्ता प्रतियोगितालाई पनि व्यवस्थित गर्नु आवश्यक छ तर त्यसमा एन्फाले ध्यानै दिएको छैन । एन्फाको केन्द्रीय कार्यसमितिको निर्वाचन चैत १४ मा हँुदै छ, जुन मिति दोस्रोपल्ट सारेर तय गरिएको हो । जिल्लामा चुनावी माहोल सुरु भइसकेको छ । चुनावी वातावरण सभ्य भने छैन । लिग खेल्ने आधा दर्जन क्लबलाई प्रवेश नदिएरै पाल्पा जिल्ला फुटबल संघको निर्वाचन गरियो । साधारणसभामा मतदाता रहेका धेरै पदाधिकारी प्रतिनिधि भएर आएका क्लबहरू भने जिल्ला लिगमा सहभागी नै थिएनन् । त्यसैले त्यस निर्वाचनको वैधानिकतामै प्रश्न तेर्सिएको छ । पाल्पामा मात्र होइन, ४५ जिल्ला संघमध्ये धेरैमा उस्तै समस्या छ । फुटबलमा सक्रिय क्लबलाई पाखा लगाएर जिल्ला संघहरू सञ्चालन भइरहेका छन् । यसले पक्कै पनि फुटबललाई फाइदा गर्दैन ।एन्फाको विधानअनुसार जिल्ला संघ स्वायत्त छन् तर व्यवहारमा त्यस्तो छैन, केन्द्रकै हस्तक्षेपमा चलिरहेका छन् । जिल्ला संघहरू जिल्ला प्रशासनमा दर्ता नभई चलिरहेकाले पनि केन्द्रले खेल्ने अवसर पाइरहेको छ । विधान र कानुनी आधारलाई हेर्ने हो भने एन्फा र उसका सदस्यका धेरै गतिविधि अवैध ठहरिन्छन् । उनीहरूले न त फुटबल विकासका लागि काम गरेका छन् न त फुटबलमा काम गर्नेलाई नै प्रवेश गर्ने अवसर दिएका छन् । त्यसैले समग्र खेल र फुटबलको विकासका लागि बाटो देखाउने नीति आवश्यक देखिएको छ, जसले नेपाली खेलकुदलाई ट्रयाकमा ल्याउन सकोस् ।"
प्रदेशसभाको भविष्य,"प्रदेशसभा कहिले बस्ने ?प्रदेश सभाको गठन नहँुदै स्थानीय तहहरूको महासंघ अस्तित्वमा आउन थालेको छ । स्थानीय तहले आफू समानान्तर सरकार हो भनेर अनुभूति गर्न थालेका छन् । कतिपय ठाउँमा के पनि देखिएको छ भने स्थानीय सरकार बरु संघको ताबेदारी गर्न तयार छन्, तर उनीहरू प्रदेशसंँग घम्साघम्सीको मनोविज्ञानमा छन् । कहाँ जाने हो, गन्तव्यको किटान नगरी हामीले यात्रा प्रारम्भ गर्न लागेका छौं । अगाडि कठिन बाटो देख्नासाथ कतै फर्केर सजिलो बाटो खोज्ने दाउमा त छैनांै ? प्रादेशिक संरचनालाई कमजोर पार्ने मनसुवा अत्यन्त सीमित, संकुचित र क्षणिक उद्देश्यबाट प्रेरित छ । यसले जनताको विश्वासमाथि कुठाराघात गर्छ । त्यसैले पनि जुनसुकै प्रदेशसभा होस्, चाँडै अस्तित्वमा आउनुपर्छ र तिनले आफ्नो प्रदेशमा अन्तरनिहित क्षमता उद्घाटन गर्ने मौका तत्काल पाउनुपर्छ । अहिलेसम्म चुनावमार्फत प्रदेशको सिङ्गो शरीरको संरचनामा केवल केही अंग बनेका छन् भने टाउकोका रूपमा रहेको मूल्य पद्धतिको विषयचाहिँ यद्यपि अनिर्णित नै छ । संघीय संसद निर्माणमा देखिएको कलहले फेरि प्रदेश ओझेलमा परेको छ ।"
"आलोपालो होइन, स्थिर सरकार","जनताले स्थिर सरकार सञ्चालन र दलका जनताप्रतिका दायित्व पूरा गर्न वाम गठबन्धनलाई मत दिए । निर्वाचन सम्पन्न भैसके पश्चात् तुरुन्त पार्टी एकीकरण नगरी एमाले र माओवादीबीच आलोपालो सरकार निर्माण गर्ने सहमति भएको सुनिन थालेको छ । जनताले फेरि पनि अस्थिर सरकार बेहोर्नुपर्यो भने एमाले र माओवादी दुबैलाई रद्दीको टोकरीमा मिल्काउनेछन् । तुरुन्त पार्टी एकीकरण गर्न केले रोकेको छ ? कुनै एक पक्षबाट सर्तका नाममा धोका दिने नियत हो भने तुरुन्त नयाँ सरकार बन्ने छाँट देखिँदैन । हुन त कुनै एक दलको बहुमत नआएको वर्तमान अवस्थामा एमालेमाओवादी गठबन्धन भत्कियो भने वर्तमान सत्ता समीकरण कायम रहन सक्छ । राजनीति सम्भावनाको खेल हो र फोहोरी खेल पनि हो । वाम गठबन्धनलाई एकीकरण गर्न नदिन देशी तथा विदेशी शक्ति लागिपरेका बेला दुबै शक्तिले छाती चौडा पारी एक हुन जरुरी छ । राजनीतिका महान खेलाडी प्रचण्डका लागि हिजोका धोका बिर्साउने यो एउटा राम्रो अवसर पनि हो । सडकमा पार्टी एक हुन्छ भन्दै भाषण गरेर होइन, तुरुन्त एउटै एजेन्डामा केन्द्रित रहेर बैठक बसी निर्णय गर्नु आवश्यक छ । पार्टी एकीकरणपछि एउटा नेता सरकार प्रमुख र एउटा नेता पार्टी प्रमुख हुन जरुरी छ । कुसुम न्यौपाने मध्यविन्दु ११, नवलपरासीनिर्वाचनको नतिजा आएसँगै जनतामा अब सानो एवं पाँचवर्षे स्थिर सरकार बनोस् भन्ने चाहना छ । वाम गठबन्धनले चुनावमा भोट माग्दा पनि पाँच वर्ष स्थायी सरकार निर्माण गर्ने र देशमा विकासको लहर सिर्जना गर्ने मुख्य चुनावी नारा बनाएका थिए । तर अहिले गठबन्धनका नेता माओवादी अध्यक्ष प्रचण्डले एमालेसँग नयाँ सरकारको नेतृत्व आलोपालो गर्ने सहमति भएको, कुन दलले अगाडि र कुन दलले पछि नेतृत्व गर्ने भन्ने विषयमा मात्र छलफल हुन बाँकी रहेको भनेका छन् । एमाले नेताहरू यस्तो सहमति नभएको र परिआए अर्को पार्टीसँग पनि मिलेर सरकार बनाउन सकिने कुरा गरिरहेका छन् । गठबन्धनमा संलग्न दल आफ्नो प्रतिबद्धता अनुसार अघि बढे भने पाँच वर्षसम्म स्थिर सरकार बन्ने निश्चित छ । यति बेला वाम नेताहरूको आफू अनुकूल सहमतिको कुरा गर्दै हिँडेकाले पाँच वर्षसम्म एउटै सरकारले निरन्तरता पाउँछ भनेर यकिन गर्न गाह्रो छ । माओवादी केन्द्रले पनि ओलीलाई समर्थन गरोस् भन्ने पार्टी कार्यकर्ता र मतदाताको चाहना छ । अब संविधान कार्यान्वयनका लागि महत्त्वपूर्ण मानिएका स्थानीय, प्रदेश र प्रतिनिधिसभाको निर्वाचनपछि संक्रमणकाल अन्त्य भई मुलुक नयाँ चरणमा प्रवेश गरेको छ । अब मुलुकले स्थायी सरकार पाउनुपर्छ, यसमा यो वा त्यो बहाना बनाउनु भनेको देश र जनताप्रति घात गर्नु हो । नेपालमा यस अघिका अस्थिर सरकारलाई नै समृद्धिको बाधकका रूपमा औंल्याउने गरिएको छ । अब बन्ने नयाँ सरकार स्थिर हुने र मुलुक समृद्धिको दिशातर्फ अघि बढ्ने आम जनताले आशा गरेका छन् । अत सबै दल जनताले आफूलाई जनताले दिए अनुसारको भूमिकामा बस्नुपर्छ । जनचाहना अनुसारको स्थिर सरकार बन्नुपर्छ । जयराम पुडासैनीबौद्ध ६, काठमाडौंप्रदेशसभा र प्रतिनिधिसभा निर्वाचनमा लगभग दुई तिहाइ जनमत पाएको वाम गठबन्धनभित्र पार्टी एकता नहँुदै विवाद देखिएको छ, यो राम्रो होइन । ठूला पार्टीबीच एकता हुनलाग्दा सानातिना असहमति हुनु स्वाभाविक हो । यसलाई पार्टीभित्रै मिलाउनुपर्छ, सतहमा ल्याएर चर्चाको विषय बनाउन हुँदैन । जनताले ५ वर्ष स्थायी सरकार बन्ला, देशमा विकास निर्माण र समृद्धि होला भनेरै वाम गठबन्धनलाई मतदान गरेका हुन् । जनमतप्रति बेवास्ता गरेर मनलागी तरिकाले अघि बढे भने एमाले र माओवादीलाई भोलिका दिनमा जनताले माफ गर्ने छैनन् । जनताले न एमालेलाई मत दिएका हुन् न माओवादी केन्द्रलाई, उनीहरूको मत केवल वाम गठबन्धनलाई हो । त्यसैले यो सहकार्य नटुटोस् भन्ने आम नागरिकको भावनालाई उनीहरूले बुझुन् । दलहरू अब कसैको लोभमा नफँसी जनमतका आधारमा सरकार बनाउनतिर लाग्नुपर्छ । दुई दलको बहुमत भएपछि अन्य दललाई सरकारमा लगेर मोलमोलाइको राजनीतिमा अल्मलिनु हुँदैन । कांग्रेस र मधेसी दलसँग सहकार्य गरेर विकास योजना अघि बढाउनुपर्छ । पुरुषोत्तम घिमिरे जोरपाटी, काठमाडौं"
संघीयता बचाउन मितव्ययी बनौं,"नेपालले संघीयतालाई धान्न सक्छ कि सक्दैन ? यो अहिलेको टड्कारो प्रश्न भएको छ । संघीयताका लागि पहिलो चरणमा ८ देखि १० खर्ब र त्यसपछि वर्षेनि ३ खर्ब ५० अर्ब रुपैयाँ खर्च लाग्ने देखिएको छ । नेपालको आफ्नै स्रोतसाधनले धान्न कठिनाइ हुने भएर विश्व बैंकमार्फत सहयोग मागी संघीयता चलाउने कुरा छापामा आएको छ, त्यो पढ्दा दु:ख लागेको छ । विकास र समृद्धिका लागि सहयोग माग्नु एउटा कुरा हो, तर मुलुकको शासनप्रशासन चलाउन वैदेशिक सहयोग माग्नु अत्यन्तै दु:खद पक्ष हो । यसर्थ संघीयतालाई विलासी साधन होइन, कम खर्चिलो बनाऔं, ताकि अरूको अगाडि हात पर्सान नपरोस् । प्रदेशसभा, मुख्यमन्त्री, मन्त्रीहरूका लागि आलिशान भवनहरू होइन, कम खर्चका भवन बनाऔं । ताकि बाटोघाटो, पुलपुलेसा, जलविद्युत, उद्योग कलकारखानामा पर्याप्त लगानी गर्न सकियोस् । मन्त्री, मुख्यमन्त्रीहरूलाई विलासी गाडी होइन, सस्तो र बलियो गाडी दिऔं । सचिवालयहरू सानो बनाऔं । कर्मचारी दरबन्दी कम गरी राज्यकोष जोगाऔं । अनि मात्र गरिब मुलुकले संघीयता धान्न सक्छ । गोपाल देवकोटागोकर्णेश्वर ८, जोरपाटी"
सम्पदाप्रति खेलाँची,"आफ्नो माइला छोरा चक्रवतेन्द्र मल्लको मृत्युपश्चात राजा प्रताप मल्लले शोकाकुल रानीलाई खुसी पार्ने उद्देश्यले रानीपोखरी निर्माण गरेका थिए । विसं १९९० र २०७२ सालको भूकम्पले जीर्ण भएको मल्लकालीन सम्पदा रानीपोखरी पुनर्निर्माणमा पुरातात्त्विक विभाग र काठमाडांै महानगरपालिकाबीच तालमेल देखिएको छैन, जसले गर्दा राष्ट्रिय सम्पदा संरक्षण हुनेमा शंका उत्पन्न भएको छ । अर्को रोचक प्रसंग, मेयरले निर्माण अघि बढाउने र उपमेयरले काम रोकेर ताला झुन्डाउने अनि मेयरले ताला फुटाउने जस्ता गतिविधि कुनै नाटकको कथावस्तुभन्दा फरक छैन । मेयर र उपमेयरमै तालमेल छैन भने रानीपोखरी मात्र होइन, विकासका कुनै काम पनि राम्रोसित हुन सक्दैन । मेयर र उपमेयरलाई जनताले आपसी मनमुटावका लागि छनोट गरेको होइन । विकासका लागि पठाएको हो । एकले अर्काको खुट्टा तान्ने प्रवृत्ति बढ्दै गए दुवैले राजीनामा दिनु बाहेक अरू कुनै विकल्प देखिँदैन । सम्पदा जोगाउने सन्दर्भमा सकेसम्म परम्परागत सामग्री प्रयोग गर्नुपर्छ । त्यो सम्भव भएन भने आधुनिक सामग्री प्रयोग गरेर भए पनि सम्पदालाई दीर्घजीवी दिनुपर्छ । तर सम्पदाका नाममा व्यापारीकरण भने गर्नु हँुदैन । प्रमोद पौडेलश्रीपुर११, वीरगन्जरानीपोखरी काठमाडौं उपत्यकाको जलाशययुक्त पुरातात्त्विक सम्पदा हो । तीव्र सहरीकरणको चपेटामा परेको झन्डै सवा तीन सय वर्ष पुरानो उक्त पोखरीको पानी नसुकोस् भनेर पानी रिचार्ज गर्न बनाइएका इनारहरूको अस्तित्व नै नरहनेगरी महानगरले गर्नथालेको पुनर्निर्माणले यसको मौलिकता समाप्त पार्न खोजेको छ । यसको ऐतिहासिक पहिचान नमेटिनेगरी पुनर्निर्माण गर्न पुरातत्त्व विभागले दिएको स्वीकृति मिचेर महानगरपालिकाले गर्नथालेको कामको चौतर्फी आलोचना हुनथालेको छ । मौलिकता नजोगिने गरी झन्डै पच्चीस प्रतिशत सांँगुरो गरेर सिंँढी र पर्खाल बनाउनुले हामी इतिहास र भोलिका सन्तति दुवैप्रति बेइमान रहेछौं भन्ने प्रमाणित गर्दैन र ? अझ यस विषयमा महानगरका मेयर र उपमेयर बीचको विवाद छताछुल्ल हुनुले त झन् सबैको शिर निहुर्याइदिएको छ । रानीपोखरीको मन्दिर, पानी रिचार्जका लागि बनाइएका इनारहरू र समग्र मौलिकता पूर्ववत रहने गरी यसको पुनर्निर्माण गर्नुपर्छ । तुलसीराम खरेलविर्तामोड, झापा"
संविधान कार्यान्वयन र विकास,"नेपालमा प्रतिनिधिसभा तथा प्रदेशसभाको चुनाव सम्पन्न भएको छ, अब जनतामा स्थायी सरकार हुन्छ, विकास हुन्छ भन्ने आशा पलाएको देखिन्छ । जनताले सिद्धान्तमा होइन, व्यवहारमा विश्वास गर्छन् । यो वा त्यो बहानामा विकासमा रोकावट गर्ने अस्थिरता अब जनतालाई स्वीकार्य हँुदैन । जुन कुरा विभिन्न समयको चुनावको नतिजाबाट प्रस्ट हुन्छ । चुनाव सम्पन्न हुनु ठूलो कुरा होइन, मूलभूत कुरा भनेको संविधानको कार्यान्वयन नै हो, जुन सोचे अनुरूपको सहज नहुन पनि सक्छ । नेपाल विविधताले भरिएको मुलुक हो । संघीय प्रणाली नेपालका लागि परीक्षण हो, अझ भन्नुपर्दा यो एक हिसाबले राजनीतिक सहमति पनि हो । प्रदेश चलाउनका लागि आर्थिक स्रोत आवश्यक पर्छ, जुन कुराको पर्याप्त अध्ययन नै भएको छैन । अहिले नेताहरू मुख्यमन्त्रीको दौडमा लागेका छन् र प्रदेशमा सरकार बनेलगत्तै मन्त्रीहरूको पनि आकांक्षी हुन्छन् । प्रदेश सञ्चालनको खर्चसँग सामञ्जस्य हुनेगरी प्रत्येक प्रदेश आत्मनिर्भर छन् त ? कुन प्रदेशमा कति आम्दानी हुन्छ, आर्थिक संकलनका स्रोतहरू केके छन् भनेर विस्तृत रूपमा अध्ययन नै भएको देखिन्न । जे भए पनि मुलुक संघीयतामा गइसकेको छ । यसको विरोधभन्दा पनि कसरी सफल बनाउने भन्नेतिर ध्यान दिनुपर्छ । नेपालमा संघीयता सफलतापूर्वक लागू गर्न धेरै चुनौती देखिन्छन् ।राज्य र केन्द्र सरकार बीचको समन्वय अपरिहार्य हुन्छ । राज्य र केन्द्र सरकारका बीचमा राजनीतिक र सैद्धान्तिक रूपमा मतभेद देखियो भने यसले ठूलो समस्या सिर्जना गर्छ । जस्तोसुकै अवस्था र परिस्थितिमा पनि अब सबै दल मिलेर देश बनाउने बेला भएको छ । अब आपसमा झैझगडा गरेर होइन, मिलेर देश बनाउनुपर्छ र विश्वसामु नेपाल र नेपालीलाई चिनाउनुपर्छ । दलहरू मिलेर लागे भने हाम्रो पालामै परिवर्तन देख्न सम्भव छ । राजु राउतआलापोट, काठमाडौं"
उल्लु मुसहरको अविश्वास,"कान्तिपुरमा बुधबार प्रकाशित केशव दाहालको किन रिसाउँछ, उल्लु मुसहर ? शीर्षक लेख अत्यन्त रोचक, घोचक र समय सान्दर्भिक लाग्यो । लेखमा मुसहर पात्रले नेताहरूप्रति गरेको प्रहार जीवन्त छ । उल्लु मुसहर भन्छन्, मलाई नेतासँग विश्वास छैन । मलाई केपी ओलीसँग विश्वास छैन । अर्थात उनको नजरमा देखिएका कुनै पनि नेतामा विश्वास छैन । किनभने उनले सारमा सबै नेताका आन्द्राभुँडी आफ्ना जीवनकालमा पल्टाइसकेका रहेछन् । हुन पनि हो, मुसहर जाति जो मुलुकको सबैभन्दा दलित भित्रका उपेक्षित जाति हुन् । यो जाति राज्य र राजनीतिक दल अर्थात दलितदेखि गैरदलित सम्मकाले इतिहासदेखि ठगिँदै आएको छ । अनि कसलाई विश्वास गरुन् त उल्लु मुसहरले । साँच्चिकै उनलाई उल्लु नै बनाएको हो, इतिहासले । अझै पनि लोकतान्त्रिक युगमा उल्लु मुसहरको कुरा उठिरहनु दु:खद हो । यो जाति तराईको सुकुम्वासी बस्तीमा छ्यापछ्याप्ती भेटिन्छन् । एक छाक भोक टार्न अझै पनि हम्मे छ । सीमितलाई मात्र वैदेशिक रोजगारले छोएको छ । त्यो पनि विश्वासका भरमा साहुमहाजनले महँगो व्याजमा ऋण दिन्छन् र विदेशिन्छन् । उल्लु मुसहरले जति सपना सजाए पनि ती सपनामै सीमित छन् । मुलुकमा आएका कुनै परिवर्तनले उनलाई छोएको देखिँदैन । त्यसैले उनले पीडाको आगोलाई आक्रोशमा बदलेका छन् । आखिर राज्य र राजनीतिक दल कहाँ छन् ? राज्य मुसहर जातिको हो कि होइन ? उल्लु मुसहरजस्तै अरू जाति पनि छन् । उनीहरूका लागि पनि राज्य हो कि होइन ? उल्लु मुसहरले राज्यका लागि सामुहिक प्रश्न खडा गरिदिएका छन् । राजेश विद्रोही लहान, सिरहाकिन रिसाउंँछ, उल्लु मुसहर शीर्षक लेख पढेपछि निक्कै बेर निशब्द भएँ । जुनसुकै तन्त्र आए पनि के उल्लु मुसहरहरूको नियतिचाहिँ रिसाउनु मात्र हो ? एउटा दरबारमा त ठूला मान्छेका तन्त्र सोलोडोलो होला, तर उल्लु मुसहरहरूका बस्तीमा फेरि ए बादल, ए बादल तेरो घरमा चोर पस्यो को स्थिति आयो भने ती चोरले भांँडाकुँडा मात्र हैन, तपाईहरूको जनाधार भनिएका तिनै उल्लु मुसहरहरू नै कतै चोरेर नलैजाओस् । घोत्लिने पो हो कि उल्लु मुसहरका मालिकहरू विश्वेश्वर कर्माचार्यमहालक्ष्मी २, इमाडोल, ललितपुर"
आतुर किन नहुने ?,"पुस १० को कान्तिपुरमा मधु आचार्यको विधि बिनाको आतुरता शीर्षकको आलेख पढ्दा मेरो मनमा धेरै प्रश्न उब्जिए । अहिले मुलुकमा प्रतिनिधिसभा, प्रदेशसभाको निर्वाचन सम्पन्न भएको छ । प्रत्यक्ष प्रणालीतर्फको नतिजा प्रकाशित भइसकेको पनि यतिका दिन बितिसकेका छन् । हिजो नेताहरूले मतदातासमक्ष मत माग्दा आफू वा आबद्घ दलको विजय भए यसोउसो गरिदिने आश्वासन बाँडेका होलान् । नतिजा अनुसार वाम गठबन्धनलाई सुविधाजनक बहुमत प्राप्त भएको देखिन्छ । यसरी विजयी हुने दलबाट मतदाताले देशमा स्थिर सरकार र समृद्घि ल्याउने आशा गरिसकेका छन्, जसको पृष्ठपोषण आइसकेको देखिन्छ । मतदानपछि मतदाताले केही गरेको देख्न चाहन्छन्, जुन कुरा अस्वाभाविक होला र ? तर विडम्बना के देखिन्छ भने आलेखमा उल्लेख गरेजस्तै प्रधानमन्त्री शेरबहादुर देउवालाई भने सत्ता छाडिदिने कुनै आतुरता देखिन्न । बरु केही दिन भए पनि सत्ता लम्ब्याएर आफ्नालाई केही राजनीतिक नियुक्ति दिलाउन खोज्दैछन् भन्ने कुरा जगजाहेर छ । संविधान बमोजिम छिटो सत्तारोहण गरी देशको समृद्घिका लागि काम गर्न खोज्नुलाई आतुर भएको भन्न मिल्ला ? अझ आचार्यले अनावश्यक रूपमा राष्ट्रपतिलाई विवादमा तान्ने धृष्टता गरेको वाञ्छनीय लागेन । संविधान बमोजिम कामकारबाही भएनभएको हेर्ने अधिकार राष्ट्रपतिलाई छैन ? गंगाराज अर्यालपाणिनी ८, अर्घाखाँची"
नेपाली विशेषताको समाजवाद,"ऐतिहासिक परिवर्तनपछि नेपाली समाज समृद्धि र सम्भावनासहितको सामाजिकआर्थिक रूपान्तरणसम्मुख खडा छ । अब नेपाली समाज अविकसित, गरिबी र पिछडिएको अवस्थामा रहन सक्दैन । त्यसो भएर अग्रगामी परिवर्तनका बाहक राजनीतिक पार्टीहरूका अगाडि अहिले कुन नमुना अवलम्बन गर्दा नेपाली समाजको दु्रततर विकास सम्भव छ भन्ने जिम्मेवारी छ । मानिस निरन्तर विकसित हुँदै जाने आवश्यकतालाई उच्च स्तरमा पूरा गर्न साधनस्रोत र भौतिक वस्तुको प्रचुर उपलब्धतामा पहुँच हुनुपर्छ । नेपालका सम्भ्रान्तहरूले पहिलेदेखि नै साधनस्रोत र भौतिक वस्तुको प्रचुर उपयोग गर्दै आएका छन् । मजदुर, किसान तथा अन्य श्रमजीवीहरूले अभावैअभावको जिन्दगी बिताउन बाध्य छन्, जबकि यिनै श्रमजीवीहरू मुख्य उत्पादक शक्तिका रूपमा छन् । नेपाली समाजमा श्रमजीवीहरूको सङ्ख्या ८० प्रतिशतभन्दा धेरै छ । अहिले नेपालको विकास भन्नाले यिनै श्रमजीवीहरूको जीवनस्तर उन्नत गर्न भौतिक वस्तुको आवश्यक मात्रामा उपलब्धता र साधनहरूमा पहुँचको आधार सुनिश्चित गर्नु हो । अहिले नेपाली जनताको तात्कालिक विकासको आशय गाँस, बास, आवास, शिक्षा, स्वास्थ्य, रोजगारी र मनोरञ्जनको सुनिश्चितता हो ।कुनै पनि राष्ट्रले अवलम्बन गर्ने विकासको नमुना बृहत्तर अध्ययनको विषय हो । नेपालले संसारमा विकसित विभिन्न नमुनाका कतिपय पक्षहरूलाई विभिन्न समयमा अवलम्बन गर्ने कोसिस गर्दै आएको छ । २०१७ सालपछि राजाको ठाडो शासनकालमा निरंकंश शासन अन्तर्गत पञ्चायतका नाममा पुँजीवादी नमुना अवलम्बन गरियो । २०४६ सालको आन्दोलनमा निरङ्कुश राजतन्त्रलाई पराजित गरेपछि पुन:स्थापित बहुदलीय व्यवस्थाको कालमा नवउदारवादी पुँजीवादी नमुना अवलम्बन गरियो । युगीन परिवर्तनपछि जारी गरिएको सङ्घीय नेपालको संविधानले सामाजिकआर्थिक रूपान्तरणलाई समाजवाद उन्मुख हुनेगरी अगाडि बढाउन मार्गदर्शन गरेको छ । यसलाई पछिल्लोपटक प्रस्तुत नेपाली विशेषताको विकासको नमुना भन्न सकिन्छ । अहिले संसारमा विभिन्न रूपका विकासका नमुनाहरू प्रयोगमा छन् । रूपमा फरक परे पनि सारमा ती कि पुँजीवादी छन् कि त समाजवादी । सोभियत संघमा समाजवादको असफलता र सोभियत संघको विघटनबाट धेरै उत्साहित पुँजीवादी विद्वान्हरूले नवउदारवादी पुँजीवादको नमुना अगाडि सार्दै राज्यको कल्याणकारी स्वरूप परिवर्तन गर्न आह्वान गरेका थिए । तर संसारको आर्थिक र सामाजिक व्यवस्था त्यसरी अगाडि बढ्नै सकेन । सन् २००८ मा अमेरिकामा देखिएको आर्थिक सङ्कट र त्यसले पुँजीवादी संसारमा पारेको गम्भीर धक्काबाट नवउदारवाद विलकुल असफल सावित भएको छ । यस्तो अवस्थामा पुँजीवादी विद्वान्हरू अहिलेसम्म पनि समाजवादको विकल्पमा पुँजीवादको नयाँ बाटो फेला पार्नसकेका छैनन् । तर पनि माक्र्सवादी समाजवादीहरूले अगाडि सारेको सर्वहारा अधिनायकवादको घोषणा र पुँजीवाद मरिसकेको निष्कर्ष पनि गलत सावित भएको छ । आज पनि पुँजीवाद जीवित यथार्थ हो र यो अरू दशकौंसम्म यथार्थ रहने अनुमान गर्न सकिन्छ । नवउदारवादको आह्वान असफल भएपछि सामाजिक सुरक्षा र लोककल्याणकारी राज्यका नीतिहरूलाई प्राय: सबै पुँजीवादी मुलुकहरूले पुन: अवलम्बन गरिरहेका छन् । यसबाट के कुरा पुष्टि हुन्छ भने पुँजीवाद अस्थायी हो र समाजवाद मानवजातिको अनिवार्य गन्तव्य हो ।सोभियत समाजवादको असफलतापछि सबैजसो समाजवादी मुलुकहरूले पुँजीवादलाई आफ्नो मुलुकको अर्थतन्त्रको एउटा हिस्साका रूपमा पुन:स्थापित गरेका छन् । चीन, भियतनाम, क्युबा र लाओस यस दिशातर्फ दृढतापूर्वक अगाडि बढिरहेका छन् । राष्ट्रिय विशेषतामा आधारित समाजवादमात्र सफल भएको उदाहरण चीन, भियतनाम र क्युबालाई मान्न सकिन्छ । यी उदाहरणहरूलाई अनुशरण गर्दै कुनै पनि देशका राजनीतिक पार्टीहरूले आफ्नो राष्ट्रिय विशेषताको समाजवाद निर्माण गर्ने कोसिस गर्नुपर्छ । नेपालले पनि आफ्नो राष्ट्रिय विशेषताको समाजवाद निर्माणमा लाग्दामात्र सफलता प्राप्त गर्न सक्नेछ । दोस्रो संविधानसभाबाट नेपालको संविधान जारी भएपछि नेपाल आफ्नो विशेषताको समाजवाद निर्माण गर्ने चरणमा प्रवेश गरेको छ । नयाँ संविधानमा नेपाललाई स्वतन्त्र, अविभाज्य, सार्वभौमसत्ता सम्पन्न, धर्मनिरपेक्ष, समावेशी, लोकतन्त्रात्मक, समाजवाद उन्मुख सङ्घीय लोकतान्त्रिक गणतन्त्रात्मक राज्य हो भनिएको छ । त्यसैगरी सामाजिकआर्थिक व्यवस्था लोकतान्त्रिक मूल्यमान्यतामा आधारित समृद्ध समाजवाद हुने घोषणा गरिएको छ । नयाँ संविधानमा भनिएको छ, नेपालको स्वतन्त्रता, सार्वभौमिकता, भौगोलिक अखण्डता, राष्ट्रिय एकता, स्वाधीनता र स्वाभिमानलाई अक्षुण्ण राखी जनताको सार्वभौम अधिकार, स्वायत्तता र सुशासनको अधिकारलाई आत्मसात् गर्दै, जनताको प्रतिस्पर्धात्मक बहुदलीय लोकतान्त्रिक शासन प्रणाली, नागरिक स्वतन्त्रता, मौलिक अधिकार, मानवअधिकार, बालिग मताधिकार, आवधिक निर्वाचन, पूर्ण प्रेस स्वतन्त्रता तथा स्वतन्त्र, निष्पक्ष र सक्षम न्यायपालिका र कानुनी राज्यको अवधारणा लगायतका लोकतान्त्रिक मूल्य र मान्यतामा आधारित समाजवादप्रति प्रतिबद्ध रही समृद्ध राष्ट्रनिर्माण गर्न, हामी सार्वभौमसत्ता सम्पन्न नेपाली जनताले संविधानसभाबाट पारित गरी यो संविधान जारी गरेका छौं । नेपालको संविधानले मार्गदर्शन गरे बमोजिम नेपाली समाजलाई समाजवाद उन्मुख बनाउने ऐतिहासिक जिम्मेवारी प्रगतिशील राजनीतिक पार्टीहरू बाहेक अरूले पूरा गर्नसक्ने सम्भावना छैन । यसर्थ आफ्नो काँधमा आएको यो कार्यभार पूरा गर्न ती पार्टीहरूले आफूलाई तयार गर्नु ऐतिहासिक आवश्यकता भएको छ । आजको विश्व परिस्थितिमा सामाजिकआर्थिक रूपान्तरण समाजवाद उन्मुख बनाउनसके पनि एकैचोटी समाजवाद स्थापना गर्न सकिने छैन । समाजवाद उन्मुख सामाजिकआर्थिक रूपान्तरण सम्पन्न गरेपछि पनि समाजवादतर्फको गन्तव्य नेपाली जनताले विभिन्न चरणहरू पार गर्दै पूरा गर्नुपर्ने देखिन्छ । समाजवाद उन्मुख सामाजिकआर्थिक रूपान्तरणको अर्थ हो समाजवादतर्फको सङ्क्रमण । यसको अर्थ हो, उत्पादनका साधनमाथि सार्वजनिक स्वामित्व कायम गर्दै समाजवादतर्फको प्रस्थान । यस कालमा राष्ट्रिय पुँजीवाद पनि समाजवादसँग सहकार्य र प्रतिस्पर्धात्मक अवस्थामा रहनेछ । अहिले उत्पादनका साधनमाथि स्वामित्वको हिसाबले राजकीय, सार्वजनिक, सामूहिक, सहकारी, निजी र सार्वजनिकनिजीसाझेदारी रूपहरू देखिएका छन् । श्रमजीवी वर्गीय राजनीतिक पार्टीहरूको नेतृत्व भएमा राजकीय, सार्वजनिक, सामूहिक र सहकारी स्वामित्वमा रहेको अर्थतन्त्रबाट समाजवाद उन्मुख सामाजिकआर्थिक रूपान्तरणमा प्रत्यक्ष सहयोग पुग्नेछ । सार्वजनिकनिजीसाझेदारी भने समाजवाद र पुँजीवादबीच सन्तुलनमा रहेको देखिन्छ । उत्पादनका बहुसंख्यक साधनमाथि सार्वजनिक स्वामित्व कायम भएमा निजी र सार्वजनिकनिजीसाझेदारी स्वामित्व पनि समाजवाद स्थापनाका निम्ति सहयोगी हुनेछ । २१ औं शताब्दीमा समाजवाद निर्माणका लागि यो एउटा नमुना पनि हुनेछ । नवनिर्माण महाअभियानले यही मार्गदर्शनलाई अनुशरण गर्दै समाजवाद उन्मुख सामाजिकआर्थिक रूपान्तरणलाई अगाडि बढाउनेछ । नेपालको संविधानले सार्वजनिक, निजी र सहकारी क्षेत्रको सहभागिता र स्वतन्त्र विकासमार्फत समाजवाद उन्मुख सामाजिकआर्थिक रूपान्तरण गर्ने अवधारणा अगाडि सारेको छ । तर समाजवाद निर्माणका निम्ति अन्य दुई अत्यन्त महत्त्वपूर्ण स्वामित्वको पक्ष राजकीय र सामूहिक अर्थतन्त्रलाई प्रस्तुत गर्नसकेको छैन । व्यवहारमा राजकीय स्वामित्व विभिन्न क्षेत्रमा देख्न सकिन्छ । तर सामूहिक स्वामित्वमा निर्माण गरिने अर्थतन्त्रका सम्बन्धमा आजसम्मका कुनै पनि सरकारको ध्यान पुग्नसकेको देखिन्न । निजी, सहकारी, सार्वजनिक र राजकीय स्वामित्वमा अर्थतन्त्र निर्माण गर्न विभिन्न नामका संस्था, प्राधिकरण, सहकारी, कम्पनी कानुनहरू बनेका छन् । तर सामूहिक स्वामित्वमा अर्थतन्त्र निर्माण गर्ने सम्बन्धमा कुनै कानुन छैन । समाजवाद उन्मुख सामाजिकआर्थिक रूपान्तरणका लागि सामूहिक स्वामित्वको भूमिका अपरिहार्य छ । त्यसो भएर नवनिर्माण महाअभियानको यस अवधिमा सामूहिक स्वामित्वका सम्बन्धमा व्यवस्थित कानुन निर्माण गर्नुपर्ने आवश्यकता देखिएको छ । नेपालका प्रगतिशील राजनीतिक पार्टीहरूले अब राष्ट्रिय पुँजीवादीहरूसित सहकार्य र प्रतिस्पर्धा गर्दै समाजवाद उन्मुख सामाजिकआर्थिक रूपान्तरणमा नेतृत्वदायी भूमिका निर्वाह गर्नुपर्ने अवस्था आएको छ । नेपाल समाजवाद उन्मुख सामाजिकआर्थिक रूपान्तरणपछि समाजवादको प्रारम्भिक चरणमा प्रवेश गर्नेछ । त्यो अवस्थामा पुरानो उत्पादन पद्धति रूपान्तरित भई समाजवादी बजार अर्थतन्त्र र राष्ट्रिय पुँजीवादसमेत भएको समाजवादी उत्पादन पद्धति कायम हुनेछ । त्यसमा कृषि क्षेत्रमा रहेका श्रमिक किसान वर्ग, कृषि श्रमिक वर्ग, औद्योगिक श्रमिक वर्ग र मानसिक श्रममा आधारित श्रमजीवीहरू मुख्य उत्पादक शक्तिका रूपमा रहनेछन् । उत्पादन सम्बन्धको रूपमा यिनै श्रमजीवी वर्गका प्रतिनिधिहरूले निर्माण गरेको सरकार रहनेछ । प्रारम्भिक चरणको समाजवादी सरकारले सामाजिक सुरक्षाका सम्पूर्ण क्षेत्रको जिम्मेवारी पूरा गर्नेछ । साथै आधारभूत उत्पादनका साधनमाथि सार्वजनिक स्वामित्व कायम गर्दै नेपाल राष्ट्रलाई विकसित देशको तुलनात्मक हैसियतमा पुर्याउनेछ । प्रारम्भिक चरण पूरा गरेपछि नेपाली समाजवाद विकसित अवस्थाको चरणमा प्रवेश गर्नेछ । यस चरणमा सामाजिक सुरक्षाका जिम्मेवारीहरू पूरा गर्दै उच्च स्तरमा आर्थिक समृद्धि कायम गरेर नेपाल राष्ट्रले आफ्नो हैसियत संसारका विकसित देशको समकक्ष पुर्याउनेछ । त्यसबेला पनि राष्ट्रिय अर्थतन्त्रलाई सार्वजनिक, निजी, सार्वजनिकनिजी साझेदारी, सामूहिक र सहकारीका आधारमा अगाडि बढाउनु पर्नेछ । त्यसपछि नेपाली समाज उच्च स्तरको विकसित वैज्ञानिक समाजवाद निर्माण गर्ने चरणमा प्रवेश गर्नेछ ।उच्च स्तरमा विकसित वैज्ञानिक समाजवाद नेपाली विशेषतामा विकास गरिएको सबभन्दा माथिल्लो चरणको समाजवाद हुनेछ । त्यो अवस्थामा नेपाली समाज सबै किसिमका विभेद समाप्त भई शान्त, समृद्ध, सभ्य, सुसंस्कृत अवस्थामा विकसित भएको हुनेछ । मानसिक श्रम र शारीरिक श्रमका बीचको विभेद समाप्त भएको हुनेछ । मानवीय आवश्यकताको परिपूर्तिका निम्ति कुनै अभाव नआउनेगरी समृद्धि कायम हुनेछ । सम्भवत: त्यसबेला संसारका बहुसङ्ख्यक देश समाजवादमा प्रवेश गरिसकेका हुनेछन् । नेपाली समाजको वैज्ञानिक समाजवादतर्फ अधिकतम प्रगतिशील गन्तव्य पनि यही हो ।(नेकपा एमालेका नेता गौतमको प्रकाशोन्मुख पुस्तक नेपाल नवनिर्माण महाअभियानबाट उद्धृत अंश)"
चुनावअघि विस्फोट गराउने को ?,"प्रतिनिधिसभा र प्रदेशसभा चुनाव सकिएको तीन साता हुँदा चुनावी जित र हारको हिसाबकिताब जारी छ । यसले धेरै कार्यकर्ता, आफूलाई बुद्धिजीवी ठान्ने दलका मान्छे र राजनीतिलाई कमाइको साध्य बनाउने सबैलाई व्यस्त बनाइदिएको छ । तर यही हल्लाखल्लाबीच चुनावको मुखैमा भएको एउटा महत्त्वपूर्ण विषय भने ओझेलमा परेको छ । हिंसा र दशक लामो संक्रमणकालबाट तङ्ग्रिएर अगाडि बढेको देशमा यो एउटा त्यस्तो प्रश्न हो, जसले दशकौं पछिसम्म पनि उत्तर खोजिरहनेछ । भनिन्छ, इतिहास जति पुरानो किन नहोस्, त्यो उति नै पेचिलो हुन्छ । आम मतदातालाई चुनावको मुखमा देशैभरि शृङखलाबद्ध विस्फोटका घटना भएका थिए भन्ने राम्रोसँग हेक्का छ । मंसिर १२ गते दाङमा भएको बम विस्फोटमा परी २३ वर्षीय म्यादी प्रहरी विनोद चौधरीले ज्यान गुमाए । त्यही घटनामा परी सातजना घाइते भए । त्यस्तै एम्बुस विस्फोटमा परी उदयपुरकी कांग्रेस नेतृ मिरा कटुवालले खुट्टाका घुँडा मुनिको भाग नै गुमाउनुपर्यो । विस्फोटमा परी घाइते हुने कैयन सामान्यजन उपचारको क्रममा छन् भने केही उपचारपछि स्वास्थ्यलाभ गरिरहेका छन् । निर्वाचन अघि भएका त्यतिका धेरै विस्फोट आखिर कसले गराएको थियो ? किन गराएको थियो ? निर्वाचन सकिए लगत्तै यसबारे राजनीतिक तहबाट न कुनै प्रश्न उठाइएको छ, नत गम्भीर अनुसन्धान भइरहेको बताउने गृह मन्त्रालयले नै यसबारे मुख खोल्ने लेठो गरेको छ । हिंसा जित्न नेपाली जनताले जनआन्दोलन मार्फत लोकतन्त्र स्थापना गरेका थिए । तर लोकतन्त्रलाई संस्थागत गर्न गराइएको चुनावमा भएको शृङखलाबद्ध विस्फोट कसले गराएको थियो भनेर भन्न सरकार हिचकिचाइरहेको छ । चुनाव अघि विस्फोटमा संग्लन भएको भन्दै सयौंको संख्यामा नेत्रविक्रम चन्द विप्लव नेतृत्वको नेकपाका कार्यकर्ता देशैभरि पक्राउ परेका थिए । विस्फोटका घटना बढेसँगै प्रहरीले नेकपाका कार्यकर्ता र समर्थक पक्राउको मात्रा ह्वात्तै बढाएको थियो । सुरक्षा निकायका उच्च अधिकारीहरूले नेकपाको घोषित नीतिकै आधारमा विस्फोटका घटना भइरहेको रिपोर्ट गृह मन्त्रालयमा पेस गरेका थिए । तर गृह मन्त्रालयले सार्वजनिक रूपमा विस्फोटका घटना कसले गराइरहेको छ भनेर मुख खोल्ने धृष्टता गरेन । बरु गृहसचिव मोहनकृष्ण सापकोटाले बारम्बार निर्वाचन विरोधी तत्त्व भन्ने शब्दँवली प्रयोग गरेरै काम चलाए । गृहले निर्वाचनका क्रममा जारी गरेको सबै विज्ञप्तिमा निर्वाचन विरोधी तत्त्व भन्ने शब्दावली प्रयोग गरेर विस्फोट कुनै अज्ञात समूहबाट भइरहेको सन्देश दिलाउन कोसिस गरिनै रह्यो । दोस्रो चरणको निर्वाचनअघि गृहले पत्रकार सम्मेलन गरेको थियो । औपचारिक सम्मेलन सकिएपछि गृह सचिव सापकोटालाई सञ्चारकर्मीले सोधे, विस्फोट कसले गराएको थियो ? गृह सचिव सापकोटा उही सनातनी शैलीमा टकटकिए र भने, विस्फोटका घटनामाथि अनुसन्धान भइरहेको छ । यसमा निर्वाचन विरोधी तत्त्वको हात छ । कुरा चपाएरै चुनाव सकियो र गृह मन्त्रालय आफ्नो नियमित काममा फर्कियो । सायद गृहले सोचेको होला, निर्वाचन विरोधी तत्त्व शब्दावलीले काम चलाइसकियो ।प्रधानमन्त्रीले नै सम्हालिरहेको शक्तिशाली गृह मन्त्रालयका उपल्ला अधिकारी यसरी प्रश्नबाट भाग्नुपर्ने अवस्था कसरी सिर्जना भयो ? जानकारहरूका अनुसार चुनावी वातावरणमा थप असर पर्ने भन्दै नेकपाको नाम सरकारी स्तरमा नलिने भन्ने राजनीतिक निर्देशनको घेरा नाघ्ने हिम्मत गृह सचिवले देखाएनन् । यसको जवाफ सरकारले एउटा न एउटा विन्दुमा त दिनैपर्छ । फरक त्यतिमात्रै हो, उत्तर दिनुअघि राज्यले कति मूल्य चुकाउनुपर्छ र कति सर्वसाधारण हिंसाको रापमा लपेटिनुपर्छ ?शनै:शनै: चुनाव सकियो । पक्राउ परेका नेकपाका कार्यकर्ता पनि विस्तारै छुट्दैछन् । मुद्दा चलेका अरू केही पनि समयक्रममा छुटी नै जालान् । तर के गणतन्त्र संस्थागत गर्ने निर्वाचनको समयमा शृङखलाबद्ध विस्फोट कसले गरेको थियो भनेर जान्ने अधिकार जनतालाई छैन ? के राज्यले निर्वाचनमा रोपिएको हिंसाको बिउ भविष्यमा हुने निर्वाचनमा फेरि पनि बौरिँदैन भनेर दृढताका साथ भन्न सक्छ ? हार्नेहरू पराजयको चोटमा होलान् भनेर सान्त्वना दिन सकिएला । तर सरकारमा बसिसकेपछि राज्यका केही धर्म हुन्छन् । त्यस्तो धर्मबाट च्युत हुने अधिकार सरकार चलाउनेहरूलाई हुन्छ ? अनि के जित्नेहरूले निर्वाचनका बेला भएको हिंसालाई कसरी हेर्ने भन्नेबारे केही सोचेका होलान् ? २०७३ फागुन १ गते राजधानीको खुलामञ्चमा आमसभा गरेर नेकपाका शीर्षनेता नेत्रविक्रम चन्द विप्लवले एकीकृत जनक्रान्ति गर्ने बताउँदै आवश्यक परे राइफल र जीपीएमजी बोक्न तयार हुनुपर्ने उद्घोष गरेका थिए । खुलामञ्चबाट केही सय मिटरको दूरीमा रहेको गृह मन्त्रालय पनि यसबारे पक्कै बेखबर थिएन । तर राज्य विरुद्ध विद्रोह गर्ने भनेर घोषित रूपमा हिँडेको कुनै समूहमाथि हेर्ने राज्यको दृष्टिकोण कस्तो हुन्छ भनेर यो बीचमा खोज्ने प्रयत्न कहिल्यै गरिएन । जसले हिंसाको बलमा आफ्ना नीतिहरूलाई जबर्जस्त लागू गर्न बाध्य पार्ने प्रयत्न गर्न समूहलाई छुट दियो । नेकपालाई सरकारले कसरी हेर्ने ? उक्त पार्टीका गतिविधिमाथि राज्यको नियन्त्रण जरुरी छ कि छैन ? यी र यस्ता प्रश्नमाथि गहन छलफल जोडघटाउ र तालमेलको राजनीति फस्टाइरहेका बेला त्यति प्रिय सुनिँदैनन् । तर निर्वाचनको मुखमा भएको हिंसाका घटना कसले गराएको थियो भनेर गृह मन्त्रालयले सबैले सुन्नेगरी भन्नुपथ्र्यो । जसले हिंसालाई साध्य ठान्ने समूहमाथि राज्यको निगरानी छ भन्नेसम्मको सन्देश दिन्थ्यो । निर्वाचनका बेला गृह मन्त्रालयले अपनाएको कार्यशैलीले कैयन्लाई भने पञ्चायती व्यवस्थाको घोषणपछिका दिन सम्झाइदियो । २०१७ पुस १ गतेबाट दलविहीन व्यवस्था सुरु भए लगत्तै त्यसको प्रतिकारमा नेपाली कांग्रेसले विद्रोह सुरु गरेको थियो । त्यतिबेला पञ्चायती सरकारले कांग्रेसलाई अराष्ट्रिय तत्त्व करार गरेको थियो । सरकारी सञ्चार माध्यमबाट अराष्ट्रिय तत्त्व शब्दावलीको प्रयोग पञ्चायत विरोधीहरूलाई बुझाउन प्रयोग गरिन्थ्यो भने सरकारी चिठ्ठी पुर्जामा पनि अराष्ट्रिय तत्त्व शब्दावलीले मान्यता पाएको थियो ।२०१७ साल यताको नेपाली राजनीतिमा धेरै पानी बगिसकेको छ । धेरै हुरी मच्चिसकेको छ । तर सरकारी संयन्त्रको शैलीमा भने उति धेरै बदलाव आएको छैन । आएको हुन्थ्यो भने सुरक्षा निकायले विस्फोटका घटनाहरू नेकपाको केन्द्रीय नीतिअनुसार भएको बताइरहँदा पनि गृह मन्त्रालयलाई निर्वाचन विरोधी तत्त्व भन्ने शब्दावलीले काम चलाउनुपर्ने अवस्था सिर्जना हुँदैनथ्यो । निर्वाचनको दिनमा कुनै पनि विस्फोट र हिंसाका घटना नभएपछि गृहले निर्वाचन शान्तिपूर्ण रूपमा सम्पन्न गरेको जश त पायो नै । तर के निर्वाचन अघिका दिनमा भएका विस्फोटका घटनामा गम्भीर अनुसन्धान भइरहेको बताउने गृहले त्यसमा को जिम्मेवार थियो र उनीहरूमाथि हेर्ने राज्यको दृष्टिकोण के हुनेछ भन्नेबारे कुनै रिपोर्ट सार्वजनिक गर्ला ? सम्भवत: पराजयको ठूलो पीडा बोकेको दलको नेतृत्वमा रहेको गृह मन्त्रालयसँग त्यो जाँगर नहोला । तर के हिंसा भइहाल्यो, तर पनि चुनाव त सकियो नै भनेर चित्त बुझाउने ठाउँ छ ?"
लागूपदार्थ सेवन : युवाको दुस्मन,"लागूपदार्थ दुव्र्यसनरूपी रोगले सबैभन्दा बढी प्रभाव पार्ने युवालाई नै हो । नेपालमै एक दशक अगाडि गरिएको एउटा सर्भेक्षणले लागूपदार्थको सेवनको सुरुवात गर्ने औसत उमेर २३८ वर्ष भनी देखाइएको छ । युवा नै यसको पहिलो निसाना बन्ने अन्य मुलुकमा गरिएका अध्ययनहरूले पनि देखाएका छन् । मुख्यतया माध्यमिक तहमा पढ्ने विद्यार्थी, निजी कलेजमा पढ्ने धनी परिवारका छोराछोरी अनि होस्टल, अनाथालय आदिमा अभिभावकको प्रत्यक्ष नियन्त्रणबाट बर्जित, धेरै टाढा रहेका किशोर यसबाट बढी प्रभावित रहेको भेटिएका छन् । लागूपदार्थ दुव्र्यसनलाई हेर्ने दृष्टिकोण हाम्रो चिकित्सा विज्ञान र समाजको भिन्नाभिन्नै पाइन्छ । समाजले यसलाई नैतिकता वा धार्मिक आँखाले मात्र हेर्छ । अनि दुव्र्यसनीलाई नैतिक रूपमै पतित, अधार्मिक, विद्रोही, व्यावहारिक रूपले कमजोर भनी व्याख्या गर्छ । तिनलाई समाजपरिवारबाटै बहिष्कृततिरष्कृत गरेर अझ लागूपदार्थकै अन्धकारमा धकेलिदिन्छन् । जहाँबाट ती माथि उठ्न सक्दैनन्, बरु डिप्रेसन वा साइकोसिस जस्ता मानसिक रोगको सिकार बन्न पुग्छन् । मनोचिकित्सा विज्ञानमा यो लागूपदार्थ दुव्र्यसन (सब्स्ट्यान्स युज डिस्अर्डर) लाई एउटा रोगको रूपमै परिभाषित गरिन्छ । लागूपदार्थको निरन्तर प्रयोग, यसले गर्दा सामाजिक अनि व्यावहारिक रूपमा ल्याउने समस्या अनि यसको कुलतमै पँस्नु, यसको प्रयोगलाई त्याग्नु र पुन: प्रयोग गर्न थाल्नु आदि सब अवयव यस रोगकै अनेक आयाम हुन् । यसको समाधान र उपचारका लागि पनि चिकित्साजन्य प्रविधिमा आधारित रही वैज्ञानिक प्रविधि प्रयोग गरिन्छ । हरेक मानसिक रोगीलाई झैं यसलाई पनि जैविक, मनोवैज्ञानिक र सामाजिक कोणबाटै व्याख्या गर्न सकिन्छ । यसका कारणमा अनुवांशिकता प्रमुख हुनसक्ने बलियो आधार छ । त्यस्तै जैविक रसायनहर्मोनको मस्तिष्कका अवयवमा पार्ने प्रभावका कारण दुव्र्यसनीमा यसको प्रयोग कमी ल्याउन नसक्ने बरु यसको परिमाण अझैं बढाउँदै लाने अनि चाहना अझै बढ्दै जाने आदि गुण विकसित हुनगएको प्रमाणित भएका छन् । बाल्य अवस्थामा रहने परिवारको प्रभाव, आमाबुबाको देखासिकी, अभिभावकको उचित हेरचाहनिर्देशन आदिको अभावले गर्दा बाल मस्तिष्कमा पर्ने मनोवैज्ञानिक प्रभावले लागूपदार्थको प्रयोगको बानी बसाएको हुनसक्छ । यस्तै परिवार, स्कुलमा हुने साथीसंगीसरसंगत, सञ्चार माध्यम आदिले पनि प्रभाव पारेको हुन्छ । किशोर अवस्थामा हुने अरूभन्दा फरक बन्ने चाहना, साथीमाझ लोकप्रिय हुने उत्कण्ठा अनि आफ्नो समूहमा देखाउनुपर्ने ऐक्यबद्धता, साथीको प्रभाव अनि आफ्नो संस्कृति वा रीतिरिवाज आदिले पनि यसमा लगाएको देखिन्छ । मानवीय सभ्यताको सुरुवातदेखि नै विभिन्न प्रकारका लागूजन्य पदार्थ मानवीय अनि सामाजिकसांस्कृतिक अंगका रूपमा रहेको पाइन्छ । चुरोट, रक्सी, पान, सुपारी आदिले भोजभतेर, खुसियाली बाँड्ने विभिन्न पार्टीमा उच्च स्थान पाएको देखिन्छ । यी सब कारणले नै बढ्दो उमेरमै युवालाई यी पदार्थप्रति आकर्षण बढेको छ । त्यसमाथि यसका दीर्घकालीन हानिप्रति आँखा चिम्लिएर र यसका क्षणिकअल्पकालीन फाइदालाई बढाइचढाइ गरी गरिने विज्ञापन र प्रचारले युवा मस्तिष्कलाई प्रभावित गरेको छ । दुव्र्यसनका स्वास्थ्यमा दीर्घकालीन असर (जस्तै कलेजोमा असर (सिरोसिस), अल्सररक्त वान्ता, फोक्सोको क्यान्सर, मुटुमा असर, दिमागी असर आदि) हुन्छन् । मनोवैज्ञानिक प्रभावमा यसले मनोवैज्ञानिक ह्रास ल्याउँछ । यसकै प्रभावमा परेर उसको व्यक्तित्वमा नकारात्मक असर पर्छ । अध्ययनहरूले लागूपदार्थ दुव्र्यसनमा परेका व्यक्तिहरू औसतभन्दा कम बाँच्ने, बाँचे पनि बेरोजगारअसामाजिक रूपमा रहने, तिनको परिवारमा पनि यस्ता समस्याको पुनरावृत्ति हुनसक्ने र ती सब अनुत्पादक, देश अनि समाजका लागि अनुपयोगी जत्थाका रूपमा रहने देखाएका छन् । जैविक रसायन, औषधीहरू दुव्र्यसनलाई पूर्णरूपमा त्याग गर्ने चाहना लिएका व्यक्तिमा प्रयोग गर्न सकिन्छ । पहिले त्यसलाई छोड्दा हुनगएको व्यावहारिक र मानसिक कठिनाइलाई निस्तेज गर्ने औषधी प्रयोग गरिन्छ र पछिबाट लागूपदार्थविहीन राखिराख्न अन्य उपचार गरिन्छ । अवस्था हेरी भर्ना गर्नुपर्ने, नपर्ने विचार गरिन्छ । उसमा रहेका असर, शारीरिकमानसिक रोगहरूको पनि उपचारको आवश्यकता पर्न सक्छ । त्यस्तै थुप्रै मनोवैज्ञानिक उपचारविधि छन्, जुन औषधी सँगसँगै गर्नुपर्छ । ती मध्ये लागूपदार्थ त्याग गरिसकेका व्यक्तिमाझ हालका दुव्र्यसनीलाई ल्याएर गरिने समूहगत उपचार (जस्तै एल्कोजल एनोनिमस) बढी नै प्रभावकारी रहेको अध्ययनहरूले देखाएका छन् । यस उपचारमा रोगीहरूमा लुप्त अवस्थामा रहेको आध्यात्मिक चेतनालाई उजागर गरिन्छ । दुव्र्यसनीहरूलाई सामाजिक बहिष्कार गरी तिनको मनोबल गिराउनुभन्दा तिनलाई समाजमा नै स्थान दिई तिनको पुनर्जागरणमा सहायक हुनसके समाज र राष्ट्रले आफ्नो कर्तव्य पालन गरेको ठहर्छ । रिसाल धुलिखेल अस्पतालमा कार्यरत मानसिक रोग विशेषज्ञ हुन् ।"
विवादले विकासमा बाधा,"न्यायिक समिति गठनमै अलमललमजुङ न्यायिक समिति गठन गर्न स्थानीय तहमा किचलो बढेको छ । सहरी क्षेत्रको नगरपालिकामै न्यायिक समिति गठन हुन नसकेको हो ।संविधानले हरेक नगर र गाउँपालिकाका उपप्रमुख तथा उपाध्यक्षको संयोजकत्वमा कार्यपालिकाका एक महिलासहित दुईजना गरी तीन सदस्यीय न्यायिक समिति गठन गर्न सकिने व्यवस्था गरेको छ । यसैअनुरूप स्थानीय तह सञ्चालनसम्बन्धी ऐन तथा कार्यविधिसमेत आइसकेको छ । जनप्रतिनिधि भने न्यायिक समिति गठन गर्न अझै अलमलमा छन् । लमजुङमा ८ वटा स्थानीय तह छन् । सुन्दरबजार नगरपालिकाका उपमेयर ज्ञानु शाहले न्यायिक समिति गठन हुन नसकेको बताइन् । न्यायिक समितिले करारमा एकजना कानुन व्यवसायीलाई सल्लाहकार राख्न पाउने प्रावधान छ । मैले भनेको वकिल राख्न पाउनुपर्छ भन्दै आएको छु । नत्र काम गर्न गाह्रो हुनसक्छ, उनले भनिन्, यत्तिकै अलमल भइरहेको छ । भ्याइएको छैन । उनले बल्ल बजेट बाँडफाँट भइरहेको बताइन् । केही मुद्दा आउन थालेका छन् । केही विवादलाई मिलाइदिएकी पनि छु, उनले भनिन् । मध्यनेपाल नगरपालिकाका उपमेयर राजकुमार श्रेष्ठले न्यायिक समिति गठन गर्ने तयारीमा रहेको बताए । उनले चुनाव, कार्यविधिमा ढिलाइलगायतले कार्यपालिका गठन समयमा हुन नसकेको स्वीकारे । सम्बन्ध विच्छेदको मुद्दा आयो । मिलापत्र गरेर फैसलाका लागि अदालत पठायौं, उनले भने । बेंसीसहर नगरपालिकाकी उपमेयर लक्ष्मीदेवी अधिकारीले माघ ५ मा बस्ने नगरसभाले स्थानीय तह सञ्चालन कार्यविधि पास गरेर न्यायिक समिति गठन गरिने बताइन् । ऐन तथा कार्यविधिलाई नगरसभाले पास गर्ने र सबै ऐन कानुनलाई सक्रिय बनाउने भन्ने हो, उनले भनिन्, ऐनकानुन आउन ढिलाइ भयो । चुनावले गर्दा पनि पछि भयो । न्यायिक समिति गठन नभए पनि नागरिकलाई न्याय दिनका लागि सक्रियता बढाएका छौं ।स्थानीय तहमै न्याय पाइने जानकारी धेरै सर्वसाधारणले थाहा नपाएको जनप्रतिनिधिहरूको भनाइ छ । नागरिकले चासो नलिँदा पनि न्यायिक समिति गठनमा ढिलाइ भएको उनीहरूको भनाइ छ । बार एसोसिएसन जिल्ला इकाइ अध्यक्ष कृष्णप्रसाद अधिकारीका अनुसार संविधानले तोकेको अधिकार प्रयोग गर्न जनप्रतिनिधि चुकेका छन् । उनीहरू ऐनकानुन नआएको बहाना बनाएर नागरिकको अधिकारलाई कुण्ठित पार्न खोजिरहेका छन् । संविधानले प्रदान गरेको अधिकारलाई ऐनकानुन कुर्नु पर्दैन, उनले भने, ऐनकानुन एउटा मार्गदर्शक हो, त्यसलाई पछ्याउनु राम्रो । तर, संविधानले प्रदान गरेको अधिकार कार्यान्वयन गर्न इच्छाशक्तिको आवश्यकता छ ।"
झमेला मिलाउँदै ठिक्क,"वित्तीय प्रगति न्यूनरुकुमपूर्वको पुथाउत्तरगंगा गाउँपालिकाले भौतिक पूर्वाधार तथा सामाजिक विकासतर्फ झन्डै १२ करोड बजेट विनियोजन गरेको छ । चालू आवका लागि विनियोजित उक्त बजेटको अहिलेसम्मको वित्तीय प्रगति भने शून्य छ । गाउँपालिकाले बजेट खर्च हुन नसक्नुमा विभिन्न बहाना देखाउने गरेको छ । सिस्ने गाउँपालिकाले भौतिक पूर्वाधार र सामाजिक विकासका लागि ११ करोडभन्दा बढी बजेट विनियोजन गरेको छ । उसको वित्तीय प्रगति पनि ५ प्रतिशतभन्दा बढी छैन । अर्को गाउँपालिका भूमेले १३ करोडभन्दा बढी बजेट विनियोजन गरेकामा २५ प्रतिशत प्रगति देखाएको छ । निर्वाचित पदाधिकारीले असार मसान्तदेखि साउनको आधिसम्म गाउँसभामार्फत चालु आर्थिक वर्षको बजेट पारित गरेका थिए । तर, आर्थिक वर्ष आधा हुन लाग्दा कसैले पनि वित्तीय प्रगति ३० प्रतिशत नघाउन सकेनन् । पुथाउत्तरगंगा गाउँपालिका अध्यक्ष ओमप्रसाद घर्तीमगर हालसम्म वित्तीय प्रगति शून्य रहेको स्विकार्दै यसमा कर्मचारी र जनप्रतिनिधिबीच तालमेल नहुनुलाई कारण औंल्याउँछन् । भौतिक काम त अलिअलि भएको छ, तर वित्तीय प्रगति भने अहिलेसम्म भएकै छैन, उनले भने, कहिले हामी, कहिले प्रमुख प्रशासकीय अधिकृत त कहिले लेखापालको तालमेल मिलिरहेको छैन । भूमे गाउँपालिका अध्यक्ष रामसुर बुढामगरले भौतिक प्रगति अपेक्षाअनुसार गरिए पनि वित्तीय प्रगति न्यून रहेको बताए । विशेषगरी प्राविधिक जनशक्ति अभावमा वित्तीय प्रगति गर्न नसकिएको उनको भनाइ छ । हालसम्म ५० प्रतिशत जति भौतिक प्रगति भइसक्यो, बुढाले भने, तर हामीसँग त्यसको स्टिमेट, मूल्यांकनका लागि जनशक्ति थोरै रहेकाले वित्तीय प्रगति हुन नसकेको हो । सिस्ने गाउँपालिकाकी प्रमुख प्रशासकीय अधिकृत विमला रोकाले प्रतिनिधि तथा प्रदेशसभा निर्वाचनपछि मात्रै भुक्तानी दिन थालिएकाले वित्तीय प्रगति कम भएको बताइन् ।"
कहाँ बस्ला प्रदेशसभा ?,"वीरगन्जमा पूर्वाधार निरीक्षणपर्सा (कास) प्रदेश २ को राजधानी वीरगन्ज वा जनकपुर कहाँ राख्ने भनी बहस चलिरहेका बेला एक सरकारी टोली सुटुक्क यहाँका पूर्वाधारको निरीक्षण गरी फर्केको छ । पूर्वाञ्चलका क्षेत्रिय प्रशासक रामेश्वरमान सिंह नेतृत्वको टोलीले मंगलबार वीरगन्जका विभिन्न सरकारी संरचनाहरूको स्थलगत निरीक्षण गरेर फर्केको स्रोतले जनायो ।तत्काललाई यो प्रदेशको अस्थायी राजधानी कहाँ राख्ने र त्यसका लागि आवश्यक पूर्वाधारहरूको उपलब्धताबारे टोलीले यकिन गरी फर्केको छ । टोलीको भ्रमणलाई गोप्य राखिएको थियो । यसै टोलीले जनकपुरको पनि यस्तैखाले निरीक्षण गरी सकेको छ । सिंह नेतृत्वको टोलीलाई प्रदेश १ र २ को अस्थायी राजधानी राख्ने सम्बन्धमा आवश्यक निरीक्षणको जिम्मेवारी सरकारले तोकेको थियो । पर्साका प्रमुख जिल्ला अधिकारी विनोदप्रकाश सिंहले पूर्वाञ्चल क्षेत्रीय प्रशासक सिंह नेतृत्वको टोलीले वीरगन्जको स्थलगत निरीक्षण गरी फर्केको पुष्टि गरे । उक्त टोलीले यहाँस्थित वीरगन्ज महानगरपालिकाको कार्यालयको भवन, नगर सभागृह, जिल्ला समन्वय समितिको कार्यालय भवन, वीरगन्ज चिनी कारखाना र कृषि औजार कारखाना भवन, नारायणी सिँचाइ कार्यालय बहुअरीको भवनको समेत स्थलगत निरीक्षण गरेको छ । यी सरकारी भवन वीरगन्जमा उपलब्ध अन्य सरकारी भवनको तुलनामा ठूला संरचना र पूर्वाधार भएका भवन हुन् । वीरगन्ज चिनी कारखाना भवनमा हाल उच्च अदालत जनकपुरको अस्थायी इजलाश सञ्चालनमा छ । कृषि औजार कारखाना भवन झन्डै अढाई दशकअघि उद्योग बन्द भएदेखि प्रयोगविहीन अवस्थामा छ । दुवै उद्योगका आवास भवनहरू पनि कारखानाका अवकाश नलिएका कर्मचारीहरूले प्रयोग गरिरहेका छन् । नारायणी सिँचाइ कार्यालयको भवन र कर्मचारी आवासगृह परिसर पनि ठूलो छ । प्रजिअ सिंहले प्रदेशको अस्थायी राजधानी राख्न प्रदेशसभा भवन, सचिवालय भवन, मुख्य मन्त्रीको कार्यालय र निवास, ७ मन्त्रालय र मन्त्रीका आवास तत्काललाई आवश्यक रहेको बताए ।"
शीत छल्न एकसरो लुगा,"जनजीवन प्रभावितराजविराज चिसो बढेपछि मध्य तथा पूर्वी तराईको जनजीवन प्रभावित भएको छ । सहरबजारमा हिँडडुल पातलिएको छ । सामुदायिक विद्यालयमा विद्यार्थी उपस्थिति न्यून छ । विपन्न समुदायको दैनिकी कष्टकर बनेको छ । न्यानो कपडा अभावमा जाडो छल्न घुर तापेर बस्न बाध्य छन् । हावा चल्न थालेपछि जाडो अत्यधिक बढेको छ । दुई दिनयता घाम लागेको छैन । मौसममा बदली भइरहेको छ । जिल्ला शिक्षा अधिकारी डोलराज पाण्डेले जाडो अत्यधिक बढेपछि विद्यालयमा पनि विद्यार्थी उपस्थिति न्यून भएको बताए ।सदरमुकाम राजविराजसहित जिल्लाका प्रमुख बजार र सरकारी कार्यालयमा सेवाग्राहीको चाप घटेको छ । बालबालिका र वृद्धवृद्धा बिरामी पर्न थालेका छन् । स्वास्थ्य संस्थामा निमोनियाँ, रुघाखोकी, कफ, दम र ज्वरोका बिरामीको संख्या बढेको छ । स्वास्थ्यकर्मीले न्यानो कपडा लगाउन सुझाव दिएका छन् । राजमार्गमा बाक्लो हुस्सुु लाग्न थालेपछि बिहानबेलुका सवारी साधन गुडाउन सकस भएको छ ।न्यानो कपडाको बिक्री बढेको छ । राजविराज नगरपालिकाका मेयर शम्भु यादवले जाडो बढेपछि नगरपालिकाका तर्फबाट विभिन्न स्थानमा आगो ताप्ने व्यवस्था गर्न थालिएको बताए ।"
विपन्न खोज्दै मध्यराति सडकमा,"पर्सा जब मध्यरातमा सहर सुनसान हुन्छ । युवा व्यवसायीको एक समूह घरबाहिर निस्किन्छ । पुसको चिसो छिचोल्दै त्यो समूह सडक नाप्छ, न्यानो कपडाको भारी बोकेर । चिसो र परिवारजनको परवाह नगरी विपन्न र अशक्तलाई न्यायो बाँड्न यस्तो अभियान सुरु गरिएको हो । सडक र पाटीपौवामा सुत्ने वर्गलाई लक्षित गरेर यस्तो अभियान चलाएको युवा व्यवसायी मुकेश खेतानले बताए । उनको अगुवाइमा सुरु गरिएको यो अभियानमा विनोद अग्रवाल, श्याम जालान, सञ्जय खेम्का, ताराचन्द शर्मा, गणेश बगडिया, प्रदीप मित्तल, राजा मित्तल, मोहित अग्रवाल, श्याम अग्रवाल, अरुण टिबडेवाल, राजीव अग्रवाल र वीरेन्द्र मुन्द्रासमेतका व्यवसायीहरू सहभागी छन् । सोमबार राति एड्भान्स अस्पतालअगाडि एक जना, लिंक रोडमा २ जना र बसपार्कमा १ जनालाई गरी ४ असहायलाई कम्बल र १ दर्जनभन्दा बढीलाई न्यानो लुगा वितरण गरिएको खेतानले बताए । आफूहरूले व्यक्तिगत तथा गोप्य दान गर्ने दाताबाट संकलित रमकसमेत लगानी गरेर जाडो तथा शीतलहरपीडितलाई सहयोग गर्ने अभियान चलाएको खेतानको भनाइ छ ।यो अभियान ५ वर्षदेखि निरन्तर चलिरहेको छ । यस वर्ष माघ मध्यसम्म अभियान चल्नेछ । राति ९ बजेबाट सुरु गरेर १ बजेसम्म आफूहरू अभियानमा खट्ने गरेको खेतानले बताए । नगरका सडकपेटी, गल्ली, चोक, बसपार्क, अस्पताल, धर्मशाला र मन्दिर लगायतका स्थानमा खुला आकाशमुनि रात बिताइरहेका असहायलाई खोजी गरेर कम्बल तथा न्याना लुगा वितरण गरिरहेका छौं, उनले भने ।वीरगन्जको सडकमा खुला आकाशमुनि रात बिताउने धेरै भेटिन्छन् । विशेषगरी रातको समयमा सडकमा भेटिनेमा अन्यत्रबाट यहाँ आफन्तको उपचार गराउन आउने र रिक्सा चालक बढी हुन्छन् । कतिपय रिक्सामै सुतेर कठ्यांगिँ्रदो रात बिताउँछन् ।हामीले कम लुगा लगाएका, लुगा र कम्बलसमेत नभएको अवस्थामा भेटिएका व्यक्तिहरूलाई आफैं खोजीखोजी कम्बल, स्वेटर, ज्याकेट, टोपी, कोट र प्यान्ट बाँड्छौं, अभियानमा संलग्न अर्का व्यवसायी विनोद अग्रवालले भने, विपन्नलाई न्यानो बाँड्ने मात्र होइन उनीहरू यो अवस्थामा कसरी आए भन्ने कुरा बुझेर उनीहरूको व्यक्तिगत वा पारिवारिक समस्या समाधान गर्ने प्रयास पनि गर्छौं । न्यानो बाँड्ने यो अभियानमा युवा व्यवसायीले स्वस्फूर्त ढंगले आर्थिक सहयोग गर्छन् । यसबाहेक अपुग रकम फेसबुक, वाट्सअपजस्ता सामाजिक सञ्जालबाट समेत संकलन गरिन्छ । हामी घरघरै सहयोग माग्न जाँदैनांै, उनले भने, तर दैनिकजसो कपडा किन्न रकमको जोहो यसरी नै भइरहन्छ ।"
राहतकै खोजीमा द्वन्द्वपीडित,"लमजुङगुलरिया बेंसीसहर११ चितीको चेपाङटारका २४ वर्षीय विष्णुबहादुर चेपाङ राम्रोसँग काम गर्न सक्दैनन् । २०५९ भदौमा तत्कालीन विद्रोही माओवादी र संयुक्त सुरक्षाफौजबीच दोहोरो भिडन्त हुँदा उनलाई गोली लागेको थियो । १५ वर्षसम्म पनि उनको घाउ निको भएको छैन । शरीरको तल्लो पेटदेखि नाभीस्थान माथिसम्म झन्डै १० इन्च लामो अप्रेसन गरेको खत छ । बेलाबेला उनी त्यही खत हेर्छन् र सुम्सुम्याउँछन् । मेलापात, ज्याला मजदुरी र अरूकै जग्गामा खेती किसानी गरेर गुजारा चलाउँदै आएका विष्णुबहादुर अझै उपचारकै क्रममा छन् । दोहोरो भिडन्तका क्रममा सेनाको गोली लागेर उनी घाइते भएका थिए ।शरीर कमजोर बन्दै गएकाले गह्रौं तथा भारी काम गर्न सक्दैनन् । शरीर दुख्ने र पोल्नेजस्ता समस्या भइरहने उनले बताए । उपचारकै क्रममा बेंसीसहरमा छन् । घाउको सरसफाइ गर्दै साँझबिहानको छाक टार्न ज्याला मजदुरी गर्छन् । घाउ पाकेर पिप बग्दै गर्दा पनि आफू र वृद्ध आमाबुबाको हातमुख जोर्न उनी मजदुरी गर्न बाध्य छन् । शरीर कमजोर भए पनि आमा, पत्नी र २ छोरीलाई पाखुराकै भरमा पालिरहेको बताए । अधियाँ खेती, दैनिक ज्याला मजदुरी र बालुवा बोक्नेलगायत काम गरेर परिवारको गुजारा चलाइरहेका छन् । आर्थिक अवस्था ज्यादै कमजोर चेपाङ परिवारको जग्गाजमिन छैन । काम गर्नलाई एउटा प्युसो (छोरो) थियो । उसको पनि यस्तो हालत छ, आमा हीरामायाले भनिन्, यस्तो हालतमा कहाँ जाने, के गर्ने, कसलाई गुहार्ने भन्ने समस्या छ । घाइते भएलगत्तै उनी उपचारका लागि सेनाको छाउनी अस्पताल भर्ना भए । डेढ महिनासम्म अस्पतालले नि:शुल्क उपचार गर्यो । त्यसबाहेक उनले सरकारबाट कुनै राहत पाएका छैनन् । द्वन्द्वपीडितको राहतमा गैरपीडितले रजाइँ गरेको खबर आए पनि सरकारबाट कुनै राहत नपाएको चेपाङ परिवारको दुखेसो छ ।नेतालाई भोटकै मात्र चिन्ता हुन्छ । हाम्रो चिन्ता लिइदिने र पीडा बुझिदिने कोही भएनन्, घाइते विष्णुबहादुरले भने, कहाँ जाँदा के हुन्छ र कसले राहत दिन्छ भन्ने जानकारी छैन । लेखपढ गर्न नसक्ने र गरिबीले गाँजेको चेपाङ परिवारलाई राहत पाइन्छ भन्ने थाहा पनि छैन । द्वन्द्वकालमा राज्य वा विद्रोही पक्षबाट घाइते भएको भन्दै ३९ जनाले राहत बुझेको तत्कालीन स्थानीय शान्ति समितिका कार्यालय सचिव किरण लामिछानेले बताए । सत्य निरुपण तथा मेलमिलाप आयोगमा पठाइएको र कार्यदलबाट पारित भएका हरूले राहत बुझेको उनले बताए । चेपाङको पनि अवस्था उल्लेख गरी फारम भरेर पठाउन सकिने र त्यसका लागि सबैले पहल गर्नुपर्ने उनको भनाइ छ ।रकम फिर्ता, पीडित हेरेको हेर्यै बर्दियाका द्वन्द्वपीडितले पनि राहत पाउन नसकेको गुनासो गरेका छन् । पीडितले पटकपटक राहत माग गर्दै आए पनि शान्ति मन्त्रालयले रकम निकासा गर्न आलटाल गरिरहेको उनीहरूले बताए । गत आवमा निकासा रकम स्थानीय प्रशासनको लापरबाहीले फिर्ता भयो । हालसम्म निकासा हुन नसकेको हो ।तत्कालीन शान्ति समितिका सचिव उमेश गुप्ताले असार मसान्तमा रकम आएकाले तत्कालीन प्रशासनले फिर्ता गरेको बताए । रकम माग गर्दा लेखापालले अन्तिम समयमा आएकाले झन्झटिलो मान्दै फिर्ता गरेको उनको भनाइ छ । केन्द्रमा सम्पर्क राख्दा चाँडै निकासा गर्ने आश्वासन दिए पनि चार महिना बितिसक्दासमेत आएको छैन, उनले भने । जिल्लाका ४ सय ६२ जनाका लागि निकासा भएको १० करोड ९ लाख ७५ हजार रुपैयाँ फिर्ता गएको हो । शान्ति मन्त्रालयले रकम निकासा नभएको भन्दै फर्काएको विस्थापित लक्ष्मण थारूको गुनासो छ । लेखापाल पदम शाहीले मन्त्रालयबाट असार अन्तिम साता बजेट निकासा भएको र एकिन तथ्यांक नहुँदा वितरण गर्ने अवस्था नभएकाले फिर्ता भएको बताए । प्रमुख जिल्ला अधिकारी नारायण भट्टराईले विस्थापितमध्ये १० जनाको नाम सूची मन्त्रालयबाट नआएकाले रकम फिर्ता भएको बताए । कार्यालयले रकम निकासा भएको जानकारी नदिएको र रकम फ्रिज गराउने माथि कारबाही हुनुपर्ने पीडित परिवारको माग छ । तत्काल उक्त रकम निकासा गरी विस्थापित परिवारलाई उपलब्ध नगराए आन्दोलनमा उत्रने चेतावनी द्वन्द्व पीडित समितिका अध्यक्ष भागीराम चौधरीले बताए ।"
चित्रसेनकलीलाई स्याहार्न भ्याइनभ्याइ,"पर्सा पर्सा राष्ट्रिय निकुञ्जको अमलेखगन्ज हात्तीसारका दरोगा जलेन्द्रप्रसाद चौधरीलाई अचेल भ्याइनभ्याइ छ । उनी मात्र होइनन् उनको समूहका पछुवा अञ्जीव चौधरी र माउते सचिनकुमार श्रेष्ठ पनि उस्तै व्यस्त छन् । भरेभोलि भएकी हात्तीसारकी कान्छी ढोई चित्रसेनकलीको स्याहारमा सबैजना व्यस्त भएका हुन् ।कतिखेर सुत्केरी व्यथाले च्याप्ने हो ठेगान नहुँदा सबैजना सतर्क भएको बताउँछन् । १२ वर्षीया चित्रसेनकलीले दिने खुसीको व्यग्र प्रतीक्षामा छन्, हात्तीसार परिवार । उनलाई सुत्केरी व्यथाले च्यापेको लक्षण जुनसुकै बेला देखिन सक्ने भएकाले कर्मचारी सेवा टहलमा सजग छन् । चिकित्सकले दिएको मितिअनुसार उनी जुनसुकै बेला पनि सुत्केरी हुन सक्छिन्, दरोगा चौधरी भन्छन्, २२ महिना पूरा भएर २३ महिना लागेको छ, यसै महिना सुत्केरी भए राम्रो हुन्थ्यो । दिन घर्किंदै गए जन्मिने छावालाई खतरा हुनसक्छ ।आफूहरूले चाल नपाई चित्रसेनकलीलाई व्यथा लागे माउले हात खुट्टा चलाएर छावालाई मार्न सक्ने सम्भावना हुने भएकाले आफूहरू सजग भएको हात्तीसारका नासु मनपुरन चौधरीले बताए । एकातिर सुत्केरी गराउनुपर्यो, अर्कोतर्फ छावालाई पनि सुरक्षित राख्नुपर्यो, उनले भने, हामीलाई दुवैको उत्तिकै चिन्ता छ ।अहिले हात्तीसारमा मानव परिवारमा नयाँ सदस्यको आगमनले ल्याउनेजस्तै खुसीको माहोल छ । यो हात्तीसारमा हालसम्म एउटै पनि हात्ती नजन्मेकाले पनि निकुञ्ज तथा हात्तीसार कर्मचारीलाई चित्रसेनकली सुत्केरी हुने दिनको विशेष प्रतीक्षा छ । यसअघि भवानीकलीले २०५६ मा मृत भाले बच्चा जन्माएकी थिई । अर्की ढोई शिताष्मा कलीले २०६२ मा हात्ती प्रजनन केन्द्र खोरसोर चितवनमा कामिनीकलीे जन्माएकी थिई । एउटा छावा मृत जन्मिएको र अर्को यहाँ नभई खोरसोरमा जन्मिएकाले पनि सिंगो निकुञ्जकर्मीका लागि चित्रसेनकलीको गर्भावस्थाले विशेष उत्साह बढाएको छ ।एउटै उमेर समूहका चित्रसेनकली, कामिनीकली र नारायणगज गरी क्रमश: दुई ढोई र एक मत्ता हात्तीलाई दशकअघि खोरसोरबाट यो हात्तीसारमा ल्याइएको थियो । २०६२ भदौ ८ गते खोरसोरमा चित्रसेनकलीलाई कोमलकलीले जन्माएकी थिइँ । चित्रसेनकली भने २०७२ चैत १५ गते ३ बजे गर्भिणी भएको अनुमान छ । निकुञ्जको प्रतापपुर पोस्टमा निकुञ्ज गस्ती प्रयोजनका लागि उसलाई राखिएका बेला त्यहाँ आएको एउटा जंगली मत्ता हात्तीले उनलाई फकाएको थियो ।"
संग्रहालयमा कविशिरोमणि,"पोखरा कविशिरोमणि लेखनाथ पौडयालको जन्मघर धमाधम संग्रहालय बन्दै छ । बनी नसक्दै आन्तरिक पर्यटक आउन थालेका छन् । पोखरालेखनाथ २७ अर्घौंअर्चलेस्थित कविको जन्मघरलाई लेखनाथ जन्मस्थल विकास समितिले संग्रहालय बनाउँदै गरेको हो ।६० लाख रुपैयाँ लागत अनुमान गरिएको संग्रहालय र पार्क यसै वर्ष सम्पन्न हुने समिति अध्यक्ष विश्वप्रकाश लामिछानेले बताए । पुरातत्त्व विभागबाट प्राप्त बजेटबाट काम भइरहेको उनले जानकारी दिए । आर्थिक वर्ष २०७२७३ देखि तीन वर्षसम्म लगातार २०२० लाख रुपैयाँका दरले संग्रहालय निर्माणका लागि बजेट आएको छ । लेखनाथ जन्मस्थलको प्रचारप्रसारमा राज्यको ध्यान नगएपछि ५ वर्षअघि समिति स्थापना गरेर जनश्रमदानसहित करिब २ करोड रुपैयाँ मूल्यबराबरका संरचनाहरू निर्माण भइसकेको उनले बताए । उक्त रकममध्ये ७० लाख रुपैयाँ जति मात्रै सरकारी निकायबाट प्राप्त भएको अध्यक्ष लामिछानेले जनाए ।पाँच वर्षअघिसम्म लेखनाथ जन्मस्थल वनमासा झाडीले पूरै ढाकेको थियो, उनले भने, केही रचनात्मक काम गर्नुपर्यो भनेर समिति र प्रचारमा अघि बढयौं ।जन्मस्थलमा साहित्यिक जमघटको लागि सभाहल, १०१२ जना पाहुना राख्न मिल्ने अतिथिगृह, पिकनिक स्पटलगायत भ्युटावर बनाउने योजना समितिले बनाए पनि गुरुयोजना बनाउन तत्काललाई आर्थिक अभाव भएको उनले बताए । संग्रहालय भवनको करिब ७० प्रतिशत निर्माणकार्य भने सम्पन्न भइसकेको छ । सालको काठलाई कलात्मक तवरले कुँदेर भक्तपुरे शैलीको झयालढोकासहित संग्रहालय निर्माण हुँदै छ । उक्त घरको अलावा जन्मस्थल परिसरमा ढुंगाको छपनी बिछयाउने र कविशिरोमणि पौडयालका कवितालाई शिलामा कँुदेर स्तम्भ बनाउने कार्यसमेत अघि बढाइएको छ । जन्मस्थलदेखि करिब एक किलोमिटर तल पौडयालको सम्झनामा पोखरीसहितको पार्क बनाइएको छ ।भूकम्पप्रतिरोधी संग्रहालयमा कविशिरोमणिका कृतिहरू राखिने छन् । करिब तीन रोपनी क्षेत्रफलमा फैलिएको संग्रहालय अवलोकनका लागि विद्यार्थी, शिक्षक र साहित्यकार लगायत आन्तरिक पर्यटकलाई आकर्षित गर्ने लक्ष्य समितिले राखेको छ ।पोखरा महानगरपालिकालाई पूर्वाधार निर्माणका लागि आफूहरूले भने पनि तत्काललाई थप काम हुन नसकेको संग्रहालयका सचिव मनोज पौडेलले बताए । कविशिरोमणिको संग्रहालय बनाएर मुलुकभरका साहित्यिक पर्यटकलाई तान्न सके पोखराको गरिमा बढ्ने स्थानीयको अपेक्षा छ । पिकनिक स्थलको रूपमा समेत उक्त पार्कलाई प्रयोग गर्ने गरी आफूहरूले पहल गरे पनि रकम अभावमा थप काम गर्न नसकिएको पार्कका अध्यक्ष दीपक बाँस्तोलाले बताए । राज्यले संरक्षणमा चासो देखाए पनि विनियोजन गरिने रकम पर्याप्त नभएको उनले दुखेसो पोखे । संग्रहालय अवलोकनका लागि भने विद्यार्थी र छिटफुट आन्तरिक पर्यटक आउन थालिसकेका छन् । कविशिरोमणिबारे चासो राख्नेहरू बढ्दै गएका छन्, उनले भने, गुरुयोजना बनाएर सोहीअनुसार अघि बढ्न आवश्यक छ ।संग्रहालय व्यवस्थापनका लागि महानगरपालिकाको कार्यालयले पनि मासिक ७ हजार ५ सय रुपैयाँ उपलब्ध गराउँदै आएको छ । पोखराको मुख्य बजार क्षेत्रबाट केही पर पर्ने संग्रहालयमा पुग्न अझै एक किलोमिटरजति बाटो कच्ची छ । कविशिरोमणि पौडयालको १३४ औं जन्मजयन्ती बिहीबारदेखि तीन दिनसम्म मनाउने तयारीमा समिति लागिपरेको छ ।"
मन त परदेशी पुस १४ देखि,"नेपालगन्ज वैदेशिक रोजगारीमा गएका युवाको समस्या तथा प्रेम सम्बन्ध समेटिएको मन त परदेशी पुस १४ देखि देशभरका ४० हलभन्दा बढी हलमा प्रदर्शनमा आउने भएको छ । फिल्मको डिसेम्बर २५ मा कतारमा च्यारिटी सो गर्दा दर्शकको संख्या उल्लेख्य पाएपछि निर्माण पक्षले फिल्म सफल हुने दाबी गर्दै आएको छ । निर्माण पक्ष र कलाकारहरू फिल्म प्रमोसनका लागि देश दौडाहामा छन् । एबी फिल्म्स प्रोडक्सनले फिल्म प्रदर्शनमा ल्याउन लागेको हो । कतारमा फिल्मको दुई सो प्रदर्शन गरिएको थियो । बाँके, बर्दिया, काठमाडौं र कतारमा सुटिङ गरिएको फिल्म वैदेशिक रोजगारीमा गएका युवायुवतीको समस्या, भोगाइ, प्रेम सम्बन्ध, परिवारको समस्यालगायतमा केन्द्रित छ । निर्माण सुरु भएको दस महिनामा फिल्म तयार भएको निर्देशक देव नेपालले बताए । यसअघि नमस्ते डोल्पा, वनझाँक्री लगायतका फिल्म निर्देशन गरिसकेका नेपालले यसअघिका फिल्मभन्दा यो फिल्म सफल हुनेमा आफू आशावादी रहेको बताए । फिल्मका निर्माता दुर्गाबहादुर खड्का हुन् । देशमा केही गर्ने इच्छा हुँदा हुँदै विदेश गएर दु:ख पाएका युवाहरूको कथालाई फिल्ममा समेटिएको छ, निर्माता खड्काले भने, युवाहरूले त्यहाँ भोग्नुपरेका समस्या, परिवारिक समस्या, बाध्याता र प्रेम सम्बन्धलाई फिल्ममार्फत देखाउन खोजेका छौं । उनका अनुसार युवालाई नेपालमै केही गर्न फिल्ममार्फत सन्देश दिन खोजिएको छ भने वैदेशिक रोजगारीमा जानुपूर्व अपनाउनुपर्ने सतर्कताबारे सचेत गराइएको छ । ४० दिनमा सुटिङ सकिएको फिल्मको १० प्रतिशत दृश्य कतारमा खिचिएको छ । फिल्ममा दिपेशराज पाण्डे, समिता गिरी, विक्रम क्षेत्री, रेणु शर्मा, रमिला आचार्यलगायतका कलाकारले अभिनय गरेका छन् । नयाँ कलाकार भए पनि उनीहरूको अभिनयलगायतका सबै पक्ष राम्रो रहेकाले फिल्म सफल हुने निर्माण पक्षको दाबी छ । फिल्मको बैना बुझ लौ, १६ वर्षे जवानीको गीत करिब १ लाख २५ हजार बढीले दुई सातामा युटयुबमार्फत हेरिसकेका छन् भने तिमी छौं आँखामा गीतको युटयुब टेन्डिङ बढ्दै गएको छ । फिल्मको ट्ेरलर सार्वजनिक भएपछि राम्रो प्रतिक्रिया पाइरहेको फिल्ममा कथा र पटकथासमेत लेखेका निर्देशक नेपालले बताए । पुष्कर सुनुवारको संगीत रहेको फिल्ममा राज सिग्देल, पुष्कर सुनुवार र मेलिना राईले गीत गाएका छन् । छायांकन मरुभूमि नारायणले गरेका हुन् ।वैदेशिक रोजगारीमा गएका युवाको पीडालाई समेटिएकाले उनीहरूको घरपरिवारका सदस्यले हेर्नैपर्ने फिल्म हो । फरक शैली र परिवेशमा फिल्म निर्माण गरिएको छ । कथा, गीतसंगीत, कलाकारको अभिनय सबैले दर्शकको मन छुने र फिल्म सफल हुनेमा आशावादी छौं, निर्देशक नेपालले भने, कतारमा च्यारेटी सो गर्दासमेत निकै मन पराइएकाले यहाँ पनि सफल हुने हाम्रो विश्वास छ । परिवार, रोजगारीमा जाने युवा तथा सरकारलाई समेत फिल्मले सचेत बनाएको छ ।"
हयाप्पी डेज को ट्रेलर,"काठमाडौं (कास) आउँदो माघ १२ गते रिलिज डेट तोकिएको नेपाली कथानक फिल्म हयाप्पी डेज को राजधानीमा ट्रेलर सार्वजनिक गरिएको छ । मिलन चाम्सको निर्देशन रहेको फिल्ममा त्रिकोणात्मक प्रेम र धोकाधडीमा आधारित बताइएको छ । बेलायतमा छायांकन गरिएको फिल्ममा दयाहाङ राई र प्रियंका कार्कीको जोडी र उनीहरूको सम्बन्धमा आउने उतारचढाव हेर्न सकिनेछ । लन्डन सिने आई प्रोडक्सन र चाम्स इन्टेरटेन्मेन्टको संयुक्त ब्यानरबाट निर्मित फिल्ममा सञ्जय गुप्ता, बिक्की जोशी, जिनिहा लिम्बू, मोनिका, रूपा पुन, रितेश चाम्स, हुप थापालगायतको पनि अभिनय रहेको बताइएको छ भने बीपी खनाल, भवानी शर्मा, हिरल जोशी र निर्देशक चाम्स स्वयं निर्माताका रूपमा छन् । ताराप्रकाश लिम्बू र राजनराज शिवाकोटीको संगीत रहेको फिल्ममा सम्राट बस्नेतले द्वन्द्व निर्देशन गरेका छन् । ट्रेलर सार्वजनिक भएको दुई दिनमै प्रतिक्रिया राम्रो मिलेको फिल्मका वितरक गोविन्द शाहीले जनाए ।"
पुसभरि चिसो भञ्ज्याङ,"काठमाडौं देखेका सबै सत्य हुँदैनन् । घटनाको गहिराइमा नपुगी गरिएको निर्णयले भविष्यमा सधंै पश्चतापमा जल्नुपर्ने बनाइदिन सक्छ । अनामनगरस्थित मण्डला थिएटरमा मञ्चन भइरहेको नाटक चिसो भञ्ज्याङ को चुरो कुरो यही हो । सुदूरपूर्वको नेपाली परिवेशमा बोकेको नाटकमा प्रेमकथा, बालमनोविज्ञान र माओवादी जनयुद्ध गरी तीन पक्ष एकसाथ मिसाइएको छ । निम्न वर्गीय समुदायले भोग्नुपरेको सामाजिक आर्थिक उत्पीडनको सन्दर्भसमेत नाटकमा छ । तीनवटा फरक सन्दर्भ जोडेको हुनाले नाटकका कतैकतै बहकिएको र प्रसंग नमिलेको जस्तो पनि लाग्न सक्छ तर निर्देशक संदीप श्रेष्ठले कथाहरूलाई जोड्ने राम्रै प्रयास गरेका छन् । श्रेष्ठको यो पहिलो निर्देशकीय प्रयास हो । बेलायती साहित्यकार लान म्याक्वानको प्रसिद्ध उपन्यास अटोन्मेन्ट माथि आधारित नाटकको नेपाली रूपान्तरण श्रेष्ठ स्वयंले गरेका हुन् । बाल्यकालमा आफ्नी दिदीको बलात्कार भएको दृश्य देखेकी एक बालिकाले बेकसुर व्यक्तिलाई आरोप लाउँदाको परिणति नाटकले उठान गर्न खोजेको छ । देखेका सबै सत्य हुँदैनन् भन्ने भनाइलाई नाटकले समाएको छ । कहिलेकाहीं आइलागेको सानो क्षणले सिंगो जीवनलाई कसरी प्रभाव पार्छ भन्ने यो नाटक हेरेपछि थाहा हुन्छ । बिनाकारण आरोप लागेपछि डाक्टर पढदै गरेको एक युवक माओवादी जनयुद्धमा होमिन बाध्य हुन्छन् । उसकी प्रेमिकाले भने अन्योलको जीवन बिताउनुपर्ने हुन्छ । डेढ घण्टा अविधमा दर्शकदीर्घाबाट थुप्रै पात्रहरू मञ्चमा देखा पर्छन् । यसले कलाकारको मञ्च कभर दायरालाई फराकिलो बनाएको महसुस हुन्छ । नाटकको पूरै घटनाको साक्षी चिसो भञ्ज्याङ नाम गरिएको चौतारो हुन्छ । त्यसैले नामअनुसारको नाटकको नाम सान्दर्भिक नै लाग्छ । बलात्कारको दृश्य भने खासै कलात्मकता प्रयोग गर्न सकिएको देखिँदैन । पूर्वी भेगकै विभिन्न सांस्कृतिक गतिविधि र रहनसहनसमेत समेटिएको नाटकको अभिनय पक्ष पनि केही फितलो लाग्छ । मुना पात्रको रूपमा देखिएकी सविना गोपालीको अभिनय र बालिका, किशोरी र वृद्धा गरी तीन फरक चरित्र देखिएकी पूजा लामाले चरित्रलाई न्याय गरेका छन् । पुस ३० गतेसम्म जारी रहने नाटकमा सविना, पूजासहित अनुप न्यौपाने, दीपिका ढकाल, रोशन सुवेदी, बारात लिम्बू, सञ्जीव राई, विकास पन्त, सीता रानामगर, सगुन पोख्रेल, उदय लिम्बू, विवेक रसाइली, अनुजा अधिकारी, समापिका गौतम र प्रतीक दुलालले अभिनय गरेका छन् ।"
"मलाई मन पर्छ  जितु नेपाल, अभिनेता","ग्याजेट आइफोन सिक्स चलाइराखेको छु । तर, अफडेटको म्यासेज आको आकै छ । हैरान नै भएँ भन्या । अब चेन्ज गर्ने मनस्थितिमा पो पुग्दै छु ।"
असममा नेपाली साहित्य विमर्श,"काठमाडौं (कास) समकालीन नेपाली साहित्यिक लेखन तथा डायस्पोरिक साहित्यिक स्थितिबारे परामर्श गर्न असममा विमर्श भएको छ ।गुवाहाटीस्थित नेपाली मन्दिरमा वरिष्ठ साहित्यकार लीलबहादुर क्षत्रीको उपस्थितिमा आयोजित छलफलमा भारतीय नेपाली लेखकहरूले नेपालबाट प्रकाशित र प्रचारित पुस्तक, रचना, सामग्री सहजै उपलब्ध हुन नसकिरहेको कठिनाइका बारेमा धारणा राखे । समालोचक डा गोविन्दराज भट्टराईले नेपाल प्रज्ञा प्रतिष्ठानअन्तर्गत भइरहेको अनुवाद परिचय कोशबारे जानकारी दिँदै देशभूगोल भिन्न भए पनि भाषिक र साहित्यिक डोरीले नेपालीभाषी हुनुको बृहत् आयामलाई समेटिरहेको बताए । नयाँ चेतना र विम्बको प्रयोगसहित आइरहेको नेपाली डायस्पोरिक लेखनको क्षितिज दिनानुदिन फराकिलो बन्दै गएको छ, उनले भने, यो आयामलाई नेपाल प्रज्ञा प्रतिष्ठानसहितका सम्बद्ध निकायले अझ समेटेर लैजानुपर्छ । असम नेपाली साहित्य सभा तथा नेपाली मन्दिर आयोजक रहेको समारोहमा लेखक नव सापकोटा, दुर्गा खतिवडा, मुक्ति उपाध्याय बराल, डा इन्दुप्रभा देवी, गोमा शर्मा, लक्ष्मी सुवेदीसहितले नेपाली भाषा र साहित्यिक सृजनाको स्थितिका बारेमा धारणा राखे ।यसैगरी, असमकै डिग्बोईमा पनि नेपालभारतका नेपाली साहित्यकारबीच अन्तरक्रिया भयो । नेपाली विष्णु मन्दिर सभा भवन आयोजक रहेको अन्तरक्रियामा मूर्ति कलाशिल्पी तथा कवि युद्धवीर राणाले कविगीतकार हरिभक्त कटुवालबारे बोले । डिग्बोई कटुवालको जन्म तथा कर्मथलोसमेत हो । मन्दिर प्रांगणमा स्वर्गीय कटुवाल र आदिकवि भानुभक्त आचार्यका अर्धकदका सालिक राखिएका छन् । प्रा भट्टराईले नेपाली भाषाबाट अन्यमा अथवा अन्य भाषाबाट नेपालीमा अनूदित लेखरचनाको खोजी गर्ने क्रम अहिले पनि जारी रहेको बताए । अनुवाद साहित्यको खोजी क्रममा खडगराज गिरी, युद्धवीर राणा, जीतबहादुर सुनार, सुन्दरप्रसाद छेत्री, नारायण उपाध्यायलगायतसँग अनुदित कृति आदानप्रदानको पद्धति तयार गर्नेबारे चर्चा भयो ।साहित्यिक परिचर्चा क्रममा स्रष्टाहरूको टोली जागुन गाउँ पनि पुगेको थियो । उक्त अवसरमा भारतीय साहित्य अकादमीबाट पुरस्कृत हुने नेपालीभाषी स्रष्टाहरू चन्द्रमणि उपाध्याय (तेजपुर), गीता उपाध्याय, दुर्गा खतिवडा, ज्ञानबहादुर छेत्री, डा शान्ति थापा, पुष्प शर्माका बारे परिचर्चा भएको कार्यक्रममा सहभागी सिलिगुडीका कवि मुक्ति उपाध्यायले जानकारी दिए । नेपाली भाषाका रचनाहरू असमियासहित बर (बोडो), बंगाली, हिन्दी, मैथिली, अंग्रेजी आदि भाषामा अनूदित भएको र यस कार्यले अनुवादक परिचय कोश निर्माणमा थप मद्दत पुग्ने प्रा भट्टराईले जानकारी दिएका छन् ।"
हिसिला बनिन् फ्रेस फेस,"काठमाडौँ (कास) लिरिल फ्रेस फेस चौथो संस्करणको उपाधि हिसिला महर्जनले जितेकी छन् । दर्शकका लागि रोमाञ्चक र सहभागीहरूका लागि चुनौतीपूर्ण भएको चौथो संस्करण मंगलबार राति समापन भएको छ । सात सयभन्दा बढी इन्ट्रीबाट छानिएर हरेक टास्क र एपिसोडमा उत्कृष्ट प्रदर्शन गर्दै टप थ्रीमध्ये सर्वोत्कृष्ट भएर हिसिलाले उपाधिका साथ १ लाख रुपैयाँ र स्कुटर जितेकी छन् ।फेसन फोटोग्राफर किशोर कायस्थ, कलाकारकोरियोग्राफर प्रशान्त ताम्राकार र पूर्व मिस नेपाल माल्भिका सुब्बाजस्ता निर्णायकहरूले विजेताको छनोट गरेका हुन् । सात सातामा सात एपिसोड प्रसारित यो सिजन मनोरञ्जन र रोमाञ्चले भरिपूर्ण थियो । अद्भुत र नयाँनयाँ टास्कहरूले भरिपूर्ण थियो यो सिजन ।फिनालेमा गायक नितेशजंग कुँवरले गीतमार्फत मनोरञ्जन दिए । अभिनेता आयुष्मान देशराज जोशी विशेष निर्णायकका रूपमा उपस्थित रहेको विज्ञप्तिमा उल्लेख छ ।"
लेखन कुञ्जमा कविता कुरा,"काठमाडौं (कास) आस्था, ओ मेरी प्रिया, चिता जलिरहेछ, बिनाशालिकका नायकहरू जस्ता कविता कृतिका स्रष्टा हुन् प्रदीप ज्ञवाली । राजनीतिक परिचय हाबी हुँदा छोपिएको उनको साहित्यिक छवि सहरका कार्यक्रमहरूमा कहिलेकाहीं प्रकट हुन्छ । उनी केही दिनअघि थापागाउँस्थित लेखन कुञ्जमा भेटिए । भर्खरै गुल्मीबाट प्रतिनिधिसभाको निर्वाचन जितेर आएका उनी राजनीति हैन, कविता लेखन सिकाउँदै थिए । आधा दर्जन विचार र दर्शनप्रधान कृतिसमेतका धनी ज्ञवालीले सिर्जनात्मक लेखन क्याम्प मा कविता लेखनको अनुभूति र रचनागर्भ सुनाए । बाटोघाटो, पुलपुलेसा बनेर मात्रै समाजको विकास भएको मानिँदैन, ज्ञवालीले भने, यो त भौतिक विकास मात्रै हो, चेतनाको विकासका लागि चाहिँ साहित्य अनिवार्य छ, तीमध्ये कविता चोटिलो विधा हो । यसपछि उनले सिमल बुक्सले केही महिनाअघि मात्रै ल्याएको कविता कृति बिनाशालिकका नायकहरू बाट केही कविता सुनाए । कवि विप्लव ढकालको प्रशिक्षणबाट सुरु भएको क्याम्पमा यो साता वरिष्ठ कवि तुलसी दिवस पनि अतिथि बने । उनले कविताको सिजर्नात्मक एवं सैद्धान्तिक पक्षमाथि प्रकाश पारे । अनुभवलाई मौलिकता र नवीनताका साथ शब्दमा उतारियो भने जीवन्त कविता बन्न सक्छ, उनको मत थियो । कविहरू देवी नेपाल र गीता त्रिपाठीले पनि आआफ्ना अनुभव बाँडे । कविता, कथा, निबन्ध, नाटक, गीत, गजल कक्षामै लेखाउनेपढाउने र व्यावहारिक ज्ञान दिने उद्देश्यले घोस्ट राइटिङ नेपालले क्याम्प चलाएको अध्यक्ष कमल ढकालले जनाए ।"
सामाजिक सञ्जालबारे ओबामाको सुझाव  नेताहरूले गलत प्रयोग नगरून्,"लन्डन (बीबीसीसीएनएन) अमेरिकाका पूर्व राष्ट्रपति बाराक ओबामाले सामाजिक सञ्जाललाई गैरजिम्मेवारपूर्ण तरिकाले प्रयोग नगर्न चेतावनी दिएका छन् । गत जनवरीमा पदबाट हटेयता दिएको दुर्लभ मानिएको अन्तर्वार्तामा उनले सामाजिक विभाजनलाई प्रोत्साहन गर्ने गरी सामाजिक सञ्जाल प्रयोग नगर्न नेतृत्व तहमा रहेका व्यक्तिहरूलाई आग्रह गरेका हुन् । यस्ता खालका क्रियाकलापले जटिल मुद्दाबारे मानिसको बुझाइलाई असर पार्ने र गलत सूचना फैलाउने उनको भनाइ थियो । सबै नेतृत्वतहले यस्तो तरिका खोजौं, जसबाट हामीले इन्टरनेटमा साझा स्थान सिर्जना गर्न सकौं, उनले भनेका छन् । बीबीसीको रेडियो फोरको टुडे प्रोग्राम का लागि बेलायती राजकुमार हयारीले लिएको अन्तर्वार्तामा ओबामाले उक्त कुरा बताएका हुन् । क्रिसमसका बेला बीबीसीको पाहुना कार्यक्रम का थुप्रै चर्चित व्यक्तित्वमध्ये हयारी पनि थिए । अन्तर्वार्तामा ओबामाले मानिस तथ्यभन्दा पनि आफ्ना विचारलाई बढावा दिने खालका समाचार सुन्न र हेर्न उत्सुक हुने प्रवृत्तिप्रति चिन्ता व्यक्त गरे । इन्टरनेटको एउटा खतरा भनेको मानिसमा पूर्णरूपमा अलग वास्तविकता हुन सक्छ, उनीहरू आफ्नै पक्षपोषण गर्ने खालको सूचनामा जेलिएका हुन सक्छन्, उनले भने । ओबामाले नेताहरूको सामाजिक सञ्जाल प्रयोगको आलोचना गरे पनि आफ्ना उत्तराधिकारी डोनाल्ड ट्रम्पको नाम भने लिएनन् । ट्रम्पलाई सामाजिक सञ्जाल ट्वीटर अत्यधिक प्रयोग गर्ने गरेको आरोप लाग्ने गरेको छ । तर ट्रम्पले भने अमेरिकी जनतासँग प्रत्यक्ष सम्पर्कमा रहन प्रयोग गरेको दाबी गर्दै आएका छन् । ओबामाले भने जनतासँगको प्रत्यक्ष सम्पर्क गर्दा विभिन्न विचारसँग अन्तक्र्रिया गर्न सकिने सुझाव दिएका छन् । इन्टरनेटमा अफलाइन रहेर समुदायका सदस्यहरूसँग भेट गर्ने कुरा महत्त्वपूर्ण हुने उल्लेख गर्दै भने, इन्टरनेटमा हरेक कुरा सरल हुन सक्छन्, तर जब मानिसलाई प्रत्यक्ष भेट्नुहुन्छ, उनीहरू जटिल भएका पाउन सक्नुहुनेछ । पूर्व राष्ट्रपति ओबामाले सामाजिक सन्जाललाई परिवर्तनका लागि प्लेटफर्म बनाउन सकिने बताउँदै हयासटयाग ले मात्र परिवर्तन नहुने बताए । चेतना वृद्धिका लागि यो शक्तिशाली उपाय हुन सक्छ, तर परिवर्तनका लागि फिल्डमै उत्रिएर वास्तविक रूपमा केही गर्नैपर्छ, उनले भने । मिश्रित अनुभवपद छाडेपछिका दिनमा कस्तो अनुभव भइरहेको छ भनेर सोधिएको प्रश्नमा उनले आफूहरूले आधारभूत रूपमा परिवर्तत हुन नसकेको अखण्डता संरक्षण गर्ने हिसाबले काम गरेको र त्यसमा सन्तोष अनुभूति भएको प्रतिक्रिया दिए । तर केही हुन नसकेका काम र देश कसरी अगाडि बढिरहेको छ भन्ने चिन्ताले मिश्रित अनुभूति भएको उनको भनाइ थियो । अन्तर्वार्तामा उनले आफ्नी पत्नी मिसेललाई पनि सम्झिए । राजनीतिक चासो नहुँदा पनि आफूलाई पूर्णरूपमा सहयोग र समर्थन गरेको भन्दै उनले मिसेललाई असाधारण, स्नेही र रमाइलो व्यक्तिका रूपमा चित्रित गरे । उनले राष्ट्रपतिको पद छाडे पनि अमेरिका र सम्पूर्ण विश्वलाई सबै बालबालिकाले शिक्षा पाउने, काम गर्ने, मानिस बाँच्न सक्ने हिसाबले सेवासुविधासहितको रोजगारी पाउन सक्ने र पृथ्वीमा भएका अभूतपूर्व स्रोतको संरक्षण गर्ने थलो बनाउने विषयमा आफ्नो चासो रहेको बताए । यसबाट भविष्यका पुस्ताले हामीहरूजस्तै यस स्थानको सुन्दरताको आनन्द लिन सकून्, उनले भने ।"
दुई पत्रकारलाई थप दुई साता जेल,म्यान्मार (बीबीसी) उत्तरी म्यान्मारमा रोहिंग्या संकटबारे रिपोर्टिङ गर्ने क्रममा पक्राउ परेका रोयटर्सका दुई पत्रकारलाई म्यान्मार सरकारले थप दुई साताका लागि हिरासतमा राखेको छ । पत्रकारहरू वा लोन र क्या सुई ओलाई प्रहरीले गत १२ डिसेम्बरमा पक्राउ गरेको थियो । उनीहरूलाई प्रहरी अधिकृतहरूले सूचना दिन भनेर डिनर बैठक बोलाई पक्राउ गरेको जनाइएको छ । सरकारले उनीहरूलाई गैरकानुनी तरिकाले सूचना लिएको आरोप लगाएको छ । रोयटर्सले भने उनीहरूले आफ्नो जिम्मेवारी निर्वाह मात्र गरेको उल्लेख गर्दै तत्काल रिहाइको माग गरेको छ । उनीहरूलाई याङगुनस्थित इन्सिन जेलमा राखिएको छ । पत्रकारहरूलाई सरकारी गोप्यता ऐनको उल्लंघन गरेको अभियोग लगाइएको छ । आरोप प्रमाणित भए उनीहरूलाई १४ वर्षसम्मको जेल सजाय हुन सक्नेछ । उक्त ऐन भने बेलायती उपनिवेश कालमै बनेको हो । सरकारी अधिकारीहरूले विदेशी मिडियालाई दिने हिसाबले गैरकानुनी रूपमा सूचना लिने प्रयास ती पत्रकारले गरेको बताएका छन् ।
बिजुलीको बिल २ खर्ब ८४ अर्ब !,"पेन्सिलभेनिया (बीबीसी) व्यक्तिगत रूपमा तिरिने बिजुलीको बिल कति होला ? केही सय या केही हजार ? सरकारी कार्यालयले लामो समय नतिरेको बिल लाख या करोडसम्म होला । तर बिजुलीको बिल २ खर्ब ८४ अर्ब डलर आउँदा अमेरिकाको पेन्सिलभेनियाको एरीकी एक महिला झन्डै बेहोस भइन् । सन् २०१८ को नोभेम्बरसम्मको भनेर मेरी होरोमान्स्कीको घरमा उक्त बिल आएको थियो । मेरो आँखा त झन्डै टाउकोबाट निस्कियो, बिल देखपछिको अनुभूति व्यक्त गर्दै मेरीले भनिन्, हामीले क्रिसमसको बत्ती बालेका थियौं, मैले त तिनलाई गलत तरिकाले राख्यौं कि भनेर ठानें ।विद्युत् कार्यालयले पछि आफ्नो गल्ती सच्याउँदै ती महिलाल तिर्नुेपर्ने वास्तविक रकम २८४४६ डलर रहेको जनाएको थियो । कार्यालयका प्रवक्ता मार्ग डर्बिनले यस्तो गल्ती कसरी हुन गयो भन्नेबारे थाहा नभएको बताए । उनले कार्यालयको गल्ती औंल्याएकोमा ग्राहकको प्रशंसा पनि गरे ।"
इराकबाट ह्वीलचियरमा फर्किइन् शान्ता,"धरान छोरीलाई उच्च शिक्षा पढाउने सपना बोकेर इराक पुगेकी भोजपुर, गोगने७ की ३४ वर्षीया शान्ता राई अपांग शरीर लिएर स्वदेश फर्केकी छन् । मुस्किलले ज्यान बचाएकी शान्ताको गत आइतबारदेखि बीपी कोइराला स्वास्थ्य विज्ञान प्रतिष्ठानको आकस्मिक कक्षमा उपचार भइरहेको छ ।पतिले छाडेपछि उनी एक्लिएकी थिइन् । आर्थिक अवस्था कमजोर भएकाले ३ वर्षअघि वैदेशिक रोजगारीका लागि इराक गइन् । त्यहाँ घर मालिकको यातनाबाट मुत्युको मुखमा पुगिन् । उद्धारपछि अहिले अपांग अवस्थामा रित्तो हात स्वदेश फर्किएकी छन् । घर मालिकले आइफोनले टाउकोमा हानेको मात्र थाहा छ, उनले भनिन्, त्यसपछि बेहोस भएँ । करिब दुई सातापछि स्थानीय अस्पतालकै आईसीयू कक्षमा होस खुल्यो । उनलाई इराकमै कार्यरत नेपाली नागरिक सुरजले अर्बिलास्थित हउलियरमा फेला पारी अस्पतालमा भर्ना गरिदिएका थिए । घरमालिकले दुवै खुट्टा भाँचेर मेरुदण्डमा समेत समस्या आउने गरी यातना दिएको शान्ताले बताइन् । मलाई घर मालिकले शारीरिक र मानसिक यातना दिए । बिनाकारण मरणासन्न हुने गरी कुटेर यस्तो हालत बनाए । धन्न मलाई त्यहीँ कार्यरत नेपालीले बचाएर फर्काए, उनले आफ्नो पीडा सुनाइन् ।तीन वर्षअघि उनलाई स्याङ्जाका राम भनिने बलबहादुर थापा मगर र उनकी पत्नी शशि घलेले इराक पुर्याएका थिए । उनीहरू हाल फरार छन् । अब उपचारमा पनि सहयोग पाए बाँच्ने आशा पलाएको शान्ताले बताइन् । उनले पतिले छाडेपछि छोरीको भविष्यका लागि आफू बाध्य भएर वैदेशिक रोजगारीमा इराक पुगेको बताइन् । मैले यातना भोगेपछि बल्ल विदेशमा महिला कामदार कति असुरक्षित छन् भन्ने कुरा थाहा पाए, उनले भनिन् ।धरानमा बस्दै आएकी शान्ताकी बहिनी ममताले पुस ८ गते दिदीलाई विराटनगर विमानस्थलबाट ल्याएर उपचार सुरु गरेको बताइन् । उनले भनिन्, धन कमाउन विदेश गएकी दिदीलाई ह्वीलचियरमा देखेपछि सोच्दै नसोचेको आपत आइलाग्यो । दिदीको उपचारमा सहयोग गरिदिन सबैसँग अनुरोध गर्छु, उनले भनिन् । उपचारमा संलग्न प्रतिष्ठानका हाडजोर्नी चिकित्सक समेत रहेका शिक्षाध्यक्ष प्राडा गुरु खनालका अनुसार शान्ताको दुवै खुट्टामा स्टिल लगाइएको छ । उनको मेरुदण्डमा समेत चोटपटक देखिएकाले थप उपचार आवश्यक छ । थप उपचारका लागि पर्याप्त रकम नहुँदा बिरामी र उनका आफन्त चिन्तित भएका छन् ।"
बालगृह सञ्चालक पक्राउ,"बुटवल (कास) बालबालिकालाई प्रलोभनमा पारेर अवैध रूपमा बालगृह चलाएको आरोपमा प्रहरीले ३ जनालाई पक्राउ गरेको छ । बुटवल १३ बेलवासमा सञ्चालित सहाराको घर का सञ्चालक र सहयोगी पक्राउ परेका हुन् ।इलाका प्रहरी कार्यालयले रुपन्देही देवदहका शंकर प्यासी, उनकी पत्नी बन्दना र सहयोगी मुगुकी गीता बुढालाई पक्राउ गरेको जनाएको छ । उनीहरूविरुद्ध मानव बेचबिखन तथा ओसारपसार अभियोगमा अनुसन्धान सुरु गरिएको छ । संरक्षण स्वीकृति र मापदण्ड पूरा नभएकाले बालबालिकालाई उद्धार र सञ्चालकलाई पक्राउ गरिएको डीएसपी पवन कुमार भट्टराईले बताए । आफूलाई सञ्चालकले कुटपिट गरेको भन्दै शनिबार राति आश्रमबाट ५ बालबालिका भागेका थिए । सडकमा भौतारिएका बालकलाई आइतबार बिहान गस्तीका प्रहरीले भेटेर उद्धार गरेको थियो । प्यासी दम्पतीले दर्ताबिना ३ वर्षदेखि बाल गृह सञ्चालन गरेको खुलेको छ । गृहमा रहेका ३५ मध्ये ३२ बालबालिका मुगुका थिए । छात्रावासमा राखेर राम्रो स्कुलमा पढाउने प्रलोभन देखाएर ल्याइए पनि उनीहरूलाई गृहमा राखिएको थियो । सञ्चालकले बालबालिकाको रेखदेख, बसोबास, खानपान, शिक्षा र स्वास्थ्यमा ख्याल राखेका थिएनन् । अभिभावक भए पनि अनाथका नाममा झुक्याएर ल्याइएका बालबालिका धेरै देखिए, महिला तथा बालबालिका कार्यालय प्रमुख शारदा बस्यालले भनिन्, बालबालिका बस्ने घर र उनीहरू पनि असुरक्षित देखिए । प्रमुख बस्यालका अनुसार बालबालिका ल्याउँदा मुगु बाल कल्याण समितिको सिफारिस लिइएको छैन । बालबालिकालाई परिचय दिँदा चितवन घर भन्न सिकाइएको थियो । बाबुआमा हुनेलाई पनि अनाथ र सञ्चालकलाई नै बाबुआमा भन्न लगाइएको थियो । यसअघि सञ्चालक शंकरले बालगृह चितवनस्थित अनाथ बालबालिका संरक्षण तथा आवास केन्द्रको शाखा भएको दाबी गरेका थिए । बालगृहमा त्यसको समेत कुनै आधिकारिक तथ्य फेला नपरेको बाल कल्याण अधिकारीसमेत रहेकी बस्यालले बताइन् । यसअघि शंकरका बाबु बाबुरामले देवदहमा अनाथ बालगृह सञ्चालन गरेका थिए । उनको मृत्युपछि बालबालिका जोखिममा परेको भन्दै बालकल्याण समितिले ३ वर्षअघि उद्धार गरेको थियो । त्यसयता बेलवासमा बालगृह सञ्चालन गरेका थिए । सामूहिक नेतृत्वमा सञ्चालक समिति गठन गरेर सञ्चालन गर्नुपर्ने भए पनि उनीहरूले एकल नेतृत्व गरेका थिए ।"
नारायणगढ मुग्लिन राति बन्द,"चितवन (कास) निर्माणाधीन नारायणगढमुग्लिन सडक अब राति बन्द हुने भएको छ । निर्माण चाँडो सक्न राति पनि काम गराउने उद्देश्यले सवारी सञ्चालनमा रोक लगाउन लागिएको हो । बुधबार भएको सर्वपक्षीय बैठकले पुस १८ बाट राति सवारी रोक्ने निर्णय गर्यो । नारायणगढमुग्लिन सडक आयोजनाका इन्जिनियर शिव खनालका अनुसार राति १० देखि बिहान ४ बजेसम्म आवागमन रोकेर काम गरिनेछ । जतिसक्दो चाँडो काम सक्ने तयारीमा छौं, उनले भने, त्यसैले सडक राति बन्द गर्ने निर्णय गरेका हौं । उनका अनुसार उक्त समयमा काठमाडौंबाट आउने यात्रुवाहक गाडी मुग्लिनमा र ट्रक लेवाटारमा रोकिनेछन् । त्यस्तै पोखरातर्फबाट आउने गाडी बेनीटार र ट्रक आँबुखैरेनीमा रोकिनेछन् । नारायणगढबाट आउने गाडी र ट्रकलाई निर्माणको अवस्था हेरेर रोक्छौं, उनले भने । खनालका अनुसार ८ सय मिटर भित्तो कटिङ गर्न बाँकी छ । ग्रेड कटिङको काम पनि राति सवारीसाधन बन्द भएपछि गरिनेछ । दिउँसो पिच निर्माणको काम हुनेछ, उनले भने, यो समयमा अवस्था हेरेर आधादेखि एक घण्टासम्म सवारी रोक्छौंं । पिच गर्ने ठाउँमा सवारी एकतर्फी गरिने उनले जनाए । दु्रतगतिमा काम गर्ने गरी राति सवारी सञ्चालनमा रोक लगाउन लागिएको हो, प्रजिअ नारायणप्रसाद भट्टले भने, १५ दिनसम्म ट्रायलका रूपमा हेर्नेछौं, प्रगति राम्रो भएमा यसैलाई निरन्तरता दिँदै अघि बढ्नेछौं । १४ किमि सडक पिच भइसकेको छ । निर्माणकार्य ६७ प्रतिशत सकिएको छ । निर्माण मिति तेस्रोपटक गत असार २३ गते थप भएको हो । यसअनुसार २०१८ फेब्रुअरीसम्म काम सक्नुपर्छ । २ अर्ब ९० करोड लागतमा निर्माण थालिएको आँपटारीदेखि मुग्लिनसम्म ३३ दशमलव २ किमि छ ।"
परिचयपत्र माग्दै मुक्त कमलरी,"गुलरिया (कास) मुक्त कमलरी परिचयपत्रका लागि भूमिसुधार कार्यालयमा दैनिक ५० देखि ७५ जनाले निवेदन दिन थालेका छन् । चुनावका बेला नेताहरूले सत्तामा पुगेपछि परिचयपत्र उपलब्ध गराउने आश्वासन दिएपछि निवेदन दिने बढेका हुन् ।झन्डै १ हजारभन्दा बढीले निवेदन दिएको मुक्तकमैया पुन:स्थापना समितिका नायब सुब्बा ओमप्रसाद गौतमले जानकारी दिए । वास्तविक मुक्त कमलरीलाई परिचयपत्र दिने निर्णय गरेको ६ महिना बितिसक्यो, उनले भने, छानबिन क्रममा वास्तविकको संख्या २ हजार ४ सय ९५ भएको पत्ता लाग्यो । उनीहरूलाई परिचयपत्र दिने निर्णय भइसक्यो । हालसम्म १ सय ५६ जनाले परिचयपत्र लगिसकेका छन् ।नेताहरूले चुनावपछि परिचयपत्र पाउँछौ भनेकाले निवेदन दिन आएको बारबर्दिया६ की सोमपतिया थारूले बताइन् । वडा कार्यालयको सिफारिस ल्याउँदा ५ सय रुपैयाँ राजस्व बुझाएँ, उनले भनिन्, यहाँ आउँदा कमलरी नभएकाले दर्ता गर्न नमिल्ने जवाफ कर्मचारीले दिए । उनीजस्तै निवेदन दिन सदरमुकाम आउने अरूले पनि राजस्व र यातायात गरी १ हजार रुपैयाँ खर्च हुने गरेको बताए । वास्तविकको नाम दर्ता भइसकेकाले अब निवेदन दिनुको कुनै अर्थ नरहेको समितिले जनाएको छ । मुक्तकमैया फाँटका जुनियर अप्रेटर रामबहादुर चौधरीले वास्तविक मुक्त कमलरीको तथ्यांक संकलन भइसकेकाले अरूले परिचयपत्र नपाउने बताए । २०७० असार १३ गते सरकारले कमलरी मुक्तिको घोषणा गरेको थियो । परिचयपत्र प्राप्त गरेकाहरूले सरकारबाट सुविधा पाउने भएकाले गैरकमलरी पनि निवेदन दिन आएको समितिका कर्मचारीले बताए ।"
अग्निपीडितको बिचल्ली,"प्यूठान (कास) प्यूठान नगरपालिका५ जुम्रिकाँडाका अग्निपीडित परिवारको बिचल्ली भएको छ । सोमबार साँझ स्थानीयको गोठबाट सल्केको आगोले जिते, मतीराम र भक्ति रानाको घरगोठ जलेर नष्ट भएपछि बिचल्ली भएको हो । घरमा रहेका सम्पूर्ण सरसामान जलेर नष्ट भएका छन् । चिसोमा बालबालिका र वृद्धवृद्धालाई लगाउने, ओढ्ने र ओछ्याउने कपडा नहुँदा बिजोग छ । आगो लाग्नेबित्तिकै स्थानीयवासी भेला भएर नियन्त्रणमा लिन खोजे पनि सम्भव नहुँदा सम्पूर्ण सामान जलेर नष्ट भएको पीडित भक्तिले बताइन् । राति भएकाले सामान बचाउन सकेनांै, उनले भनिन्, कपडा र अन्नपात जलेर बिचल्लीमा परियो । भक्तिका पतिको गत वर्ष खुट्टाको क्यान्सरले मृत्यु भएको थियो । १३ वर्षीया अपांग छोरीको स्कुलको पोसाक र कापीकिताबसमेत जलेको उनले बताइन् । परिवारमा सहायता दिने कोही छैनन्, उनले भनिन्, जलेको घर कसले ठड्याइदेला ? वडाध्यक्ष लक्षुमन भण्डारीले रातिको समय भएकाले अन्नपात र लत्ताकपडा बचाउन नसकेको जानकारी दिए । आगलागी भएको अर्को दिन बिहान घटास्थलमै पुगेर राहत वितरण गरिएको प्रमुख जिल्ला अधिकारी धनबहादुर केसीले बताए ।"
क्लिंकर नआउँदा १० सिमेन्ट उद्योग प्रभावित,"पर्साकाठमाडौं रक्सौलबासीको विरोधपछि क्लिंकर आयातमा अवरोध भएकाले १० सिमेन्ट उद्योग बन्द हुने अवस्थामा पुगेका छन् । आयात खुलाउन वीरगन्जस्थित सिर्सिया सुक्खा बन्दरगाहमा क्लिंकर बोकेको रेल्वे र्याक ल्याउन दुई देशका अधिकारीहरूको बैठकमा कुनै निर्णय हुन सकेको छैन । नेपालका लागि आयात गरिने कच्चा पदार्थ लोड अनलोडका लागि प्रयोग हुँदै आएको रक्सौलस्थित रेल्वे स्टेसनको यार्डमा क्लिंकरकै कारण प्रदूषण फैलिएको भन्दै स्थानीयले विरोध गरेपछि भारतीय रेल्वेले डिसेम्बर २२ मा वीरगन्जस्थित सुक्खा बन्दरगाहमा क्किंलर अनलोड गर्ने एकपक्षीय निर्णय गरेको थियो । यस विषयमा छलफल गर्न तथा सुक्खा बन्दरगाहमा क्लिंकर लोड अनलोडको व्यवस्थालगायतका विषयमा मंगलबार बोलाइएको बैठकमा दुवै देशका प्रतिनिधिहरूबाट समाधानको कुनै विकल्प निस्कन सकेन । रक्सौलमा क्लिंकर अनलोड गरेर नेपालतर्फ गाडीबाट ढुवानी हुँदै आएकामा भारतीय पक्षले रोकेको थियो । भारतीय रेल्वेले सिर्सिया सुक्खा बन्दरगाह सञ्चालनको ठेकेदार कम्पनी कंकर हिमालयन टर्मिनल्सलाई पत्राचार गरी सुक्खा बन्दरगाहमै क्लिंकर अनलोड गर्ने व्यवस्था गर्न निर्देशन दिएको थियो । सुक्खा बन्दरगाहमा क्लिंकर अनलोड गर्ने कुरो दुई देशीय रेल्वे सम्झौतामा उल्लेख नभएको र नेपाल सरकारलाई यसबारे भारतीय पक्षले औपचारिक जानकारी नै नदिई एकतर्फी रूपमा क्लिंकरका सम्बन्धमा ठूलो निर्णय लिएपछि यो समस्या भएको हो । समस्या समाधान गर्न हिमालयन टर्मिनल्सले दुवै देशका सरोकारवाला पदाधिकारीहरूको बैठक वीरगन्जमा राखेको थियो । वाणिज्य मन्त्रालयका सहसचिव रविशंकर सैंजुले भारतीय रेल सेवा निगमले नेपाली पक्षलाई कुनै आधिकारिक जानकारी नै नगराएको बताए । उनले आफूहरू यस विषयमा धेरै गम्भीर रहेको बताउँदै पछिल्लो घटनाक्रमबारे आफूहरूले विभिन्न सञ्चार माध्यम र निजी क्षेत्रमार्फत जानकारी पाएको बताए । समस्याको दीर्घकालीन समाधानका लागि नेपाल सरकार सक्रिय रहेको पनि उनले बताए । तत्कालका लागि भने पुरानै अवस्थामा क्लिंकरहरू आयात हुन दिनुपर्ने उनको भनाइ थियो । नेपाल इन्टरमोडल यातायात समितिका कार्यकारी निर्देशक लक्ष्मण बस्नेतले हिमालयन टर्मिनललाई क्लिंकर अनलोड गर्ने कुनै किसिमको अनुमति नदिँदै भारतीय रेल्वेले एकपक्षीय निर्णयको गरेको बताए । भारतीय रेल्वे इस्ट सेन्ट्रल जोनका चिफ अपरेटिङ म्यानेजर सलिल झाले रक्सौल स्टेसनमा क्लिंकर अब अनलोड गर्न नसकिने अडान राखेका थिए ।कंकरका अध्यक्ष एवं प्रबन्ध निर्देशक भी कल्याण रामाले आफूहरू कुनै आग्रहपूर्वाग्रहका कारण नभई हाल देखिएको समस्या समाधानका लागि छलफल गर्न आएको बताउँदै दुवै पक्षले मिलेर यो विवाद समाधान गर्नुपर्ने बताए । जगदम्बा स्टिलका प्रमुख कार्यकारी अधिकृत अनुराग शर्माले सुक्खा बन्दरगाहमा हाल छड उद्योगका कच्चा पदार्थ राख्ने पर्याप्त स्थान नरहेकामा अब क्लिंकर ल्याउँदा झनै समस्या हुने बताएका थिए । बैठकमा सहभागी वीरगन्ज उद्योग वाणिज्य संघका उपाध्यक्ष सुबोधकुमार गुप्ताले बैठकमा दुवै देशका निर्णय गर्ने स्तरका अधिकारीहरू नआएकाले बैठकले ठोस निर्णय र निष्कर्ष निकाल्न नसकेको बताए । उनले जिम्मेवार अधिकारी तथा आन्दोलनकारीका प्रतिनिधिहरूसमेतलाई बैठक बोलाइनुपर्नेमा त्यसो नगरिएको बताए । क्लिंकरमा देखिएको समस्या समाधान गर्न मन्त्रालयले बुधबार सिमेन्ट उत्पादक संघका अधिकारीहरूसँग छलफल गरेको थियो ।त्यस क्रममा रक्सौलबाहेक अन्य नाकाबाट पनि आयात गर्न सुझाव दिएको सहसचिव सैंजुले बताए । दीर्घकालका लागि भने रेलमार्ग बनाएर ल्याउन सकिने उनले बताए । त्यसका लागि पनि उपयुक्त स्थानको सुझाव मागेको उनले बताए । वीरगन्जबाहेक जुनसुकै नाकाबाट क्लिंकर ल्याउन सकिन्छ, उनले भने, तत्काल समस्या समाधान गर्न अन्य नाकाबाट आयात गर्न अनुरोध गरेका छौं ।हाल व्यवसायीले वीरगन्जसँगै भैरहवा, विराटनगर र काँकडभिट्टाबाट क्लिंकर आयात गर्दै आएका छन् । सिमेन्ट उत्पादक संघका अध्यक्ष धु्रव थापाले कच्चा पदार्थ लोडअनलोड रोकिँदा वीरगन्जमा रहेका १० उद्योगमा समस्या देखिएको बताए । आयातमा एक सातादेखि नै समस्या थियो । मंगलबार रक्सौलमा अनलोड नै दिएन, उनले भने, यही अवस्था भइरहे वीरगन्जमा रहेका १० वटा उद्योग बन्द हुन्छन् । संघका अनुसार मुलुकभित्र ५० वटा सिमेन्ट उद्योग छन् । १३ वटा उद्योगले स्वयम् क्लिंकर उत्पादन गर्छन् । ती उद्योगबाट मागको करिब ७० प्रतिशत उत्पादन हुन्छ । बाँकी ३० प्रतिशत भने आयातमै निर्भर हुनुपर्छ । क्लिंकर सिमेन्ट उद्योगका लागि अत्यावश्यक कच्चा पदार्थ हो । क्लिंकर झारखण्ड र ओडिसाबाट आयात हुन्छ । कार्गाे रेलबाट आयात गरी रक्सौल रेल्वेमा अनलोड हुन्छ । त्यसपश्चात् नेपाली ट्रकबाट आयात गरिन्छ । लोड र अनलोड गर्दा वातावरण प्रदूषण भएको जनाउँदै विरोध गर्दै आएका छन् । वीरगन्ज भन्सार प्रमुख सेवन्तक पोखरेलले पनि रक्सौलपारिबाट लोड हुन नसकेको बताए । पारिका स्थानीयले नोटिफिकेसन नै जारी गरेका छन्, उनले भने । सहसचिव सैंजुले बिहीबार भारतीय दूतावासका कर्मचारीसँग छलफल गरेर समस्या समाधान गर्ने बताए । बिहीबार ११ बजे छलफल गर्न बोलाएका छौं, उनले भने, कर्मचारीबाट समस्या समधान भएन भने दिल्लीसँग वार्ता गर्छौं । सिमेन्ट उद्योगीहरूले पनि बिहीबारै दूतावासका कर्मचारीहरूसँग छलफल गर्ने जनाएका छन् । हाल उत्पन्न समस्याबारे बिहीबार दूतावासमा छलफल गर्न जान्छौं, अध्यक्ष थापाले भने । भारतीय रेल्वेले सुक्खा बन्दरगाहमा क्लिंकर ल्याउने तयारी गरेकामा त्यसको विरोधमा त्यस आसपासको गाउँका बासिन्दाले चर्को विरोध गर्ने बताएका छन् । उनीहरूले सोमबार हिमालयन टर्मिनल्सका सीईओ विष्णुकान्त चौधरीलाई ज्ञापनपत्र बुझाएका थिए ।"
दैनिक डेढ करोड भारु खपत,"साटिएन प्रतिबन्धित भारु भारतमा पाँच सय र हजार दरका नोट प्रतिबन्ध गरिएको २६ महिना भइसक्दा पनि नेपालमा रहेका ती दरका नोट साटिएको छैन । नोट सटहीका लागि सरकार र राष्ट्र बैंकमार्फत पटकपटक प्रयास भए पनि भारतीय पक्षले महत्त्व नदिएपछि ती नोट नसाटिएका हुन् । पछिल्ला महिनाहरूमा भारतीय पक्षले नोट सटहीसम्बन्धी कुरा सुन्नै छाडेकाले नेपालमा रहेको भारु पाँच सय र हजार दरका नोट साटिने सम्भावना न्यून बन्दै गएको जानकारहरू बताउँछन् । नेपाल सरकारले प्राथमिकताका साथ पहल नगरेको र राष्ट्र बैंकको अक्षमताका कारण वैधानिक रूपमा रहेका भारु पनि साट्न नसकिएको उनीहरूको भनाइ छ । भारत सरकारले ०७३ कात्तिक २४ गते (नोभेम्बर ९, २०१६) देखि भारु पाँच सय र हजार दरका नोट चलनचल्तीमा प्रतिबन्ध लगाएको थियो । त्यसबेलादेखि नेपालमा पनि भारु पाँच सय र हजार दरका नोट चलेका छैनन् । राष्ट्र बैंकका अनुसार नेपालमा ७ करोड ८५ लाख भारु पाँच सय र हजार दरका नोट छन् । यसबाहेक सर्वसाधारणसँग भएको प्रतिन्धित भारुको यकिन तथ्यांक राष्ट्र बैंकसँग पनि छैन । यो अवधिमा भारत सरकारले आफ्ना नागरिक र भुटानमा रहेको सबै प्रतिबन्धित भारु साटिसकेको छ ।"
सम्पदा बस्ती पुनर्निर्माणमा अलमल,"ललितपुर बुङमती मस्त्येन्द्रबहालका निमरत्न शाक्यको घर सम्पदा बस्तीभित्र पर्छ । भूकम्पले घर ध्वस्त भयो । पहिलो किस्ताबापत ५० हजार रुपैयाँ पनि प्राप्त गरे । तर, लालपुर्जा नभएका कारणले भूकम्पको साढे दुई वर्ष बढी बितिसक्दा पनि पुनर्निर्माण गर्न सकेका छैनन् । सम्पदा बस्तीका स्थानीयबासी पुस्तौंदेखि हस्तान्तरण हुँदै आएको मौलिकपन, रहनसहन, परम्परालाई जोगाउन चाहन्छन् । उनी भन्छन्, तर, लालपुर्जा उपलब्ध गराउन कसैले प्रयास गरेन ।लालपुर्जा नभएकै कारणले बुङमती दे पुखु: टोलका प्रेम शाक्यले ध्वस्त घर पुनर्निर्माण गर्न सकेका छैनन् । चारकिल्ला प्रमाणित गरेर भूकम्पपीडितको राहत पाए, उनले भने, पुरानो नेवारी वास्तुकला शैलीको बनाउन राज्यले सहुलियत दरमा काठ र इँटा उपलब्ध गराइदिने भने पनि कुरैमा सीमित भएको छ । सोही टोलकी निर्मला शाक्य र रत्नमुनि शाक्यको समस्या पनि उस्तै छ । हरिसिद्धि, ठैब, बाडेगाउँलगायत सम्पदा बस्तीको समस्या उस्तै छ ।प्राधिकरणले सम्पदा बस्ती भनी तोकेका ठाउँमा नगरपालिकाको मापदण्ड नभई छुट्टै मापदण्ड बनाई एकदुई आनामा पनि घर बनाउन सकिने गरी क्याबिनेटबाट पास गराउन सफल भयो । तर, भवन निर्माण विभागको मापदण्डअनुसार नक्सा पास गर्न अनिवार्य रूपमा लालपुर्जा चाहिने ललितपुर महानगरपालिकाका वरिष्ठ इन्जिनियर हरिश्चन्द्र लामिछानेले बताए । बुङमतीका स्थानीयबासीले मौलिक शैलीका घरहरू बनाउन एकीकृत बस्ती पुनर्निर्माण परियोजना राष्ट्रिय पुनर्निर्माण प्राधिकरणमा पेस गरेको वर्षौं बितिसक्यो । बुङमती ८ सय ५१ घर मौलिक शैलीमा पुनर्निर्माण हुनेछन् । १८ औं भूकम्प दिवसका अवसरमा २०७२ माघ २ मा तत्कालिन प्रधानमन्त्री केपी शर्मा ओलीले पुनर्निर्माण नक्सा आवरण गरी अभियान सुरु भएको घोषणा पनि गरे । तर, प्राधिकरणले लालपुर्जाविहीन सम्पदा बस्तीका स्थानीयलाई लालपुर्जा दिलाउने भने पनि उपलब्ध गराउन सकेको छैन । भूकम्प प्रभावित ५१ वटा सम्पदा बस्ती छन् । उपत्यकामा थुप्रै नेवारी बस्ती लालपुर्जाविहीनहरू छन् । यसले सम्पदा बस्ती पुनर्निर्माण अलमलमै छ ।राष्ट्रिय पुनर्निर्माण प्राधिकरणका प्रवक्ता यमलाल भुसालले सम्पदा बस्तीका लालपुर्जाविहीन स्थानीयाबसीको नक्सा पास समस्या समाधान गर्न स्थानीय तहसँग समन्वय भइरहेको दाबी गरे । उनले भने, मौलिक शैलीमा घर पुनर्निर्माण गर्नेलाई थप ५० हजार रुपैयाँ दिने भनेका छौं । प्राधिकरणको स्थापनाको दुई वर्ष बुधबार पुगेको छ ।सम्पदा बस्तीमा घरहरू मौलिक शैलीमा हुनेछन् । सटर, रेलिङका झयाल ढोका प्रयोग गर्न पाइने छैन । पर्यटकलाई लक्षित गरी बनाइएका घरहरूका भुइँ तलामा क्याफे, क्युरियो सप, दोस्रो तलामा होमस्टे, लज र तेस्रोमा किचेन रहने व्यवस्था छ । प्राधिकरणले लालपुर्जाको समस्या मात्र नभई एउटै छानामुनि सगोलमा बसेका दाजुभाइहरूको समस्या पनि समाधान गर्न सकेको छै्रन । बुङमती पुनर्निर्माण समितिका अध्यक्ष प्रेमलाल महर्जनले राज्यतर्फबाट चासो नदिइएका कारण एकीकृत बस्ती पुनर्निर्माण परियोजना अलपत्र परेको बताए । स्थानीय तवरबाट गर्नुपर्ने काम सबै सकिसक्यो, उनले भने, मौलिक घर बनाउनेको नक्सा पास गर्न लालपुर्जा उपलब्ध गराउन चासो दिएको छैन । उनका अनुसार घर बनाउन कम्तीमा २५ देखि ३० लाख रुपैयाँ आवश्यक पर्छ । बैंकहरूले सहुलियत ऋण दिन पनि मानिरहेका छैनन्, उनले भने । सरकारले ऋण उपलब्ध गराएमा भुक्तानीका लागि समिति जमानी बस्न तयार रहेको उनले बताए । ६० प्रतिशत मात्र छानामुनिराष्ट्रिय पुनर्निर्माण प्राधिकरणको स्थापनाको २ वर्षमा ६० प्रतिशत मात्र भूकम्पपीडित छानामुनि आएका छन् । प्राधिकरणले जारी गरेको विज्ञप्तिअनुसार ३१ जिल्लामा ७ लाख ६७ हजार ७ सय ५ जना लाभग्राही छन् । ६ लाख ७६ हजार ८ सय ४९ जनाले मात्र अनुदान सम्झौता गरेका छन् । जसमध्ये ६ लाख ६४ हजार ६ सय ४४ जनाले पहिलो किस्ता, १ लाख १५ हजार ९ जनाले दोस्रो र २६ हजार ४ सय ५४ जनाले तेस्रो किस्ता पाएका छन् । अति प्रभावित १४ जिल्लामा ५ लाख ९५ हजार ३ सय ३० जनाले सम्झौता गरेका छन् । १ लाख ९४ हजार १ सय १६ जनाले घर निर्माण सुरु, ४६ प्रतिशत अथवा ७९ हजार ५ सय १४ जनाले घर निर्माण सम्पन्न गरेका छन् ।सामुदायिक विद्यालयअन्तर्गत ७ हजार ५ सय ५३ वटा विद्यालयमा ३६ प्रतिशत अथवा २ हजार ७ सय ४१ वटा मात्र निर्माण सम्पन्न भएका छन् । १ हजार ४ वटा निर्माणाधीन अवस्थामा छन् । विश्वविद्यालयअन्तर्गत २ वटा भवन निर्माण सम्पन्न भइसकेको प्राधिकरणले जनाएको छ ।"
१५ अर्ब चिनियाँ लगानीको सिमेन्ट उद्योग खुल्ने,"काठमाडौं झन्डै १५ अर्ब रुपैयाँ लगानी गर्ने चीनको ह्वासिन सिमेन्ट उद्योग र लगानी बोर्डबीच परियोजना लगानी सम्झौता (पीआईए) भएको छ । बोर्डका प्रमुख कार्यकारी अधिकृत महाप्रसाद अधिकारी र कम्पनीका समुद्रपार विकास निर्देशक ल्यु च्याङगोले बुधबार सम्झौतापत्रमा हस्ताक्षर गरे । लगानी बोर्ड ऐन २०६८ अनुसार लगानी बोर्डको १९ औं बैठकले ०७२ पुस ५ मा उक्त कारखाना स्थापनाका लागि आवश्यक करिब १५ अर्ब रुपैयाँ बराबरको वैदेशिक लगानी स्वीकृत गर्ने निर्णय गरेको थियो, सम्झौतापछि बोर्डको विज्ञप्तिमा भनिएको छ । उक्त रकम थप लगानी गर्ने गरी अर्को सम्झौता भएको हो । नेपालमा अत्याधुनिक प्रविधियुक्त सिमेन्ट कारखाना स्थापना गर्न लगानी बोर्डको कार्यालय र ह्वासिन सिमेन्ट कम्पनीअन्तर्गतको ह्वासिन सिमेन्ट नारायण प्रालिबीच बुधबार पीआईए सम्झौतामा प्रारम्भिक हस्ताक्षर भयो, बोर्डको विज्ञप्तिमा भनिएको छ । यो उद्योगले दैनिक तीन हजार टन सिमेन्ट उत्पादन गर्नेछ । शत प्रतिशत चिनियाँ लगानीमा स्थापना हुने उक्त कारखानाका लागि नेपाल सरकारले हालै धादिङको पानीखर्कमा चुनढुंगा खानी उत्खनन गर्न अनुमति प्रदान गरेको थियो, विज्ञप्तिमा भनिएको छ । यो सम्झौतापूर्वका दस्तुरहरू बुझाइसकेको जनाइएको छ । कम्पनीले परियोजना वार्ता दस्तुरस्वरूप नेपाल सरकारलाई परियोजनाको कुल लागतको ० दशमलव २ प्रतिशत हुन आउने करिब ३ करोड बराबरको रकम बुझाउनेछ, बोर्डको विज्ञप्तिमा भनिएको छ, खुला प्रतिस्पर्धाबाट उक्त कम्पनीले ६० करोड नेपाल सरकारलाई भुक्तानी गरी खानी प्राप्त गरेको हो । साथै बोर्ड बैठकले सो परियोजना लगानी सम्झौतालाई स्वीकृत गरेपछि औपचारिक रूपमा हस्ताक्षर गरिने जनाएको छ । यो सम्झौताले नेपालमा वैदेशिक लगानीका लागि अनुकूल वातावरण रहेको सन्देश दिएको बताउँदै बोर्डका सीईओ अधिकारीले भने, कम्पनीबाट उत्पादित सिमेन्टको आपूर्तिबाट नेपालमा गुणस्तरीय सिमेन्टको माग पूरा गर्न उल्लेख्य सहयोग पुग्ने विश्वास छ । चिनियाँतर्फबाट नेपालमा यो ठूलो वैदेशिक लगानी मानिन्छ । यसभन्दा पनि ठूलो लगानी मानिएको अर्को सिमेन्ट उद्योगले पनि उत्पादनको तयारी अन्तिम चरणमा पुर्याएको छ । नवलपरासीमा होङ्सी शिवम् सिमेन्टको निर्माण अन्तिम चरणमा पुगेको हो । करिब ३६ अर्बको सिमेन्टमा ३० प्रतिशत शिवम् र ७० प्रतिशत चिनियाँ लगानीकर्ता होङ्सीको लगानी रहेको छ ।"
व्यवस्थापकीय कमजोरीले सुपर ग्यास उद्योगमा आगलागी,"अध्ययन समिति गठनकाठमाडौं (कास) मुलुकमा सञ्चालित पम्पको संवेदनशीलता अध्ययन गर्न आयल निगमले टोली गठन गरेको छ । निगम सञ्चालक समिति बुधबारको बैठकले गुणस्तर तथा नापतौल विभागका महानिर्देशक विश्वबाबु पुडासैनीको सयोजकत्वमा अध्ययन टोली गठन गरेको हो ।टोलीमा सञ्चालक समिति सदस्य (विज्ञका रूपमा) अविन्द्र अग्रवाल, निगम कार्यबाहक कार्यकारी अध्यक्ष सुशील भट्टराई, निगमका निर्देशक वीरेन्द्र गोइत, आपूर्ति मन्त्रालयका उपसचिव उर्मिला केसी, आपूर्ति व्यवस्थापन तथा उपभोक्ता हित संरक्षण विभागका निर्देशक र पेट्रोलियम डिलर्स एसोसिएसनका एकजना प्रतिनिधि रहनेछन् । बैठकले ७ सदस्य कमिटी गठन गरेको छ, निगमका प्रवक्ता वीरेन्द्र गोइतले भने, कमिटीले महानगर र उपमहानगरपालिकामा सञ्चालित पम्पहरू मापदण्डभित्र सञ्चालन भएनभएको अध्ययन गर्छ । असुरक्षित पम्पको विषयमा निगमले मंगलबार आपूर्ति मन्त्रालय र मुलुकभरिका पेट्रोलियम एसोसिएसनसँग छलफल गरेको थियो । त्यसक्रममा व्यवसायीहरूले पनि अध्ययन प्रतिवेदन बनाउन सहमति जनाएका थिए । व्यवसायीको सहमतिमा सञ्चालक समितिले बुधबार कमिटी गठन गरेको हो । कमिटी सयोजक पुडासैनीले एक सातापछि अध्ययन सुरु गर्ने बताए । हाल मुलुकभर करिब १ हजार २ सय पम्प सञ्चालनमा छन् । तीमध्ये उपत्यकामा १ सय १७ छन् ।"
प्रविधिप्रति चासो,"बुटवल सीप र प्रविधि नहुँदा उद्यम गर्न चाहने धेरै युवा बेकामे छन् । उद्यमशीलता बढ्न र उद्योग फस्टाउन सकेका छैनन् । यस्तै समस्यालाई मध्यनजर राखेर बुटवलमा सञ्चालित राष्ट्रिय औद्योगिक प्रदर्शनीमा थोरै पुँजीबाट सञ्चालन गर्न सकिने घरेलु र लघु उद्योगलाई काम लाग्ने प्रविधिको प्रदर्शनी गरिएको छ । प्रविधि हेर्न र सिक्न आउने स्थानीयको लर्को लागेको छ । आफ्नो उद्योगमा प्रयोग गर्न सकिने आशामा टाढा टाढाका उद्यमी तथा उद्यम गर्न चाहने युवासमेत प्रविधि प्रदर्शनी हेर्न आएका छन् । त्यसमध्ये स्विटर बुन्ने, चाउमिन बनाउने, लघु जलविद्युत्, खेर जाने कागजबाट पेन्सिल बनाउने, प्लास्टिक बनाउने प्रविधिलाई धेरैले मन पराएका छन् । अर्घाखाँची सन्धिखर्कका दीपेन्द्र पौडेल शनिबार र आइतबार चाउमिन बनाउने प्रविधि हेर्नकै लागि प्रदर्शनीमा गए । सजिलो पनि रहेछ । कम पुँजीमा पनि खोल्न पनि सकिँदो रैछ । आइतबार प्रदर्शनी परिसरमा भेटिएका उनले भने, अब यही उद्योग खोल्ने सोच बनाएको छु ।समृद्ध नेपाल निर्माणको आधार, स्वदेशी उद्यमशीलताको विस्तार भन्ने मूल नाराका साथ सञ्चालित प्रदर्शनीमा बतासेकी राधिका थापा पनि भेटिइन् । खेर गएका कागजबाट पेन्सिल बनाउने प्रविधिबाट उनी प्रभावित भइन् । रोजगारीको खोजीमा थिएँ, राधिकाले भनिन्, कागजबाट पेन्सिल बनाउने प्रविधि देख्दा आफैंले गरूँ जस्तो लाग्यो । आयोजक रूपन्देही उद्योग संघका अध्यक्ष दिनेशराज रेग्मीले भने, युवा पलायन रोक्न र युवा उद्यमी बढाउन यसो गरेका हौं । साँझबिहान घरको काम गरेर दिउँसो फुर्सद हुने गृहिणीले समेत उत्पादनका काम गर्न सक्ने प्रविधि प्रदर्शनीमा छन् । उपभोक्तालाई स्वदेशी वस्तु, बजार र प्रविधिमा आकर्षण गर्न भन्दै बुटलमा पुस ६ देखि चौधौं राष्ट्रिय औद्योगिक प्रदर्शनी, कृषि, प्रविधि तथा पर्यटन महोत्सव सञ्चालन भएको छ । रूपन्देही उद्योग संघ र नेपाल उद्योग परिसंघ काठमाडौंको संयुक्त आयोजनामा भएको प्रदर्शनी भएको हो । प्रदर्शनीमा प्रविधिबाहेक कृषि, अटो, पर्यटन, गार्मेन्ट, हस्तकला, खाद्यान्नलगायतका ५ सय स्टल छन् । प्रदर्शनी पुस १८ गतेसम्म सञ्चालन हुनेछ ।"
नेप्से घटे पनि कारोबार बढयो,"काठमाडौं बुधबार नेप्से परिसूचक घटे पनि कारोबार रकम बढेको छ । दिनभरको व्यापारमा ७६ करोड ५७ लाख रुपैयाँ बराबरको सेयर कारोबार भएको छ । अघिल्लो दिनको तुलनामा कारोबार रकम करिब साढे २२ करोड रुपैयाँले बढी हो । मंगलबार बजारमा ५४ करोड रुपैयाँ बराबरको सेयर कारोबार भएको थियो । ब्रोकरहरूका अनुसार दिनभर बजारमा बिक्री चाप देखिएको थियो । यसकारण कारोबार रकम बढे पनि परिसूचक अघिल्लो दिनभन्दा धेरैले घटेको हो । उक्त दिन नेप्से परिसूचक २१५३ अंकले घटेर १ हजार ४ सय २५५१ विन्दुमा झरेको छ । अघिल्लो दिनको तुलानमा यो १४९ प्रतिशतको वृद्धि हो । कारोबारमा आएकामध्ये उत्पादन तथा प्रशोधनबाहेक बाँकी सबै समूहको परिसूचक घटेपछि समग्र नेप्से उच्च अंकले ओरालो लागेको हो ।परिसूचक घटेपछि बजार पुँजीकरण पनि २५ अर्ब रुपैयाँले घटेको छ । बुधबार बजार बन्द हुने कुल बजार पुँजीकरण १६ खर्ब ५७ अर्ब रुपैयाँ छ । क वर्गका कम्पनीको सेयर कारोबार मापक सेन्सेटिभ परिसूचक १५५ र कारोबारमा रहेका सबै कम्पनीको सेयर कारोबार मापक फ्लोट परिसूचक १४४ प्रतिशतले घटे । बुधबार उत्पादन तथा प्रशोधन समूहको परिसूचक ०२६ प्रतिशत बढयो । तर, अन्य समूहको परिसूचक २४२, बिमाको १८४, विकास बैंकको १५१ र बैंकिङको १४४ प्रतिशतले घटे । यसैगरी लघुवित्तको १३६, जलविद्युत्को १२५, वित्त कम्पनीको ०५९ र होटलको ०२७ प्रतिशतले ऋणात्मक रहेको छ । यस दिन ७ हजार २ सय ८४ पटकको व्यापारमा १ सय ५६ कम्पनीका १३ लाख ६८ हजार ४ सय ७५ कित्ता सेयर किनबेच भए । कारोबार आएकामध्ये १६ कम्पनीको सेयर मूल्य बढयो, १ सय ३२ कम्पनीको सेयर मूल्य घटयो र ८ कम्पनीको सेयर मूल्य स्थिर छ ।"
ज्योति लाइफको शाखा विस्तार,"काठमाडौं (कास) ज्योति लाइफ इन्स्योरेन्स कम्पनीले हेटौंडा, बाग्लुङ र दमौलीमा शाखा विस्तार गरेको छ । काठमाडौं उपत्यकाभित्र र बाहिर गरी २३ शाखा तथा उपशाखा कार्यालय रहेकामा थप ३ शाखा विस्तार भएको कम्पनीले जनाएको छ । ज्योतिले ५ वटा जीवन बिमा योजना जारी गरेकामा ज्योतिल एकल तथा सीमित अवधि सावधिक जीवन बिमा लेख नयाँ योजना बजारमा ल्याएको विज्ञप्तिमा जनाइएको छ । यस योजनामा सहभागीले एकमुष्ठ वा सीमित अवधिमा प्रिमियम तिरेर जोखिम बहन र आकर्षक प्रतिफल प्राप्त गर्न सक्ने जनाइएको छ ।"
लक्ष्मी बैंकको भाइबर सेवा,"काठमाडौं (कास) लक्ष्मी बैंकले भाइबरबाट आफ्नो सेवा सुरु गरेको छ । भाइबरको लक्ष्मी बैंक पब्लिक एकाउन्ट मा आबद्ध भएपछि विभिन्न बैंकसम्बन्धी सूचनाहरू सहज रूपमा तत्कालै प्राप्त गर्न सकिने जारी विज्ञप्तिमा उल्लेख छ । विशेषगरी लक्ष्मी बैंकका ग्राहकले भाइबर सेवाअन्तर्गत आफ्नो खाताको विवरण, ब्यालेन्स, मिनी स्टेटमेन्टलगायतका सूचनाहरू प्राप्त गर्न सकिने जनाएको छ ।"
प्रभुको नयाँ शाखा,"काठमाडौं (कास) प्रभु बैंकले राजधानीको तारकेश्वर नगरपालिकाको मनमैजुमा शाखा विस्तार गरेको छ । प्रभु बैंक र साविक ग्रान्ड बैंक नेपालबीच मर्जरका क्रममा एकै स्थानमा दोहोरिन गएका बैंकका शाखामध्ये खिचापोखरीस्थित प्रभुको शाखालाई मनमैजुमा स्थानान्तरण गरिएको जारी विज्ञप्तिमा उल्लेख छ । शाखासँगै बैंकको सेवा विस्तारित हुनुका साथै उक्त स्थानका ग्राहकले सरल, सहज रूपमा सम्पूर्ण बैंकिरू सुविधा प्राप्त गरी लाभान्वित हुने बैंकले जनाएको छ ।"
सनराइजको शाखा रूपामा,काठमाडौं (कास) सनराइज बैंक लिमिटेडले कास्कीको रूपा गाउँपालिकामा नयाँ शाखा स्थापना गरेको छ । हाल बैंकले नेपाल अधिराज्यभर ७१ शाखा र ८७ एटीएममार्फत ग्राहकलाई बैंकिङ सेवाहरू प्रदान गर्दै आएको जनाएको छ । आई एम एमबीए कार्यक्रम काठमाडौं (कास) नेपालमा आई एम एमबीए(आई एम मास्टर अफ बचत एन्ड आर्जन) कार्यक्रमको सुरु भएको छ । निम्न आयस्तर भएका समूह र युवाहरूबीच बचत र लगानीको आवश्यकताबारे शिक्षा र चेतना अभिवृद्धि गर्ने उद्देश्यले यो कार्यक्रम सञ्चालनमा ल्याइएको जारी विज्ञप्तिमा उल्लेख छ । कार्यक्रम १५ कलेजमा सञ्चालन हुने जनाइएको छ ।
पोखरा रंगशालाको स्तरोन्नति,"पोखरा पोखरा रंगशाला स्तरोन्नतिका लागि फुटबल मैदानको प्यारापिट बुधबार भत्काउन सुरु गरिएको छ । अन्तर्राष्ट्रियस्तरको आधुनिक रंगशाला निर्माणलाई ग्लोबल टेण्डर आहान भइसकेको अवस्थामा ठेक्का लिने कम्पनीको सजिलोका लागि पुरानो प्यारापिट भत्काउन सुरु गरिएको क्षेत्रीय खेलकुद विकास समितिले जनाएको छ ।२०४० सालदेखि प्रयोगमा आएको रंगशालाको फुटबल मैदानमा पूर्वपश्चिमतर्फ हाल साधारण र भीआईपी गरी दुईटा प्यारापिट छन् । भूकम्पबाट क्षति पुगेका संरचना अवलोकनका क्रममा प्राविधिकले पनि यी प्यारापिट जोखिमपूर्ण रहेको बताएका थिए । उपभोक्ता समितिलाई ४४ लाखमा ठेक्का दिएर भत्काउने काम थालिएको जिल्ला खेलकुद विकास समिति कार्यालय प्रमुख प्रकाश बरालले बताए । समितिले प्यारापिट भत्काएर सबै क्लियर पार्छ, उनले भने, एक महिनाभित्र सफा पारियो भने ठेकेदार कम्पनीलाई काम गर्न सजिलो हुन्छ । ।सन् २०१९ मा नेपालमा हुने दक्षिण एसियाली खेलकुदअन्तर्गत महिला फुटबलसहित विभिन्न सात खेल पोखरा रंगशालामा हुने भनिएको छ । त्यसलाई ध्यानमा राख्दै रंगशाला स्तरोन्नतिका लागि आहान गरेको ग्लोबल टेण्डरमा राष्ट्रिय खेलकुद परिषद्ले ६ वटा कम्पनी छनोट गरिसकेको छ । छनोटमा परेकामा चिनियाँ, भारतीय, फ्रेन्च निर्माण कम्पनीहरू तथा ज्वाइन्ट भेन्चर छन् । केहीले एक्लै र केहीले अर्को कम्पनीसँग मिलेर काम गर्ने गरी निवेदन दिएका छन् । छवटै कम्पनीबाट आसयपत्र आएपछि ठेक्का कसले पाउने हो भन्ने टुंगो हुन्छ, क्षेत्रीय खेलकुद विकास समिति अध्यक्ष खगराज पौडेलले भने, ठेक्का लिएको १० महिनाभित्र बनाइसक्नुपर्ने भएकाले अब धेरै समय छैन । त्यसैले रंगशालाका पुराना पूर्वाधार भत्काएर काम गर्न सजिलो पार्न खोजिएको हो । ३० हजार दर्शक क्षमताको रंगशाला निर्माणमा ८५ करोड रुपैयाँ खर्च हुने प्रारम्भिक अनुमान भए पनि ठेकेदार कम्पनीका नयाँ डिजाइनलाई आधार मान्दा डेढ अर्ब हाराहारी पुग्न सक्ने उनले बताए । रंगशालाका लागि विस्तृत परियोजना प्रतिवेदन (डीपीआर) एनडी इन्जिनियरिङ कन्सल्टेन्सीले तयार पारेको हो । उक्त डीपीआरलाई आधार मानेर खेलकुद मन्त्रालयले क्षेत्रीय खेलकुद विकास समितिमार्फत आर्थिक वर्ष २०७४७५ का लागि १७ करोड उपलब्ध गराइसकेको छ । सरकारले विनियोजित रकम एक अर्ब पुर्याइसकेको अध्यक्ष बरालले बताए । त्योभन्दा पनि लागत बढ्न आउने अवस्थामा पनि सरकार खेल पूर्वाधार निर्माणको लगानी बढाउनेमा सकारात्मक छ, उनले भने ।ठेक्का पाउन आवेदन दिएर छनोटमा परेका कम्पनीले पनि आफूले बनाउन चाहेको डिजाइन राखेपमा बुझाउने छन् । स्टिलमात्र प्रयोग गरेर बनाइने भनिएको रंगशालाको संरचनाका लागि अन्तर्राष्ट्रिय मापदण्डअनुसारका सामग्री प्रयोग गर्नुपर्नेछ । अन्तिममा छनोट भएको डिजाइन र त्यसमा उपयोग गरिने सामग्रीको लागत आधारमा मात्रै रंगशाला निर्माणमा आउने कुल लागत प्रस्ट हुने भएकाले राखेप पदाधिकारीले हाल करिब डेढ अर्ब लाग्ने अनुमान गरेको अध्यक्ष पौडेलको भनाइ छ । चार सय १७ रोपनी जग्गामा रहेको पोखरा रंगशालामा भलिबल, लन टेनिस, बास्केटबल कोर्टसँगै कर्भडहल, क्रिकेट र आर्चरी लागि छुट्टाछुट्टै मैदान छन् । फुटबलका लागि स्तरोन्नति गरिने मैदानमा अन्तर्राष्ट्रिय स्तरको एथलेटिक्स ट्रयाक पनि रहने प्रारम्भिक डिजाइनमा छ । अप्ठयारोमा आहा गोल्डकप प्यारापिट भत्काउन थालिएपछि यसपल्ट आहारारा गोल्डकप फुटबल हेर्न आउने दर्शकले आरामले बसेर हेर्न नपाउने भएका छन् । ठेकेदार कम्पनीले निर्माण थाल्ने भएकाले मैदानमा प्यारापिटको वैकल्पिक संरचना बनाउन पनि समय छैन । प्रतियोगिता आयोजक सहारा क्लबले १६ औं संस्करण माघ ९ देखि २० सम्म हुने मिति सार्वजनिक गरिसकेको छ । मंसिर तेस्रो साता क्लबका पदाधिकारीले रंगशालामा निर्माणको काम थालिए विकल्प खोज्ने जनाएका थिए । तर, धेरै दर्शक क्षमताको अर्को उपयुक्त मैदान नभएकाले प्रतियोगिता रंगशाला बाहिर गराउने अवस्था छैन । यसपालि दु:खसुख फुटबल ग्राउन्डमै प्रतियोगिता हुन्छ, यति हो दर्शकले थोरै दु:ख पाउने भएका छन्, क्लबका निवर्तमान अध्यक्ष वीरभद्र आचार्यले भने, खेलकुद विकास समितिलाई हाम्रो अनुरोध प्रतियोगिता हुनेबेलासम्म भत्काएका संरचना मैदान छेउछाउबाट हटाइदिनुस् भन्ने छ । सहारा क्लबसँगै सबै खेलप्रेमीको मागअनुसार नै रंगशाला स्तरोन्नति हुन लागेकाले यसलाई सकारात्मक रूपमा लिनुपर्ने उनले बताए । अत्याधुनिक रंगशाला पोखरेली सबैको माग हो, हाम्रै लागि भएकाले एकपटकको प्रतियोगितामा अलिकति अप्ठ्यारो पर्दैमा भन्नुपर्ने केही छैन, उनले भने, बनेपछि रंगशालामा प्रतियोगिता सजिलोसँग गर्न पाउने बेला आउँछ भनेर हामी खुसी नै छौं ।"
इंग्ल्यान्ड खेलमा फर्कंदै,मेलवर्न (एएफपी) एलिस्टर कुकको शतक र स्टुवार्ट ब्रोडले चार विकेट लिएपछि एसेज सिरिजको चौथो टेस्टमा इंग्ल्यान्डले राम्रो पुनरागमन गरेको छ । ३० ले पछाडि रहँदै सिरिज गुमाए पनि इंग्ल्यान्डका लागि अनुभवी खेलाडी कुक र ब्रोडले आलोचकलाई राम्रो जवाफ दिएका छन् ।अस्ट्रेलियालाई ३ सय २७ रनमा अलआउट गर्ने क्रममा ब्रोडले ४ विकेट लिए । दोस्रो इनिङ्समा कुकले अर्धशतकबिनाको १० इनिङ्सको सिलसिला तोड्दै ३२ औं टेस्ट शतक बनाए । इंग्ल्यान्ड दिनको खेल अन्त्य हुँदासम्म १९२२ को स्थितमा छ । कुक १ सय ४ रनमा नटआउट छन् भने कप्तान जो रुट ४९ रनमा खेलिरहेका छन् । अस्ट्रेलियाको पहिलो इनिङ्समा डेविड वार्नरले शतक र कप्तान स्टिभ स्मिथले ७६ रनको योगदान दिए । शन मार्सले ६१ रन जोडे भने अन्य तल्लो क्रमका ब्याट्सम्यान चल्न सकेनन् । अस्ट्रेलियाले अन्तिम ७ विकेट ६७ रन अन्तरमा गुमाएको थियो ।
अन्नपूर्ण महोत्सवमा बास्केटबल,"छोम्रोङ (कास्की) अन्नपूर्ण सेन्चुरी पर्यटन महोत्सवअन्तर्गत छोम्रोङमा आयोजित क्लबस्तरीय बास्केटबलमा बुधबार लिग चरणका खेल भए । विशाल मिलन केन्द्र काठमाडौं, ताङतिङ युवा क्लब, उल्लेरी युवा क्लब र सेन्चुरी युवा क्लब छोम्रोङ बी नकआउट चरणमा पुगेका छन् । ताङतिङ युवाले रोधीं क्लब घान्द्रुक बी लाई ६४२६ स्कोरले हराएको छ । उल्लेरी युवा दाङसिङले सेन्चुरी युवा क्लब छोम्रोङ ए माथि ३३२९ को जित पायो । विशाल मिलन केन्द्र (बीएमके) ले रोधीं क्लब घान्द्रुक ए लाई ६५२८ स्कोरले हरायो । हिमशिखर युवा क्लब पर्वतविरुद्ध सेन्चुरी युवा क्लब छोम्रोङ बी ४८४५ ले विजयी भयो । त्यस्तै ताङतिङ युवा क्लबले सेन्चुरी युवा क्लब छोम्रोङ ए लाई ७८२७ स्कोरले पराजित गर्यो । ताङतिङका धन गुरुङले सर्वाधिक २० स्कोर गरे । उल्लेरी युवाले रोंधी क्लबविरुद्ध ३६२७ ले विजयी भयो । विशाल मिलन केन्द्र काठमाडौंले हिमशिखर युवा क्लब पर्वतलाई ६८५४ ले हरायो । केन्द्रका विकास गुरुङले २८ स्कोर गरे । बहीबार नकआउट चरणका खेल हुने महोत्सव संयोजक ललित गुरुङले बताए । विजेताले ५० हजार र उपविजेताले ३० हजार रुपैयाँ जित्ने छन् ।"
मोरङ सेमिफाइनलमा,"पाँचथर (कास) दाबेदार टोली त्रिभुवन आर्मी क्लबलाई टाइब्रेकरमा ५४ ले पराजित गर्दै मोरङ ११ नवौं फाल्गुनन्द गोल्डकप फुटबलको सेमिफाइनल पुगेको छ । राष्ट्रिय विभूति महागुरु फाल्गुनन्दको नाममा भएको प्रतियोगितामा बुधबार मोरङ र आर्मीले निर्धारित समयमा ११ बराबरी खेलेका थिए । मोरङका सन्तोष न्यौपानेले १९ औं मिनेटमा गोल गरेर टोलीलाई अग्रता दिलाए । त्यसलाई बराबरी गर्न आर्मीले दोस्रो हाफ कुर्नुपर्यो । आर्मीका आशिष शाक्यले ६३ औं गोल गरे । त्यसपछि गोल नहुँदा खेल टाइब्रेकरमा पुग्यो । टाइब्रेकरमा आर्मीका राजीव गुरुङ, एरिक विष्ट र राजन गुरुङले मात्र गोल गरे सेसेहाङ लिम्बूले प्रहार असफल भयो । मोरङका बुद्धिमान राई, सुशील राई, मीन धिमाल र मिक्सेन तामाङले गोल गर्दै टोलीलाई विजयी गराए । मोरङका सुशील राई म्यान अफ द म्याच घोषित भए । उनलाई १० हजार रुपैयाँ प्रदान गरिएको छ । बिहीबार सेमिफाइनलमा सुनसरी र अग्नि रूपन्देहीबीच प्रतिस्पर्धा हुनेछ ।"
देशभक्त युवा विजयी,बुटवल (कास) प्रथम जनज्योति कप नकआउट फुटबलमा बुधबार नवलपरासीको देशभक्त युवा क्लब विजयी हुँदै फाइनल पुगेको छ । रूपन्देहीको डिङ्गरनगरमा जारी प्रतियोगितामा देशभक्तले आयोजक जनज्योतिलाई २१ ले पराजित गर्दै फाइनल पक्का गरेको हो । जनज्योतिका सजित थापामगरले २६ औं मिनेटमा गोल गर्दै टिमलाई अग्रता दिलाए तर त्यो धेरैबेर टिक्न सकेन । पाहुना टोलीका सुरज हमालले तीन मिनेट अन्तरमा गोल फर्काउदै खेल बराबरीमा ल्याए । तर खेलको ७५ औं मिनेटमा देशभक्तका विश्वास श्रेष्ठले दर्शनीय गोल थप्दै टिमलाई विजयी गराए । जनज्योतिका मनोज श्रेष्ठ म्यान अफ द म्याच भए ।
ग्यालेक्सी च्याम्पियन,"पोखरा (कास) हिसान कास्कीको आयोजनामा भएको ११ औं स्पोर्ट्स मिटको उपाधि नदीपुरको न्यु ग्यालेक्सी माविले जितेको छ । छात्रछात्रा भलिबल, बास्केटबल र टेनिसका खेलमा प्राप्त अंकका आधारमा ग्यालेक्सी च्याम्पियन बनेको हो । छात्र बास्केटबल फाइनलमा पोखरा माविले न्यु ग्यालेक्सीलाई ५६४६ स्कोरमा हरायो । प्रतिभा मावि तेस्रो भयो । छात्रा बास्केटबलमा ग्लोबल कलेजियटलाई ३०१७ ले हराउँदै माउन्ट अन्नपूर्ण मावि विजेता बन्यो । सगरमाथा माविलाई ३०१७ ले हराएर न्यु ग्यालेक्सी तेस्रो भयो । बास्केटबलमा छात्रमा डेभिड पुन सर्वोत्कृष्ट खेलाडी भए । ग्यालेक्सीका जोन राना सर्वाधिक स्कोरर भए । छात्रातर्फ माउन्टका कृष्णा पुन उत्कृष्ट खेलाडी र बिनीता पुन सर्वाधिक स्कोरर भए ।"
त्रिवेणी कप सुरु,लमजुङ (कास) त्रिवेणी कप फुटबलको २६ औं संस्करणमा बुधबार बेंसीसहरको सहजी खेलमैदानमा सुरु भएको छ । २३ टिम सहभागी प्रतियोगिताको उद्घाटनमा आयोजक त्रिवेणी युवा क्लबका पूर्व खेलाडी टिमले लमजुङ मस्र्याङ्दी युवा क्लबका पूर्व खेलाडी टोलीलाई ३१ ले हरायो ।
योन लङलाई गोर्खा कप,काठमाडौं योन लङ एफसीले स्काई ड्रागन एसिया प्यासिफिक तेस्रो गोर्खा कप फुटबल प्रतियोगिता जितेको छ । हङकङमा भएको प्रतियोगितामा योन लङले फाइनलमा जीआई एफसीलाई २० ले पराजित गर्यो ।योन लङको ओहिङ मैदानमा भएको सेभेन ए साइड प्रतियोगितामा रजत लिम्बू र विशाल गुरुङले गोल गर्दै योन लङलाई विजयी बनाए । नेपाली समुदायका १८ टिमले प्रतिस्पर्धा गरेको प्रतियोगिताको सेमिफाइनलमा योन लङले युवा एफसीलाई १० ले हराएको थियो । जीआईले भने ज्योति एफसीसँगको खेल पेनाल्टी सुटआउटमा जितेको थियो । गोर्खा ब्वाइज हङकङको आयोजनामा भएको प्रतियोगितामा विजेतालाई २२ हजार र दोस्रो हुनेलाई ११ हजार हङकङ डलर प्रदान गरिएको थियो ।
१५ सयमा माधव र चन्द्रा च्याम्पियन,नेपालगन्ज दोस्रो राष्ट्रिय जुनियर एथलेटिक्स प्रतियोगिताको बुधबार पुरुष १५ सय मिटर दौडमा मध्यपश्चिमका माधव चौधरी च्याम्पियन भएका छन् । उनले ४ मिनेट २७ सेकेन्डमा दौड पूरा गरी स्वर्ण जितेका हुन् । मध्यमाञ्चलका सुभाष थापा ४ मिनेट २७ सेकेन्डबाट दोस्रो र सुदूरपश्चिममाका सुनील सुनार ४ मिनेट २७ सेकेन्डबाट तेस्रो भए । खजुरा गाउँपालिका २ सीतापुररस्थित शुक्र माविमा भएको प्रतियोगिताको पहिलो दिन ५ विधामा खेल भए । महिला १५ सय मिटर दौडमा मध्यपश्चिमाञ्चलकी चन्द्रा घर्ती विजेता भइन् । उनले ६ मिनेट ३५ सेकेन्डमा दूरी पार गरिन् । पश्चिमाञ्चलकी सुस्मिता भट्टराईले ६ मिनेट ४३ सेकेन्डबाट दोस्रो र सुदूरपश्चिमकी रेखा चन्दले ६ मिनेट ५२ सेकेन्डबाट तेस्रो भएका छन् । पुरुषतर्फ ४ सय मिटर दौडमा सुदूरपश्चिमका केशर रावल विजेता बन्दा सुदूरपश्चिमकै राजेशबहादुर चौधरी दोस्रो र मध्यमाञ्चलका छिरिङ लामा तेस्रो भएका छन् । महिला ४ सय मिटर दौडमा पश्चिमाञ्चलकी कल्पना श्रेष्ठले स्वर्ण जित्दा मध्यपश्चिमकी पूजा चौधरी दोस्रो र सुदूरपश्चिमकी अनिता भुल तेस्रो भए । सटपुट महिलामा पश्चिमाञ्चलकी सुमित्रा थापा विजेता भइन् । उनले ८ दशमलब ४५ मिटर फ्याँकेर कीर्तिमान राख्दा पश्चिमाञ्चलकी अस्मिता शेर्पाली दोस्रो र सुदूरपश्चिमकी मीना धामी तेस्रो भए । शेर्पालीले ८ मिटर ४३ मिटर र मीनाले ८ दशमलब १४ मिटर सटपुट फाल्न सफल भए । पुरुष लङजम्पतर्फ मध्यमाञ्चलका भुवन महतो विजेता भए । मध्यपश्चिमाञ्चलका सुशील केसी दोस्रो र पूवाञ्चलका सुरज माझी तेस्रो भएका छन् । २० वर्षमुनिका खेलाडीले भाग लिने प्रतियोगितामा मुलुकका पाँच विकास क्षेत्रबाट करिब ९० खेलाडीको सहभागिता छ । नेपालगन्जमा २०७५ मा हुने आठौं राष्ट्रिय खेलकुदको एउटा हिस्साका रूपमा एथलेटिक्सलाई लिएको मध्यपश्चिम क्षेत्रीय खेलकुद समितिले जनाएको छ ।
मैत्री तेक्वान्दोको तयारी पूरा,"काठमाडौं (कास) सुनसरीको इटहरीमा पुस १७ र १८ मा हुने १२ औं अन्तर्राष्ट्रिय खुला मैत्रीपूर्ण तेक्वान्दो च्याम्पियनसिप (आईओएफटीसी) को तयारी पूरा भएको आयोजकले जनाएको छ । बुधबार राजधानीमा पत्रकार सम्मेलन गर्दै आयोजक कमिटीका संयोजक राष्ट्र राईले प्रतियोगिताको तयारी पूरा भएको जनाए । च्याम्पियनसिप इटहरी रंगशालाभित्र नवनिर्मित कर्भडहलमा हुनेछ । त्यसका लागि राष्ट्रिय खेलकुद परिषद्ले ३० लाख सहयोग गरेको जनाइएको छ । च्याम्पियनसिपमा १३ भन्दा बढी देशका खेलाडीले भाग लिने छन् । नेपाल, भारत, बंगलादेश, अमेरिका, बेलायत, अस्ट्रेलिया, कम्बोडिया, अस्ट्रेलिया, मोरक्को, इथियोपिया, घाना, नाइजेरिया, क्यानडाका खेलाडी नेपाल आउनेक्रम जारी रहेको आयोजक कमिटीका सचिव दीपेन्द्र दाहालले बताए । स्वदेशी र विदेशी गरि ५ सय खेलाडीको सहभागिता रहने दाबी गरिएको छ । च्याम्पियनसिपमा आर्मी, नेपाल प्रहरी, सशस्त्र प्रहरीसहित नेपालका ३ सयभन्दा बढि खेलाडीको सहभागिता बताइएको छ । च्याम्पियनसिपका उत्कृष्ट महिला तथा पुरुष खेलाडीले जनही ५० हजार र उत्कृष्ट महिला तथा पुरुष प्रशिक्षकले जनही २५ हजार नगद पुरस्कार पाउने छन् । जुनियर १२ वर्षदेखि सिनियरसम्म प्रतिस्पर्धा हुनेछ ।"
राखेप च्याम्पियनसिप,"पोखरामा ह््यान्डबल अर्को साताराखेप च्याम्पियनसिपअन्तर्गत अर्को साता राष्ट्रिय ह्यान्डबल पोखरामा हुने भएको छ । आयोजक नेपाल ह्यान्डबल संघ र कास्की जिल्ला ह्यान्डबल संघले बुधबार पत्रकार सम्मेलन गर्दै पुरुषतर्फ १८ औं र महिलातर्फ नवौं राष्ट्रिय प्रतियोगिता हुने जनाएका छन् । पोखरामा पुस १९ देखि २२ सम्म हुने प्रतियोगितामा नेपाली सेना र एपीएफका दुई विभागीय टोलीसँगै पाँच विकास क्षेत्रका महिला तथा पुरुषतर्फ ७७ टिमले भाग लिने संघका अध्यक्ष तेज गुरुङले जनाए । विजेताले ३० हजार र उपविजेताले २० हजार रुपैयाँ प्राप्त गर्नेछन् ।अमृत र छिरी विजयीकाठमाडौं पश्चिमाञ्चलका अमृत थापामगर र मध्यमाञ्चलका छिरी लामा राखेप च्याम्पियनसिपमा १० औं राष्ट्रिय स्क्वासको पुरुष सिंगलतर्फ क्वाटरफाइनल पुगेका छन् ।अमृतले मध्यमाञ्चलका विजय मगरलाई ११५, ११३, ११६ तथा छिरीले नेपाल प्रहरी क्लबका ज्ञानु चौधरीलाई ११७, ११५, ११७ को सोझो सेटमा हराए । प्रहरीका दीपक थापाले मध्यमाञ्चलका सुगम तुल्सानलाई १४१२, ११८, १३११, पश्चिमाञ्चलका पदमबहादुर थापाले प्रहरीका अमिर ब्लोनलाई ११२, ११४, ११९ तथा मध्यमाञ्चलका अरहान्तकेशर सिंहले पूर्वाञ्चलका दिलीपनरसिंह अधिकारीलाई ११५, ११५, ११६ को सेटमा हराए ।महिला सिंगलमा मध्यमाञ्चलका भावना सुनुवार, मन्जिला आले मगर, स्वस्थानी श्रेष्ठ, सपना ब्लोन, श्रीमाया लामा र विपना ब्लोनसहित पूर्वाञ्चलकी मुस्कान राउत र पश्चिमाञ्चलकी कृष्णा थापाले क्वाटरफाइनल पुगेका छन् ।कीर्तिमानीलाई नगद दिइनेराष्ट्रिय खेलकुद परिषद् (राखेप) ले राखेप च्याम्पियनसिपअन्तर्गत विभिन्न खेलमा राष्ट्रिय कीर्तिमान बनाउने खेलाडीलाई नगद पुरस्कार दिने जनाएको छ । व्यक्तिगत स्पर्धामा कीर्तिमान बनाउनेलाई १५ हजार रुपैयाँ पुरस्कार दिइने छ । टिमतर्फ उत्कृष्ट हुने खेलाडीलाई पनि १५ हजारबाट पुरस्कृत गरिने राखेपका सदस्यसचिव केशवकुमार विष्टले जनाएका छन् ।"
केनको कीर्तिमान,लन्डन (एएफपी) ह्यारी केनले ह्याट्रिकसँगै प्रिमियर लिगमा नयाँ कीर्तिमान कायम गर्दा टोटेनहम हट्स्परले मंगलबार साउथह्याम्पटनमाथि ५२ को जित दर्ता गरेको छ । एलान सिएररले सन् १९९५ मा ब्ल्याकबर्नबाट खेल्दै राखेको ३६ गोलको कीर्तिमानलाई केनले २२ औं मिनेटमा गोल गर्दै तोडे । उनले वर्षको १३ आठौं ह्याट्रिक गर्ने क्रममा दुई गोल थपे । दोस्रो गोलसँगै केनले क्लब र राष्ट्रका लागि सन् २०१७ मा सर्वाधिक ५५ गोल पुर्याउँदै लियोनेल मेसीलाई पनि पछि पारे । केनको तीन गोलसँगै डेले अली र सन ह्युङ मिनले पनि ११ गोल थपे ।मंगलबारै म्यानचेस्टर युनाइटेड र बर्नलीको खेल २२ को बराबरीमा सकियो । पाहुना टोली बर्नलीले २० को अग्रता लिए पनि जेसी लिङ्गार्डले वैकल्पिक खेलाडीका रूपमा दुई गोल गर्दै खेल बराबरीमा ल्याए । बर्नलीबाट पहिलो हाफमा एस्ली बार्नस र स्टिभन डेफोरले गोल गरे ।लिभरपुलले स्वान्सीलाई ५० ले पराजित गर्दा ब्राजिली मिडफिल्डर फिलिपे कोउटिन्होले उत्कृष्ट प्रदर्शन गरे । लिभरपुलको जितमा कोउटिन्होसँगै रोबर्टो फिर्मिनोले दुई तथा ट्रेन्ट एलेक्जेन्डर आर्नोल्ड र एलेक्स अक्सलेड चेम्बरलिनले ११ गोल गरे । अल्भारो मोराटा र मार्कोस अलोन्सोको गोलमा चेल्सीले ब्राइटनलाई २० ले हरायो । बर्नमाउथ र वेस्ट ह्यामको खेल ३३ को बराबरीमा सकिँदा एभरटन र वेस्ट ब्रोमविच आल्बियनको खेलमा कुनै गोल हुन सकेन । वाट्फोर्डले लेस्टर सिटीलाई २१ ले पराजित गर्यो । स्टोक र हर्डसफिल्डले ११ को बराबरी खेल्दै अंक बाँडे ।
कुमारी बैंक फाइनलमा,"सौराहा १४ औं चितवन हात्ती महोत्सवअन्तर्गत बुधबार छावा फुटबल प्रतियोगितामा कुमारी बैंक विजयी भएको छ । कुमारीबाट सहभागी छावाले मेगा बैंकलाई २० ले हरायो । विजेता कुमारी बैंक फाइनल पुगेको छ । कुमारीबाट सौराहागज र रामगजले गोल गरे । दुबैले गोल गर्दा दर्शक दिर्घाबाट हुटिङ एकोहोरो आएको थियो । संयोजक दामोदर रेग्मीका अनुसार छावा फुटबलमा ४ टिम सहभागी छन् । बिहीबार प्रभु बैंक र सिजी फुड्सबीच प्रतिस्पर्धा हुनेछ । त्यस्तै दर्शकको रोजाईमा रहेको हात्तीपोलोमा एनआईसी एसिया बैंकको टिम विजयी भयो । एनआईसीले म्याक्स प्लाईलाई ७२ ले पराजित गर्यो । विजेताका ठगुवा पन्जियारले ह्याट्रिक गरे भने म्याक्स प्लाईका रन्जन भण्डारी र विनोद चौधरी ११ गोल फर्काउन सफल भए । स्पर्धामा ६ टिम सहभागी छन् । पोलो खेल हेर्न विदेशीको समेत बाक्लो उपस्थिति छ ।हात्ती दौडमा भने विभिन्न प्रतिष्ठानबाट सहभागी ९ हात्ती सेमिफाइनल पुगेका छन् । स्थानीय बाघमारा मध्यवर्ती सामुदायिक वनको चौरमा महोत्सवमा ४ सय मिटरको फरकफरक ट्रयाकमा दौडिएका हात्तीहरूमध्ये अनारकली ए, लक्ष्मीकली, रानीमाया कली, लक्कीकली, बेगमकली, आशाकली, जानकीकली, चम्पाकली एफ र पूजाकली सेमिफाइनल पुगेका छन् । दौडमा २० हात्तीको सहभागिता छ । हात्ती शृंगारमा तीन हात्तीलाई पछि पार्दै पूनमकलीले उपाधि जितेको छ ।"
विराटनगरको सान,"ललितपुर फाइनलतर्फपोखरा राइनोजलाई २७ रनले पराजित गरी ललितपुर प्याट्रियट्स क्वालिफायर २ मा प्रवेश गर्यो । ललितपुर र भैरहवाबीच बिहीबार हुने खेलको विजेता शनिबार विराटनगरसँग फाइनल खेल्नेछ । टस हारेको ललितपुरले ५ विकेट गुमाई १ सय ३८ रन बनायो । पोखरा १९१ ओभरमा १ सय ११ रनमा अलआउट भयो । ब्याटिङमा सुरुआत राम्रो भए पनि बीचमा हामी चुकेका थियौं । तर ब्याटिङमा पाएको अन्त्यले टोली राम्रो स्थानमा पुग्यो । बलिङमा सुरुआतबाटै रन रोक्ने सँगै विकेट पनि लियौं । अन्त्यमा खेललाई सहज लिँदा सानोतिनो गल्ती भए पनि जित हासिल गर्दा खुसी छु, ललितपुरका कप्तान ज्ञानेन्द्र मल्लले भने । शंकर राना र जयकिसन कोल्सावालाले १० ओभरभित्र ६० रन जोडी ललितपुरलाई राम्रो सुरुआत दिलाए । इस्रार उल्लाहले कोल्सावालालाई २६ रनमा बोल्ड गरी साझेदारी तोडे । अर्को ओभरमा शंकरलाई ३४ रनमा बोल्ड गरेका सुशन भारीले आफ्नो लगातार ओभरमा ज्ञानेन्द्रको पनि विकेट लिए । ४३ बल खेलेका शंकरले ५ चौका प्रहार गरे । ज्ञानेन्द्रले २ रनमात्र बनाउन सके । इस्रारले लगातार बलमा कुशल भुर्तेल (८) र सोनु तामाङलाई आउट गरे । भारतीय खेलाडी सन्नी पाटिल र दीपेश भण्डारीले ४० बलमा ६२ रनको साझदारी गरी चुनौतीपूर्ण स्कोर बनायो । इस्रारले ४ ओभरमा १४ रन खर्चेर ३ विकेट लिए पनि पाटिलले २६ बलमा २ चौका र ३ छक्का प्रहार गरी नटआउट ३८ रनको इनिङ्स खेले । दीपेश १७ बलमा १ चौका प्रहार गरी १९ रनमा नटआउट रहे । ओपनर सुनील धमला पहिलो ओभरमै २ रनमा आउट भएपछि पोखराको पतन सुरु भयो । आशिफ अली २, राजेश पुलामी ४, कप्तान शक्ति ८, सौरभ खनाल ५ र विनोद भण्डारी २ रनमै आउट भएपछि पोखराको पराजय निश्चितजस्तै भइसकेको थियो । ओपनर कोल्सावालाले २ छक्का प्रहार गरी २२ बलमा २५ रन बनाए । विक्रम सोब ८ र सुशन १७ रनमा आउट भए । अन्तिम जोडी किशोर महतो र ताज वालीले ३३ रन जोडी खेलमा केही रोचकता ल्याए । किशोर १३ बलमा ३ चौका र १ छक्का प्रहार गरी २३ रनमा आउट भए । वाली ६ बलमा १० रन बनाई नटआउट रहे । ललितपुरका सन्दीप लामिछानेले ३ विकेट लिए । उनले ३१ ओभरमा २७ रन खर्चेका थिए । पाटिल, पवन सर्राफ र रसिदले २२ विकेट लिए । म्यान अफ द म्याच पटेल र पवनले ४ ओभरमा समान १२ रनमात्र दिए ।"

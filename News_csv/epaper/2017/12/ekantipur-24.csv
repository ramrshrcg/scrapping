शीर्षक,विवरण
संसद्मा दलित कम,"काठमाडौं प्रमुख दलहरूले समावेशी राजनीतिक प्रणालीलाई बेवास्ता गरेका कारण अब बन्ने संसद्मा मधेसी दलित सांसदको संख्या अत्यन्त कम हुने भएको छ । प्रतिनिधिसभा निर्वाचनमा प्रत्यक्षतर्फ एकजना पनि मधेसी दलित उम्मेदवार उठाइएनन्, दलहरूले समानुपातिक सूचीमा पनि तिनलाई राख्न कन्जुस्याइँ गरे । राष्ट्रिय जनगणना २०६८ का अनुसार देशभर दलितको जनसंख्या १३१२ प्रतिशत छ । तीमध्ये पहाडी मूलका दलित ८१२, मधेसी मूलका दलित ४४१ र अन्य दलित ०५९ प्रतिशत छन् । कुल दलित जनसंख्यामध्ये मधेसी दलितले ३५ प्रतिशत हिस्सा ओगट्छ । संविधानको धारा ४० (७) मा दलितका लागि उपलब्ध हुने अवसर, सेवा, सुविधामा दलितभित्रका महिलालगायत सबै दलितले समानुपातिक सुविधा पाउनुपर्ने व्यवस्था छ । प्रतिनिधिसभाको प्रत्यक्षतर्फ तीन जना पहाडी दलित मात्रै निर्वाचित भएका छन् रूपन्देही३ बाट एमालेका छविलाल विश्वकर्मा, कास्की१ बाट एमालेकै जगत विश्वकर्मा र बाँके१ बाट माओवादी केन्द्रका महेश्वर गहतराज । निर्वाचित तीनै जना पहाडी दलित हुन् । प्रतिनिधिसभा सदस्य समानुपातिक निर्वाचन निर्देशिका २०७४ को दफा १३ को ३ (क) मा समानुपातिकतर्फ दलितलाई १३८ प्रतिशत सिट आरक्षित गरिएको छ । जनसंख्याअनुसार मधेसी र पहाडी दलित भनेर स्पष्ट नछुट्याइँदा दलित जनसंख्याको ठूलो हिस्सा ओगटेका मधेसका दलितको संसद्मा उपस्थिति अत्यन्तै न्यून हुने देखिएको छ । तीन सय ३४ सदस्यीय संसद्मा समानुपातिकतर्फ एक सय १० सिट छ । त्यसअनुसार संसद्मा १५ जना दलित अनिवार्य छ । प्रमुख दलहरूले समानुपातिकतर्फ मधेसी दलितको न्यून संख्या समावेश गरेकाले संसद्मा मधेसी दलितको उपस्थिति कमजोर हुने भएको हो ।कांग्रेसले निर्वाचन आयोगमा बुझाएको समानुपातिक सूचीमा ८ पहाडी दलित महिला, ६ पहाडी दलित पुरुष र एक मधेसी दलित पुरुषको नाम छ । त्यस्तै एमालेले ७ पहाडी दलित महिला, ४ पहाडी दलित पुरुष, १ मधेसी दलित महिला र ३ मधेसी दलित पुरुषको नाम बुझाएको छ । माओवादी केन्द्रले ७ पहाडी दलित महिला, ७ पहाडी दलित पुरुष र १ मधेसी दलित महिलाको नाम समावेश गरेको छ । समानुपातिकतर्फ तीन ठूला दलले पाएको मतअनुसार एमालेले ४१ सिटमध्ये ६ दलित पठाउनुपर्ने हुन्छ । कांग्रेसले पाएको ४० सिटमध्ये ६ दलित र माओवादी केन्द्रले पाएको १७ सिटमध्ये २ दलित पठाउनुपर्ने हुन्छ । तीन ठूला दलले बाध्यात्मक रूपमा न्यूनतम दलितको सहभागिता गराउँदा समानुपातिकतर्फबाट १४ दलितको संसद्माप्रतिनिधित्व हुनेछ । त्यसमा मधेसी दलित संख्या न्यून हुनेछ, किनकि तीन ठूला दलले दुई महिला र चार पुरुष गरी ६ मधेसी दलितको नाम मात्रै समानुपातिक सूचीमा राखेका छन् ।प्रत्यक्षतर्फ ११ सिट वा त्यसभन्दा कम जित्ने दलले समानुपातिकतर्फ मनोनयन गर्दा महिलाको संख्या ३३ प्रतिशत मात्रै पुर्याए हुने व्यवस्था छ । यो व्यवस्थाका कारण राष्ट्रिय जनता पार्टी र संघीय समाजवादी फोरमलाई समानुपातिकतर्फ दलितलाई लैजानैपर्ने बाध्यात्मक अवस्था हुनेछैन । यही व्यवस्थाकै कारण दोस्रो संविधानसभामा मधेस केन्द्रित दलहरूले एक जना पनि दलितलाई संविधानसभामा स्थान दिएका थिएनन् । प्रत्यक्षतर्फ निर्वाचित ३ र समानुपातिकतर्फबाट तीन मुख्य दलबाट आउने कम्तीका १४ र सात प्रदेशबाट आउने कम्तीका एकएक दलितसहित संसद्मा २४ दलितको सहभागिता हुने सम्भावना देखिन्छ । त्यो भनेको संसद्मा दलितको सहभागिता करिब सात प्रतिशत मात्र हो, जबकि राष्ट्रिय जनगणना २०६८ अनुसार जनसंख्यामा दलितको हिस्सेदारी १३१२ प्रतिशत छ । संसद्मा पुगेका थोरै दलितमध्ये पनि अधिकांश पहाडी दलित हुने सम्भावना देखिन्छ, जबकि मधेसको जनसंख्यामा मधेसी दलितको हिस्सा १७३ प्रतिशत छ । पहिलो संविधानसभामा दलित सभासदको उपस्थिति ८३३ प्रतिशत अर्थात् ५० जना थियो । तर दोस्रो संविधानसभामा त्यो संख्या घटेर झन्डै सात प्रतिशत अर्थात् चालीस जना दलित सभासद थिए । अब बन्ने संसद्मा मधेसी दलितको कमजोर उपस्थिति हुने सम्भावना बढेकाले गत बुधबार मधेसी दलित अभियन्ता भोला पासवान, बच्चु सरबरिया, युक्तिलाल मरिक, घनश्याम रजक, पच्चु माझी मुसहर र रक्षाराम हरिजनले निर्वाचन आयोगमा मधेसी दलितको प्रतिनिधित्व कमजोर हुने भन्दै ज्ञापनपत्र बुझाएका थिए । पासवानको बुझाइमा मधेस केन्द्रित दल र मुख्य तीन दलले नेपाली समाजको समावेशी संरचनालाई बेवास्ता गरेकाले यो स्थिति आएको हो । दलित महिलाको संख्या बढ्ने ३३ प्रतिशत महिला र १३८ प्रतिशत दलितलाई संसद्मा उपस्थित गराउनैपर्ने बाध्यात्मक कानुनी व्यवस्थाका कारण दलित महिलाको संख्या संसद्मा बढ्ने देखिन्छ । दलित महिला छानेमा दलिततर्फ पनि जोड्न सकिने र महिलातर्फको प्रतिनिधित्व पनि पुग्ने भएकाले यस्तो सम्भावना बढेको हो । यसबाट पनि मधेसी दलित महिलाको संख्या भने बढ्ने छैन । किनकि, तीन मुख्य दलले निर्वाचन आयोगमा बुझाएको समानुपातिक सूचीमा दुई मात्रै मधेसी दलित महिलाको नाम छ ।प्रमुख तीन ठूला दलमध्ये एमाले र माओवादी केन्द्रबाट प्रत्यक्षतर्फ पाँच महिलाले मात्रै चुनाव जितेका छन् । संसद्मा ३३ प्रतिशत महिलाको संख्या पुर्याउन समानुपातिक सूचीबाट धेरै महिला समेट्नुपर्ने हुन्छ । राष्ट्रिय सभामा महिलाको संख्या बढेको खण्डमा भने दलहरूले एक तिहाइ नघट्ने गरी महिला संख्या कटौती गर्न सक्छन् । प्रत्यक्षतर्फ ८० सिट जितेको एमालेले समानुपातिकतर्फ ४१ सिट पाएको छ । एमालेबाट दुई महिला उम्मेदवारले प्रतिनिधिसभाको प्रत्यक्षतर्फ चुनाव जितेकाले समानुपातिक सूचीबाट ३८ महिला छान्नुपर्ने हुन्छ । प्रतिनिधिसभा सदस्य समानुपातिक निर्वाचन निर्देशिका २०७४ अनुसार उसले ६ दलित अनिवार्य रूपमा संसद्मा पठाउनुपर्ने हुन्छ । समानुपातिक सूचीमा ८ दलित महिलाको नाम राखेको एमालेले महिला र दलित दुवैको कोटा एकैजनाबाट पुर्याउन दलित महिला छान्ने छ ।प्रत्यक्षतर्फ २३ सिट जितेको कांग्रेसले समानुपातिकतर्फ ४० सिट पाएको छ । कांग्रेसबाट प्रतिनिधिसभा प्रत्यक्षतर्फ एक जना पनि महिला निर्वाचित नभएकाले उसले २१ महिलालाई समानुपातिक सूचीबाट राख्दै ६ दलित अनिवार्य रूपमा छान्नुपर्ने हुन्छ । समानुपातिक सूचीमा ८ दलित महिलाको सूची राखेकाले कांग्रेसले पनि समावेशी कोटा पुर्याउन महिला दलितलाई छनोट गर्ने सम्भावना बढी छ । माओवादी केन्द्रले प्रत्यक्षतर्फ ३६ सिट जितेको छ भने समानुपातिकतर्फ १७ सिट पाएको छ । उसले संसद्मा १७ महिला पठाउनुपर्ने हुन्छ । माओवादीका तर्फबाट प्रतिनिधिसभा प्रत्यक्षमा तीन महिला उम्मेदवार निर्वाचित भएका छन् । माओवादीले समानुपातिक सूचीबाट १४ महिला उम्मेदवार छान्नुपर्ने हुन्छ । दुई दलित उम्मेदवार पनि समानुपातिक सूचीबाटै छान्नुपर्ने हुन्छ । माओवादीले निर्वाचन आयोगमा पेस गरेको समानुपातिक सूचीमा ८ दलित महिला छन् । माओवादीले पनि महिला र दलित कोटा पुर्याउनका लागि दलित महिला छनोट गर्ने सम्भावना छ ।"
चारा घोटालाले पुर्यायो जेल,राँचीनयाँदिल्ली (एजेन्सी) सीबीआईको विशेष अदालतले बिहारका पूर्वमुख्यमन्त्री लालुप्रसाद यादवसहित १६ जनालाई चारा घोटाला काण्ड मा दोषी ठहर गरेको छ । दुई दशक पहिलेको भ्रष्टाचार मुद्दामा शनिबार दोषी प्रमाणित भएसँगै उनीहरू अदालत परिसरबाटै पक्राउ परेका हुन् । उनीहरूलाई झारखण्डको राँचीस्थित विर्सा मुन्डा कारागार चलान गरिएको छ । चारा घोटालाका ६ मुद्दामध्ये यो दोस्रो फैसला हो । उक्त घोटालामा ९ सय करोड हिनामिना भएको सीबीआई अधिकारीले दाबी गरेको बीबीसी हिन्दीले जनाएको छ । सीबीआई अदालतका न्यायाधीश शिवपाल सिंहले यादवसहित १६ राजनीतिज्ञ र कर्मचारीले सन् १९९१ देखि १९९४ सम्म ८९ लाख २७ हजार रुपैयाँ हिनामिना गरेको प्रमाणित भएको जनाए । न्यायाधीशका अनुसार पक्राउ परेकालाई दिइने सजाय अदालतले आगामी जनवरी ३ मा सुनाउने छ । अदालतले उक्त मुद्दामा पूर्वमुख्यमन्त्री जगन्नाथ मिश्रासहित ६ जनालाई भने सफाइ दिएको छ । यसअघि यादव २०१३ को सेप्टेम्बर ३० मा पहिलो मुद्दामा दोषी ठहर भएका थिए । उनलाई सर्वोच्च अदालतले संसद्का लागि अयोग्य ठहर गर्दै चुनाव लड्न रोक लगाएको थियो । उक्त भ्रष्टाचारमा अधिकारीहरूले ३४ जनाविरुद्ध मुद्दा दायर गरेका थिए । तीमध्ये ११ जनाको अदालतको सुनुवाइका क्रममा मृत्यु भएको थियो । पक्राउ परेलगत्तै प्रतिक्रिया दिँदै यादवले आफ्ना कार्यकर्तालाई शान्त रहन अपिल गरेका थिए । यादव सन् १९९० देखि लगातार सात वर्ष बिहारका मुख्यमन्त्री बनेका थिए । राष्ट्रिय जनता दलका अध्यक्ष यादवले १९९७ मा चारा भ्रष्टाचार काण्डका कारण राजीनामा दिएका थिए । उनी २००४ देखि पाँच वर्ष यूपीए गठबन्धन सरकारमा केन्द्रीय रेलमन्त्रीसमेत भएका थिए । चारा घोटाला बिहारकै सबैभन्दा ठूलो भ्रष्टाचार काण्ड मानिन्छ । पशुलाई दिइने दानाको नाममा ९ सय करोड रुपैयाँ बिहार सरकारको कोषबाट फर्जी रूपमा निकालिएको काण्ड नै चारा घोटाला हो । यो भ्रष्टाचार काण्डमा अर्थ विभाग र पशुपालन विभागका सयौं कर्मचारी रातारात पक्राउ गरिएको थियो भने ठेकेदार र आपूर्तिकर्ताहरूलाई पनि हिरासतमा लिइएको थियो ।
फुकेन अध्यादेशको गाँठो,"काठमाडौं प्रधानमन्त्री शेरबहादुर देउवासहित कांग्रेस नेताहरूले राष्ट्रिय सभा निर्वाचनसम्बन्धी अध्यादेश होल्ड राखेको प्रति प्रश्न उठाइरहेका बेला राष्ट्रपति विद्यादेवी भण्डारीले दलहरूको सहमतिबिना जारी नगर्ने संकेत दिएकी छन् । राष्ट्रिय सभाको निर्वाचन एकल संक्रमणीय कि बहुमतीय भन्ने मुद्दामा अध्यादेश विवादमा तानिएपछि राष्ट्रपति दलहरूसँगको परामर्श लम्ब्याउन लागेकी हुन् । विवादमा परेपछि राष्ट्रपतिले दलहरूकै सहमतिबेगर अध्यादेश जारी नगर्ने सन्देश दिनुभएको छ, राष्ट्रपति कार्यालय स्रोतले भन्यो । राष्ट्रपतिका प्रेस सल्लाहकार माधव शर्माले भने अध्यादेशमा राष्ट्रपतिले सहमतिका लागि राजनीतिक परामर्श लिने क्रम जारी राखेको बताए । उनका अनुसार राष्ट्रपतिले आइतबार संघीय समाजवादी फोरम नेपालका नेताहरूसंँग परामर्श लिँदैछिन् । त्यसपछि राष्ट्रिय जनता पार्टीसँग परामर्श लिने राष्ट्रपतिको योजना छ । कांग्रेस नेताहरूले भने राष्ट्रपतिले शनिबारै अध्यादेश जारी गर्ने सन्देश शुक्रबार आफूहरूसँगको छलफलमा दिएको दाबी गरे । राष्ट्रपतिले थप परामर्शका नाममा डेडलक लम्ब्याउन खोजेको उनीहरूको आरोप छ । अध्यादेशको गाँठो फुकाउन प्रधानमन्त्री देउवाले शुक्रबार बोलाएको सर्वदलीय बैठकले सहमति जुटाउन नसकेपछि राष्ट्रपति भण्डारीले प्रधानमन्त्रीसहित कांग्रेस नेताहरूसंँग शीतल निवासमा करिब एक घण्टा छलफल गरेकी थिइन् । कांग्रेस वरिष्ठ नेता रामचन्द्र पौडेलका अनुसार शुक्रबारको छलफलमा राष्ट्रपतिले तत्कालै अध्यादेश जारी गर्ने संकेत आफूहरूलाई दिएको बताए । हिजो (शुक्रबार) कुरा गर्दा राष्ट्रपतिज्यू कन्भिन्स हुनुभएको हो । तर, अहिलेसम्म अध्यादेशलाई स्वीकृत गर्नुभएको छैन, नेता पौडेलले भने, उहाँले हामीसंँग थप परामर्श गर्ने कुरा पनि गर्नुभएन, सल्लाह गर्नुपर्छ पनि भन्नुभएन । हामीले राष्ट्रपतिको संवैधानिक भूमिका र अध्यादेशका प्रावधानबारे प्रस्ट पारेका थियौं, तर, कसलाई पर्खिरहनुभएको छ, बुझ्न सकिएन । संविधानको धारा ६६ को उपधारा २ अनुसार राष्ट्रपतिले आफ्नो अधिकार र कर्तव्य पालना गर्दा संविधान र संघीय कानुनबमोजिम कुनै निकाय वा पदाधिकारीको सिफारिसमा गरिने भनी किटानीसाथ व्यवस्था भएको कार्यबाहेक राष्ट्रपतिबाट सम्पादन गरिने अन्य जुनसुकै कार्य मन्त्रिपरिषद्को सिफारिस र सम्मतिबाट हुनेछ भन्ने उल्लेख छ । कांग्रेसले संविधानले निर्दिष्ट गरेको यो व्यवस्थाविपरीत राष्ट्रपतिले दुई महिनादेखि अध्यादेश अड्काएर राखेको आरोप लगाउँदै आएको छ । अध्यादेश अड्काउँदा राष्ट्रिय सभा निर्वाचन अन्योलमा छ भने सरकार निर्माणसमेत प्रभावित भएको छ ।अहिलेको डेडलक नै राष्ट्रपतिले अध्यादेश अडकाएका कारण भएको हो, एमालेको नेतृत्व र वकिलको उक्साहटमा राष्ट्रपतिबाट संवैधानिक भूमिका निर्वाह भएको छैन, कांग्रेस नेता पौडेलले थपे, यो डेडलक खुलाउन राष्ट्रपतिले अध्यादेश स्वीकृत गर्नुको विकल्प छैन । राष्ट्रपतिलाई दायाँबायाँ गर्ने अधिकार छैन । यो ढिलाइले सरकार निर्माण प्रक्रियासमेत लम्बिने उनले दाबी गरे । सरकारमै टाँसिने कांग्रेसको चाहना छैन, जति सक्दो चाँडो सरकार छाड्न चाहन्छ, पौडेलले थपे, तर राष्ट्रपतिले अध्यादेश अडकाएकै कारण ढिलाइ हुँदै छ । शुक्रबारको सर्वदलीय बैठकमा एमाले अध्यक्ष केपी ओली र माओवादी केन्द्रका नेताहरूले राष्ट्रिय सभाको गठन नभए पनि सरकार निर्माण नरोकिने बताएका थिए । माओवादी केन्द्रका अध्यक्ष पुष्पकमल दाहालले शुक्रबार चितवनमा राष्ट्रिय सभालाई समावेशी बनाउन एकल संक्रमणीय निर्वाचन पद्धति उपयुक्त हुन सक्ने धारणा राखेपछि राष्ट्रपति भण्डारी थप दबाबमा परेकी छन् । यद्यपि माओवादीको औपचारिक धारणा भने त्यस्तो छैन । एमाले बहुमतीय प्रणालीकै अडानमा रहेकाले पनि माओवादीको नेतृत्व मध्यमार्गी भूमिकामा देखिएको हो । बहुमतीय प्रणाली अपनाउँदा राष्ट्रिय सभामा एमालेको वर्चस्व हुन्छ । कांग्रेस, माओवादी केन्द्र, राजपा र संघीय समाजवादी फोरमको उपस्थिति न्यून हुन्छ । एकल संक्रमणीय प्रणाली अपनाउँदा त्यसको लाभ कांग्रेसलाई मात्र नभई माओवादी केन्द्र, राजपा र संघीय समाजवादी फोरमलाई समेत हुन जान्छ । त्यही कारण माओवादी केन्द्रका अध्यक्ष दाहाल एकल संक्रमणीय निर्वाचन प्रणालीप्रति सकारात्मक देखिएका हुन् । राजपा र फोरम एकल संक्रमणीय निर्वाचन प्रणालीकै पक्षमा उभिएका छन् । माओवादी केन्द्रका नेता हरिबोल गजुरेल विगतमा एमाले र कांग्रेसले बहुमतीय प्रणाली अपनाउने सहमति गरेका कारण समस्या उब्जेको बताउँछन् । हामी त त्यतिबेला दुई पार्टीले बहुमतीयमै जाने भनेपछि मान्यौं, केही प्रतिक्रिया दिएनौं, तर कांग्रेसले पछि आफैंले विधेयक संशोधन गरेर एकल संक्रमणीय मतमा जानुपर्ने धारणा किन राख्यो ? उनले भने, सबभन्दा पहिला कांग्रेसले गल्ती महसुस गर्नुपर्छ । गल्ती महसुस नगरी अध्यादेश जारी मात्रै हुनुपर्छ भनेर सहमति जुटदैन । उनले औपचारिक रूपमा अध्यादेशको विषयमा वाम गठबन्धनको एउटै धारणा रहेको बताए । आन्तरिक रूपमा कसरी मिलाउन सकिन्छ भन्नेबारे आआफ्नै धारणा होलान्, तर सार्वजनिक रूपमा एमाले र माओवादी केन्द्रको धारणा एउटै छ, उनले भने, राष्ट्रपतिले पनि संसद् हुँदैमा विधेयक पारित नभएकाले अध्यादेशबाट आउँदा राजनीतिक परामर्श लिनु स्वाभाविक हो ।राष्ट्रिय सभा गठन पूर्ण नहुँदासम्म सरकार निर्माणको प्रक्रियासमेत लम्बिनेछ । राष्ट्रिय सभाले पूर्णता नपाएसम्म प्रतिनिधिसभाले पूर्णता नपाउने हुनाले यस्तो अवस्था देखिएको हो । कानूनअनुसार निर्वाचन आयोगले संघीय संसदको निर्वाचन परिणाम राष्ट्रपतिलाई र प्रदेशको निर्वाचन परिणाम प्रदेश प्रमुखलाई बुझाउनुपर्ने व्यवस्था छ । त्यसपछि मात्रै सरकार निर्माणको प्रक्रिया अघि बढ्छ । निर्वाचन आयोगले राष्ट्रिय सभाको निर्वाचन नभई संघीय संसद्मा न्यूनतम एक तिहाइ महिला प्रतिनिधित्व हुनुपर्ने संवैधानिक व्यवस्थाअन्तर्गत दलहरूले पठाउने कोटा छुट्याउन नसकिने बताउँदै आएको छ । संघीय संसदन्तर्गत राष्ट्रिय सभा र प्रतिनिधिसभा दुवै पर्छन् ।राष्ट्रिय सभा निर्वाचनमा अन्योल बढिरहेका बेला सरकारले प्रदेश प्रमुख र प्रदेशको अस्थायी राजधानी तोक्ने तयारी अघि बढाएको छ । अर्थमन्त्री ज्ञानेन्द्रबहादुर कार्कीले कानुनी व्यवस्थाअनुसार सरकारले प्रदेश प्रमुख र अस्थायी राजधानी तोक्ने तयारी बढाएको बताए । प्रदेशसभा सञ्चालनअघि त्यसका ज्येष्ठ सदस्यदेखि सभामुख, उपसभामुख तथा मुख्यमन्त्रीलाई प्रदेश प्रमुखले शपथ गराउनुपर्ने संवैधानिक व्यवस्था छ ।"
प्रहरीको गोलीले म्यादीको मृत्यु  कालिकोटमा अनिश्चितकालीन कफ्र्यु,"गृहको छानबिन समितिकाठमाडौं (कास) गृह मन्त्रालयले कालिकोटमा प्रहरीको गोलीले म्यादी प्रहरी विवेक ऐडीको मृत्यु भएको घटना छानबिन गर्न समिति बनाएको छ । मन्त्रालयका सहसचिव मानबहादुर विश्वकर्माको संयोजकत्वमा गठित चार सदस्यीय समितिमा नेपाल प्रहरीका डीआईजी रमेश खरेल, सशस्त्र प्रहरीका डीआईजी प्रवीण श्रेष्ठ र राष्ट्रिय अनुसन्धान विभागका लक्ष्मण गुरुङ छन् । समितिले सात दिनभित्र घटनाबारे सत्य तथ्य बुझेर प्रतिवेदन तयार पार्नेछ । गृहले मृतकका परिवारलाई १० लाख रुपैयाँ दिने र घाइतेको नि:शुल्क उपचार गर्ने निर्णय गरेको छ ।"
हलो जोतेर हुर्केको हुँ : ओली,"काठमाडौं एमाले अध्यक्ष केपी ओलीले आफूले कुनै दम्भ लिएर काम नगर्ने बताएका छन् । सन्त नेता एवं कांग्रेसका संस्थापक कृष्णप्रसाद भट्टराईको ९४ औं जन्मोत्सवका अवसरमा शनिबार भट्टराई आश्रम बाँडेगाउँमा आयोजित कार्यक्रममा उनले चुनाव सकिएपछि राष्ट्र विकासका लागि सबैसँग सहकार्य गरेर अघि बढ्न चाहेको बताए । ओलीभन्दा अघि बोल्ने कांग्रेस नेता प्रदीप गिरीले चुनावी परिणामले ओली शासक बन्न खोजेको संकेत गरेपछि उनले त्यसको खण्डन गर्दै आफ्नो स्वभाव शासक नभएर राष्ट्रको सेवा गर्नेतर्फ केन्द्रित रहेको बताएका हुन् । खेलको मैदानमा गइसकेपछि एउटाले जित्छ, अर्काले हार्छ । यो खेलको नियम नै हो । तर जब खेल सकिन्छ त्यसपछि पनि एउटैले जितेको जित्यै गर्नुपर्छ भन्ने कुरा ठीक होइन, म गाउँमा गाईभैंसी चराएर, घाँस काटेर, हलो जोतेर हुर्केका ठिटो हुँ, ओलीले भने, ममा शासकीय स्वाभाव छैन । सेवक हुने हो । यसको अर्थ भ्रष्टाचारीलाई छुट दिने, बेथिति, गैरकानुनी काम गर्ने र सुशासन काम नगर्ने भन्ने होइन । यिनमा कडाइ गर्ने राज्यको धर्म नै हो । तर वैचारिक रूपमा प्रतिपक्ष, सत्तापक्षसँग शासकको दम्भ देखाउने काम मबाट हुन्नँ । म त्यस किसिमको कुलघरानमा जन्मेको मान्छे पनि होइन । ओलीले अब मुलुकलाई राजनीतिक स्थायित्वसहित दिगो आर्थिक विकासमा अघि बढाउनुपर्ने आवश्यता औंल्याउँदै त्यसका लागि सबै गम्भीर हुनुपर्ने परिस्थिति आएको बताए ।"
चीनले माग्यो तातोपानी नाका सुरक्षा योजना,"सिन्धुपाल्चोक चिनियाँ अधिकारीले नेपालसँग ३२ महिनादेखि बन्द तातोपानी नाकाको संयुक्त सुरक्षा योजना माग गरेका छन् । दुवै मुलुकका सीमा अधिकारीबीच तिब्बतको खासामा शनिबार भएको बैठकमा चिनियाँ पक्षले सूचना आदानप्रदान र सुरक्षासम्बन्धी योजना मागेको हो । तातोपानी नाका खोल्ने विषय केन्द्रीय सरकारले निर्णय गर्ने जानकारी दिँदै उनीहरूले सीमा सुरक्षाको खाकामा जोड दिएको बैठकमा सहभागी एक नेपाली अधिकारीले बताए । बैठकमा सहभागी नेपाली टोलीका प्रमुख तथा सिन्धुपाल्चोकका प्रमुख जिल्ला अधिकारी आसमान तामाङका अनुसार चिनियाँ अधिकारीले ज्वाइन्ट कमान्ड मेकानिजम एग्रिमेन्ट प्रस्ताव राखेका थिए । उनीहरूले तपाईंहरूको योजना के छ भनेर जानकारी लिन खोजेका थिए । प्रजिअ तामाङको टोलीले यस्तो खाका र संयुक्त सुरक्षा खाकाको स्वीकृति गृह मन्त्रालयबाट मात्र पाउन सकिने जनाउ दिएका थिए । चिनियाँ अधिकारीले राखेको ज्वाइन्ट कमान्डको विषयलाई हामीले माथिल्लो तहमै कुरा गर्न भन्यौं, तामाङले भने, सीमाको सुरक्षा र नाका सञ्चालनको विषयमा छलफल भएको थियो । बर्सेनि २० अर्बभन्दा बढीको आयात तथा करिब पौने ३ अर्बको निर्यात हुँदै आएको यो नाका भूकम्पपछि पूर्ण रूपमा बन्द छ । नेपालले हरेक बैठकमा नाका खोल्ने प्रस्ताव राख्दै आएको छ भने चीनले सीमा सुरक्षा र अपराधको विषयमा जोड दिने गरेको छ । नाकाबाट आउजाउ पूर्ण रूपमा बन्द भए पनि सुरक्षाको विषय भने सधैं प्राथमिकतामा पर्दै आएको छ । छलफलमा चिनियाँ पक्षबाट पोलिटिकल कमिसार कर्णेल वाङ जिन ट्यांग ग्वीको नेतृत्वमा ८ जनाको टोली सहभागी थियो । नेपाली पक्षबाट प्रजिअ तामाङको नेतृत्वमा अध्यागमन, भन्सार, सीमा प्रहरीलगायत अधिकारी सहभागी १३ जनाले बैठकमा सहभागिता जनाएका थिए । भूकम्पपछि मात्र सीमा सुरक्षाका सन्दर्भमा ८ वटा बैठक भइसकेका छन् । नाका सञ्चालनका विषय हरेक बैठकमा उठ्ने गरेको छ । बैठकमा तातोपानी भन्सार प्रमुख कृष्ण बस्नेतले नाका बन्द हुँदा नेपालचीनबीच हुँदै आएको व्यापारमा प्रतिकूल असर परेको बताएका थिए ।"
आमाको नाममा नागरिकता लिन अझै समस्या,"काठमाडौं संविधानले आमा वा बुवा नेपाली नागरिक भए वंशजका आधारमा नागरिकता पाउन सकिने व्यवस्था गरे पनि आमाको नामबाट नागकिता लिन अझै असहज छ । विराटनगरकी २५ वर्षिया एक युवतीकी आमालाई (हाल काठमाडौंवासी) उनी गर्भमै छँदा बाबुले छाडे । बाबुको नागरिकताको प्रमाणपत्र नहुँदा उनले हालसम्म नागरिकता बनाउन सकेकी छैनन् । बाबाममीको प्रेमविवाह भएको रे, ममीलाई घरमा नस्विकारेपछि बाबाले हामीलाई छाडेर हिँडेछन्, उनले भनिन् । उनकी आमा नेपाली नागरिक हुन् तर जिल्ला प्रशासनले बाबुको नागरिकताबिना नागरिकताको सिफारिस नदिएको उनले सुनाइन् ।उच्च शिक्षा लिएर आमा र आफ्नो भविष्यका लागि अघि बढ्ने उद्देश्य लिएकी ती युवतीलाई नागरिकता नै समस्या तगारो भएको छ । मैले आमाको नामबाट नागरिकता मागेको धेरै भयो, जिल्लामा धेरै सीडिओ परिवर्तन भए तर कसैले नागरिकता दिएनन्, उनले भनिन्, नागरिकताबिना कलेजले भर्ना लिन मानेको छैन । प्रशासनबाट नागरिकता बन्न नसकेपछि उनले सर्वोच्च अदालतमा रिट हालेकी छन् । उनको मुद्दा अदालतमा विचाराधीन छ । अन्तरिम संविधानले नै आमाको नाममा नागरिकता दिने व्यवस्था गरेको थियो । नयाँ संविधानमा पनि यसलाई निरन्तरता दिइएको छ । संवैधानिक व्यवस्थाका बाबजुद स्थानीय तहले सिफारिस गर्दा नै बाबु खोज्ने गरेको पीडितहरू सुनाउँछन् । विशेष गरी एकल महिलाका सन्तान, बाबु बेपत्ता भएको व्यक्ति, बलात्कारबाट जन्मिएका बालबालिकाले आमाको नामबाट नागरिकता लिन पहल गरिरहेका छन् । नागरिकता नहुँदा स्कुल तहसम्मको मात्रै शिक्षामा सीमित हुनुपर्ने, अंश नपाउने, सीप हुँदाहुँदै पनि जागिर नपाउने, पाइहाले पनि कार्यालयले नागरिकताबिना नियुक्ति दिन नमान्नेजस्ता समस्या भोगरिहको प्रभावितहरू सुनाउँछन् । भारतमा जन्मिएकी सिर्जना (नाम परिवर्तन) का आमाबाबु नेपाली हुन् । बाबुको भारतमा रोजगारीमै मृत्यु भएपछि उनी आमासँगै नेपाल फर्किइन् । परिवारले आमाछोरीलाई स्विकारेका छैनन् । सम्पतिको अंश दाबी गर्ने उद्देश्यले नागरिकता मागेको भन्दै परिवारले घरबाट निकालिदिएको उनले सुनाइन् । आमाको नगारिकता लिएर सिफारिस माग्दा प्रशासनले अपशब्द प्रयोग गरेको उनको दुखेसो उनले पोखिन् । हामीसँग बुबाको नागरिकता छैन, उहाँको नागरिकताबिना म पनि राज्यबिहिन हुनुपरेको छ । हाल उनी पनि नगारिकता प्राप्तीका लागि सर्वोच्च अदालत धाइरहेकी छिन् ।अधिवक्ता मीरा ढुंगाना कानुनले पितृसत्ता हटाउनेखाले व्यवस्था ल्याएता पनि कर्मचारीतन्त्रबाट यस्तो मानसिकता हट्न नसकेका कारण समस्या भएको बताउछिन् । आमाको नामबाट नागरिकता नदिनुको कारण पनि यही हो, उनले भनिन् । सर्वोच्च अदालतले बुबाको पहिचान नखुलेकै आधारमा नेपाली आमाका सन्तानलाई वंशजको नागरिकताबाट वञ्चित गर्न नमिल्ने ठहर्याएको छ । व्यवहारमा भने यो नियम लागू हुन नसक्दा नागरिकता प्रभावित व्यक्ति अन्यायमा परिरहेको अधिवक्ता नवीनकुमार श्रेष्ठले बताए । संविधानले आमाको नाममा नागरिकता दिने स्पष्ट व्यवस्था गरेको छ, स्थानीय तहले कार्यान्वयन नगर्दा पीडितहरू अदातल धाउन बाध्य छन्, उनले भने । ०६८ को जनगणनाअनुसार नेपालमा ८ लाख ९६ हजार ८ सय बालबालिका आमासँग मात्र बस्छन् । एक अध्ययनले २०६८ असार मसान्तसम्म नेपालमा १६ वर्ष वा सोभन्दा माथि उमेरका ४३ लाख ४६ हजार ४६ व्यक्तिसँग नागरिकताको प्रमाणपत्र नरहेको देखाएको थियो ।"
समयमा किन छुट्दैनन् बस ?,"ललितपुर (कास) लगनखेलचापागाउँ रूटमा चल्ने बस प्रत्येक ७७ मिनेट अन्तरमा छुट्ने तालिका छ । यो ललितपुर मिनिबस व्यवसायी संघको औपचारिक तालिका हो । तर, यथार्थमा यी गाडी १५ मिनेटमा पनि छुटदैनन् । साँझपख चल्ने गाडी त झन् आधा घण्टासम्म रोकिन्छन् । पीडित यात्रीका अनुसार कसैले ढिलो भयो भनेर गुनासो गरे चालकले उल्टै झर्पाछन् र भन्छन्, हतार भए झर्नुस् न त ।कार्यालय समयमा बस थप्ने गरेका छौं भन्छन्, तैपनि प्राय: प्याक भएर आउँछन्, गोदावरी नगरपालिका १२ की सुनिता महर्जनले भनिन्, माइक्रोमा त टेक्ने ठाउँसमेत हुँदैन । उनले स्थानीय तहका जनप्रतिनिधिले यातायातमा सुधार गर्ने आश्वासन बाँडेपनि कुरैमा सीमित रहेको दु:खेसो पोखिन् ।बस समयमा नछुट्नेमात्र होइन, गन्तव्यमै नपुग्दा झनै समस्या हुने गरेको गुनासो गोदामचौरका राजु आचार्य गर्छन् । साँझ लगनखेलबाट गोदामचौर र विशंखुनारायणका लागि छुट्ने बस ठैवचोकबाट फर्किन्छन्, उनले भने, यात्रु हिँडेर घर पुग्न बाध्य छन् । झरूवारासीकी कञ्चन केसीको कार्यालय साँझ ५ बजे छुट्छ । काठमाडौंस्थित अफिसबाट लगनखेल पुग्दा झन्डै साढे ६ बजिसक्छ, उनले भनिन्, त्यतिखेर लगनखेलबाट माइक्रो छुटिसक्छ । गाडी भेटिए पनि थोत्रामा कोच्चिएर जान बाध्य हुने गरेको सुनाइन् ।बस व्यवसायी संघका अनुसार कार्यालय समयमा लगनखेलधापाखेल रुटमा ७ मिनेट, लगनखेलदक्षिणकालीमा ४० मिनेट, लगनखेलकीर्तिपुर र लगनखेललुभु मानेदोभानमा १०१० मिनेट, नखिपोटरत्नपार्कमा ७ मिनेट, ढोलाहिटीरत्नपार्क २० मिनेट, हात्तिवन खरिबोटरत्नपार्क ५ मिनेट र गोदावरीलगनखेल १० मिनेटको अन्तरमा बस छुट्नुपर्ने कार्यतालिका छ । संघले तोकेको समयमा बस सञ्चालन गर्न लगनखेल, लेले, चापागाउँ, लुभु, बुंगमतीलगायतका बसपार्कमा ३४ कर्मचारी खटाइएका छन् । तर पनि बस चालकको मनोमानी रहेको पीडितको गुनासो छ । ललितपुर मिनिबस व्यवसायी संघका अध्यक्ष निररत्न नेवा भने बसहरू समयमै छुटिरहेको दाबी गर्छन् । यसबारे समितिमा लिखित उजुरी परे बस चालकलाई जरिवाना गराउँछु, उनले भने ।सीमित बससंघले आफ्नो प्रत्येक साधारणसभामा जिल्लामा बस थप गर्ने घोषणा गर्दै आएको छ । तर कहिल्यै थप्दैनन् । बस अपुग हुँदा काँठ र सहरी क्षेत्रका यात्री झुन्डिएर कष्टकर यात्रा गर्न बाध्य छन् । दक्षिण दुर्गम पहाडी गाउँवासी दूध, तरकारी ढुवानी गर्ने गाडीमा जोखिमपूर्ण यात्रा गर्न बाध्य छन् । लगनखेलचापागाउँगिम्दीचन्दनपुरठूलादुर्लुङ रूटमा ७८ बस सञ्चालनमा रहेको संघको दाबी छ । लगनखेलधापाखेलमा ३२, लगनखेलदक्षिणकालीमा ४, लगनखेलकीर्तिपुरमा ७, लगनखेललुभुमा ७२, नखिपोटरत्नपार्कमा २०, ढोलाहिटीरत्नपार्क १०, हात्तिवन खरिबोटरत्नपार्क २०, गोदावरीलगनखेल ८०, लगनखेलरत्नपार्क ६८ र लगनखेलबुङमतीछम्पीफर्सिडोलटीकाभैरव रुटमा ६५ बस सञ्चालनमा रहेको संघले बताएको छ ।"
मानव बेचबिखन रोक्न एप,काठमाडौं (कास) माइती नेपालले मानव बेचबिखनमा परेका तथा हराएका मानिसहरूको खोजी सहज बनाउन एप्लिकेसनको सुरुवात गरेको छ । साउन पहिलो साता संयुक्त राज्य अमेरिकास्थित एक संस्थाको सहयोगमा खोजी नामक एपको शुक्रबारदेखि सुरुवात भएको हो । कृत्रिम बौद्धिकता (आर्टिफिसियल इन्टेलिजेन्स) का माध्यमले अनुहार पहिचान गरी नेपालभारत सिमानामा हराएका महिला तथा बालबालिकाको खोजी र पहिचानलाई एपले सहयोग गर्ने उद्देश्य राखिएको संस्थाले जनाएको छ । अन्तर्राष्ट्रिय बजारमा सफ्टवेयरसहितको सो खोजी मोवाइल एपको मूल्य करीव १० करोड नेपाली रुपैया पर्ने नाउट्रिकिट इन्क कम्पनीका प्रवन्ध निर्देशक प्रमुख कार्यकारी अधिकृत समिर पन्थीले बताए ।
भोर्लेकुलोमा शाक्य निविरोध,"ललितपुर (कास) मुलुकमा कुलो सम्बन्धि काम गर्ने एकमात्र सहकारी संस्था भोर्लेकुलो कृषि सहकारी संस्थाको अध्यक्षमा भिमराज शाक्य निर्विरोध चयन भएका छन् । बुंगमतिस्थित संस्थाको उपाध्यक्षमा इन्द्र तुलाधार, सचिवमा देवेन्द्र शाक्य र कोषाध्यक्षमा सुकुमाया लामा छन् । सदस्यहरूमा कृष्णमान महर्जन, कृष्ण श्रेष्ठ, बुद्धिमान महर्जन, राम खडगी, देवरत्न माली, शैलेन्द्र विष्ट, हिराबहादुर तुलाधार, अष्ट तुलाधार र रुविना शाक्य चयन भए ।"
बुङमती परिचय सार्वजनिक,"ललितपुर (कास) लेखक रत्नमान तुलाधरद्धारा लिखित पुस्तक बुङमती परिचय शनिबार सार्वजनिक गरिएको छ । उमेश स्थापित प्रकाशक रहेको पुस्तकमा बुङमतीको स्थापना, नामकरण, रातो मच्छिन्द्रनाथ, कटुवाल दहको जोगाम्बर मन्दिर, लिच्छविकालीन बुंग विहारलगायतबारे बारेमा वर्णन गरिएको छ ।"
स्थानीय तह कछुवा गतिमा,"विराटनगर स्थानीय निर्वाचनअघि धेरै नगरपालिका थपिए । बजारक्षेत्र समेटिएका सबैजसो स्थान नगरपालिका घोषणा गरिए तर स्थानीयले नगरवासी हुनुको सुविधा भने पाउन सकेका छैनन् । चुनावपछि दुई दशकदेखि जनप्रतिनिधिविहीन भएका स्थानीय तहले नेतृत्व पनि पाए । विगतमा जनप्रतिनिधि नभएकै कारण विकास रोकिएको चर्चा थियो । अहिले सबै तहमा जनप्रतिनिधि रहे पनि विकासले गति लिन सकेको छैन । प्रवृत्ति पुरानै स्थानीय तहले सोचेजस्तो काम नगर्दा उदयपुरका बासिन्दाले पहिलेभन्दा फरक अनुभव गर्न पाएका छैनन् । भौतिक पूर्वाधारको विकासमा केही प्रगति भएको छैन, चौदण्डीगढी नगरपालिका५ सुन्दरपुर सिवाइका राजेश राईले भने, काम गर्ने तरिका अझ झन्झटिलो हँुदै गएको छ । प्रशासनिक काममा भने केही राहत मिलेको उनको भनाइ छ । जिल्लामा बेलका, चौदण्डीगढी, त्रियुगा र कटारी ४ नगरपालिका तथा रौतामाई, ताप्ली, उदयपुरगढी र सुनकोसी ४ गाउँपालिका छन् । सबैतिरको काम गराइमा खासै भिन्नता छैन । पहिले कर्मचारी सदरमुकामकेन्द्रित थिए, ताप्ली गाउँपालिकाका सुरज रास्कोटीले भने, अहिले जनप्रतिनिधि आएपछि कर्मचारी कार्यालयमै बसेका छन्, फरक यत्ति मात्र हो । विकास निर्माणका काम अघि बढेका छैनन् । सदरमुकाम रहेको त्रियुगा नगरपालिकाको मुख्य क्षेत्र गाईघाट बजारको सडकमा खाल्डैखाल्डा परे पनि मर्मत नगरिएको स्थानीय सञ्जीता लुइँटेलले बताइन् । झन्डै १७ वर्ष पहिले नगरपालिका घोषणा गरिँदा जस्तो थियो, अहिले पनि उस्तै हो । कटारी नगरपालिकाका प्रमुख ज्ञानेन्द्र श्रेष्ठ भने पहिलेको तुलनामा नगरमा भौतिक पूर्वाधार विकास निकै भएको बताउँछन् । व्यवस्थित बसपार्क बनाएको छ, सडक नपुगेका ठाउँमा पुर्याइएको छ, उनले भने, खानेपानी र बिजुली पनि विस्तार गरिएको छ । मन्द विकासझापामा पनि स्थानीय तहका कामकारबाही कछुवा गतिमा छन् । यो अवधिमा कुनै गाउँनगरले उल्लेख्य काम गर्न सकेका छैनन् । ६ महिनामा जति काम गर्नुपर्ने हो, त्यति गर्न नसकेको यथार्थ हो, मेचीनगर नगरपालिकाका प्रमुख विमल आचार्यले भने, प्राकृतिक प्रकोप, चाडबाड अनि चुनावले कामै गर्न दिएन । मेचीनगरमा अहिलेसम्म नगर परिषद्सम्म बस्न सकेको छैन । मेयरले चुनाव लक्षित योजनाहरूमा बढी जोड दियो भनेर बहुमत सदस्यले परिषद् बस्नै दिएनन्, आचार्यले भने । मेचीनगरमा प्रमुखसहित कांग्रेसका ८ सदस्य छन् । एमालेका उपमेयरसहित १६ सदस्य छन् । अब पुस १५ भित्र परिषद् बस्ने र योजना अघि बढाउने आचार्यको भनाइ छ । उपप्रमुख मीना उप्रेतीले बैठक सञ्चालन विधि र कार्यसम्पादन सञ्चालन नियमावलीमै करिब तीन महिना खर्चनुपरेको बताइन् । त्यसपछि विषयगत समिति गठनमा पनि समय लाग्यो । समयमै नगर परिषद् नबस्दा विकास निर्माणका काम अघि बढाउन सकिएन, उनले भनिन्, वडामा बजेट पठाउनै पाइएको छैन । देशकै पुराना नगरमध्ये पर्ने भद्रपुर नगरपालिकाले भने तुलनात्मक रूपमा निकै काम गरेको पाइयो । सुरुमा परिवर्तित शासकीय स्वरूप र प्रशासनिक संरचनाअन्तर्गतका काम अघि बढाउँदा केही अप्ठ्यारा सामना गर्नुपरेको प्रमुख जीवन श्रेष्ठले बताए । कार्यभार सम्हालेको सय दिनभित्र नगरवासीका हितमा केही महत्त्वपूर्ण कार्य थालनी गर्न सक्यौं, उनले भने । जिल्लाका १५ वटा स्थानीय तहमध्ये सबभन्दा पहिला भद्रपुरले नै नगर परिषद् गरेको थियो । सिंहदरबारको अधिकार गाउँटोलमै भन्ने अवधारणाअनुसार प्राप्त सीमित अधिकारलाई भरपूर उपयोग गर्दै नगरको विकासनिर्माण र सेवा प्रवाहका कार्य अघि बढाइएको श्रेष्ठले बताए । नीतिगत अवरोधझापाको बिर्तामोड नगरपालिकाका प्रमुख ध्रुव सिवाकोटी आफूहरू राज्यको बेवास्ता र प्रदेश निर्वाचनका मारमा परेको बताउँछन् । धेरै निर्णय प्रदेश सरकारसँग सम्बन्धित रहेकाले गर्न सकिने काम पनि रोकिएको उनको भनाइ छ । नीतिगत कठिनाइ सोचेभन्दा धेरै छ । स्थानीय तहलाई अधिकारसम्पन्न भनियो तर प्रत्येक पाइला नीतिनियमले बाँधिएको छ, सिवाकोटीले भने, त्यसमाथि अधिकांशको नीति, नियम नै छैन । उनले स्थानीय तहसम्बन्धी ऐन आउन ढिलाइ हुनु जनप्रतिनिधिका लागि ठूलो घाटा भएको बताए । दमक नगरप्रमुख रोमनाथ ओलीले पनि ऐन, नियम अभावमा सामान्य काममै अल्झिनुपरेको बताए । पर्याप्त कर्मचारी छैनन्, योजना अगाडि बढाउन नीतिगत स्पष्टता पनि छैन । कसरी काम गर्नु ?, उनले भने । शिवशताक्षी नगरप्रमुख चन्द्रकुमार शेर्माले राज्यले जनप्रतिनिधिलाई पूर्णरूपमा विश्वास गर्न नसक्दा काम गर्न गाह्रो भइरहेको बताए । जनताले हामी जनप्रतिनिधिले काम गरेको हेर्न चाहिरहेका छन् तर सरकारले हाम्रो क्षेत्राधिकारको विकासको बजेट जिल्ला प्राविधिक कार्यालयतिर पठाएको छ, उनले भने । स्थानीय विकास अधिकारी खेमराज ओझाले स्थानीय तहमा नयाँ अनुहार आउनु, प्रशासनिक काममा अनुभवको कमी र नीतिगत समस्याले जनप्रतिनिधि ६ महिनासम्म अलमलमै रहेको बताए । ज्ञानको कमी हुँदा जनप्रतिनिधि आफंैले बनाउनुपर्ने ऐन, नियमहरूसमेत बनाउन नसकिरहेको उनको भनाइ छ ।गाउँ पुगेन सेवाताप्लेजुङ, फक्तालुङ गाउँपालिकाले अझै स्थायी कार्यालय पाउन सकेको छैन । साँघुरो कोठामा बैठक बस्ने काम मात्र हुन्छ । गाउँपालिका अध्यक्षसमेत बैठकका लागि जाने र फेरि सदरमुकाम फुङलिङ फर्कने गरेका छन् । कार्यकारी अधिकृत अधिकांश काम सदरमुकाममै बसेर गर्छन् । कच्ची मोटरबाटो पुगेको यो गाउँपालिकाको केन्द्र तापेथोक बगरमा सदरमुकामबाट दैनिक दुइटासम्म साना सवारी जाने गरेका छन् । इमेल, इन्टरनेट सुविधा छैन । गाउँपालिकाको कार्यालय र स्थानीय व्यवसायीले राखेका चारवटा सीडीएमए स्काई फोन मात्रै छन् ।जनप्रतिनिधि आए पनि गाउँमा विकासको काम हुन नसकेको गुनासो व्याप्त छ । पदाधिकारी भने काम गर्ने प्रयास भइरहेको दाबी गर्छन् । गाउँपालिकाले विनियोजन गर्ने रकम समयमै बाँडफाँट गरिसकेका छौं, काम सुरु भएको छ, अध्यक्ष सरोज एभेङले भने । कर्मचारी बस्ने व्यवस्था नभएको स्थानमा जग्गा किनेर पूर्वाधार निर्माण गर्ने योजना रहेको उनले सुनाए । गाउँमा बैंक नभएकाले कर्मचारी तलबभत्ता, निकासालगायत काममा सदरमुकाम धाउनुपर्ने बाध्यता रहेको कार्यकारी अधिकृत रामसुन्दर थापाले बताए । छैन उपलब्धिइलामका १० स्थानीय तहमा चालु आवका लागि २ अर्ब ९८ करोड रुपैयाँ विनियोजन भएको छ । पहिलो र दोस्रो किस्ता गरी करिब २ अर्ब रुपैयाँ सम्बन्धित तहको खातामा जम्मा भएको कोष तथा लेखा नियन्त्रण कार्यालयले जनाएको छ तर खर्च गर्ने तौरतरिका मिलाउँदैमा अधिकांशको समय बितिरहेको छ । चुनावअघि यहाँ ४ नगर र ६ गाउँपालिकाका उम्मेदवार सबैले पूर्वाधार निर्माणअन्तर्गत सडक सुधारलाई मुख्य प्राथमिकतामा राखेका थिए । सम्बन्धित तहले पनि धेरै योजना सडककै छानेका छन् तर अझै काम सुरु भएको छैन । नीतिनियम निर्माण नगरी कुनै पनि काम गर्ने अवस्था छैन, इलाम नगरप्रमुख महेश बस्नेतले भने, दसैंतिहार र निर्वाचनले पनि धेरै अलमल भयो । अब बनेको नियमअनुसार योजना सञ्चालन हुनेछन् । माङसेबुङ गाउँपालिकाले योजना सम्झौताको चरणमा रहेको जनाएको छ । अहिलेसम्म नियम बनाउनुका साथै योजना छनोटमा लागियो, प्रमुख डिकेन्द्र इदिङ्गोले भने, अब कार्यान्वयनमा जुटेका छौं । माईजोगमाई गाउँपालिकाकाले पनि योजना सञ्चालन नहुनुमा उस्तै कारण देखायो । सुरुमा नीतिनियम बनाउनमा व्यस्त भएकाले सामान्य काम पनि गर्न नसकिएको गाउँपालिका प्रमुख जितबहादुर राईले बताए । वर्षौंदेखि खानेपानी अभाव झेल्दै आएका सदरमुकाम क्षेत्रका बासिन्दा खानपुग्दो पानी आउने प्रतीक्षामा छन् । नगरपालिकाले वितरणको जिम्मा लिएको खानेपानी व्यवस्थापन अझै सहज छैन । प्रमुख बस्नेत भने पानीको चुहावट र अनियमितता हटाएर वितरणमा सुधार गरिएको दाबी गर्छन् । इलाम नगरपालिकामा यो वर्ष ६४ करोड ७० लाख रुपैयाँ सरकारी अनुदान प्राप्त छ । नगरसभाले सडकलगायत भौतिक पूर्वाधारलाई प्राथमिकतामा राखेको छ । जनप्रतिनिधि आइसकेपछि कर्मचारी पर्याप्त नभएको र भएका कर्मचारीले पनि पर्याप्त सहयोग नगरेको अवस्था देखियो, संघीय मामिला तथा स्थानीय विकास मन्त्रालयका सचिव दिनेश थपलियाले भने, वित्तीय समानीकरण र विशेष अनुदानले निर्दिष्ट गरेअनुसार बजेट विनियोजन र व्यवस्थापन भएको छैन । स्थानीय तहको अधिकार, स्रोतसाधान हस्तान्तरण र जनशक्ति व्यवस्थापनजस्ता विषयमा चुनौती औंल्याउँदै उनले यिनलाई व्यवहारमा उतार्न जनप्रतिनिधि र प्रमुख प्रशासकीय अधिकारीका लागि स्थानीय सरकार सञ्चालन र बजेट तर्जुमाबारे अभिमुखीकरण चलाइँदै आएको जानकारी दिए । (उदयपुरबाट डिल्लीराम खतिवडा, झापाबाट पर्वत पोर्तेलअर्जुन राजवंशी, ताप्लेजुङबाट आनन्द गौतम र इलामबाट विप्लव भट्टराई)"
केन्द्र विवाद चुलियो,"खोटाङ केन्द्रबारे सहमति जुट्न नसकेपछि दिप्रुङ गाउँपालिकाका १४ जनप्रतिनिधिले सामूहिक राजीनामा दिएका छन् । केन्द्र सार्नुपर्ने पक्षमा रहेकाहरूले अल्पमतमा परेपछि गाउँपालिका प्रमुख भूपेन्द्र राईसमक्ष सामूहिक राजीनामा दिएका हुन् । अहिले केन्द्र कायम भएको त्रितीय भन्ज्याङबाट डाँडागाउँ वा नाराङ्गा सार्नुपर्ने अडान कस्दै आएका वडाध्यक्षहरू १ नम्बरका शमशेरबहादुर खत्री, २ का भीमबहादुर खत्री र ७ का धनबहादुर मगरसहित १४ जनाले राजीनामा दिएका हुन् । आफूहरूले शुक्रबार राजीनामा बुझाएको २ नम्बर वडाध्यक्ष खत्रीले बताए । केन्द्रको विषयमा बिहीबारदेखि सुरु गाउँ कार्यपालिकाको बैठकसमेत स्थगित भएको छ । गाउँपालिकाका अन्य चारवटा वडाका २० प्रतिनिधिले भने यथास्थानमै केन्द्र कायम हुनुपर्ने अडान कस्दै आएका छन् । स्थानीय सरकार सञ्चालनसम्बन्धी ऐनअनुसार पालिकाको केन्द्र र नाम ६ महिना (पुस मसान्त) भित्र टुङ्गो लगाइसक्नुपर्ने प्रावधान छ । विवाद लम्बिएपछि आगामी १० गतेसम्मका लागि बैठक गाउँपालिका प्रमुख राईले बताए । केन्द्रको विषयलाई लिएर वडाध्यक्षज्यूहरूले राजीनामा नै दिनुभयो, उनले भने, कसैलाई असर नपर्ने गरी सहमतिमै निर्णय गरिनेछ । नगरमा पनि उस्तैहलेसी तुवाचुङ नगरपालिकामा पनि केन्द्र विवादले जनप्रतिनिधि दुई कित्तामा बाँडिएका छन् । मेयर इवन राईले दुर्छिमको छापडाँडाबाट केन्द्र सारेर कोटगैरामा भवन बनाउन लागेको भन्दै वडाध्यक्षहरूले विरोध जनाएका छन् । गत बुधबार बसेको नगर कार्यपालिका बैठकमा प्रमुख राईले स्वेच्छाचारी ढङ्गले केन्द्र सार्ने निर्णय गराएको उनीहरूको आरोप छ । नगरको २ नम्बर वडाका अध्यक्ष हरिकुमार खडा, ३ का वडाध्यक्ष भलाराज राई, ५ का रमेश तिवारी र ७ का वडाध्यक्ष चइन्द्र राईले विज्ञप्तिमार्फत विरोध जनाएका हुन् । उनीहरूले केन्द्र सार्न लागिएको स्थानप्रति असहमति जनाउँदै कार्यपालिका बैठकमा नोट अफ डिसेन्ट लेखेका छन् । नगरवासीलाई अपायक हुने र किरातीको ऐतिहाासिक एवम् पर्यटकीयस्थल होलेसुङ र रावाचुङ्गढीको संरक्षणप्रवद्र्धनमा असर पुग्ने भएकाले नगर कार्यालय कोटगैरामा राख्न नहुने ५ नम्बर वडाध्यक्ष तिवारीले बताए । नगरपालिकाको केन्द्र दुर्छिमको छापडाँडामा स्वीकृत भएको हो, उनले भने, तर, नगरप्रमुखले भिरालो र किरातीको ऐतिहासिक स्थललाई असर पुग्ने स्थानमा केन्द्र राख्न बल मिच्याइँ गरे । नगर कार्यालयका लागि स्थानीयबाट चार स्थानमा जग्गा प्राप्ति भएको ७ नम्बर वडाध्यक्ष राईले बताए । स्थानीय सरकार सञ्चालन ऐन, २०७४ अनुसार गाउँपालिका तथा नगरपालिकाको नाम र केन्द्र हेरफेर गर्नुपरे सम्बन्धित सभामा तत्काल कायम सदस्य संख्याको दुई तिहाइ बहुमतले पारित गरेको प्रस्ताव प्रदेश सरकारमार्फत नेपाल सरकारमा पठाउनुपर्ने व्यवस्था छ । तर, सामान्य मापदण्डसमेत नबनाई जग्गा छनोट गरिएको राईको भनाइ छ । स्वार्थ र कमिसनको खेलमा नगरपालिकाको कार्यालय कोटगैरा पुर्याउने खेल भएको असन्तुष्ट वडाध्यक्षको आरोप छ । कोटगैरा आसपासमा केही नेताले जग्गा खरिद गरेकाले उनीहरूकै स्वार्थमा केन्द्र सार्न लागिएको तिवारीले बताए । नगरप्रमुख राईले भने कार्यपालिकाको दुई दिनसम्म बसेको पूर्ण बैठकले कोटगैरामा नगरपालिकाको कार्यालय राख्ने निर्णय गरेको बताए । अन्य ठाउँमा अस्पताल, खेलमैदान र बसपार्क राख्ने निर्णय गरिएको हो, उनले भने, निर्णयमा चित्त नबुझे पुन: छलफल गर्न सकिन्छ ।"
नगरप्रमुख पार्टीबाट निष्कासित,"ताप्लेजुङ (कास) प्रतिनिधिसभा र प्रदेशसभा निर्वाचनमा पार्टीलाई असहयोग गरेको भन्दै नेकपा एमालेले फुङलिङ नगरपालिकाका मेयर छत्रपति प्याकुरेललाई पार्टीबाट निष्कासन गरेको छ । जिल्ला कमिटीका दुई सदस्यलाई समेत स्पष्टीकरण सोधिने भएको छ । कमिटीको शनिबार बसेको बैठकले प्याकुरेललाई पार्टी सदस्यसमेत नरहने गरी निष्कासन गरेको र जिल्ला सदस्य भूपेन्द्र थेबे र उर्मिला थेबेलाई स्पष्टीकरण सोध्ने निर्णय गरेको जिल्ला जिल्ला अध्यक्ष बलबहादुर साम्सोहाङले बताए । भूपेन्द्र एमालेका पूर्वसांसद र उर्मिला सिरिजंगा गाउँपालिका १ की वडाध्यक्ष हुन् । उनीहरू पतिपत्नी हुन् । निर्वाचनपछि शनिबार बसेको पहिलो बैठकमा तीनैजना उपस्थित थिएनन् । बोलाए पनि उहाँहरू आउनुभएन, साम्सोहाङले भने, तीनै जनाले निर्वाचनमा असहयोग गरेका कारण कारबाही अघि बढाइएको हो । प्याकुरेल र थेबेले पार्टी निर्णयबारे अनभिज्ञता दर्शाउँदै औपचारिक जानकारी आएपछि प्रतिक्रिया दिने बताएका छन् । पार्टी र पार्टीले उम्मेदवार बनाएका व्यक्तिलाई असहयोग गरेको एउटा मात्रै प्रमाण दिए आफैं राजीनामा दिन तयार छु,, थेबेले भने, पार्टीलाई भोट माग्न हिँडेको थकान नमेटिँदै यस्तो निर्णय भएको भए त्यो घातक हुनेछ । पार्टी अध्यक्ष केपी ओलीको गुट भनेर आफूहरूलाई सिध्याउन पहिल्यैदेखि प्रयास गरिएको उनले आरोप लगाए । पत्नीसहित आफू उपचारका लागि काठमाडौंमा रहेकाले पार्टी बैठकमा पुग्न नसकेको थेबेले प्रस्ट्याए ।"
वाम गठबन्धनको द्विविधा,"प्रतिनिधिसभा र सातवटा प्रदेशसभाको निर्वाचन एकसाथ सफलतापूर्वक सम्पन्न गरेर अन्तर्राष्ट्रिय प्रंशसा बटुलेको नेपालले निर्वाचन परिणामको घोषणा र यसको कार्यान्वयनमा देखाएको ढिलाइले अनावश्यक संशय बढाएको छ । राष्ट्रिय सभा गठनसम्बन्धी कानुन तत्कालीन व्यवस्थापिकासंसद् छँदै तर्जुमा नगर्दाको फलस्वरूप अहिले अध्यादेशविवाद खडा भएको छ । त्यसैको सेरोफेरोमा अड्किएको निर्वाचन आयोगले चुनावी परिणामको अन्तिम घोषणासमेत गर्न सकेको छैन, जसले गर्दा न प्रतिनिधिसभा गठन हुन सकेको छ, न त नयाँ सरकार नै बन्न सकेको छ । राजनीतिक दलहरूले यो अन्योलको यथाशीघ्र अन्त्य गर्नुपर्छ । यसका लागि प्रधानमन्त्री शेरबहादुर देउवाले थालेको पञ्चदलीय परामर्श सही छ, तर पर्याप्त छैन । सफल निर्वाचनको साख जोगाउन पनि हालको गतिरोधलाई तन्किन दिनु हुँदैन । सदैव सुस्तरी बढ्ने नेपाली शैलीअनुरूप यी विवादको पनि निपटारा लाग्ला तर वामपन्थी गठबन्धनले पाएको जनादेशमुताबिकको सत्तासंरचनाचाहिं बन्ला या नबन्ला, मुलुकको केही वर्षको राजनीतिक स्थायित्व त्यसैमा निर्भर हुने देखिन्छ ।अहिलेको अध्यादेशविवाद जति तन्किँदै छ या तन्काइँदै छ, वाम गठबन्धनका मुख्य घटक नेकपा एमाले र माओवादी केन्द्रका नेतामाझ पनि अविश्वास झाँगिँदै गएको छ । कुनै पनि दल या दलहरूको गठबन्धन कति दिगो हुन्छ भन्ने कुरा उनीहरूको आपसी सम्बन्ध र विश्वासमा आधारित हुन्छ । त्यसैले यो सम्बन्धित दलहरूको नितान्त आन्तरिक मामिला हो । तर यसपटक उनीहरूले सँगै जान्छौं, सँगै सरकार बनाउँछौं र पार्टी एकतासमेत गर्छांै भन्दै मत मागेको र तदनुरूप जनताबाट समर्थन पाएको सन्दर्भमा वाम गठबन्धनको निरन्तरता सार्वजनिक सरोकारको विषय बनेको हो । यद्यपि चुनावअघि उनीहरू जसरी एक ठाउँमा उभिएका थिए, चुनावपश्चात् खासगरी पदीय बाँडफाँटलाई लिएर मतान्तर देखिन थाल्नु विडम्बनाको विषय हो । प्रधानमन्त्री र पार्टी नेतृत्व ककसलेकसरी लिने भन्ने सवालमा दुई दलका नेताबीच मतैक्य हुन सकेको छैन । सायद त्यही पृष्ठभूमिमा गैरवाम सत्ता गठबन्धनको समानान्तर कसरतसमेत चल्न थालेको छ । माओवादीले कांग्रेस र मधेसकेन्द्रित दलसँग तथा एमालेले संघीय फोरमलगायतसँग मिलेर सरकार बनाउन सकिन्छ कि भनेर गरेको अनौपचारिक छलफलले त्यही देखाउँछ । भर्खरै सम्पन्न निर्वाचनको जनादेश त्यो होइन । जनताले वाम गठबन्धनलाई सरकार चलाउन र कांग्रेसलाई प्रमुख प्रतिपक्षमा बस्न म्यान्डेट दिएका हुन् । मुख्य राजनीतिक दलहरू त्यसैअनुरूपको भूमिकामा बस्दा मात्र मुलुकले केही हदसम्म स्थायित्व हासिल गर्न सक्छ । एमाले र माओवादीले अहिले पाएको मत उनीहरूले जनतासमक्ष गरेको साझा अपिल या सामूहिक प्रतिबद्धताको परिणाम हो । उनीहरूले चुनावअघि वाम सरकार बनाउँछौं, पार्टी एकीकरण नै गर्छौं भन्दै पार्टी एकता संयोजन समितिसमेत गठन गरेका थिए । त्यसैमातहत साझा चुनावी घोषणापत्र लिएर जनतासामु मत माग्न गएका थिए । जनताले पनि वाम गठबन्धनले अगाडि सारेको स्थिरता तथा समृद्धिका पक्षमा आफ्नो अभिमत जाहेर गरे र एमालेमाओवादीलाई सरकार बनाउन आवश्यक पर्ने बहुमत दिए । साझा कार्यक्रम अगाडि सारी मत मागेर सफल भएका यी दलले अहिले फरकफरक बाटो ताक्न खोज्नु भनेको विशुद्ध राजनीतिक अवसरवाद हो । त्यस्तो बाटोले मुलुकमा राजनीतिक स्थायित्व आउन दिँदैन, सत्ता छिनाझपटीको पुरानै खेल मात्र दोहोर्याउनेछ । यसपटक वाम गठबन्धनलाई सरकार चलाउन दिने गरी आएको जनादेशको सदुपयोग होलानहोला, पछि मूल्यांकन हुने नै छ । वाम गठबन्धनले राम्ररी सरकार सञ्चालन नगरे उनीहरूलाई अर्को चुनावबाट दण्डित गर्न पाइने अधिकार जनतासँग सुरक्षित छँदै छ । जहाँसम्म एमाले र माओवादीका शीर्ष नेतृत्वको कुरा हो, उनीहरूले चाहिं कुनै पनि तपसिलको कारण देखाएर बाटो बिराउनु हुन्न । चुनावमा वाचा गरेबमोजिम नै जनतालाई स्थायित्वको अनुभूति दिनुपर्छ । त्यसका लागि उनीहरूले आपसी मतान्तर हल गर्दै आफ्नो आगामी बाटो चाँडै प्रस्ट्याउनुपर्छ । उनीहरू प्रस्ट भएपछि मात्र सरकार गठनलगायत भावी राष्ट्रिय मार्गचित्र प्रस्ट हुनेछ र हालका गतिरोधका गाँठाहरू पनि सम्भवत: फुक्नेछन् ।"
रानीपोखरी पहिलेकै जस्तो होस्,"भूकम्पले क्षतिग्रस्त रानीपोखरी पुनर्निर्माण गर्ने काम फेरि धमाधम चलिरहेको छ । दुई वर्ष पहिला नै महानगरबाट यसको पुनर्निर्माणको ठेक्का पाएको कम्पनीले कंक्रिट प्रयोग गर्नाले काम रोकिएको थियो र पुरातत्त्व विभाग आफैंले भित्री संरचना पुनर्निर्माण थालेको थियो । अहिले महानगरबाट बाहिरी संरचना निर्माणको ठेक्का पाएको कम्पनीले कंक्रिट प्रयोग गरिरहेको छ । यसले लाग्छ, रानीपोखरीलाई पुनर्निर्माणपश्चात् हामी पहिलेकै स्वरूपमा पाउनेछैनौं । जनताको मत पाएर महानगर प्रमुख बनेका विद्यासुन्दर शाक्य महानगरवासी र पुरातत्त्व विभागका आवाजलाई दबाउँदै मौलिकपन मेट्ने कार्यमा तीव्र रूपमा लागेको देख्दा आश्चर्य लाग्छ । बागदरबार भत्काएर आधुनिक शैलीको भवन बनाउने कुरा गर्दै गरेका मेयरले अहिले रानीपोखरीमा कफी सपको निर्माणलाई उठाइरहेका छन् । यसले पहिलेको स्वरूप कायम नहुनेमा उनी रहेको प्रस्ट देखिन्छ । हिजो एउटा राजनीतिक दलको बलमा मेयर बनेको मान्छे आज सम्पूर्ण महानगरवासीको प्रतिनिधि हो । महानगरका नागरिकको चाहनाबमोजिम चल्नु उसको कर्तव्य हो । रानीपोखरी पहिलेकै अवस्थामा आओस् । मेयर केवल जनप्रतिनिधि हुन्, सर्वेसर्वा होइनन् । उनको हठमा रानीपोखरीमा कंक्रिट प्रयोग भयो भने अनि कफी सप बन्यो भने रानीपोखरी पुरानो अवस्थामा रहन्न । रानीपोखरीको मौलिकता जोगाउनुपर्छ । आधुनिकताका नाममा हाम्रा सांस्कृतिक एवम् पुरातात्त्विक सम्पदामाथि खेलबाड बन्द हुनुपर्छ । पुनर्निर्माण आज हुँदै छ, आवाज आजै उठ्नुपर्छ । देशको मुटु राजधानीमा पुरातात्त्विक सम्पदामाथि यत्रो खेलबाड हुँदा महानगरवासी चुप बस्नु हुँदैन । मौलिकतालाई जोगाएर भावी पुस्तालाई हस्तान्तरण गर्नु हाम्रो आजको पुस्ताको जिम्मेवारी हो । कसैको पनि हठ र स्वार्थ हाम्रो मौलिकताभन्दा माथि हँुदैन । रानीपोखरीमाथि स्वार्थको राजनीति बन्द गरियोस् । पुरातत्त्व विभागले मौलिक रूपमा काम गराउन दबाब देओस् । समय अधिकारी सिनाम, ताप्लेजुङ"
कांग्रेसको भविष्य नेतृत्वका हातमा,"निर्वाचनमा एकको हार र अर्कोको जित हुन्छ । नेपाली जनताले यस पटकको निर्वाचनको माध्यमबाट केन्द्रीय र प्रदेशको सत्ताबाट कांग्रेसलाई टाढै राख्ने अभिमत प्रकट गरे । जनताको यो अभिमतलाई स्वीकार गर्नुको विकल्प कांग्रेसजस्तो लोकतन्त्रमा विश्वास राख्ने पार्टीलाई अरू कुनै हुनै सक्दैन । राजनीतिमा जित्नेलाई अहंकार हुन्छ, जुन कुरा केपी ओलीको बोलीमा प्रस्ट छ । नेपाली कांग्रेसले प्रत्यक्षतर्फ सोचेअनुरूप जित्न सकेन । निर्वाचनपहिले राष्ट्रियता र राष्ट्रिय स्वाभिमानमा निकै चोट पुग्दै गएको महसुस आम जनताले गर्दै आएका थिए । तराईका मधेसी समुदायले गरेका आन्दोलन, जनजाति आन्दोलन, नाकाबन्दी र राष्ट्रिय राजनीतिमा बाह्य शक्तिको नांगो हस्तक्षेपबाट आम जनता राष्ट्रियताप्रति निकै चनाखो र संवेदनशील हुँदै आएका थिए । यस्तो जनभावनालाई कांग्रेसी नेतृत्वले बेवास्ता गर्दै पहाडी क्षेत्रको आफ्नो जनमत कतै जाँदैन, भारत र तराईका मधेसी समुदायलाई सन्तुष्ट राख्नसके विजय गरिने गलत मूल्यांकनले नेपाली जनतालाई झन् बढी चोट पुर्याउन काम गर्यो । यसपालि जनतामा कुनै पार्टी सत्ता रहनु उपयुक्त हुन्छ भन्नेभन्दा पनि उनीहरूलाई देशमा राजनीतिक स्थिरता र विकास निर्माणको चाहना रहेको पाइयो । फलस्वस्प यो निर्वाचनमा जनताले नेपाली कांग्रेसलाई राष्ट्रिय राजनीतिको केन्द्रविन्दुबाट किनारमा धकेलिदिए भने वामपन्थी गठबन्धनलाई स्पष्ट बहुमत मात्र होइन, करिब दुई तिहाइ सिटमा विजय गराइदिए । कांग्रेस पार्टीको नेतृत्वले यति ठूलो पराजयको यथार्थपरक विश्लेषण गर्नुपर्छ र पराजयको जिम्मेवारी लिँदै नेतृत्व छोड्नुपर्छ । अबको कांग्रेस नेतृत्वले लिने निर्णयले कांग्रेसको भविष्य निर्धारण गर्नेछ । पार्टी सभापतिलगायत नेतृत्व वर्गले पार्टीको नेतृत्व पार्टीमा केही गर्छु भन्ने भिजन भएका जनताले रुचाएका युवालाई सुम्पिनु राम्रो हुन्छ । अब पनि उनीहरू नेतृत्वमा रहिरहने हो भने अर्को निर्वाचनमा कांग्रेसको झन् नराम्रो पराजय हुने निश्चित छ । जयराम पुडासैनीबौद्ध, काठमाडौं"
मोदीको सदाशयता,"कान्तिपुरमा शुक्रबार प्रकाशित अग्रपृष्ठको समाचार ओलीसँग सहकार्य गर्न मोदी प्रतीक्षारत पढेँ । नेपालमा गणतान्त्रिक संविधान दुई तिहाइभन्दा बढी सदस्यको दस्तखतबाट घोषणा गरिँदा मधेसी दलका मुद्दा नसमेटिएको भनी असहमति जाहेर गरी भारतले स्वागतसम्म गर्न हिचकिचाउँदै आएको थियो । अहिले त्यही संविधान कार्यान्वयन गर्ने प्रक्रियागत निर्वाचनको नतिजाबाट अत्यन्तै उत्साहित भई भारतीय विदेश मन्त्रालयका प्रवक्ता रहेका रविशकुमारले नेपाली जनतालाई बधाई दिइसके । त्यस्तै, नेपालका लागि पूर्वभारतीय राजदूत रञ्जित रेले ओली भारतका असल मित्र भनी चर्चा गरे । भारतीय प्रधानमन्त्री नरेन्द्र मोदीले त खुलेरै आफू ओलीको नयाँ सरकारसँग काम गर्न निकै इच्छुक भनी भारत भ्रमणका लागि अग्रिम निम्तोसमेत दिए । यसले भारतको अबको कूटनीति पक्कै केही भिन्न हुनेछ भनेर अनुमान गर्न सकिन्छ । नेपालको निर्वाचनमा वाम गठबन्धनको विजयलाई दिल्लीले नरुचाएको भनी भारतीय अखबारहरूले लेख्दै गर्दा र अतीतका तीता यथार्थ पनि ताजै रहेको अवस्थामा सबै भ्रम चिर्न उच्च राजनीतिक स्तरबाटै मोदीले सम्पर्क सुरु गरेका हुन सक्छन् । नेपालमा पनि ओली प्रधानमन्त्री भए पुन: नाकाबन्दी हुने त होइन भन्ने आम नेपालीकै चिन्तालाई भारतीय साथ र सहयोग रहने मोदीको अभिव्यक्तिले मत्थर गर्नेछ । विगतको नाकाबन्दीका कारण सर्वत्र आलोचित बनेका मोदीले यसरी उत्साही बनेर सदाशयता प्रकट गर्दा नेपालीमा भारतविरोधी चिन्तन कम हुने आशा र अपेक्षा पनि उनले गरेका हुन सक्छन् । मोदीलाई थाहा छ, नेपालको अब बन्ने सरकार पाँच वर्षसम्म चल्ने निश्चित छ । अर्काेतिर नेपाल भारतीय अटोमोबाइललगायत उत्पादनको एकलौटी बजार हो । कूटनीतिक हेराइले हेर्ने हो भने अब बन्ने सरकारको रोजाइमा केरुङबाट नेपालसम्म रेलमार्ग जोड्ने कुराले प्राथमिकता पाइसकेको अनुमान गर्न नसकिने होइन । यस्तै अनगिन्ती गम्भीर विषयलाई सकेसम्म सहानुभूतिका मल्हमले नेपाली मन नरम बनाउन भारतीय पक्ष आतुर भएको हुनुपर्छ । श्यामसुन्दर कुइँकेलहाँडीगाउँ, काठमाडौं"
देउवाको उदेकलाग्दो सत्तामोह,"प्रदेशसभा र प्रतिनिधिसभा निर्वाचनमा पार्टीले ऐतिहासिक हार बेहोरेको छ । आफ्नै पार्टीले यसको दोष सभापति शेरबहादुर देउवाको कार्यशैलीमाथि थोपरेको छ । जनताले पनि देउवा प्रधानमन्त्री भएपछि खासै नयाँ स्वाद चाख्न पाएनन् । जे गरे, निवार्चन सम्पन्न गर्नमा सहयोग मात्र गरे । आफ्नै पार्टी आफ्नो नेतृत्वप्रति सन्तुष्ट छैन । यस्तो बेलामा देउवा भने अध्यादेशको बहानामा सत्ता लम्ब्याउने ध्याउन्नमा लागिपरेका छन् । स्थानीय तहको पहिलो चरणको निर्वाचनपछि प्रचण्डले कति सजिलै प्रधानमन्त्रीको कुर्सी देउवालाई छोडिदिए । यसबाट पनि देउवाले पाठ सिक्नुपर्ने हो । अझ निर्वाचनमा पार्टीले बेहोरेका हारलाई हेरेर नैतिकताका आधारमा राजीनामा दिए पनि हुने हो । अनेक बखेडा झिकेर सत्तामा बसिरहने दाउ खेल्नुभन्दा बरु सत्ता कसका हातमा छाड्नुपर्छ तयार भएर आऊ, म सत्ता छोड्न तयार छु भनिदिए कसैको भनाइ खानुपर्दैनथ्यो तर अनेक बहाना झिकेर सत्तामा बसिरहने देउवाको दाउ सिंगो कांग्रेस पार्टी र देशकै लागि हानिकारक छ । यसर्थ देउवाले सत्तामोह त्याग्नु जरुरी छ । कृष्णप्रसाद शर्माकाठमाडौं"
कांग्रेस निषेध गर्ने योजना !,"निर्वाचनको जनादेशलाई बेवास्ता गर्दै कांग्रेसले सत्ता हस्तान्तरण गर्न नचाहेको भनी एमालेले कांग्रेसमाथि गरेको दोषारोपणसम्बन्धी समाचारले ध्यानाकर्षण गरायो । सरकारले प्रतिनिधि र प्रदेशसभा चुनाव हुनुपूर्व नै राष्ट्रपतिसमक्ष पठाएको राष्ट्रिय सभा निर्वाचनसम्बन्धी अध्यादेश राष्ट्रपतिबाट हालसम्म स्वीकृत पनि भएको छैन र फिर्ता पनि भएको छैन । एकल संक्रमणीय निर्वाचन पद्धतिबाट राष्ट्रिय सभाको चुनावको व्यवस्थासहितको अध्यादेशप्रति माओवादी केन्द्र लचिलो भए पनि एमालेले बहुमतीय निर्वाचन प्रणाली हुनुपर्छ भनी अडान लिएको छ । राष्ट्रिय सभा माथिल्लो सदन हुनुका साथै स्थायी सदन हो । त्यसको गठन नभएसम्म संसदीय व्यवस्थाअनुसार विधायिकाले पूर्णता पाउँदैन । राष्ट्रिय सभा पूर्ण रूपमा समावेशी र सबै दलको सहभागितामूलक हुनुपर्छ । एमालेले प्रस्तावित अध्यादेशमा ज्यादै अडान लिनुका पछाडि राष्ट्रिय सभामा कांग्रेसलगायत लोकतान्त्रिक शक्तिहरूलाई निषेध गर्ने योजना त होइन ? महेन्द्रसिंह बमटीकापुर १, कैलाली"
ओलीसँग अनुरोध,"आज केपी शर्मा ओली सबैभन्दा ठूलो दलको नेता हुनुभएको छ । तर केही दिनयताका ओलीका अभिव्यक्ति अशोभनीय छन् । देश संविधान कार्यान्वयनको प्रक्रियामा छ । सरकारले सिफारिस गरेको राष्ट्रिय सभा गठनसम्बन्धी अध्यादेश अहिले राष्ट्रपति कार्यालयमा अड्किएको छ जसका कारण राष्ट्रिय सभा गठन नै अवरुद्ध छ । शेरबहादुर देउवाले सत्ता छोड्न नचाहेको भन्ने कुरा सरासर गलत हो । देउवाले आफ्नो पार्टी हराएर पनि प्रजान्तन्त्र र जनताको जित गराउनुभयो । मतदाताले ओलीलाई आगामी सरकार सञ्चालन गर्न म्यान्डेट दिएका छन् तर यो एक्लैले सम्भव हुँदैन । अत: ओलीले सबैलाई साथ लिएर हिँड्नुपर्छ, विपक्षीलाई सत्रु ठान्नु हुँदैन । विरोधले मात्र देश बन्दैन । देशमा आर्थिक समृद्धि आए जनताले उहाँको जयजय गर्नेछन् । जनता विधिको शासन हेर्न आतुर छन् । यो देशलाई विभाजित मनसिकतालाई एकत्रित गर्न सक्ने नेता पनि चाहिएको छ । टेकबहादुर थापा गोलन्जोर, सिन्धुली"
निराशाको प्रतिबिम्ब,"हर्सोल्लाससाथ स्थानीय तह, प्रतिनिधिसभा र प्रदेशसभाको निर्वाचन सफल बनाउन सर्वसाधारणले पुर्याएको योगदान अतुलनीय देखियो । यसको एउटै कारण हो: लोकतन्त्रमाथि नागरिकको लगाव, विश्वास र समृद्धिको उत्कट चाहना । अर्को शब्दमा भन्नुपर्दा जुनसुकै राजनीतिक आस्था बोक्ने व्यक्ति किन नहुन्, उनीहरूको अर्जुनदृष्टि लोकतन्त्रको नवीन प्रारूप र दिगो विकासमाथि हो भन्ने बुझ्न सकिन्छ । निर्वाचन सकिएपछि सौहार्दपूर्ण वातावरणमा सत्ता हस्तान्तरण, बधाईबिदाइ, दलहरूबीच नयाँ लोकतान्त्रिक पद्धतिबारे बृहत् अन्तरक्रिया, संघीय संरचना निर्माण, हार्नेजित्ने सबै मिलेर सुशासन र दिगो विकासमा दलहरू केन्द्रित हुने जनअपेक्षा थियो । तर चुनावको नतिजा आउने क्रम सुरु भएदेखि पार्टी सभापति, अध्यक्षलगायत विभिन्न दलका शीर्ष नेतृत्वबीच बढेको तिक्तता र दूरीले सबैलाई आश्चर्यचकित, दिग्भ्रमित नबनाइरहन सकेन । खासगरी एमाले अध्यक्ष केपी शर्मा ओली र कांग्रेस सभापति शेरबहादुर देउवाबीच लामो समयदेखि भेटघाट नभएको, बोलचालै बन्द भएको, चुनावअघि यदाकदा भेट भइहाले पनि दुवै नेता धुम्म परेर बस्ने, आँखा तर्ने, टेढो आँखाले हेर्नेजस्ता प्रवृत्ति देखिएको सन्दर्भले शीर्ष नेताका कारण देशभरको राजनीति लथालिंग र भताभुंग हुने त होइन भन्ने शंका उब्जन थालेको छ । जस्तो कतिपय ठाउँमा नवनिर्वाचित स्थानीय जनप्रतिनिधिमा अर्को दलको व्यक्ति देख्नेबित्तिकै शीर्ष नेताको देखासिकी गर्दै घोसेमुन्टो लाएर बस्ने, पानी बाराबारको स्थितिमा पुग्ने दुष्प्रवृत्ति बढिरहँदा अब लोकतान्त्रिक दल र तिनका प्रतिनिधिबाट जनताले विकासको के आस गर्ने ? लोकतन्त्र प्राप्त गर्न काँधमा काँध मिलाएर लडेका शीर्षनेता मुलुकको राजनीतिक गन्जागोलदेखि बेखबर बन्दै दम्भ, अहंकार, सर्वसत्तावादतर्फ उन्मुख भए मुलुकभर कालो बादल मडारिइरहनेछ, जनताका दु:खपीडा चरम उत्कर्षमा पुग्नेछन् । डा भुवनेश्वर शर्माचन्द्रागिरि२, काठमाडौं"
पार्टी कार्यकर्ताजस्ता व्याख्याता,"टीकाराम भट्टराईले पुस ७ गते कान्तिपुरमा लेखमार्फत जसरी तर्क पेस गरे पनि संविधानले समस्या समाधान गर्नेभन्दा झन् बल्झाउने प्रस्टै छ । जस्तो सरकार गठन पहिला कि राष्ट्रिय सभा गठन भन्ने विवाद आयो, कसरी ? हिजो यो संविधान निर्माण गर्दा कुन धारामा केके लेखियो भनेर कुन दलका कुन कुन नेताले अध्ययन गरेका थिए ? यो प्रश्न किन कोही कानुनका जानकारहरूले कुनै नेतालाई गर्दैनन् ? सरकारले राष्ट्रिय सभा गठनका लागि राष्ट्रपतिलाई सिफारिस गरेको अध्यादेश किन समयमा प्रमाणीकरण भएन ? दलका कार्यकर्ता मुलुकको राष्ट्रप्रमुख हुने भएकाले आफ्नो दलको चिन्ता पहिला गर्छन् कि समग्र राष्ट्रको ? संविधानको व्याख्या गर्ने कानुन व्यवसायीहरू पनि दलकै कार्यकर्ताजस्तो देखिँदा समस्या समाधान हुन्छ कि स्थिति झन् भयावह हुन्छ ? डिल्लीराम खनाल दमक, झापा"
अनुमानका भरमा आलोचना,"पुस ६ गते कान्तिपुरको पाठक मञ्चमा डा शिवशंकर यादवले सफलता धेरै टिक्दैन शीर्षकमा नेकपा एमालेका अध्यक्ष केपी ओलीको खेदो खनेका छन् । डा यादवको बुझाइमा ओली एनजीओ र आईएनजीओको पृष्ठभूमिबाट आएका हुन् तर ओलीलाई मतदाताले आगामी सरकार गठन गरी देश चलाउने आदेश दिएका छन् । त्यसैले अब सरकार बनाउने सुरसारमा लागेको वाम गठबन्धनलाई यसरी सरकारमा आरोहण नगर्दै अहिल्यै अनुमानका भरमा अनर्गल गालीगलौज, सत्तोसराप र आरोप शोभनीय लागेन । अब त हामी नेपालीले सकारात्मक सोचका साथ मुलुकलाई समृद्घितिर लैजान सरकारको खबरदारी गर्नु नै श्रेयस्कर हुन्छ । डा गंंगाराज अर्यालपाणिनी८, अर्घाखाँची"
सवारी जामले सास्ती,"भक्तपुर, सूर्यविनायकदेखि कोटेश्वरसम्म आउन कति समय लाग्ला ? साधारणतया सार्वजनिक भाडाको यातायातमा बढीमा २० देखि ३० मिनेट तर विडम्बना त्यो बाटो भई दैनिक यात्रा गर्ने यात्रुले १ घण्टाभन्दा बढी समय लगाउनुपरिरहेको छ । यसको प्रत्यक्ष असर बिरामी बोकेको एम्बुलेन्स, कर्मचारी, विद्यार्थी र दैनिक रोजीरोटीको ज्यालादारी काममा हिंड्ने सर्वसाधारणमा निरन्तर परिरहेको छ । यो समस्या समाधानमा सम्बन्धित निकायको ध्यान कहिले पुग्ने ? राम छुस्याकीतचपाल९, भक्तपुर"
उदार अर्थतन्त्रमा सिन्डिकेट र क्रोनी क्यापिटलिजम,"क्रोनी क्यापिटलिजमफोब्र्स पत्रिकाले २०१६ मेमा श्रीलंकाको मत्ताला अन्तर्राष्ट्रिय विमानस्थललाई संसारकै सबभन्दा खाली विमानस्थल चित्रण गरी एक लेख प्रकाशन गर्यो । हालको बन्दारानाइके अन्तर्राष्ट्रिय विमानस्थलको भीड कम गर्न र पर्यटक आगमन व्यवस्थित गर्ने विकल्पका रूपमा निर्माण गरिएको उक्त विमानस्थल प्रयोग नै हुन छाडेको र थुप्रै कर्मचारी पाल्नुपरेको बताइएको छ । कोलम्बोबाट करिब २०० किमि टाढाको एक पुरानो गाउँमा विमानस्थल बनाउनुको मूल कारणमध्ये पूर्वराष्ट्रपति महिन्दा राजापाक्षेको जन्मस्थल रहेको जनाइएको छ । त्यसैगरी, हालसालै बीबीसीले विश्वकै गरिबमध्येको एक देशमा आरामदायी भूत विमानस्थल भनी मोजाम्बिकमा तयार गरिएको र मुलुककै दोस्रो व्यस्त, त्यस क्षेत्रकै ट्रान्जिट हब हुने अनुमान गरिएको नाकालस अन्तर्राष्ट्रिय विमानस्थल चार प्रतिशतको क्षमतामा चल्नुपरेको तथ्य समेटी समाचार प्रकाशित गरेको छ । उक्त विमानस्थल निर्माणताका नै ब्राजिली कम्पनीसँग घूस लिएको आरोप लागेको थियो । बजार अर्थतन्त्रमा सरकार एउटा तटस्थ नियामक तथा अभिभावक हुनुपर्ने हो तर निजी कम्पनी तथा व्यक्तिगत फाइदाका लागि वा तिनलाई पोस्न व्यक्तिगत सम्बन्ध, शक्ति वा अन्य आधारमा सरकारी नीति, नियम, योजना तथा कामकारबाहीमा परिवर्तन गराउनुलाई क्रोनी क्यापिटलिजम भनिन्छ । यसमा सरकारी प्रणाली तथा प्रशासनभन्दा पनि व्यक्तिगत पहुँचका आधारमा काम हुने गर्छ र सीमित कर्मचारी र राजनीतिज्ञले फाइदा लिने गर्छन् । निश्चित फर्म तथा कम्पनीको फाइदाका लागि संस्थागत संरचना नै खडा गर्ने, लबिङका आधारमा काम लिने, कर्मचारीको सरुवा, बढुवा तथा विभिन्न नियुक्तिमा चलखेल हुने, छुट तथा सरकारी सुविधा प्राप्तिका लागि निष्पक्ष हुन नसक्ने र विवादमा पर्ने, परियोजनाहरू समयमै नसकिने र गुणस्तरहीन हुने आदिका पछाडि नेपाली अर्थतन्त्र क्रोनी क्यापिटलिजमको मारमा परेको आभास हुन्छ ।विभिन्न पूर्वाधारका आयोजना छनोटदेखि विमानस्थल, ठेक्कापट्टा, खानी तथा उत्खनन, जलविद्युत्, वित्तीय संस्थाजस्ता क्षेत्र क्रोनी क्यापिटलिजमद्वारा सबैभन्दा प्रभावित हुने यससम्बन्धी सूचक प्रकाशित गर्दै आएको दि इकोनोमिस्ट पत्रिकाले जनाएको छ । नेपालमा समेत ठूला लगानीमा आर्थिकसामाजिक प्रभावभन्दा पनि कुन देशको लगानी, कुन कम्पनीजस्ता विषयका साथै आफ्नो क्षेत्रमा पर्ने गरी विकास आयोजना पार्ने प्रचलन छ । त्रिभुवन विमानस्थललाई नै थप व्यवस्थित र अत्याधुनिक बनाउनु साटो पोखरा र भैरहवाका अतिरिक्त बाराको निजगढमा समेत अर्को विमानस्थल बनाउन लाग्दा श्रीलंका र मोजाम्बिकको जस्तै नहोला भन्न सकिन्न । यस्ता दीर्घकालीन असर पार्ने पूर्वाधारहरूको तथ्यपरक मूल्यांकन र विश्लेषण आवश्यक छ ।लोकप्रिय राष्ट्रवाद क्रोनी क्यापिटलिजमको पहिलो कदम हुने अर्थशास्त्री रघुराम राजनले भनेजस्तै लोकप्रियता र जनताको म्यान्डेटका नाममा राजनीतिक र आर्थिक सिन्डिकेट हुने अनि यसैको जगमा क्रोनी क्यापिटलिजमलाई प्रश्रय दिने गरी विकास गरिए त्यो कदापि दिगो हुँदैन । बजार अर्थतन्त्र भत्काउने गरी विकासका नीतिहरू बनाइए यसले क्रोनी क्यापिटलिजमलाई प्रश्रय दिने हुनाले अल्पकालमा विकासले गति लिएको जस्तो देखिए पनि दीर्घकालमा नराम्रो आर्थिक विकृति देखा पर्न सक्छ । यसर्थ, भर्खरै राज्य पुन:संरचनामार्फत् प्राप्त आर्थिक तथा राजनीतिक विकेन्द्रीकरणको नीतिलाई सशक्त कार्यान्वयन गरी बजार अर्थतन्त्रमा देखिएका विद्यमान विकृति सुधार्नतिर लाग्नुपर्छ । यसका लागि आर्थिक, सामाजिक र राजनीतिक सिन्डिकेट एवम् क्रोनी क्यापिटलिजमको अन्त्य परिवर्तनको पहिलो सर्त हो तर विकृतिलाई सुधार्ने नाममा सिन्डिकेट र क्रोनी क्यापिटलिजमलाई अझ प्रवेश गराउनेतिर उन्मुख भए हालसम्मको बजार अर्थतन्त्रको लाभसमेत गुम्ने खतरा हुन्छ । नेपाल राष्ट्र बैंक, अनुसन्धान विभागका उपनिर्देशक भट्टका यी विचार निजी हुन् ।"
समझदारी र आवश्यकताअनुसार आलोपालो नेतृत्व हुन्छ,"क्रोनी क्यापिटलिजमफोब्र्स पत्रिकाले २०१६ मेमा श्रीलंकाको मत्ताला अन्तर्राष्ट्रिय विमानस्थललाई संसारकै सबभन्दा खाली विमानस्थल चित्रण गरी एक लेख प्रकाशन गर्यो । हालको बन्दारानाइके अन्तर्राष्ट्रिय विमानस्थलको भीड कम गर्न र पर्यटक आगमन व्यवस्थित गर्ने विकल्पका रूपमा निर्माण गरिएको उक्त विमानस्थल प्रयोग नै हुन छाडेको र थुप्रै कर्मचारी पाल्नुपरेको बताइएको छ । कोलम्बोबाट करिब २०० किमि टाढाको एक पुरानो गाउँमा विमानस्थल बनाउनुको मूल कारणमध्ये पूर्वराष्ट्रपति महिन्दा राजापाक्षेको जन्मस्थल रहेको जनाइएको छ । त्यसैगरी, हालसालै बीबीसीले विश्वकै गरिबमध्येको एक देशमा आरामदायी भूत विमानस्थल भनी मोजाम्बिकमा तयार गरिएको र मुलुककै दोस्रो व्यस्त, त्यस क्षेत्रकै ट्रान्जिट हब हुने अनुमान गरिएको नाकालस अन्तर्राष्ट्रिय विमानस्थल चार प्रतिशतको क्षमतामा चल्नुपरेको तथ्य समेटी समाचार प्रकाशित गरेको छ । उक्त विमानस्थल निर्माणताका नै ब्राजिली कम्पनीसँग घूस लिएको आरोप लागेको थियो । बजार अर्थतन्त्रमा सरकार एउटा तटस्थ नियामक तथा अभिभावक हुनुपर्ने हो तर निजी कम्पनी तथा व्यक्तिगत फाइदाका लागि वा तिनलाई पोस्न व्यक्तिगत सम्बन्ध, शक्ति वा अन्य आधारमा सरकारी नीति, नियम, योजना तथा कामकारबाहीमा परिवर्तन गराउनुलाई क्रोनी क्यापिटलिजम भनिन्छ । यसमा सरकारी प्रणाली तथा प्रशासनभन्दा पनि व्यक्तिगत पहुँचका आधारमा काम हुने गर्छ र सीमित कर्मचारी र राजनीतिज्ञले फाइदा लिने गर्छन् । निश्चित फर्म तथा कम्पनीको फाइदाका लागि संस्थागत संरचना नै खडा गर्ने, लबिङका आधारमा काम लिने, कर्मचारीको सरुवा, बढुवा तथा विभिन्न नियुक्तिमा चलखेल हुने, छुट तथा सरकारी सुविधा प्राप्तिका लागि निष्पक्ष हुन नसक्ने र विवादमा पर्ने, परियोजनाहरू समयमै नसकिने र गुणस्तरहीन हुने आदिका पछाडि नेपाली अर्थतन्त्र क्रोनी क्यापिटलिजमको मारमा परेको आभास हुन्छ ।विभिन्न पूर्वाधारका आयोजना छनोटदेखि विमानस्थल, ठेक्कापट्टा, खानी तथा उत्खनन, जलविद्युत्, वित्तीय संस्थाजस्ता क्षेत्र क्रोनी क्यापिटलिजमद्वारा सबैभन्दा प्रभावित हुने यससम्बन्धी सूचक प्रकाशित गर्दै आएको दि इकोनोमिस्ट पत्रिकाले जनाएको छ । नेपालमा समेत ठूला लगानीमा आर्थिकसामाजिक प्रभावभन्दा पनि कुन देशको लगानी, कुन कम्पनीजस्ता विषयका साथै आफ्नो क्षेत्रमा पर्ने गरी विकास आयोजना पार्ने प्रचलन छ । त्रिभुवन विमानस्थललाई नै थप व्यवस्थित र अत्याधुनिक बनाउनु साटो पोखरा र भैरहवाका अतिरिक्त बाराको निजगढमा समेत अर्को विमानस्थल बनाउन लाग्दा श्रीलंका र मोजाम्बिकको जस्तै नहोला भन्न सकिन्न । यस्ता दीर्घकालीन असर पार्ने पूर्वाधारहरूको तथ्यपरक मूल्यांकन र विश्लेषण आवश्यक छ ।लोकप्रिय राष्ट्रवाद क्रोनी क्यापिटलिजमको पहिलो कदम हुने अर्थशास्त्री रघुराम राजनले भनेजस्तै लोकप्रियता र जनताको म्यान्डेटका नाममा राजनीतिक र आर्थिक सिन्डिकेट हुने अनि यसैको जगमा क्रोनी क्यापिटलिजमलाई प्रश्रय दिने गरी विकास गरिए त्यो कदापि दिगो हुँदैन । बजार अर्थतन्त्र भत्काउने गरी विकासका नीतिहरू बनाइए यसले क्रोनी क्यापिटलिजमलाई प्रश्रय दिने हुनाले अल्पकालमा विकासले गति लिएको जस्तो देखिए पनि दीर्घकालमा नराम्रो आर्थिक विकृति देखा पर्न सक्छ । यसर्थ, भर्खरै राज्य पुन:संरचनामार्फत् प्राप्त आर्थिक तथा राजनीतिक विकेन्द्रीकरणको नीतिलाई सशक्त कार्यान्वयन गरी बजार अर्थतन्त्रमा देखिएका विद्यमान विकृति सुधार्नतिर लाग्नुपर्छ । यसका लागि आर्थिक, सामाजिक र राजनीतिक सिन्डिकेट एवम् क्रोनी क्यापिटलिजमको अन्त्य परिवर्तनको पहिलो सर्त हो तर विकृतिलाई सुधार्ने नाममा सिन्डिकेट र क्रोनी क्यापिटलिजमलाई अझ प्रवेश गराउनेतिर उन्मुख भए हालसम्मको बजार अर्थतन्त्रको लाभसमेत गुम्ने खतरा हुन्छ । नेपाल राष्ट्र बैंक, अनुसन्धान विभागका उपनिर्देशक भट्टका यी विचार निजी हुन् ।"
निर्णय कार्यान्वयनमै अल्झो,"छ महिनापछि सरसफाइखोटाङको रूपाकोट मझुवागढी नगरपालिकाले नगर सफा राख्न सरसफाइ सप्ताह सुरु गरेको छ । मेयर दीपनारायण रिजालले निर्वाचित भएको ६ महिनापछि सरसफाइ अभियान थालेका हुन् । फोहोरले नगरपालिकाको व्यापारिक केन्द्र दिक्तेलबजार दूषित बनेको छ । फोहोर नहटाएसम्म नगरपालिकालाई सफा र सुन्दर बनाउन नसकिने भएकाले अभियान थालिएको रिजालले बताए । फोहोर हटाएर सरसफाइका नियमित कामलाई निरन्तरता दिने योजनामा छौं, उनले भने । यसका लागि जिल्ला समन्वय समितिका संयोजक बबी चाम्लिङको संयोजकत्वमा अनुगमन समिति गठन गरिएको छ । समितिले सरसफाइसम्बन्धी गतिविधि अनुगमन गर्दै सरसफाइयुक्त कार्यालय, शिक्षण संस्था, सफा घरलाई पुरस्कारका लागि सिफारिस गर्ने योजना बनाइएको मेयर रिजालले बताए ।"
१० प्रतिशत मात्रै काम,"आन्तरिक स्रोत बढाउन समस्या मादी गाउँपालिकाले पनि पहिलो चौमासिकमा १५ प्रतिशत मात्रै पुँजीगत खर्च गरेको छ । बजेटको ठूलो हिस्सा भौतिक पूर्वाधार विकासमा छुट्टयाइए पनि हालसम्म सम्झौतामा मात्रै सीमित छन् । मादीले चालु वर्षमा ग्रामीण सडकको स्तरोन्नति गर्न पुँजीगततर्फ १६ करोड ३७ लाख ७६ हजार रुपैयाँमध्ये १० करोड ९४ लाग पूर्वाधार विकासमा मात्रै छुट्टयाएको थियो । ५०५० लाख रुपैयाँका १२ योजनाको सम्झौता मात्रै भएको छ । गाउँपालिका अध्यक्ष वेदबहादुर गुरुङले योजनाको सर्भे र इस्टिमेटमा बढी समय खर्च भएको बताए । कात्तिकभित्र सम्झौता गर्ने र फागुनभित्र सम्पन्न गर्ने योजना थियो, उनले भने, जुन गतिमा काम हुनुपर्ने हो त्यो हुन सकेन । कर्मचारी समायोजन भएर नआउने र चुनावी आचारसंहिताले गर्दा भर्ना गर्न पनि नपाउने हुँदा ढिलाइ हुन गएको उनले बताए । गाउँपालिकाका कार्यकारी प्रमुख नारायणप्रसाद अधिकारीले यस वर्ष आन्तरिक स्रोत परिचालन गर्न नपाउँदा आगामी वर्ष पुँजीगत खर्चको जोहो गर्न अप्ठ्यारो पर्ने बताए । गाउँपालिकाको वार्षिक आम्दानी २६ लाख रुपैयाँ मात्रै छ । तर, गाउँपालिकाले यो वर्षका लागि ३७ करोड ९१ लाख ३ हजार रुपैयाँको बजेट पारित गरेको थियो । गाउँपालिकाको केन्द्र याङ्जाकोटबाट अन्यत्र सार्न राजनीतिक दल र प्राविधिकसहितको टोलीले अध्ययन गरिरहेको छ । मादीको वडा नम्बर ३ वा ४ मा केन्द्र रहने बताइएको छ । गाउँपालिकाको अधिकांश भूभाग अन्नपूर्ण संरक्षण क्षेत्र आयोजना (एक्याप) क्षेत्रभित्र पर्छ । अझै सदरमुकाम म्याग्दीका धौलागिरि र रघुगंगा गाउँपालिकाका कार्यालय अहिले पनि सदरमुकाम बेनीमै छन् । जनप्रतिनिधि चुनिइसके पनि अझै गाउँबाट सेवा प्रवाह हुन सकेको छैन । आवश्यक विद्युत्, बैंक र सञ्चारसमेतको पूर्वाधार नपुगेकाले धौलागिरि गाउँपालिकाको मुनास्थित मुख्य कार्यालय प्राय: सुनसान हुन्छ । गाउँपालिका प्रमुख र उपप्रमुखले आलोपालो गरी सदरमुकाम र गाउँको कार्यालय रुङ्ने गरेका छन् । बैंकिङ कारोबार गर्न समस्या भएकोले सदरमुकाममा सम्पर्क कार्यालय राख्न बाध्य भएका छौं, उपप्रमुख रेशम छन्त्यालले भने, आवश्यक भौतिक पूर्वाधार पुगेको छैन । विषयगत कार्यालय र प्राविधिक कर्मचारी पनि छैनन् । रघुगंगा गाउँपालिकाको कार्यालय पनि अझै बेनीमै छ । सदरमुकाममा गाउँपालिका प्रमुख भवबहादुर भण्डारीको सम्पर्क कार्यालय भनिए पनि कार्यकारी अधिकृत, लेखापाल, प्राविधिक र वडा सचिव त्यहीँ बसेर काम गर्छन् । कार्यालय पनि गापा प्रमुख भण्डारी आफैं अध्यक्ष रहेको विश्वामित्र बचत तथा ऋण सहकारीको भवनमा छ । यो गाउँपालिकाको केन्द्र विवाद अझै निरूपण भएको छैन । गाउँपालिका केन्द्रसम्बन्धी फाइल संघीय मामीला तथा स्थानीय विकास मन्त्रालयमा पेस गरे पनि राजपत्रमा प्रकाशित नभएकाले कार्यालय गाउँ सार्न सकेका छैनौं, भण्डारीले भने, गाउँपालिका केन्द्र रहेको स्थानमा बैंकलगायत भौतिक पूर्वाधार शून्य रहेकाले बेनीमा सम्पर्क कार्यालय राखेर काम गरेका छौं ।पशु, स्वास्थ्य, आयुर्वेदबाहेक अन्य विषयगत कार्यालयका कर्मचारी अझै गाउँपालिकामा पुगेका छैनन् । केही कार्यालयले सम्पर्क व्यक्ति तोकीपठाएको भन्ने पत्र गापामा पठाए पनि कर्मचारी पुगेका छैनन् ।"
अलमलमा जनप्रतिनिधि,"अर्घाखाँची (कास) स्थानीय चुनाव सकिएको लामो समय बित्दा पनि जिल्लावासीले विकास अनुभूति गर्न पाएका छैनन् । ग्रामीण सडकको सामान्य मर्मत सुधारबाहेक विकासका नयाँ योजना अघि बढाइएका छैनन् ।समृद्ध नगर र गाउँपालिका बनाउने नाराले चुनाव जितेका जनप्रतिनिधिको अधिकांश समय सिफारिस हस्ताक्षर, कार्यक्रम उद्घाटन र कार्यकर्ता भेटघाटमै बित्ने गरेको छ । जिल्लामा तीन नगर र तीन गाउँपालिका छन् । सन्धिखर्क नगरपालिका साधनस्रोतले सम्पन्न भए पनि अन्य पाँच तहमा पर्याप्त कर्मचारी र गाडी छैनन् । तिनका कार्यालयसमेत भाडाका घरमा राखिएका छन् । जनप्रतिनिधिहरू संघसंस्था र क्लबका सामान्य कार्यक्रममै अल्मलिने गरेको स्थानीयको गुनासो छ ।उद्योग वाणिज्य संघका अध्यक्ष कृष्णप्रसाद श्रेष्ठका अनुसार सडकमा डोजर लगाउनेबाहेक अरू कुनै काम भएको थाहा छैन । जनप्रतिनिधिसँग आफ्नै हातमा बजेट छ, योजना बनाएर खर्च गर्न सकिन्छ, उनले भने, अहिलेसम्म केही देखिएन अनि कसरी आउँछ समृद्धि ? उत्पादनमा आत्मनिर्भर बनाउने, कृषि र पशुपालनमा लाग्ने युवालाई अनुदान दिने, मझौला उद्योग र सीपमूलक तालिम सञ्चालन गर्नुपर्ने आवश्यकता उनले औंल्याए । सुरुमा जनप्रतिनिधि नयाँ संरचनामा कसरी काम गर्ने भन्नेमै अल्झिए । एक साताभन्दा बढी समय लगाएर नगर र गाउँपालिकामा बजेट विनियोजन गरे पनि योजना कार्यान्वयनमा ल्याउन सकेका छैनन् । एक त शून्य अवस्थाबाट काम थाल्नुपर्ने, त्यसमाथि कर्मचारी अभावले भनेजसरी अघि बढ्न नसकिएको भूमिकास्थान नगरप्रमुख रेशम थापाले बताए । प्रदेशसभा र प्रतिनिधिसभा चुनाव भर्खर सकियो, उनले भने, अब साँच्चै कामको सुरुवात हुन्छ । यसबीचमा कार्यालय र कर्मचारी स्थापना, नगरसभा, सामाजिक सुरक्षाभत्ता वितरण गरिसकेका छौं । नीतिगत अस्पष्टताका कारणले पनि अल्मलिनुपरेको उनीहरूको गुनासो छ । सबैजसो तहमा भौतिक पूर्वाधार, बाटोघाटो, खानेपानी, सिँचाइ अभावजस्ता समस्या छन् । १४ वडामा बाटो मर्मतसम्भार गरियो, शीतगंगा नगरप्रमुख सूर्यप्रसाद अधिकारीले भने, अरू काम कर्मचारी अभावले गर्दा चाहेर पनि गर्न सकिएन ।"
विकास गतिविधि शून्य,"कर्मचारी अभावमा समस्यासल्यान पर्याप्त कर्मचारी नहुँदा र जनप्रतिनिधिहरू सामान्य काममै अल्झँदा १ नगरपालिका र ७ गाउँपालिका रहेको सल्यानका स्थानीय तहले गति लिन सकेका छैनन् । एकातिर कर्मचारीको अभाव र अर्कातिर जनप्रतिनिधिहरू प्रतिनिधि र प्रदेशसभा चुनावमा खटिएपछि काम प्रभावित भएको हो ।स्थानीय तह गठनयता बाग्चौर नगरपालिकाको १० प्रतिशत मात्र काम भएको प्रमुख लोकमान बुढाथोकीले बताए । उनले नगरपालिकाको जनसहभागितामा आधारित काम भइरहेको जनाए । उनका अनुसार वृक्षरोपण, सरसफाइ र पानीको मुहान संरक्षण अभियान सञ्चालन गरिएको छ । नगरपालिकाले विकास निर्माणमा ३७ करोडमध्ये १९ करोड २१ लाख रुपैयाँ विनियोजन गरे पनि ७० लाखको लगानीमा सडकको काम भएको उनले जनाए । कार्यालयमा जनशक्ति अभाव, निर्वाचन आचारसंहिता लागू तथा ऐन नबनेकाले काम गर्न ढिलाइ भएको हो, उनले भने । कर्मचारी अभावले वडा कार्यालय सञ्चालन गर्न नसकेको र विकासका काम पनि अघि नबढेको बन्गाड कुपिन्डे नगरपालिकाका प्रमुख गोविन्द पुनले बताए । कर्मचारी अभावले स्थानीयलाई गाउँमै सेवा दिन नसकेकोमा उनले दु:ख व्यक्त गरे । उनले नगरपालिकाले ६ महिनामा १२ प्रतिशत मात्र काम गरेको बताए । कार्यालयमा लेखापाल र प्राविधिक छैनन् । भएका पनि सरुवा भएर जान्छन्, उनले भने, त्यसैले विकासका काम समयमै अगाडि बढाउन सकेनांै । दार्मा गाउँपालिकाका अध्यक्ष नीमबहादुर केसीले योजनाहरू सम्झौता भए पनि काम सुरु नभएको जनाए । उनका अनुसार कर्मचारी अभावकै कारण विकासका काम सञ्चालनमा ढिलाइ भएको हो ।कर्मचारी अभाव, प्रतिनिधि र प्रदेशसभा चुनावले उल्लेखनीय काम गर्न नसके पनि ६ महिनामा ६० प्रतिशत काम गरिसकेको शारदा नगरपालिकाका प्रमुख सुरेश अधिकारीको दाबी छ । उनले नगरपालिकाले छुट्याएको २४ करोड रुपैयाँ विकास बजेटबाट नगरपालिकाका १५ वडामै नयाँ सडक निर्माण सम्पन्न गरिसकेको बताए । उनका अनुसार तीन स्थानमा स्वास्थ्य चौकी सञ्चालन भइसकेका छन् । जिल्ला अस्पतालमा ट्रान्समिटर जोडेर बिजुलीको व्यवस्था गरेको र १५ शय्याको अस्पताललाई ५० शय्याको बनाउन टेन्डर आहान गरेको उनले बताए ।"
टेन्डर ढिलाइले औषधि अभाव,"यसै बित्यो ६ महिनाभवानी भट्टकञ्चनपुर अधिकांश स्थानीय तहले गाउँ र नगरपालिकाका लागि आवश्यक औषधि अझै खरिद गर्न सकेका छैनन् । स्थानीयस्तरमा खरिद नहुँदा केन्द्रबाटै आएको औषधिले काम चलाउनुपरेको छ ।७ नगरपालिका र २ गाउँपालिका रहेको कञ्चनपुरमा एकदुईबाहेक अधिकांश तहले औषधि खरिद नगरेका हुन् । केहीले भने खरिद प्रक्रिया सुरु गरेको जनाए । स्थानीय तहमा जनप्रतिनिधि आएलगत्तै विषयगत कर्मचारीको अभाव, खटिएका कर्मचारी पनि आउन नचाहने र प्रदेश तथा प्रतिनिधिसभा चुनावका कारण खरिद गर्न नसकेको ती निकायको दाबी छ ।अहिलेसम्म केन्द्रबाटै आएको औषधिले काम चलाएका छौं, बेल्डाडी गाउँपालिकाको स्वास्थ्य इकाइ संयोजक डम्बर खत्रीले भने, हालै खरिदका लागि प्रक्रिया अघि बढेको छ, अब केही दिनमै खरिद हुन्छ । उनले २४ प्रकारका औषधि अभाव भए पनि जिल्ला जनस्वास्थ्यबाट आएको औषधिले काम चलिरहेको बताए । उनका अनुसार चालु आवमा जिल्ला जनस्वास्थ्यबाट २३ पटक औषधि आपूर्ति भएको छ । विगतमा केही औषधि केन्द्रबाट आउने गथ्र्याे भने ५० लाखको हाराहारीमा जिल्लामै खरिद गरिन्थ्यो । अहिले उक्त बजेट सबै स्थानीय तहमै गएको छ । तर जनप्रतिनिधिहरूले ६ महिनासम्म यसतर्फ ध्यान नदिँदा स्वास्थ्य संस्थाहरूमा सरकारले नि:शुल्क उपलब्ध हुने भनिएका औषधिको अभाव छ ।औषधि खरिद गर्न अझै १०१५ दिन लाग्छ, शुक्लाफाँटा नगरपालिकाको स्वास्थ्य इकाइ संयोजक तीर्थराज भट्टले भने, प्रक्रिया सुरु भएको छ, अहिले केन्द्रबाटै आएको औषधिले काम चलेको छ । उनले औषधि खरिद नभए पनि तत्काल स्वास्थ्य संस्थाहरूमा अभाव भने नभएको दाबी गरे । भीमदत्त नगरपालिकाले पनि अझै खरिद गर्न सकेको छैन । सुरुमा स्वास्थ्यकर्मी अभाव र त्यसपछि नगरपालिकाका कार्यकारी अधिकृत नहुँदा खरिद हुन नसकेको नगरपालिकाका जनस्वास्थ्य निरीक्षक दिलाराज भट्टले बताए । पछिल्लो पटक चुनाव र मतगणनाका कारण लामो समय नगरपालिकाको कामकाज रोकियो, उनले भने, अब प्रक्रिया सुरु भएको छ । एकदुई दिनमै स्वास्थ्य संस्थामा पुग्छ । उनले स्वास्थ्य संस्थाहरूमा केही प्रकारका औषधि अभाव भए पनि बिरामीको चाप कम हुँदा खासै समस्या नरहेको बताए । अधिकांश स्थानीय तहले भर्खर खरिद प्रक्रिया सुरु गरे पनि एकदुईले भने खरिद गरेको जनाएका छन् । बेलौरी नगरपालिकाले एकपटक औषधि खरिद गरेर दोस्रो लटका लागि तयारी भइरहेको जनाएको छ । एकपटकको औषधि खरिद गरेर सकिनै लाग्यो, स्वास्थ्य इकाइका संयोजक रामनारायण रायले भने, अब छिट्टै अर्काे लट खरिद गर्ने तयारी भइरहेको छ । जिल्ला जनस्वास्थ्य कार्यालयले यतिबेला केन्द्रबाट आएको औषधि स्थानीय तहका स्वास्थ्य संस्थाहरूमा पुर्याउने काम भइरहेको जनाएको छ । स्वास्थ्य संस्थाहरूमा मागअनुसारको औषधि नभए पनि केन्द्रबाटै आएकाले काम चलिरहेको छ । केन्द्रबाट आएको औषधि २३ पटक स्वास्थ्य संस्थाहरूमा पुर्याइसकिएको छ, जनस्वास्थ्य कार्यालयका कोल्ड चेन अधिकृत जनक कुँवरले भने, गाउँपालिका र नगरपालिकाले खरिद नगर्दा त्यही औषधिले काम चलेको छ ।"
१ हजार ३० को ज्योति फर्कियो,"हेटौंडा (कास) बारा रतनपुरकी ६५ वर्षीया माइलीमाया थिङ ५ वर्षपछि बाहिरी संसार देख्न पाउँदा दंग छिन् । आँखाबाट स्वास्थ्यकर्मीले सेतो पट्टी झिकेर औंला देखाउँदा उनको खुसीको सीमै रहेन ।थिङको मंगलबार हेटौंडा सामुदायिक आँखा अस्पतालमा दुवै आँखाको मोतियाविन्दुको नि:शुल्क शल्यक्रिया गरिएको थियो । मोतियाविन्दुका कारण विगत ५ वर्षदेखि उनको दुवै आँखाको ज्योति गुमेको थियो । उनी अर्काको सहारामा घर भित्रबाहिर गर्थिन् । अस्पतालले बारा, पर्सा, सर्लाही, रौतहट र मकवानपुरका १८ स्थानमा नि:शुल्क आँखा परीक्षण शिविर सञ्चालन गरेको थियो । थिङको सोही शिविरमा उपचार गरिएको हो ।चिकित्सकले मोतियाविन्दुका रोगी पहिचान गर्नुका साथै उनीहरूको नि:शुल्क शल्यक्रिया गर्न एक महिना लगाएर गाउँगाउँमा शिविर सञ्चालन गरेका थिए । विभिन्न स्थानमा गरिएको शिविरमा २ हजार ७१ जनाको आँखा परीक्षण गरिएको थियो । तीमध्ये थिङसहित १ हजार ३ सय ५ मोतियाविन्दु रोगी फेला परेको अस्पतालका प्रशासकीय अधिकृत सुधीर श्रेष्ठले जानकारी दिए ।सुगरलगायत विभिन्न रोगका कारण २ सय ७५ मोतियाविन्दुका रोगीको शल्यक्रिया गर्न सकिएन, डा सिर्जना अधिकारीले भनिन्, ४ दिनमा १ हजार ३० जनाको मोतियाविन्दु शल्यक्रिया गरियो । मोतियाविन्दुका रोगीको शल्यक्रिया म्यागासेसे पुरस्कार विजेता डा सन्दुक रुइत नेतृत्वको टिमले गरेको थियो । ४ दिनसम्म हेटौंडा बसेर रुइतले शल्यक्रिया गरेका थिए । उनको टिममा डा अधिकारी, डा सञ्जय बजिमय, डा सुनील थकाली, डा मलिता अमात्यलगायत थिए ।तिलगंगा आँखा अस्पताल र रोटरी क्लब हेटांैडाको संयुक्त प्रयासमा २०६५ मा हेटांैडा १० मा स्थापना गरिएको उक्त अस्पतालले अहिलेसम्म ३६ हजार ५ सय ७ जना मोतियाविन्दुका रोगीको नि:शुल्क शल्यक्रिया गरिसकेको छ । यो अवधिमा ४ लाख ३१ हजार ७ सय ३० जनाको आँखा परीक्षण गरिसकेको अस्पतालले जनाएको छ । अस्पतालमा सेवा लिन भारतको विहारबाट समेत आँखाका रोगीहरू आउने गरेका छन् ।"
कता जाँदै छ चलचित्र विकास बोर्ड ?,काठमाडौं
जगदीश घिमिरे स्मृति पुरस्कार ब्राजाकीलाई,"रामेछाप (कास) साहित्यकार जगदीश घिमिरे स्मृति पुरस्कार वरिष्ठ कथाकार मनु ब्राजाकीलाई प्रदान गरिने भएको छ । कथा साहित्यमा अतुलनीय योगदानका लागि ब्राजाकीलाई ५१ हजार रुपैयाँको उक्त पुरस्कार दिने घोषणा भएको हो । शनिबार रामेछापको मन्थलीमा आयोजित चौथो जगदीश घिमिरे स्मृति दिवसका अवसरमा जगदीश घिमिरे स्मृति प्रतिष्ठानकी अध्यक्ष दुर्गा घिमिरेले पहिलोपटक उक्त पुरस्कार ब्राजाकीलाई दिन लागेको बताइन् । प्रतिष्ठानले साहित्य, पत्रकारिताको क्षेत्रमा उत्कृष्ट योगदान गर्नेलाई हरेक वर्ष पुरस्कृत गर्ने पनि घोषणा गरेको थियो । कार्यक्रममा प्राज्ञ दिनेशराज पन्त, डा ज्ञानु पाण्डे, नगेन्द्रराज शर्मा, रोचक घिमिरे, डा नवराज लम्साल, ज्ञानुवाकर पौडेल लगायतले दिवंगत साहित्यकार घिमिरेले नेपालको साहित्यमा पुर्याएको योगदानको चर्चा गरेका थिए । घिमिरेको कालजयी कृति अन्तरमनको यात्रा ले मदन पुरस्कार जितेको थियो । यसैगरी घिमिरेले साविती, लिलाम, सकस, बर्दी लगायतका दर्जनांै कृति प्रकाशित गरेका थिए । कार्यक्रममा राष्ट्रिय र स्थानीय स्तरका दर्जनौं साहित्यकारले काव्य वाचन पनि गरे । साहित्यकार घिमिरेको स्मृतिमा माध्यमिक तहका विद्यार्थीका बीच वक्तृत्वकलासमेत गरिएको थियो । कार्यक्रमका प्रमुख अतिथि मन्थली नगरपालिकाका प्रमुख रमेश बस्नेतले दिवंगत घिमिरेले रामेछापमा पुर्याएको सामाजिक एवं साहित्यिक योगदानको कदर गर्दै नगरपालिकाले पनि आवश्यक कार्यक्रम गर्ने बताए ।"
सिलवालका कविता,"काठमाडौं (कास) कवि बाबुकाजी सिलवाल शिरको टोपी कविता संग्रहसहित आएका छन् । नेपाल प्रज्ञा प्रतिष्ठानका उपकुलपति डा विष्णुविभु घिमिरेले शुक्रबार कृतिको लोकार्पण गरेका हुन् । ज्योति साहित्य प्रतिष्ठानको १३५ औं कविता यात्राको अवसर पारेर लोकार्पण गरिएको कृतिमाथि कमला रिसालले समीक्षात्मक टिप्पणी गरेकी थिइन् । कार्यक्रममा ओमप्रसाद कोइराला, रश्मी रिमाल, गंगा आचार्य, पशुपति कर्मचार्य, प्रकाश बस्नेत गफाडी, मुकुन्द न्यौपाने, महेश रिजाल, निर्मल पराजुली, गुप्तबहादुर श्रेष्ठ, मेनका पोखरेल, जनार्दन अधिकारी धड्कन, शैलेन्द्र कुमार शाह, हरिप्रसाद पाण्डेय, राजनविक्रम थापा, ममता कर्मचार्य, राजबाबु श्रेष्ठ, उर्मिला कोइराला, अशोक घिमिरे, लालकाजी श्रेष्ठलगायत कविहरूले आआफ्नो रचना सुनाए ।"
निर्मलका दुई कृति,"काठमाडौं (कास) साहित्यकार निर्मलकुमार रिमाल आत्मचिन्तन र निर्मल निर्झर कविता संग्रहसहित आएका छन् । कृतिको शनिबार नेपाल प्रज्ञा प्रतिष्ठानका उपकुलपति डा विष्णुविभु घिमिरे, काव्य विभाग प्रमुख डा अमर गिरी, त्रिभुवन विश्वविद्यालयकी हिन्दी विभाग प्रमुख डा श्वेता दीप्ति, अन्तर्राष्ट्रिय नेपाली साहित्य समाजका उपाध्यक्ष राधेश्याम लेकालीलगायतले लोकार्पण गरे । नेपाली र अंग्रेजी मात्र नभई हिन्दी, जापनिज भाषामा समेत दख्खल भएका रिमालको आत्मचिन्तन मा नेपाली भाषाका आठ सय सोह्र कविता र निर्मल निर्झर मा हिन्दी भाषाका लामा छोटा कविता छन् । धेरै क्षेत्रको ज्ञान भए पनि चर्चामा आउनुभन्दा साहित्य सिर्जनामै समय व्यतीत गर्ने रिमाल बहुप्रतिभाका धनी भएको उपकुलपति घिमिरेले बताए । कृतिमा आफ्नो समय र समाजका सुखदु:ख, आँसुहाँसो, हर्षविस्मात, स्वप्न एवं संघर्षसँग गाँसिएका कविताहरू रहेको डा गिरीले टिप्पणी गरे । कार्यक्रममा डा दीप्ति, निर्मलका दाजु अरविन्द रिमाललगायतले धारणा राखे ।"
दर्लामीको उपन्यास,"काठमाडौं उपन्यासकार जेबी दर्लामी यात्री उपन्याससहित आएका छन् । कवि श्यामल, पत्रकार बसन्त बस्नेत, निबन्धकार कुमारी लामा र समीक्षक रुपक अलङ्कारले शनिबार राजधानीमा कृति लोकार्पण गरे । श्यामलले लेखकले उपन्यासमा मंगोल जाति र प्रकृतिबीचको गहिरो सम्बन्ध देखाएको दाबी गरे । उपन्यासले गन्तव्यको खोजीमा हिँडेको रुमानी सभ्यताको चित्रण गरेको उनले सुनाए । उपन्यासमा एउटा आध्यात्मिक यात्राको परिकल्पना गरिएको उल्लेख गर्दै पहिचानको राजनीतिलाई परस्पर सहअस्तित्वको दाबीसँग जोडिएको पत्रकार बस्नेतले बताए । लामाले चाहिँ उपन्यासमा बाहय मात्र नभई आन्तरिक मनोवैज्ञानिक यात्रासमेत रहेको बताइन् । उपन्यासमा दार्शनिक बसहसँगै तिब्बतीहरूको बसाइँसराइको पीडा पनि समेटिएको उनले टिप्पणी गरिन् । अलङ्कारले उपन्यासमा समाज विकासको चरणमा देखा परेको आर्य सभ्यता र मंगोल सभ्यताको कथा रहेको बताए ।"
राजधानी माग्दै आन्दोलन,"धनगढी (कास) प्रदेश ७ को राजधानी डडेलधुरामा राख्नुपर्ने माग गर्दै आन्दोलन सुरु भएको छ । साबिकको क्षेत्रीय सदरमुकाम दिपायल र कैलाली, अत्तरियाका स्थानीय पनि प्रदेश राजधानीकै माग राखेर सडकमा उत्रिएका छन् ।प्रतिनिधि र प्रदेशसभा चुनाव सकिएलगत्तै प्रदेश ७ मा राजधानी र भावी मुख्यमन्त्रीका लागि दिनहुँजसो पत्रकार सम्मेलन, ज्ञापनपत्र बुझाउने, अन्तक्र्रिया र पार्टीका शक्तिशाली नेताकहाँ लबिङ तीव्र भएको छ । सरकारले अस्थायी राजधानी तोक्न नसक्दा दबाब सिर्जना गर्नकै लागि स्थानीय दिनहुँ प्रदर्शन गरिरहेका हुन् । राजधानी अत्तरियानै उपयुक्त हुन सक्छ, निर्वाचन परिणामलगत्तै माओवादी केन्द्रका प्रभावशाली नेता लेखराज भट्टले सञ्चारकर्मीसँग भनेका थिए । जनघनत्व, यातायातको सहजता, थारूबहुल जिल्ला र पहाडी जिल्लाका बासिन्दा सबैको सहज आवागमन हुन सक्ने भएकाले अत्तरिया नै उपयुक्त हुने उनको तर्क थियो । कैलाली र कञ्चनपुरबाट निर्वाचित प्रदेशसभाका प्राय: सबैजसो सदस्यले अत्तरियालाई नै राजधानी बनाउनुपर्ने लबिङ थालेका छन् । पहाडी जिल्लामा भने दिपायल वा डडेलधुरामध्ये एक ठाउँमा राजधानी हुनुपर्ने माग राख्दै आन्दोलन चर्किन थालेको छ । मंगलबार प्रदेश ७ को राजधानी अत्तरिया बनाउनुपर्ने माग गर्दै स्थानीय बासिन्दाले प्रधामन्त्रीलाई ज्ञापनपत्र बुझाए । कैलालीका प्रजिअ गोविन्दप्रसाद रिजालमार्फत उनीहरूले ज्ञापनपत्र बुझाएका हुन् । प्रदेश ७ को राजधानी, जनसंख्या, सुविधा र यस क्षेत्रमा बसोबास गर्ने राना थारू समुदायको माग सम्बोधन गर्न पनि अत्तरिया राजधानी हुनुपर्ने ज्ञापनमा उल्लेख गरिएको छ ।स्थानीयले लगत्तै बस्ने मन्त्रिपरिषद् बैठकले अस्थायी राजधानी टुंगो लगाउने भएकाले ज्ञापनपत्र बुझाएको बताए । ज्ञापनपत्र बुझाउँदै संघर्ष समिति अध्यक्ष नन्दलाल भट्टले अत्तरियामा राजधानी नभए दीर्घकालीन आन्दोलन गर्ने चेतावनी दिए । राजधानीका लागि चाहिने आवश्यक भौतिक पूर्वाधार निर्माण, शिक्षा, स्वास्थ्य, सञ्चार र यातायात सुविधा भएकाले यो नै उपयुक्त स्थान हो, उनले भने । भट्टको संयोजकत्वमा सबै राजनीतिक दलका प्रतिनिधि रहने गरी आन्दोलनका लागि ९ सदस्यीय समितिसमेत गठन गरिएको छ ।"
राजनीतिक अगुवाइमा महिला,"स्याङ्जा अवसर पाए महिलाले पनि नेतृत्व लिन सक्छन् । यसको गतिलो उदाहरण स्याङ्जाले दिएको छ । जिल्लाको पुरानो पुतलीबजार नगरपालिका प्रमुख मात्र होइन, जिसस र प्रतिनिधिसभा सदस्यमा पनि महिला नै निर्वाचित भएका छन् । भर्खरै सम्पन्न निर्वाचनमा क्षेत्र २ बाट पद्मा अर्याल विजयी भइन् । प्रतिनिधिसभामा देशभरबाट जम्मा ६ जना महिला नेत्री निर्वाचित भए । त्यसमध्ये उनी पनि एक हुन्, प्रदेश ४ की एक्ली महिला प्रतिनिधिसभा सदस्य पनि । उनले बहालवाला उपप्रधान तथा शिक्षामन्त्री गोपालमान श्रेष्ठलाई पराजित गरेर संसद्को ढोका खोलिन् ।सात महिनाअघि जिल्ला समन्वय समिति (जिसस) प्रमुख पनि महिला नै निर्वाचित भएकी थिइन् । कांग्रेसका अर्जुनप्रकाश अर्याललाई पराजित गर्दै एमालेकी सीताकुमारी सुन्दास निर्वाचित भएकी हुन् । शिक्षण पेसा त्यागेर राजनीतिमा आएकी सुन्दासले जिसस प्रमुखको हैसियतले यहाँका ११ वटा स्थानीय तहका लागि समन्वकारी भूमिका निर्वाह गरिरहेकी छन् । जिल्लामा आयोजित कार्यक्रमहरूमा नेतृत्वदायी भूमिकामा रहेका महिलाको सहभागिता उल्लेख्य हुने गरेको छ । महिला मात्र होइन, दलित भएकै कारण पनि अहिलेसम्मको जीवनका मोड संघर्षमय रहे, सुन्दासले सुनाइन्, जिल्ला प्रमुखको पदमा पुगेर मैले फाइदा लिन्छु भन्ने नै छैन । दलित भएर हेपिएको जवाफ दिन मात्र चाहन्छु । कांग्रेस क्षेत्रीय सभापति तुलसीराम रेग्मीलाई पराजित गर्दै एमालेकी सीमा क्षत्री पुतलीबजार नगरप्रमुख बनेकी हुन् । स्थानीय तहमा उपप्रमुख महिला अनिवार्य राखेसँगै सबै तहमा महिला निर्वाचित भएका छन् । राजनीतिमा महिलाले अवसर पाउनु र आफ्नो नेतृत्व क्षमता परीक्षण गर्दै काम गरेर देखाउनु सानो कुरा हुँदै होइन, उनले भनिन्, हाम्रो जिल्लाको संयोग नै भन्नुपर्छ महिला जिम्मेवारीमा आउन सकेका छन् । दुई वर्षअघि स्याङ्जाले पहिलोपटक महिला प्रमुख जिल्ला अधिकारीमा इन्दु घिमिरेलाई पाएको थियो । त्यसबेला जुनसुकै क्षेत्रमा महिलाबाट प्रतिनिधित्व गर्नेमा घिमिरे एक्लै हुन्थिन् । उनको सरुवासँगै रिक्तता छायो । अहिले महिला नेतृत्व उल्लेख्य बढेको छ । जिल्लामा यो वर्ष महिलाले सबै तहमा नेतृत्वको मौका पाएका छन् । स्थानीय तह निर्वाचनको वडाध्यक्षमा भने महिलाले सान्त्वना स्थानमात्रै पाए । जिल्लाका ९७ मध्ये एउटा वडामा मात्रै महिला अध्यक्ष छिन् । महिलाले पार्टी नेतृत्व गरेकै कारण स्याङ्जामा महिला नेतृत्वको विकास सम्भव भएको प्रतिनिधिसभा सदस्य अर्यालले बताइन् । जनगणना २०६८ अनुसार जिल्लाको जनसंख्यामा महिला ३७ हजार ४ सय ३२ ले बढी छन् । महिला संख्या १ लाख ६३ हजार ३ सय १५ र पुरुष १ लाख २५ हजार ८ सय ३३ रहेको तथ्यांक छ । म त यसलाई अवसरमात्र होइन, समाजले महिलाको नेतृत्व क्षमताको परीक्षण गर्न मौका दिएको पनि ठान्छु, वालिङकी संगीता नेपाली भन्छिन्, महिला भएकै कारणले मात्रै नेतृत्वको अवसर प्राप्त हुने होइन, आफ्नो पनि क्षमताको विकास हुनुपर्छ । जेहोस् यो वर्ष जिल्लाको हकमा महिलाले सन्तोष मान्नुपर्छ ।नेपाली आफैं जिल्लाकै पहिलो महिला कानुनव्यवसायी हुन् । वालिङ बहुमुखी क्याम्पसकी प्रमुख रीना राना अवसर पाए महिलाले सबै क्षेत्रमा इमानदार प्रतिनिधित्व गर्ने बताउँछिन् । स्याङ्जा महिला नेतृत्व उत्पादन गर्ने जिल्ला हो, राजनीतिकर्मी शैलेन्द्र घिमिरे भन्छन्, तुलनात्मकरूपमा देशका अरू जिल्लाभन्दा स्याङ्जाले महिलालाई नेतृत्वको अवसरका लागि न्याय गरेको छ । अवसर दिएमात्रै क्षमताको पनि विकास हुँदै जान्छ । जिल्लाको राजनीति, शिक्षा, सञ्चार आदि क्षेत्रमा महिलाले नै अवसर पाएको उनले बताए ।"
दुर्घटनामा ३२ को ज्यान गयो,"नयाँदिल्ली (सिन्हवा) भारतको राजस्थानमा शनिबार भएको बस दुर्घटनामा कम्तीमा ३२ जनाको मृत्यु भएको छ । दुर्घटनामा २० जना घाइते भएको प्रहरी अधिकारीले जनाएका छन् । प्रहरीका अनुसार २० जनाको घटनास्थलमै मृत्यु भएको हो । मृत्यु हुनेमध्ये अधिकांश बालबालिका र महिला छन् । प्रहरीका अनुसार १६ वर्षीय चालकले चलाएको गाडी मधोपुर जिल्लाको दुबीस्थित बनारस नदीमा खसेर दुर्घटना भएको हो । उनको पनि दुर्घटनामा मृत्यु भएको छ । उक्त स्थान राजस्थानको प्रान्तीय राजधानी जयपुरबाट १ सय ५० किलोमिटर टाढा पर्छ । स्थानीय सञ्चारमाध्यमका अनुसार बस राजस्थानबाट सवाईस्थित हिन्दु मन्दिरमा यात्रुहरू लिएर गइरहेको थियो । बसमा ५० यात्रु रहेका जनाइएको छ । प्रहरीले घाइतेको स्थानीय अस्पतालमा उपचार भइरहेको जनाएको छ । घाइतेमध्ये केहीको अवस्था गम्भीर रहेको छ । यसैबीच, भारतीय प्रधानमन्त्री नरेन्द्र मोदीले घटनाप्रति दु:ख व्यक्त गरेका छन् । भारतमा हरेक चार मिनेटमा एउटा सडक दुर्घटना हुने गर्छ । बीबीसीका अनुसार गाडी तथा सडकको अवस्था सडक दुर्घटनाका प्रमुख कारण हुन् । भारतमा गतवर्ष सडक दुर्घटनामा करिब १ लाख ५० हजार मानिसले ज्यान गुमाएका थिए ।"
उत्तर कोरियाविरुद्धको प्रतिबन्ध थप कडा,"न्युयोर्क (बीबीसी) संयुक्त राष्ट्रसंघीय सुरक्षा परिषद्ले उत्तर कोरियामाथि कडा प्रतिबन्ध लगाउने प्रस्ताव शनिबार सर्वसम्मत अनुमोदन गरेको छ । अमेरिकाले तयार पारेको उक्त प्रस्तावमा उत्तर कोरियामा हुने तेल आपूर्ति ९० प्रतिशतसम्म घटाउने लगायतका कदम समावेश छन् । सुरक्षा परिषद्मा शनिबार भएको मतदानमा उत्तर कोरियाका प्रमुख व्यापार साझेदार चीन र रूसले समेत प्रतिबन्धको पक्षमा मतदान गरेका थिए । उत्तर कोरियाले यसअघि नै अमेरिका, राष्ट्रसंघ र युरोपेली संघका कैयौं प्रतिबन्ध झेलिरहेको छ । वासिङ्टनले सन् २००८ देखि नै प्योङयाङविरुद्ध प्रतिबन्धहरू लगाउँदै आएको छ । उसले उत्तर कोरियाका व्यक्तिगत तथा परमाणु कार्यक्रमलाई आर्थिक रकम उपलब्ध गराउँदै आएको आशंकामा विभिन्न कम्पनीको सम्पत्ति रोक्का गर्दै आएको छ । साथै अमेरिकाले प्योङयाङलाई सामान निर्यातमा समेत प्रतिबन्ध लगाउने गरेको छ । यसैबीच, अमेरिकी राष्ट्रपति डोनाल्ड ट्रम्पले राष्ट्रसंघीय प्रस्तावको प्रशंसा गरेका छन् । उनले ट्वीटमार्फत पछिल्लो प्रस्तावले विश्व समुदायले मृत्यु नभई शान्ति चाहेको प्रमाणित भएको उल्लेख गरेका छन् । बेलायती विदेशमन्त्री बोरिस जोन्सनले सुरक्षा परिषद्को पछिल्लो निर्णय उत्तर कोरियाविरुद्धको महत्त्वपूर्ण कदम भएको जनाए । उनले उक्त कदमले प्योङयाङको परमाणु कार्यक्रमलाई सीमित पार्ने दाबी गरे । राष्ट्रसंघका लागि अमेरिकी राजदूत निक्की हलीले सुरक्षा परिषद्बाट पारित थप प्रतिबन्धले प्योङयाङको अवज्ञाले थप दण्ड दिने तथा एक्ल्याउने दिशातर्फ लग्ने स्पष्ट सन्देश दिएको बताइन् । राष्ट्रसंघका लागि चिनियाँ राजदूतले मतदानले उत्तर कोरियाको परमाणु अस्त्र कार्यक्रमबारे अन्तर्राष्ट्रिय समुदायको सर्वसम्मत धारणा देखिएको बताए । उत्तर कोरियाको परमाणु तथा क्षेप्यास्त्र कार्यक्रमका कारण यो वर्ष कोरियाली द्वीपमा जारी तनाव उत्कर्षमा पुगेको छ । विश्वशक्ति राष्ट्रहरूको दबाब र राष्ट्रसंघको आग्रहका बाबजुद पनि प्योङयाङले आफ्ना परमाणु कार्यक्रमलाई निरन्तरता दिँदै आएको छ ।"
गैंडा जोगाउन अप्रेसन महाहन्ट,"भरतपुर गैंडाको चोरी सिकार नियन्त्रण गर्न सेनाले चितवन निकुञ्जमा अप्रेसन महाहन्ट को तयारी थालेको छ । संवेदनशील क्षेत्रलाई घेराबन्दी र निगरानीमा राखेर पुस दोस्रो साताबाट यस्तो अभियान थाल्ने भएको हो । अप्रेसनका लागि सेनाको छुट्टै गुल्म तैनाथ भएको छ ।अप्रेसनमा छुट्टै टोली खटिने निकुञ्जका प्रमुख संरक्षण अधिकृत रामचन्द्र कँडेलले बताए । वाहिनीबाट विशेष फौज आइसकेको छ, उनले भने, निकुञ्जका सेनालाई पनि सँगै तालिम दिएर अर्को साताबाट अप्रेसन थालिनेछ । नियमित सुरक्षाका अतिरिक्त महाहन्ट मा विशेष सुरक्षा फौजले निकुञ्ज कर्मचारी र संरक्षणसम्बद्ध निकायसँग समन्वय गरी सुरक्षा गर्नेछ । सेनाले हात्ती, गाडी, मोटरसाइकल, साइकल, पैदल र डुंगा गस्ती गर्नेछ । निकुञ्ज क्षेत्रलाई घेराबन्दी गरी सर्च गरिनेछ । दुर्लभ वन्यजन्तु चोरी सिकार गर्ने समूह यही बेला सक्रिय हुने भएकाले सेनाले विगत चार वर्षदेखि यस्तो अप्रेसन थालेको प्रमुख संरक्षण अधिकृत कँडेलले बताए । वर्षा सकिएपछि हिउँदमा निकुञ्जको भित्री भाग र मध्यवर्ती क्षेत्रभित्र पर्यटन मार्ग खुला हुने, पात झरेर जंगल उजाड हुने, खरखडाइ खुल्दा स्थानीयको आवतजावत बढ्ने, खोला घटेर सहजै सिकारी वारपार गर्न सक्ने हुनाले यो समयलाई चोरी सिकारको दृष्टिले अति संवेदनशील मानेर अप्रेसन सञ्चालन गरिँदै आएको निकुञ्जले जनाएको छ । बाघ गणनाचितवन निकुञ्जमा बिहीबारबाट बाघ गणना थालिएको छ । चितवनलगायत ३ वटा ब्लकमा ४० दिन लगाएर गणना गरिनेछ, निकुञ्जका सूचना अधिकारी नुरेन्द्र अर्यालले भने, एउटा ब्लकमा करिब १ हजार २ सय क्यामेरा राखेर बाघ गणना गरिनेछ । गणनाका लागि निकुञ्जसँगै राष्ट्रिय वन र मध्यवर्ती क्षेत्र पनि छनोट गरिएको छ । २ वर्ग किलोमिटरको एक ठाउँमा क्यामेरा राखेर गणना सुरु गरिएको हो । १५ दिनसम्म एकै ठाउँमा क्यामेरा राखिनेछ ।निकुञ्जका १० हात्ती र ६० भन्दा बढी जनशक्ति गणनामा परिचालन हुनेछन् । गणनामा निकुञ्ज विभाग, ताल परियोजना, राष्ट्रिय प्रकृति संरक्षण कोष, विश्व वन्यजन्तु कोष, जेडएसएललगायतका संस्थाले सहयोग गरेका छन् । एउटा ब्लकलाई १४ भागमा विभाजन गरेर क्यामेरा राखिएका छन् । क्यामेरामा कैद गरिएका तस्बिर हेरेर बाघको संख्या यकिन गरिन्छ । मुलुकमा सबैभन्दा बढी बाघ चितवनमै छन् । यहाँ १ सय २० बाघ रहेको निकुञ्जले जनायो । सन् २०१३ मा गरिएको गणनामा पर्सामा ९, बर्दियामा ५०, शुक्लाफाँटामा १५ र बाँकेमा ४ वटा बाघ भेटिएका थिए ।"
वाइफाई हटस्पट योजना अलपत्र,"म्याग्दी सरोकारवालाको चासो नहुँदा म्याग्दीका विभिन्न स्थानमा इन्टरनेटको फ्री वाइफाई हटस्पट बनाउने महत्त्वाकांक्षी योजना अलपत्र परेको छ । योजनाको मुख्य साझेदार ग्रामीण दूरसञ्चार प्राधिकरणले दिने भनेको २ करोड रुपैयाँ अनुदान रकममा सम्झौता हुन नसकेपछि योजना अलपत्र भएको हो ।वाइफाई इन्टरनेट हटस्पट जिससले सञ्चालन गर्ने योजना थियो । इन्टरनेट सेवा प्रदायक र सम्बद्ध उपकरण व्यापारीको प्रभावमा दूरसञ्चार प्राधिकरणले सम्झौता गर्न नमानेको स्रोतको दाबी छ । त्यसका लागि म्याग्दी प्रवासी नेपाली संघ (मोना) अन्तर्राष्ट्रिय कार्यकारी समितिले २ करोड रुपैयाँ लगानी गर्ने भएको थियो । उक्त रकम अहिले पनि समितिको कोषमै छ । ग्रामीण दूरसञ्चार प्राधिकरणसँग सम्झौता हुन नसकेपछि प्रोजेक्ट नै अलपत्र परेको हो, जिससका सूचना अधिकृत पदमबहादुर भण्डारीले भने, राज्य पुन:संरचना भएर स्थानीय तहको चुनाव भयो, कर्मचारी प्रशासन पनि छिन्नभिन्न भएको असर पनि त्यो योजनामा पर्यो । जनप्रतिनिधिले अगुवाइ गरे मात्रै योजना अघि बढ्ने उनले बताए ।योजनाअन्तर्गत अप्टिकल फाइबर पुगेका ठाउँसम्म तारबाट र नपुगेका कम्तीमा ४० भन्दा बढी ठाउँमा वाइफाई रिलेस्टेसन र २८ सहायक रिलेस्टेसन निर्माण गर्न इन्टरनेट प्रदायकहरूसँग कोटेसन माग गरिएको थियो । कार्यक्रम अगाडि बढाउन इन्टरनेट सेवा प्रदायकसँग जिविसले कोटेसन मागेपछि त्यसमा चलखेल भएको कर्मचारी स्रोतले बतायो ।जिल्लालाई फ्रि वाइफाई हटस्पट बनाउन विदेशमा चन्दा संकलन गरी २ करोड जम्मा गर्यौं । तर, यहाँ सरोकारवालाको चासो नपुग्दा काम नै भएन, मोनाका अध्यक्ष चक्रबहादुर थापाले भने, त्यसमा लगाउने भनेको पैसा पनि खातामा थन्किएको निकै भयो । दूरसञ्चार प्राधिकरणले सुरुमा योजनाको अनुदान स्वीकृत गरे पनि पछि कार्यक्रम सम्झौता नगरेपछि त्यसै रोकिएको उनले बताए ।"
नवजात शिशुको हत्या,दमक (कास) मोरङको पथरीशनिश्चरे १० स्थित भुटानी शरणार्थी शिविरकी एक महिलाले तीनदिने नवजात शिशुको हत्या गरेकी छन् । इलाका प्रहरी कार्यालय पथरीका अनुसार शनिश्चरे शिविर सेक्टर बी हट नम्बर १० की २७ वर्षीया लक्ष्मी गुरुङले दूध खुवाउने क्रममा रोएपछि शिशुको मुखमा मुक्का हिर्काएर हत्या गरेको प्रहरी नायब निरीक्षक राजकुमार बस्नेतले बताए । श्रीमान् बरुणका अनुसार लक्ष्मी मानसिक रोगको औषधि सेवन गर्दै आएकी छन् ।
सहयोगको याचना,पाँचथर (कास) कमजोर आर्थिक अवस्थाका कारण उपचार गर्न नसकेर जीवन र मृत्युको दोसाँधमा रहेका धनराज राईले सहयोगको याचना गरेका छन् । भोजपुरको हतुवागढी गाउँपालिका३ सिन्द्राङस्थित दुकिराङका ४२ वर्षीय राईको पेटमा क्यान्सर भएको छ । शल्यक्रियाका लागि ७ लाख रुपैयाँ खर्च लाग्ने भएकाले सहयोगको याचना गरेका हुन् । यस्तै ५ वर्षदेखि मिर्गाैला काम नलाग्ने भएपछि उपचारका लागि भौतारिएका देउकुमार बराइलीले पनि सहयोगको याचना गरेका छन् ।
दलका कारोबार अपारदर्शी,"विराटनगर नीतिनिर्माण तहमा निर्णायक भूमिका हुने प्रमुख दलहरूकै आर्थिक कारोबार अपारदर्शी पाइएको छ । दलले चुनाव, अधिवेशन, सभा सम्मेलनदेखि बैठकसम्मका लागि उद्योगी, व्यापारी, कर्मचारीसँग चन्दा लिन्छन् तर त्यसको हिसाब कहीँ कतै राखेका छैनन् । केही प्रमुख दलका जिल्ला समितिका नाममा बैंक खातासमेत छैन । खाता हुनेहरूले पनि बाहिरबाटै कारोबार गरिरहेका छन् । जिल्ला समितिका कोषाध्यक्ष हुन् या आर्थिक विभाग प्रमुख, उनीहरूलाई बैंकमा कति पैसा छ र पार्टी कहाँबाट चल्छ भन्ने पत्तो हुँदैन । सुनसरीमोरङ औद्योगिक क्षेत्र अन्यत्रभन्दा बढी चन्दा संकलन हुने ठाउँ हो तर त्यहाँ कुनै दलको कारोबार बैंकबाट हुँदैन । माओवादी केन्द्र मोरङ जिल्ला कमिटीमा बैंक खाता त परै जाओस्, कोषाध्यक्ष पदसमेत छैन । न त आर्थिक विभाग बनाइएको छ । हाम्रो पार्टीको कुनै बैंकमा खाता छैन, जिल्ला कमिटी संयोजक गोपी आछामीले भने, खोल्ने तयारी गरिरहेका थियौं, स्थानीय चुनाव आयो, त्यो सकिन नपाउँदै अर्को चुनाव, त्यसैले काम अघि बढ्न सकेन । अहिले पार्टी सञ्चालनको आर्थिक कारोबार कार्यालय सचिवमार्फत हुँदै आएको छ । केन्द्रीय कार्यालयमा समेत आर्थिक विभाग छैन । कांग्रेस, एमाले र संघीय समाजवादी फोरमका जिल्ला समितिका नाममा बैंक खाता त छ तर कारोबार बाहिरबाटै हुन्छ ।दलहरू बैंकिङ प्रणालीमा आउनै चाहँदैनन्, राजनीति शास्त्रका सहप्राध्यापक शान्तिराम भण्डारी भन्छन्, विकासोन्मुख देशको कमजोरी यही हो । आज भ्रष्टाचार गरेको पैसाले चुनाव जितिन्छ । यस्तोमा को सिस्टममा आउन चाहने ? कुनै पनि दललाई आउने सहयोग पार्टीको केन्द्रीय कोषमा जम्मा नहुने उनको भनाइ छ । निर्णय, लेनदेनदेखि टिकट वितरणसम्म सबैथोकमा व्यक्ति हाबी छन्, भण्डारीले भने, उम्मेदवारले पैसा दिएर टिकट लिन्छ अनि कसरी बैंकिङ प्रणालीको कल्पना गर्न सकिन्छ ? राज्यले दलहरूलाई पैसा दिने कानुन नआएसम्म उनीहरूलाई आर्थिक नैतिकतामा बाँध्न कठिन हुने उनको बुझाइ छ । एमाले जिल्ला कमिटीको कृषि विकास बैंकमा खाता छ तर त्यहाँ कारोबारै हुँदैन । एक वर्षअघि कमिटी बैठकले आर्थिक विभाग गठन गरेको थियो । ज्ञानेन्द्र सुवेदी त्यसका प्रमुख छन् । पार्टीमा त्यत्रो रकम नै कहाँ हुन्छ र ?, उनले भने, खाता त छ कारोबार खासै भएको छैन । स्थानीय तह र प्रतिनिधिसभाप्रदेशसभा निर्वाचनमा गरी उम्मेदवारले करोडौं खर्चेका छन् तर त्यसको हिसाबकिताब कतै छैन । उम्मेदवारले आफ्नो खर्च आफैं व्यवस्थापन गरेका छन्, सुवेदीले भने, हामीले आवश्यक ठाउँमा सहजीकरण गरेका छौं । बेलबारी नगरपालिकाका प्रमुखसमेत रहेका उनले स्थानीय निर्वाचनमा आफ्नो खर्च व्यवस्थापना आफंै गरेको बताए । कांग्रेस जिल्ला समितिको पनि कृषि विकास बैंकमा खाता छ । सभापति, सचिव र कोषाध्यक्षको हस्ताक्षर चल्ने उक्त खातामा रकम भने जम्मा हुँदैन । चुनाव खर्च बैंकमार्फत भएको छैन, कोषाध्यक्ष गोपाल थापाले भने, पार्टी सञ्चालन खर्च र कर्मचारीलाई तलबचाहिँ बैंकबाटै दिन थालेका छौं । पार्टीको हरहिसाब पारदर्शी बनाउन सम्पूर्ण रूपमा बैंकिङ प्रणालीमा जान खोजे पनि कठिनाइ भएको उनले बताए । स्थानीय होस् या पछिल्लो चुनाव, सबैमा उम्मेदवारकेन्द्रित चन्दा उठाउने र खर्चने काम भएको छ । त्यसबारे जिल्ला समिति बेखबर छ, थापाले भने, चन्दादातालाई पनि बैंकमार्फत गरौं भन्दा मान्दैनन् । एमाले अध्यक्ष विनोद ढकाल बंैकिङ प्रणालीलाई प्राथमिकतामा राखे पनि व्यावहारमा ल्याउन कठिन भएको बताउँछन् । पार्टी सदस्यहरूको शुल्क र कार्यालय सञ्चालन खर्च बैंकमार्फत गर्न थालेका छौं, उनले भने, चन्दा रकम पनि रसिद काटेर लिन्छौं, त्यसलाई पार्टीको केन्द्रीय लेखा आयोगले अडिट गर्छ । संघीय समाजवादी फोरमका जिल्ला अध्यक्ष राजकुमार यादव रावा बैंकमा खाता रहेको बताउँछन् । पार्टीको आन्तरिक शुल्क र सञ्चालन बैंकिङ प्रणालीबाट हुन्छ, उनले भने, अन्य सबै कारोबार बैंकमार्फत ल्याउने प्रयास गर्दा पनि सकेका छैनौं ।"
सहयोगी नै चलाउँछन् सीमा प्रशासन,"च्याङ्थापु (पाँचथर) जिल्लाको सुदूरउत्तर च्याङ्थापुमा स्थापित सीमा प्रशासन कार्यालय वर्षौंदेखि कर्मचारीविहीन छ । दरबन्दीका कर्मचारी नभएपछि सहयोगीले नै कार्यालय सञ्चालन गर्दै आएका छन् ।सदरमुकाम फिदिमबाट ७० किलोमिटर सुदूरउत्तर भारतको सिक्किम र दार्जिलिङसित सीमा जोडिएको याङ्बरक गाउँपालिका१ च्याङ्थापुमा सरकारले २०३२ देखि सीमा प्रशासन कार्यालय सञ्चालनमा ल्याएको थियो । तर, दसवर्षे द्वन्द्वका बेला कर्मचारी विस्थापित भए । त्यसयता फर्केर नआएका हुन् ।एक शाखा अधिकृत, दुई नायब सुब्बा, दुई खरिदार र दुई कार्यालय सहयोगीसहित सात जनाको दरबन्दी रहेको सीमा प्रशासनमा अहिले एक जना कार्यालय सहयोगी मात्र छन् । कार्यालय सहयोगी लक्ष्मीप्रसाद खवासले कार्यालय रुँघ्ने गरेका छन् । इलाका हुलाक कार्यालयसमेत सँगै रहेको सीमा प्रशासन कार्यालयको घरभाडा र सहायक कर्मचारीको तलब भने जिल्ला प्रशासन कार्यालयले भुक्तानी दिँदै आएको छ । तेह्रथुमको आठराई गाउँपालिका४ छातेढुंगाका खवास १३ वर्षदेखि करारमा कार्यरत छन् । आफ्नै आँगनमा सरकारी कार्यालय भएर पनि सेवासुविधा पाउन नसक्दा च्याङ्थापु, फलैंचा र फालोटवासी भने दु:खी छन् । सीमा प्रशासनबाट सेवा सुचारु गर्न जनप्रतिनिधिले पटकपटक पहल गर्दा समेत सरकारले चासो नदिएको स्थानीय महेश खरेलले बताए । द्वन्द्वको बहानामा २०५८ देखि कर्मचारीविहीन बनेको सीमा प्रशासनबाट शान्ति प्रक्रियापछि पनि नायब सुब्बा रेणु ओझाले केही महिना नागरिकता वितरण गरेका थिए । उनको अन्यत्र काज सरुवा भएपछि दरबन्दीका कुनै कर्मचारी च्याङ्थापु नआएको खरेलले बताए । दरबन्दीका कर्मचारी अन्यत्र काज मिलाएर बस्ने र सरुवा भएर आउने कर्मचारी च्याङ्थापु नआई फर्किने गरेका छन् । विगतमा च्याङ्थापु सीमा प्रशासनबाट नागरिकता प्रमाणपत्र वितरण, आयातनिर्यात र निकासीपैठारीका सामग्रीको चेकजाँच गरिन्थ्यो । छिमेकी भारतको राज्य सिक्किम र दार्जिलिङतर्फ जाने यात्रु, स्वदेशी तथा विदेशी पर्यटकलाई प्रवेशाज्ञा (पास) दिने गरिन्थ्यो ।"
पतिको भन्दा स्वयंसेविकाको भर,"अछाम ढकारी गाउँपालिका४ की तुलसा रिमालले आफू गर्भवती भएको कुरा पति र सासूससुरालाई भन्दा पहिले महिला स्वास्थ्य स्वयंसेविकालाई सुनाइन् । श्रीमान् र सासूससुराले थाहा पाए झाँक्री खोज्न निस्किन्थे, उनले भनिन्, त्यही डरले गर्भवती भएको खबर पहिले स्वयंसेविका दिदीलाई गराएँ ।पछिल्ला दिनमा अछामका महिलामा आइरहेको यो महत्त्वपूर्ण परिवर्तन हो । पारिलो घाममा सात महिने शिशुलाई तेल लगाइरहेकी उनले लजाउँदै थपिन्, झाँक्रीलाई देखायो भने देवीदेवता खुसी हुन्छन् भन्ने सोच छ । त्यसैले मैले श्रीमान्लाई भन्दा पहिले महिनावारी रोकिएको कुरा महिला स्वयंसेविका दिदीलाई जानकारी गराएँ ।गर्भवती भएपछि स्वास्थ्य संस्थामा जाँच गराउनुपर्ने र घरमा प्रसूति हुँदाका जोखिमका बारेमा यहाँका महिला विस्तारै सुसूचित हुन थालेका छन् । शिशुमा लगाउनुपर्ने खोपको मात्रा, नवजात शिशु र बालबालिकासम्बन्धी रोगका विषयमा पनि सचेतना देखिन थालेको छ । निमित्त स्वास्थ्य प्रमुख झनकराज ढुंगानाका अनुसार स्वास्थ्य संस्थामा सेवा लिन आउने महिलाको संख्या पछिल्ला दिनमा बढदै गएको छ । बिनाहिचकिचावट सेवा लिन आइरहेका छन्, उनले भने ।महिला स्वास्थ्य स्वयंसेविका डम्बरा नेपाली दुर्गम गाउँमा पनि स्वास्थ्य सचेतना बढ्दै गएको बताउँछिन् । परिवार नियोजनका अस्थायी साधन, पुनर्जलीय झोल बनाउने प्याकेट, आइरन चक्की तथा भिटामिन चक्की पनि स्थानीय स्वास्थ्य संस्थाबाट उपलब्ध हुने जानकारी पाउँदा धेरैले त्यसको फाइदा लिन थालेका छन्, उनले भनिन् ।समुदायका निमोनियाँ भएका बालबालिकाको उपचार गर्ने तथा जटिल निमोनियाँका बिरामीलाई स्वास्थ्य संस्थामा रिफर गर्ने कामसमेत आफूहरूले गरिरहेको ढकारी गाउँपालिका३ की स्वाथ्य स्वयंसेविका शारदा शाहीले बताइन् । धेरै पटक मैले नै स्ट्ेरचरमा राखेर गर्भवतीलाई स्वास्थ्यचौकी पुर्याएकी छु, उनले भनिन् । उनका अनुसार अहिले घरमै प्रसूति हुने महिला न्यून छन् । प्रसूतिका लागि स्वास्थ्यचौकीमा नै जानुपर्छ र लानुपर्छ भन्ने भावनाको विकास भएको छ । गर्भवती आमा र संक्रमणबाट नवजात शिशुलाई जोगाउन महिला स्वास्थ्य स्वयंसेविकाको भूमिका अतुलनीय रहेको स्वास्थ्य प्रमुख ढुंगानाले बताए ।"
गाउँमा सुविधायुक्त स्कुल,"भूकम्प प्रभावित १४ जिल्लामा दातृ निकायले जिम्मा लिएकामध्ये सबैभन्दा पहिले पुनर्निर्माण सकिएका दुई भवन यिनै हुन् । जाइकाले २ सय ४० र एडीबीले १ सय ३७ विद्यालय बनाइदिने प्रतिबद्धता जनाएका छन् । जाइकाले ललितपुरमा बनाएको भवनका हरेक कोठामा दुई ढोका राखिएका छन् । अपांगता भएकाका लागि भुइँतलामा र्याम व्यवस्था गरिएको छ । भवन भूकम्प प्रतिरोधी, बाल, अपांग र लैंगिकमैत्री रहेको एकाइका उपनिर्देशक दिलीपशेखर श्रेष्ठले बताए । जाइकाले ललितपुर, गोरखा, नुवाकोट, धादिङ, रसुवा र मकवानपुरमा विद्यालय भवन बनाउँदै छ । संस्थाका नेपाल प्रमुख साकुमाले सुरक्षित वातावरणमा शिक्षण गर्न सकिने भवन निर्माण भइरहेको बताए । सकेजति चाँडो बनाउन चाहन्छौं, उनले भने, सबैको सहयोग आवश्यक छ । एडीबीले काठमाडौं, भक्तपुर, काभ्रेपलाञ्चोक, सिन्धुपाल्चोक, सिन्धुली, रामेछाप, दोलखा, ओखलढुंगाका विद्यालय भवन जिम्मा लिएको छ । अधिकांश निर्माणाधीन रहेको एकाइका उपनिर्देशक श्रेष्ठले बताए । आवश्यक बजेट व्यवस्था भए तीन वर्षभित्रमा बाँकी भवन पनि बनाइसकिने उनको भनाइ छ । भूकम्पबाट ३१ जिल्लामा ७ हजार ९ सय २३ विद्यालयमा क्षति पुगेको थियो । एकाइका निर्देशक इमनारायण श्रेष्ठका अनुसार भत्किएकामध्ये २ हजार ७ सय ७ विद्यालय भवन बनिसकेका छन् भने १ हजार २ सय ८ वटा निर्माणाधीन छन् । विद्यालय भवन बनाउन ढिलाइ भएको सरकारी अधिकारी आफंै स्विकार्छन् । ढिलो भएकै हो, निर्देशक श्रेष्ठले भने, भूकम्पको १० महिनापछि मात्रै पुनर्निर्माण प्राधिकरण गठन भयो । एक वर्षपछि मात्रै स्कुल बनाउन सुरु गरियो । निर्माण प्रक्रिया पूरा गर्दा झन् ढिला भयो । ढिलै भए पनि बलियो संरचना बनिरहेको उनले दाबी गरे ।विद्यालय भवन ठेक्का प्रक्रिया, गैरसरकारी निकाय, विद्यालय व्यवस्थापन समितिमार्फत बनाइँदै छन् । व्यवस्थापन समितिमार्फत कम लागतमा स्तरीय र सुविधासम्पन्न भवन बनिरहेका छन् । धमाधम पुनर्निर्माणकाभ्रेमा भूकम्पले क्षतिग्रस्त विद्यालय भवन पुनर्निर्माण तीव्र छ । राष्ट्रिय पुनर्निर्माण प्राधिकरण, एसियाली विकास बैंकलगायत दातृ निकाय र विभिन्न गैरसरकारी संस्थाको सहयोगमा पुनर्निर्माण अघि बढेको हो । इन्जिनियर श्रेष्ठका अनुसार प्राधिकरणको सहयोगमा एकाइमार्फत २६ विद्यालयको निर्माण सम्पन्न भएको छ । प्राधिकरणको सहयोगमा जिल्लामा २ कोठे १८ वटा, ३ कोठे २२ वटा, ४ कोठे १७ वटा, ६ कोठे ५ वटा र ८ कोठे ६ वटा भवन बनिरहेका छन् । आर्थिक वर्ष २०७४७५ का लागि सोही प्रकृतिका ७१ विद्यालयको सम्झौता भई पहिलो निकासा जाने क्रममा रहेको जिल्ला आयोजना प्रमुख शरद भण्डारीले जानकारी दिए । एसियाली विकास बैंकको सहयोगमा १३ वटा प्रावि, १२ वटा मावि र २ वटा नमुना विद्यालय भवनको काम अघि बढेको छ । बैंकमार्फत थप २२ भवन सर्भे भई डिजाइनको चरणमा रहेको आयोजनाका सबइन्जिनियर गणेश मैनालीले जानकारी दिए । गैरसरकारी संस्थामार्फत १ सय १२ कक्षाकोठा निर्माण सम्पन्न भएको र थप ५६ वटा निर्माणाधीन रहेको आयोजनाकी सबइन्जिनियर श्रेया झाले बताइन् । जिल्लाका ५ सय ९० सामुदायिक विद्यालयमध्ये ३ सय ५३ वटामा पूर्ण र १ सय ७४ वटामा आंशिक क्षति पुगेको थियो ।"
बजेट नपाउँदा कार्यान्वयन भएन,"सीमान्तकृतको प्रवेश शून्यकटारीको यो त्रिवेणी मावि दनुवार बस्तीमा छ । यहाँ मुसहर र डोम समुदायको बस्ती छ । विद्यालय हातामै उदयश्री बहुमुखी क्याम्पस पनि छ तर ती समुदायका व्यक्तिले विद्यालयबाट शैक्षिक लाभ लिन सकेका छैनन् । प्राथमिक तहमा यी समुदायका बालबालिकाले उपस्थितिका आधारमा दैनिक एक जना बराबर १५ रुपैयाँको दिवा खाजा पाउँछन् । त्यसबापत अभिभावकलाई नगद उपलब्ध गराउने गरिएको छ । खाजाले उपस्थिति दर बढाउन सहयोग गरेको छ तर कक्षा ५ पछि पढाइ छाड्ने दर उच्च छ, सामुदायिक चेतनाको कमी र बालविवाह गराउने सामाजिक परम्परा रहेको उल्लेख गर्दै प्रधानाध्यापक कार्की भन्छन्, दनुवार, मुसहर समुदायका एकाध जनाले एसएलसी र कक्षा १२ पास गरेका छन्् । सीमान्तकृत समुदायलाई सामान्य छात्रवृत्ति दिएर हुन्न, शिक्षाको विशेष प्याकेज नै आवश्यक छ । विद्यालयमा दनुवार समुदायका दुईजना पाले र डोम समुदायका एकजना मेतरका रूपमा कार्यरत रहेको प्रअ कार्कीले जनाए ।"
किसानलाई उत्पादनमा आधारित अनुदान,"गुल्मी कृषिजन्य उत्पादनको वृद्धि र कृषि कर्म प्रोत्साहनका लागि धुर्कोट गाउँपालिकाले उत्पादनमा आधारित कृषि अनुदान दिन सुरु गरेको छ ।किसानले घरमै उत्पादन गरेर बिक्री गर्ने झन्डै एक दर्जन कृषिजन्य वस्तु बिक्री गर्दाका बखत हुने तौलमा थप रकम अनुदान दिन सुरु गरेको हो । त्यसका लागि सहकारीमार्फत कारोबार गर्नुपर्छ । पहिलो चरणको अनुदान धुर्कोट गाउँपालिका ४ जैसीथोकबाट वितरण सुरु गरिएको गाउँपालिका अध्यक्ष भुपाल पोखरेलले बताए । उनका अनुसार उत्पादनमा आधारित कृषि अनुदान देशमै पहिलो र नमुना कार्यक्रम हो ।यसले बाँझोमा परिणत हुँदै गएको खेतीयोग्य जमिनको उपयोग बढ्नेछ, उनले भने, कृषि कर्ममा लाग्ने युवा र अन्य किसानलाई पनि प्रोत्साहन मिल्नेछ । गाउँपालिकाको निर्णयअनुसार वर्षमा ३ भन्दा बढी खसीबोका उत्पादन गरी जिउँदो बिक्री गर्नेलाई प्रतिकेजी २५ रुपैयाँ, वार्षिक १ सय लेयर्स र १० लोकल कुखुरा पालेर व्यावसायिक अण्डा उत्पादन गर्नेलाई प्रतिअण्डा २ रुपैयाँ, मासिक ५० लिटरभन्दा बढी दूध उत्पादन गरेर बिक्री गर्ने किसानलाई प्रतिलिटर ५ रुपैयाँ थप रकम गाउँपालिकाबाट उपलब्ध हुनेछ ।त्यस्तै कृषिमा वार्षिक ५ क्विन्टलभन्दा बढी टमाटर उत्पादन गर्नेलाई प्रतिकेजी ५ रुपैयाँ, २ क्विन्टल लसुन, ४ क्विन्टल प्याज उत्पादन गर्नेलाई प्रतिकेजी १०, प्रतिसिजन १० क्विन्टल आलु उत्पादन गर्ने किसानले १० हजार रुपैयाँ अनुदान पाउनेछन् । वार्षिक १ सय पोकामा च्याउ खेती गर्नेलाई प्रतिकेजी ५०, मौसम, सुन्तला, कागती र कफीका १ सय बढी बिरुवा लगाएर बचाउने किसानलाई प्रतिबोट ४० रुपैयाँका दरले वार्षिक अनुदान पाउनेछन् । तर सबै किसानले आफ्नो उत्पादनको कारोबार सहकारीमार्फत नै गर्नुपर्नेछ, सदस्य कविता विकले भनिन्, सहकारीले त्यसको विवरण गाउँपालिकामा बुझाएपछि अनुदान पनि सहकारीमार्फत नै उपलब्ध हुन्छ । रकमका लागि किसानले सम्बन्धित वडा कार्यालय, कृषि प्राविधिकि र सहकारीबाट उत्पादन र बिक्री गरेको प्रमाणित गर्नुपर्ने नियम छ ।गाउँपालिकाले वार्षिक १० माहुरी घार पाल्नेलाई प्रतिघार ५ हजार, कृषिजन्य वस्तुको बिउ उत्पादनका लागि आवश्यक मूल बिउमा ५० प्रतिशत, प्राविधिक र मेसिन औजारमा ७० प्रतिशत अनुदान दिने निर्णय पनि गरेको छ । किसानका लागि तालिम र सिँचाइको व्यवस्था गाउँपालिकाले गर्ने जनाएको छ । जैसीथोकका सबै किसान हिमचुली कृषि तथा पशु विकास महिला सहकारीमा आबद्ध छन् । ६ सय १७ घरधुरी रहेको यहाँका ५ सय २९ किसान सहकारीमा आबद्ध छन् । गाउँपालिकाको अनुदान नीति सहकारीका सबै सदस्यमा सुरु भएको अध्यक्ष विमला खनालले बताइन् । सबै सदस्यलाई व्यावसायिक कृषक बनाउने उद्देश्यसहित सहकारीमा आबद्ध गराउने गरेका छौं, उनले भनिन्, गाउँपालिकाले उत्पादनमा आधारित अनुदान दिने नीतिले किसान थप उत्साहित छन् । आफ्ना लागि आपंै गर्नुपर्छ भन्ने मूलमन्त्रका साथ काम गरिरहेका सहकारी सदस्यका लागि गाउँपालिकाको सहयोगले सबै किसानमा खुसी छाएको उनले बताइन् । सहकारीमा आबद्ध किसानले खसीबोका र कृषिजन्य वस्तु बिक्रीबाट मासिक ७० हजारदेखि डेढ लाख रुपैयाँसम्म आम्दानी गर्दै आएको एकीकृत ग्रामीण विकास समाजका कार्यकारी निर्देशक गणेश श्रीपालीले बताए । सबै किसान व्यावसायिक छन्, उनले भने, खसीबोका नपाल्ने घर गाउँमै छैनन् । गाउँलेले सबै घरमा पशु, नजिकको जग्गामा खेती अभियान नै चलाएको उनले बताए । गाउँपालिका उपाध्यक्ष शिव खत्रीले उत्पादनमा आधारित अनुदानका लागि मात्र वार्षिक १५ लाख रुपैयाँ बजेट विनियोजन गरेको बताए । कृषि र पशुपालनका नियमित कार्यक्रमका लागि १ करोड बढी रकम छुटयाइएको छ । वार्षिक रूपमा पाउने अनुदान लिन पशु र बालीको बिमासहित सहकारी र गाउँपालिकाले बनाएका सर्त पालना गर्नुपर्ने हुन्छ, उनले भने, ७ वटै वडामा विस्तार गर्ने गरी योजना अघि बढाएका छौं । लगातार ५ वर्ष काम गर्ने किसानका लागि गाउँपालिकाले किसान सुरक्षा कोष स्थापना पनि गरेको छ । सबै व्यावसायिक किसानको बैंकमा खाता खोलेर किसानको आम्दानीबाट १० प्रतिशत र त्यसमा १० प्रतिशत गाउँपालिका थप गरेर सुरक्षा कोषमा जम्मा गर्ने र किसानले ५ वर्षपछि त्यो रकम निकाल्न पाउने व्यवस्था गरेको जनाइएको छ । किसानका उत्पादन र बिक्रीको वडास्तर र गाउँपालिका स्तरमा छुट्टाछुट्टै अनुगमन समिति बनाएर प्रभावकारी अनुगमन गरिने अध्यक्ष पोखरेलले बताए ।"
३४ हजार केजी चिज उत्पादन,"रसुवा दुग्ध विकास संस्थानले जिल्लाका ४ स्थानबाट ३३ हजार ९ केजी चिज र ११ हजार ७ सय केजी मखन उत्पादन गरेको छ । संस्थानले रसुवा जिल्लाको चन्दनबारी, धुन्चे लेक, गतलाङ र लाङटाङ गरी ४ स्थानबाट चिज र मखन उत्पादन गर्दै आइरहेको छ । हिमाली भेगका कृषकहरूले पाल्ने चौंरीगाईको दूधबाट उत्पादित चिज राम्रो मानिन्छ । २०२७ सालमा स्थापित गोसाइँकुण्ड चिज उत्पादन केन्द्र चन्दनबारीले यो वर्ष ८ हजार ४ सय केजी चिज र ३ हजार केजी मखन उत्पादन गरेको चिज उत्पादन केन्द्रका प्रमुख छत्रबहादुर तामाङले बताए । तामाङले भने, एक वर्षमा ६ महिना मात्र चिज उत्पादन हुन्छ । हिउँ पर्ने सिजनमा चिसोको कारण चौंरीगाई बेंसी झरेपछि ६ महिना चिज उत्पादन बन्द हुने गरेको छ । वैशाख मसान्तदेखि कात्तिक मसान्तसम्म चिज उत्पादन हुन्छ । चन्दनबारी उत्पादन केन्द्रमा १५ वटा गोठका कृषकले दूध ल्याउने गरेका छन् । चौंरी पाल्ने कृषको संख्या बिस्तारै घट्दै गएको तामाङले बताए । उनी भन्छन्, अहिले युवाहरूले चौंरी पाल्दैनन्, पुराना बूढापाकाहरू सक्दैनन् । धुन्चेको लेकमा रहेको चिज उत्पादन केन्द्रले ११ हजार ५ सय केजी चिज र ३ हजार ८ सय केजी मखन उत्पादन गरेको छ । उक्त उत्पादन केन्द्रले गत वर्ष ७ हजार ८ सय केजी चिज उत्पादन गरेको थियो । धुन्चे केन्द्रले गत वर्षको तुलनामा यो वर्ष ३ हजार ७ सय केजी चिज उत्पादनमा वृद्धि गरेको केन्द्रका प्रमुख पूर्णबहादुर जिरेलले बताए । ३९ वटा गोठका कृषकहरूले दूध ल्याउने गरेका छन् । पहिले दैनक १२ सय लिटरसम्म दूध संकलन हुन्थ्यो उनले भने अहिले घटेर दैनिक ७ सयमा झरेको छ । बिस्तारै चौंरी पाल्ने कृषकको संख्या घट्दै गएकाले यस्तो भएको जिरेलले बताए । गतलाङले पनि १२ हजार केजी चिज र ४ हजार १ केजी मखन उत्पादन गरेको छ । ३८ वटा चौंरी गोठबाट दूध संकलन हुने गरेको केन्द्रका प्रमुख धनबहादुर जिरेलले बताए । लाङटाङ उत्पादन केन्द्रबाट २ हजार केजी चिज र ८ सय केजी मखन उत्पादन भएको छ । दुग्ध विकास संस्थानले १ केजी चिजको मूल्य १ हजार ४ सय र १ केजी मखनको मूल्य १ हजार निर्धारण गरेको छ । कृषकले प्रतिफ्याट १० रुपैयाँका दरले दूधको मूल्य पाउने गरेका छन् ।चिजबाट ४ करोड ७४ लाख ६० हजार र मखनबाट १ करोड १७ लाख गरी ५ करोड ९१ लाख ६० हजार संस्थनले वार्षिक आम्दानी गर्ने गरेको छ । उत्पादित चिज थोरै मात्रामा रसुवा जिल्लामा खपत हुन्छ भने बाँकी संस्थानले नै लैजाने गरेको छ ।"
रुदीखोला ए को उत्पादन फागुनदेखि,"लमजुङ कास्की र लमजुङको सिमानाको रुदीखोलामा निर्माणाधीन ८८ मेगावाटको रुदी ए जलविद्युत् आयोजनाले आगामी फागुनदेखि विद्युत् उत्पादन थाल्ने भएको छ । निर्माणका सबै काम सिध्याएर फागुनमा उत्पादन थाल्ने लक्ष्य रहेको प्रवद्र्धक बिन्ध्यवासिनी हाइड्रोपावर डेभलपमेन्टले जनाएको छ । निर्माणको काम ८५ प्रतिशत सकिएको अवस्था छ, आयोजनाका डेपुटी प्रोजेक्ट म्यानेजर इन्जिनियर सरोज भट्टराईले भने । उनका अनुसार पावरहाउसको सिभिल स्ट्रक्चर (भौतिक संरचना) निर्माण कार्य लगभग सकिएको छ । इलेक्ट्रोमेकानिकलतर्फ टर्बाइन र जेनेरेटरको जडान थालिएको छ । बाँधको निर्माणकार्य ८५ प्रतिशत सकिएको छ । पेनस्टक पाइप जडानको कार्य अन्तिम चरणमा पुगेको छ । लमजुङको क्व्होलासोंथर गाउँपालिका ५ सिङ्दी र कास्कीको मादी गाउँपालिका ८ सिङ्दीबेंसीमा डयाम (बाँध) निर्माण गरिएको छ । उक्त ठाउँबाट ६ किमिको पेनस्टकबाट पानी ल्याएर मादी ९ बालुवाबेंसीमा निर्माण गरिएको पावरहाउसमा पानी ल्याई विद्युत् उत्पादन गरिनेछ । पेनस्टक जडान गर्न अब करिब १ किमि मात्रै बाँकी छ । आयोजनाको सिभिलतर्फ हाई हिमालय हाइड्रो कन्सट्रक्सन, हाइड्रोमेकानिकलतर्फ नर्थ हाइड्रो एन्ड इन्जिनियरिङ र इलेक्ट्रोमेकानिकलतर्फ तोसिबा प्लान्ट सिस्टम एन्ड सर्भिस कर्पोरेसनले निर्माण गरिरहेको छ । आयोजनाले मादी गाउँपालिका ९ मुंग्रीबेंसीस्थित नेपाल विद्युत् प्राधिकरणको सबस्टेसनसम्म ३८ किमि लामो ३३ केभीको डबल सर्किट ट्रान्समिसन लाइन आफैं निर्माण गरेको छ । उक्त ट्रान्समिसन लाइनको ५ सय मिटर तार टाँग्न मात्रै बाँकी रहेको भट्टराईले बताए । इलेक्ट्रोमेकानिकलको काम गर्न बढीमा ३ महिना लाग्ने भएकाले हामी फागुन महिनाभित्रै विद्युत् उत्पादन गरिसक्छौं, उनले भने, अन्य काम अबको २ महिला आसपास सबै पूरा हुन्छ ।"
होमस्टेले फेरिएको दैनिकी,"नवलपरासी (कास) कावासोती अमलटारीका विपन्न थारू समुदायको दैनिकी होमस्टे सञ्चालनपछि फेरिएको छ । केही वर्षअघिसम्म बिहानै उठेर कावासोतीदेखि दलदलेसम्म सागपात र माछा बेच्ने नरबहादुर महतो हिजोआज घरमा पाहुनाको स्वागत गर्न व्यस्त भेटिन्छन् । आन्तरिक तथा बाहय पाहुनालाई स्वागत, सत्कार र बासको चाँजोपाँजो मिलाउन महतोसहित घरका अन्य सदस्यलाई भ्याइनभ्याइ छ । होमस्टेसँगै उनले थारू फुड नामक रेस्टुरेन्ट सञ्चालन गरेका छन् । दिनहुँ २४ घण्टा साग बेचेर हिँड्दाहिँड्दै व्यवस्थित व्यवसाय चलाउने लक्ष्यबाट दैनिकी फेरिएको हो । पहिलेको दु:ख सम्झँदा कसरी जीवन धाने होलाजस्तो लाग्छ, उनले भने, आफ्नै रेस्टुरेन्ट र होमस्टेसँगै चलाउँदा आर्थिक र सामाजिक पक्ष मजबुत भइएको छ । महतोको मात्र होइन, यहाँको जीवनशैली नै होमस्टेले फेरिदिएको छ । विपन्न र पिछडिएको समुदायमा होमस्टेपछि आम्दानीसँगै चेतना पनि वृद्धि भएको छ । संस्कृतिको जगेर्ना र ज्ञान बढेको छ । स्थानीयले विभिन्न तालिम तथा सीपमूलक र आय आर्जनमूलक काम सुरु गरेका छन् । देशविदेशबाट आउने पाहुनाका कारण फरकफरक समुदायको संस्कृति आदानप्रदानका साथै रहनसहनमा पनि परिवर्तन आएको छ । चितवन राष्ट्रिय निकुञ्जको नजिकै रहेका कारण मध्यवर्ती सामुदायिक वन छ । वनलाई व्यवस्थित गरेर पर्यटकलाई त्यही घुमाएपछि आम्दानी हुने भएपछि पर्यापर्यटनमा टेवा पुगेको हो । अमलटारीमा हाल २३ होमस्टे सञ्चालनमा छन् । थारू, बोटे र मुसहर समुदायले सञ्चालन गरेको होमस्टेमा ४० हजारभन्दा बढी पर्यटकले सेवा लिइसकेका छन् । पाहुनालाई सस्तो र सेवा गुणस्तरीय हुँदा पर्यटकको आकर्षण बढेको व्यवस्थापक धनीराम महतोले बताए । थारू समुदायको मौलिक खाना र संस्कृति अवलोकनका लागि चाडपर्वको समयमा लामो बसाइका लागि सपरिवार आउने गरेको उनले सुनाए ।"
"सडक निर्माणको गति  कतै तीव्र, कतै सुस्त","भुक्तानी अभावले अलपत्रदोलखामा तोकिएको समयमा निर्माण पूरा नगरे ठेकेदारलाई कारबाही गर्ने डिभिजन सडक कार्यालय हाल आफैं ठेकेदारलाई भुक्तानी गर्न नसकेर अप्ठयारोमा परेको छ । काम सम्पन्न भइसकेको ठेक्काको पनि भुक्तानी गर्न नसकेपछि सडक कार्यालय ठेकेदारद्वारा गरिएको आन्दोलनको घेरामा परेको हो । तालाबन्दीदेखि गालीगलौज सहेर बस्नुपरेको डिभिजन सडक प्रमुख अशोक तिवारीले बताए । आग्रहपछि तालाबन्द खुले पनि भुक्तानी लिन आउनेहरूको गाली भने खाइरहनुपरेको उनको भनाइ छ ।ठेक्का स्वीकृति भएर आधाउधी सम्पन्न भइसकेको कामको बाँकी भुक्तानी अर्थ मन्त्रालयले नपठाउँदा डिभिजन सडकले ठेकेदारको अवरोधको सामना गर्नुपरेको हो । पर्यटन शीर्षकका करिब ५० र अन्य सहरी तथा ग्रामीण सडकअन्तर्गतका करिब २० सडक आयोजनाको भुक्तानी रोकिँदा कामको प्रगतिमा समेत बाधा परेको डिभिजन सडकको भनाइ छ ।राज्य पुन: संरचनापछि जिल्लागत सडक आयोजनाहरूको निकासा स्थानीय तहमा पठाउने नीति छ । उक्त सडकहरूको निकासा पनि स्थानीय तहमै जानुपर्ने हो । तर, ठेक्का भइसकेकाले अर्थ मन्त्रालयले डिभिजन सडक कार्यालयमै निकासा पठाउने भनिए पनि अर्थ मन्त्रालयले ढिलासुस्ती गरिरहेको छ । कामको प्रगतिअनुसार माग गरिएको तीन महिना बित्दा पनि निकासा नहुँदा मर्का परेको निर्माण व्यवसायीहरू बताउँछन् ।दोलखा र सिन्धुपाल्चोकभित्रका उक्त शीर्षकअन्तर्गत पर्ने सडकको बीचैमा काम रोकिँदा उपभोक्तालाई समेत बाधा भइरहेको छ । बीचैमा काम छाडिएकाले सडकहरू भत्काएर अलपत्र छन् । जेनतेन गाडी चल्ने सडक पनि भत्किएकाले अवरुद्ध छन् । जिल्ला समन्वय समिति दोलखाको प्रमुख डबल पाण्डेले चरिकोटदोलखा साना सहरी सडक (मुढे र मेलुङ जोड्ने क्षेत्रीय पर्यटन सडक) पनि निकासा अभावले रोकिएपछि आवागमणमा ठूलो समस्या परेकाले अर्थ मन्त्रालयमा डेलिगेसन जाने तयारी गरिएको बताए ।काम नगरेर ठेकेदारलाई कारबाही लेख्ने कार्यालय हाल भने आफैं ठेकेदारको कारबाही भोगेर बस्नुपरेको डिभिजन प्रमुख अशोक तिवारीले बताए । (जिल्ला संवाददाता विमल खतिवडा, भूषण यादव, कमल पन्थी र प्रताप विष्टको सहयोगमा)"
केयर रेटिङले कारोबार थाल्यो,"काठमाडौं (कास) केयर रेटिङ्सले नेपालमा आफ्नो कारोबार सुरु गरेको छ । कम्पनीले साधारण सेयर (आईपीओ) को स्तर निर्धारण, ऋणपत्र, डिबेन्चर्स, व्यापारिक कागजात, बैंक निक्षेप, सामूहिक लगानी कोष (म्युचुअल फन्ड), अग्राधिकार सेयर निष्कासन गर्ने कार्यका लागि समेत स्तर निर्धारण सेवा (रेटिङ) उपलब्ध गराउने जारी विज्ञप्तिमा उल्लेख छ । कम्पनीका अनुसार इन्स्योरेन्स कम्पनीहरू, सम्पत्ति व्यवस्थापन कम्पनीहरू एवं साना तथा मझौला उद्यमहरूलाई समेत सेयर (आईपीओ) को स्तर निर्धारण सेवासमेत प्रदान गर्नेछ । केयर रेटिङ्स लिमिटेड, इन्डियासहितको संयुक्त लगानीमा स्थापित केयर रेटिङ्स नेपालले गत कात्तिक ३० मा नेपाल धितोपत्र बोर्डबाट नेपालमा क्रेडिट रेटिङ व्यवसाय सञ्चालन गर्नका लागि अनुमतिपत्र प्राप्त गरेको जनाएको छ ।"
सिभिल बैंकको अध्यक्षमा फेरि तामाङ,काठमाडौं (कास) सिभिल बैंक लिमिटेडको अध्यक्षमा इच्छाराज तामाङ नियुक्त भएका छन् । नेपाल राष्ट्र बैंकका गभर्नर चिरञ्जीवी नेपालले उनलाई बिहीबार अध्यक्षको शपथग्रहण गराएको जारी विज्ञप्तिमा छ । चालु आर्थिक वर्षको प्रथम चौमासमा ११ करोड ३३ लाख (जुन पहिलो वर्षको यसै अवधिको तुलनामा ६७९१८ प्रतिशतको वृद्धि हो) खुद नाफा कमाउन सफल भएको बैंकले मंसिर २२ देखि सेयरधनीलाई ४० प्रतिशत हकप्रद सेयर निष्कासन गरिसकेको जनाएको छ ।
लालीगुराँसको साधारणसभा,काठमाडौं (कास) ललितपुरको पुल्चोकस्थित लालीगुराँस बहुउद्देश्यीय सहकारी संस्थाको १८ औं वार्षिक साधारणसभा सम्पन्न भएको छ । सभामा संस्थाले चालु आवमा सरकारलाई ४ करोड ७१ लाख ९७ हजार १ सय ९९ राजस्व बुझाएको जनाएको छ । संस्थाले आव ०७३७४ मा ९ करोड ७१ लाख ४६ हजार १ सय ९९ रुपैयाँ मुनाफा आर्जन गरेको जारी विज्ञप्तिमा उल्लेख छ । त्यसैगरी आव ०७२७३ को कुल कारोबार ४ अर्ब ६२ करोड २९ लाख ६३ हजार १ सय ९८ रहेकोमा चालु आवमा ८ दशमलव २१ प्रतिशतले वृद्धि गरी कुल कारोबार ५ अर्ब २३ लाख ९८ हजार ३ सय ६८ रुपैयाँ पुर्याएको संस्थाले जनाएको छ ।
मार्भल टेक्नोप्लास्टको मार्भेलस नाइट,"काठमाडौं (कास) मार्भल टेक्नोप्लास्टले मार्भेलस नाइट को आयोजना गरी आफ्ना उत्पादनहरूका बारेमा डिस्ट्रिब्युटर तथा डिलर र मिडियाहरूलाई जानकारी गराएको छ । द लुब्रिजोल कर्पोरेसन, यूएसएको लाइसेन्स लिएर नेपालमा अन्तर्राष्ट्रियस्तरका पाइप तथा फिटिङहरू उत्पादन गर्दै आएको मार्भल टेक्नोप्लास्टले आयोजना गरेको मार्भलस नाइटमा मुलुकभरका पाँच सयभन्दा बढी डिस्ट्रिब्युटर तथा डिलरहरू सहभागी रहेको जारी विज्ञप्तिमा उल्लेख छ ।"
छमछमी३ को आयोजना हुँदै,"काठमाडौं (कास) नेपाल टेलिभिजनले रियो छमछमी३ को आयोजना गर्दै छ । गत मंसिर २४ मा काठमाडौं अडिसनबाट सुरु छनोट प्रक्रिया पोखरा, कोहलपुर, धनगढी, बुटबल, इटहरी, झापा, वीरगन्ज र नारायणघाटमा सम्पन्न भई देशभरिबाट आएका दुई हजारभन्दा बढी सहभागीमध्ये डेढ सय जना मेगा अडिसनका लागि राजधानी आइपुगेको जारी विज्ञप्तिमा उल्लेख छ । टप २०, १९ हुँदै थप ११ सम्म सहभागीहरूको प्रस्तुतिमा निर्णायकहरूको निर्णयअनुसार छनोट भइसकेको र टप १२ देखि नै भोटिङ राउन्डका रूपमा दर्शकको निर्णय (भोट) लाई आधार बनाई टप ५ राउन्डसम्म सञ्चालन हुने जनाएको छ । आयोजकका अनुसार अन्तिम ५ प्रतिस्पर्धीले ग्रान्ड फिनालेमा आफ्नो प्रस्तुति दिने भएका छन् । यो रियालिटी सोमा प्रथम हुनेले डाट्सको रेडी गो कार, द्वितीय हुनेले ५ लाख बराबरको एलजी होम एपलाइन्सेस र तृतीय हुनेले ३ लाख बराबरको एलजी हाम एपलाइन्सेस प्राप्त गर्ने पनि विज्ञप्तिमा छ ।"
नेपाली जोडी फाइनलमा,"काठमाडौं दीपेश धामी र शोभा गौचनको जोडी योनेक्स सनराइज तेस्रो नेपाल इन्टरनेसनल सिरिजमा मिक्स डबल्सतर्फ शनिबार फाइनल पुगेको छ ।त्रिपुरेश्वरस्थित राखेप कभर्डहलमा भएको सेमिफाइनलमा दीपेशशोभाले मलेसियाका एभसगारन भासिगारन र दारसिनी भासिगारनको जोडीलाई रोमाञ्चक प्रतिस्पर्धापछि २११७, १६२१, २२२० ले पराजित गर्दै फाइनल यात्रा तय गरेका हुन् । अघिल्लो महिना पाकिस्तान इन्टरनेसनल सिरिजमा उपाधि जितेको यो जोडी नेपाल सिरिजको फाइनल पुग्ने पहिलो स्वदेशी हो । उनीहरूले फाइनलमा भारतका भी देवलेकर र हरिका भेलुधर्तीविरुद्ध आइतबार खेल्ने छन् ।तामाङ दिदीभाइ रत्नजित र नङ्सलको जोडी भने सेमिफाइनलमा रोकियो । उनीहरूलाई देवलेकर र हरिकाको जोडीले २११६, २११७ को सोझो दुई सेटमा हरायो । अन्य सबै स्पर्धामा नेपाली खेलाडीको चुनौती शुक्रबार नै सकिएको थियो । अरु चार स्पर्धाका फाइनलको समीकरण पनि तय भइसकेको छ ।मेन्स सिंगलमा भारतीय खेलाडीबीच फाइनल हुनेछ । यसमा लखन साराङ र श्रेयांश जयसवाल भिड्नेछन् । वुमेन्स सिंगलमा इरानी सोराया अघाएई हाजियागाले फाइनलमा हङकङकी देङ जोया सुहानको सामना गर्नेछिन् । वुमेन्स डबल्समा फाइनल खेल्ने दुवै टिम भारतका हुनेछन् । मेन्स डबल्समा सिंगापुर र मलेसियाको जोडीबीच प्रतिस्पर्धा हुनेछ ।"
चितवनको जित,"विराटनगर क्वालिफायरमाहङकङका ब्याट्सम्यानद्वय अंशुमन रथ र बाबर हायातको अर्को उत्कृष्ट प्रदर्शनमा विराटनगर वारियर्सले ईपीएलमा लगातार चौथो जित दर्ता गरेको छ । भैरहवा ग्लाडियटर्सलाई ३५ रनले पराजित गर्दै विराटनगर क्वालिफायर पुग्ने पहिलो टोली बन्यो ।टस हारेपछि ब्याटिङ गरेको विराटनगरले राम्रो सुरुआत लिन सकेन । खराब फर्ममा रहेका आशिफ शेख १ रनमा आउट भए । दोस्रो विकेटमा हायात र रथले ९१ रनको साझेदारी गरेपछि विराटनगरले गतिलो स्कोर बनायो । निर्धारित २० ओभरमा ६ विकेट गुमाउँदै १ सय ४९ रन जोडेको विराटनगरका लागि ओपनर रथले ५७ रन जोडे ।प्रतियोगितामा व्यक्तिगत दोस्रो अर्धशतक बनाउँदा उनले ५० बल खेल्दै ८ चौका प्रहार गरे । हायातले ३५ बलमा २ चौका र १ छक्का मदतले ३६ रन जोडे । पारस खड्का र प्रनित थापामगरले आक्रामक ब्याटिङ गर्दै क्रमश: १५ र १४ रन प्रहार गर्दा करण केसी ११ रनमा अविजित रहे । भैरहवाका हरिशंकर साहले ३, आरिफ शेखले २ र दीपेश श्रेष्ठले १ विकेट लिएका थिए ।जवाफी ब्याटिङमा उत्रिएको भैरहवाले १९ औं ओभरमा सबै विकेट गुमाउनुअघि १ सय १४ रनमात्र जोड्यो । लगातार विकेट गुमाएको टोलीका लागि प्रदीप ऐरी र हरिशंकरले १८ रन जोडे । कप्तान शरद भेषावकर २ रन र पुनीत विष्ट १५ रनमा आउट हुँदा टोली समस्यामा पर्यो । वसन्त रेग्मीले भेषावकर र पहिलो खेल खेलिरहेका प्रथम सालुङ्केलाई आउट गर्दै टोलीमाथि दबाब राखेका थिए ।मध्यक्रममा अविनाश कर्णले लगातार विकेट लिएपछि भैरहवा लक्ष्यसम्म पुग्न सकेन । १२ रन जोडेका कृष्ण कार्कीले लामो सट प्रहार गर्दै जितको अन्तर घटाए पनि उनी अन्तिम विकेटका रूपमा लङअन बाउन्ड्रीमा क्याचआउट भए । म्यान अफ द म्याच घोषित अविनाशले ४ विकेट लिएका थिए ।विराटनगरका कप्तान पारस खड्काले विदेशी खेलाडीको प्रदर्शनले टोलीलाई ठूलो मदत पुगिरहेको बताए । टोलीले लगातार जित हात पारे पनि सबै टोली बलिया रहेकाले प्लेअफमा कुनै गल्ती गर्न नहुने कप्तान पारसले बताए ।"
संरक्षक र मायांका च्याम्पियन,"काठमाडौं (कास) संरक्षकभूषण वज्राचार्य र मायांका राणाले १५ औं जयकर स्मृति राष्ट्रिय जुनियर लनटेनिसको उपाधि जितेका छन् । सातदोबाटोस्थित टेनिस कोर्टमा शनिबार यू१८ सिंगलको ब्वाइज फाइनलमा संरक्षकले प्रणव खनाललाई ३६, ६३, ६३ ले र गल्र्समा मायांकाले प्रेरणा कोइरालालाई ६२, ६४ को सोझो सेटमा हराए । दुवैका विजेताले २५ हजार र उपविजेताले साढे १२ हजार रुपैयाँ पुरस्कार पाए ।"
प्रशिक्षक शाक्य सम्मानित,काठमाडौं (कास) राष्ट्रिय फुटबल टोलीका प्रशिक्षक तथा पूर्व कप्तान राजुकाजी शाक्य शनिबार फ्युचर स्टार्स हाइस्कुलबाट नगदससहित सम्मानित भएका छन् । उनलाई ललितपुर महानगरकी उपमेयर गीता सत्याल र प्रिन्सिपल मन्जु कार्कीले दोसल्ला ओढाएर सम्मान गरे ।
हङकङमा गोर्खा कप आज,काठमाडौं (कास) स्काई ड्रागन एसिया प्यासिफिक थर्ड गोर्खा कप फुटबल प्रतियोगिता आज आइतबार मा हङकङमा हुने भएको छ । सेभेन ए साइडमा १८ टोलीले ४ समूहमा रहेर प्रतिस्पर्धा गर्ने आयोजक गोर्खा ब्वाइज हङकङका अध्यक्ष धनप्रसाद गुरुङले जनाएका छन् ।
म्याड्रिडमा बार्सिलोनाको ३ गोल,चेल्सी रोकियोलन्डन इंग्लिस प्रिमियर लिगको डिफेन्डिङ च्याम्पियन चेल्सीलाई एभरटनले गोलरहित बराबरीमा रोकेको छ । गुडिसन पार्कमा शनिबारको खेलमा चेल्सीले खासै प्रभाव देखाउन सकेन । साम एलार्डिस आएयता सुधारिएको प्रदर्शन गरिरहेको एभरटन अंक लिन सफल भएको हो । शीर्षस्थानको म्यानचेस्टर सिटीभन्दा चेल्सी १३ अंकले पछाडि रही तेस्रो स्थानमा छ । चेल्सीभन्दा लिभरपुल ४ र आर्सनल ५ अंकले पछाडि रहेर चौथो र पाँचौं स्थानमा छन् । यसअघि लिभरपुलले आर्सनलको सनसनीपूर्ण पुनरागमनलाई निस्तेज पार्दै शुक्रबार राति ३३ को रोमाञ्चक बराबरी खेलेको थियो ।
राखेप च्याम्पियनसिप आजबाट,"काठमाडौं (कास) राष्ट्रिय खेलकुद परिषद्ले आयोजना गर्ने राखेप च्याम्पियनसिप खेलकुद आइतबार सुरु हुँदै छ । ललितपुर सातदोबाटोस्थित अन्तर्राष्ट्रिय खेलकुद परिसरमा राष्ट्रपति विद्यादेवी भण्डारीले च्याम्पियनसिपको उद्घाटन गर्ने कार्यक्रम छ । १८ औं एसियाली खेलकुद र १३ औं दक्षिण एसियाली खेलकुद (साग) को तयारीलाई मध्यनजर गरी सुरु गर्न लागिएको च्याम्पियनसिपमा २९ खेलका राष्ट्रिय प्रतियोगिता हुने राखेप सदस्यसचिव केशवकुमार विष्टले जानकारी गराए । त्यसमध्ये पौडी, ट्रायथलन, कराँते र लनटेनिसको प्रतियोगिता भइसकेका छन् । च्याम्पियनसिपबाट राष्ट्रिय टिमका लागि खेलाडी छनोट गरिने जनाइएको छ । च्याम्पियनसिपका खेलहरू देशका विभिन्न स्थानमा माघ ९ सम्म चल्नेछ ।"
हिउँदे बिदाकता जाने घुम्न ?,"काठमाडौं (कास) राष्ट्रिय खेलकुद परिषद्ले आयोजना गर्ने राखेप च्याम्पियनसिप खेलकुद आइतबार सुरु हुँदै छ । ललितपुर सातदोबाटोस्थित अन्तर्राष्ट्रिय खेलकुद परिसरमा राष्ट्रपति विद्यादेवी भण्डारीले च्याम्पियनसिपको उद्घाटन गर्ने कार्यक्रम छ । १८ औं एसियाली खेलकुद र १३ औं दक्षिण एसियाली खेलकुद (साग) को तयारीलाई मध्यनजर गरी सुरु गर्न लागिएको च्याम्पियनसिपमा २९ खेलका राष्ट्रिय प्रतियोगिता हुने राखेप सदस्यसचिव केशवकुमार विष्टले जानकारी गराए । त्यसमध्ये पौडी, ट्रायथलन, कराँते र लनटेनिसको प्रतियोगिता भइसकेका छन् । च्याम्पियनसिपबाट राष्ट्रिय टिमका लागि खेलाडी छनोट गरिने जनाइएको छ । च्याम्पियनसिपका खेलहरू देशका विभिन्न स्थानमा माघ ९ सम्म चल्नेछ ।"
साना वैज्ञानिकको प्रदर्शनी,"पूर्वी नवलपरासीको देवचुली कलेजका सुरज विकले ड्रोन क्यामेरा बनाएको धेरै भयो । तर उनको यो प्रविधि कसैले हेर्न पाएका थिएनन् । देवचुली विज्ञान, इन्जिनियरिीङ तथा गणित क्लबको आयोजनामा नवलपुरस्तरीय बृहत् विज्ञान प्रदर्शनी आयोजना गरिएपछि धेरैको ध्यान यसैले तान्यो । बढ्दो सहरीकरणसँगै अव्यवस्थित बसोबास बढ्दो छ । बढ्दो प्लटिङले बस्ती कुरूप देखिनुका साथै विद्युत् र खानेपानी आपूर्ति राम्ररी नपुगेको देख्दा भीमसेन आदर्श उच्च माविका विद्यार्थीमा आफ्नो गाउँघर कसरी व्यवस्थित गराउन सकिन्छ होला भन्ने सोच आयो । दुईचार जना साथी मिलेर आफ्नो गाउँमा खेलमैदान, खानेपानी टयांकी, पार्कसहितको योजना बनाएर राखे । यो योजनालाई पनि धेरैले मन पराए । गत बिहीबारदेखि रजहरमा सुरु विज्ञान प्रदर्शनीमा १८ विद्यालयका विद्यार्थीले सहभागिता जनाएका छन् । प्रदर्शनीमा बालबालिकाको कला र प्रविधिप्रतिको चासो देखेर अभिभावक र सरोकारवाला दङ्ग परे । विद्यार्थी आफैंले पहिलो पटक विज्ञान प्रदर्शनी आयोजना गरेको विद्यालयका प्राचार्य नारायण भण्डारीले बताए । प्रदर्शनीमा जिल्लाका कक्षा ९ देखि १२ सम्मका विद्यार्थीले बनाएका विभिन्न प्रविधि राखिएका थिए । नवीन पौडेल, नवलपरासी"
जन्मदिनमा सहयोग,"जन्मदिन कसरी मनाउने ? बिहानै उठेर नुहाइधुवाइ गर्ने । मन्दिर गएर पूजा गर्ने । अभिभावकसँग घुम्ने । साथीभाइ बोलाएर केक काट्ने । अनि नाचगान गर्दै रमाइलो गर्ने । धेरैले यसरी नै जन्मदिन मनाउने गरेको पाइन्छ । तर कोहीकोही अरूलाई सहयोग गरेर फरक किसिमले मनाउने गर्छन् । यस्तै अलग तरिकाले जन्मदिन मनाउनेमध्येकी एक हुन् विराटनगर महानगरपालिका ५ की यशस्वी पोखरेल । गत बुधबार उनको १२ औं जन्मदिन थियो । विराटनगरकै सेन्ट मेरिज स्कुलमा ५ कक्षामा अध्ययनरत यसपालि आफ्नो जन्मदिनलाई फरक रूपमा मनाउन चाहेको अभिभावकलाई सुनाइन् । उनको आग्रहमा बुबा धीरज र आमा रिनाले वृद्धाश्रममा रहेका वृद्धवृद्धालाई सहयोग गर्ने योजना बनाइदिए ।बुधबार उनी अभिभावक अनि आफ्ना बहिनीहरू राजेश्वरी र शाम्भवीसँगै अष्टचिरञ्जीवीको मन्दिरमा पूजा गरेपछि विराटेश्वर वृद्धाश्रम पुगिन् । त्यहाँ रहेका ५२ जना हजुरबुबाहजुरआमा (जेष्ठ नागरिक) लाई एक दिनको भोजन खुवाएर सहयोग गरिन् । यशस्वीले यस्तो सहयोग गरेको पहिलोचोटि होइन । तीन वर्षअघिको भूकम्पका बेला पीडितहरूका लागि १ लाख १ हजार रुपैयाँ उनकै नामबाट सहयोग गरिएको थियो । त्यसबेला यशस्वीको हिन्दु संस्कारअनुसार गरिने गुन्यूचोली को साइत जुरेको थियो । यसको तयारी गर्दैगर्दा अभिभावकले धेरै खर्चिलो कार्यक्रम गर्नुभन्दा पीडितलाई सहयोग गर्ने योजना बनाएका थिए । अनि त्यति रकम मोरङ जिल्ला प्रशासन कार्यालयमा जम्मा गरिएको थियो । माधव घिमिरे, विराटनगर"
दिल्ली पुगेर प्रथम,"हाम्रो स्कुलमा पढाइका साथै विभिन्न अतिरिक्त क्रियाकलाप हुन्छन् । नृत्य, गायन, चित्रकलालगायत छुट्टै कक्षा नै हुन्छन् । मलाई नाच्न असाध्यै मन पर्छ । त्यसैले म डान्समा सक्रियतापूवर्क भाग लिन्छु । मेरो यो प्रयासमा विद्यालयले पनि निकै सहयोग गरेको छ । गत डिसेम्बर ३ मा नयाँदिल्लीमा भएको इन्टरनेसनल आईसीमास च्याम्पियनसिपमा मैले पनि भाग लिने अवसर पाएँ । त्यो प्रतियोगितामा भाग लिन मलाई गुरुहरूले निकै हौस्याउनुभएको थियो ।सुरुमा त मलाई आफू जान पाउँछु कि पाउँदिनँ भन्ने लागेको थियो । घरबाट मलाई त्यति टाढा पठाउनुहुँदैन कि भन्ने पनि लागेको थियो । तर पछि मेरी मामुले पनि मलाई पठाउने र आफू पनि मसँगै जाने बताउनुभयो । त्यो सुनेर म निक्कै खुसी भएँ । हेर्दा हेर्दै दिल्ली जाने दिन आयो । गाडीबाट जाने कार्यक्रम थियो । २०१७ नोभेम्बरको २९ तारिखमा हामी यहाँबाट हिँड्यौँ । गाडीको लामो यात्रामा बेग्लै खालको महसुस भइरहेको थियो । च्याम्पियनसिपमा भाग लिन विभिन्न देशहरूबाट ८ सयभन्दा बढी सहभागी आएका थिए । हाम्रो विद्यालयबाट मसहित अरू चार जना साथी गएका थियौं । तर, ती सबैलाई उछिनेर म प्रथम भएँ । यसबाट म अझै राम्रो गर्न हौसिएकी छु ।अनुजा बोहरा, कक्षा३ एड्भान्स एकेडेमी, मध्यपुर थिमि"
कहिले आउला चेत ?,"काम गर्दैनन् मात्र कुरा नेताका,बस्दैनन् अब मानिसआशमा नेताका ।घूस खान बेरै नलागीबेइमानीका पगरी,गुथेर पचाइरहेका छन् नेपालीका श्रम ।राहतका नाममा आफ्नै सन्तानको नाम जोडी, तला थप्न भएका छन् सफलबाढीपीडित, भूकम्पका नाममा आएका ।सहयोगहरू हराएका छन् बिच बाटोमै,आश्वासन बाँड्न अझैपरेका छैनन् पछि ।जबसम्म चेत आउँदैनतबसम्म विकासका पाइलाहरू,बढ्दैनन् अगाडिजनतालाई आश्वासनको बिल्ला लगाउँदै ए नेता हो १ झूटका खेतीमा कहिलेसम्मबाली लगाउँछौ हा ?जुन दिन युवाको ज्वाला विस्फोट हुन्छ,त्यो दिन तिमीहरूको हुन्छ पर्दाफास ।निकिता भट्टराई, कक्षा ६नवोदय शिशु सदन, हेटौंडा"
गुण,"तँ राम्रो कि म राम्रो गर्छ रूपले,गर्दैन अभिमान यस्तो कुनै गुणले ।रूपले छोड्न सक्छ आधामै हाततर,गुणले कहिल्यै छोड्दैन मान्छेको साथ ।कनक रावल, कक्षा : ७आदर्श मावि, काठमाडौं"
फ्रग हयान्ड स्टान्ड रेस,खेल्ने तरिका यो खेलमा सहभागी खेलाडीहरूलाई प्रत्येक समूहमा ४ जना पर्ने गरी विभाजित गर्नुपर्छ । प्रत्येक समूहको खेलमा पहिलो हुने खेलाडीलाई दोस्रो चरणमा प्रवेश गराउनुपर्छ । दोस्रो चरणमा पनि खेलाडीको संख्या हेरेर समूह विभाजन गरेर खेलाउन सकिन्छ । अन्तिम चरणमा ४ देखि ८ खेलाडीबीच एकैपटक प्रतिस्पर्धा गराएर विजेता छनोट गर्न सकिन्छ । यसरी दौडिने खेलाडीले उफ्रिने क्रममा हात र खुट्टाको स्थितिमा परिवर्तन ल्याउनु हँुदैन । त्यसो भएमा उक्त खेलाडी अयोग्य मानिन्छ ।
के हुँदै छ हिमालमा,"तिमीहरूलाई थाहै छ, हाम्रो मुलुकमा असोजदेखि नै जाडो सुरु हुन थाल्छ । माघको अन्तिमसम्मै जाडो भइरहन्छ । जाडोका यी महिनाहरूलाई हामी हिउँद पनि भन्ने गछौं । धेरै नै जाडो हुने बेलामा स्कुलले स्कुलहरूले हिउँदे बिदा पनि दिने गर्छन् । यही चिसो, जाडोको बेला हिउँ पनि पर्छ । तिमीहरूमध्ये धेरैले नजिकबाट हिउँ देखेको पनि होला । सेताम्मे हिउँ हेर्न रमाइलो पनि लाग्दो हो । तर के तिमीलाई थाहा छ हिउँ कसरी पर्छ ? हिउँ पर्नका लागि चिसो भएर मात्र पुग्दैन । काठमाडौं विश्वविद्यालयमा जलवायु र मौसम विज्ञान अध्यापन गराउने मणिरत्न शाक्य भन्नुहुन्छ, हिउँ पर्नका लागि वायुमण्डलको तापक्रम शून्य डिग्रीभन्दा तल अर्थात् माइनसमा झर्नुपर्छ । वायुमण्डलमा तापक्रम माइनसमा झर्यो भने हिउँ पर्ने सम्भावना ज्यादा हुन्छ । तिमीले हाम्रा हिमाल सेताम्मे हिउँले ढाकेको पनि देखेकै होला । वास्तवमा हिमाल पूरै हिउँ नै हिउँको थुप्रो होइन । हिउँले काला पत्थरका अग्लाअग्ला चुचुरोलाई ढाकेपछि चाँदी चम्किएजस्तै सेतो देखिने हो । हिमालमा जहिल्यै हिउँ भइरहनुको कारणचाहिँ त्यो क्षेत्रको तापक्रम सधैं माइनसमा रहने भएकाले हो । त्यसो त हिमालमा पनि घाम नलाग्ने होइन । घाम लागे पनि घामको तापभन्दा त्यहाँको तापक्रम कैयौं गुणा चिसो अर्थात् माइनसमा हुने भएकाले हिउँ पग्लिन पाउँदैन । हिमालहरूमा वर्षौंदेखि जमेर बसेको बाक्लो हिउँ हुने भएकाले एकै पटक पग्लिहाल्ने सम्भावना पनि हुँदैन । तैपनि चैतदेखि जेठसम्मको गर्मी सिजनमा भने हिउँको ठूलो हिस्सा पग्लिन्छ । वैज्ञानिकहरूका अनुसार पछिल्ला वर्षमा विगतको तुलनामा हिउँ पग्निले क्रम बढिरहेको छ । जलवायु परिवर्तनका कारण हिमशृंखला पग्लिने क्रम बढेको हो । पृथ्वीको तापक्रम बढाउन मद्दत गर्ने हानिकारक ग्यासहरूको उत्पादन बढी हुँदा त्यसको असर हिमाली क्षेत्रमा परेको विज्ञहरूको भनाइ छ । विकसित मुलुकहरूले उद्योग, कलकारखानाबाट उत्पादन गर्ने हरितगृह ग्यास उत्सर्जनका कारण विश्वको औसत तापक्रम बढ्दो छ । यसैको असरले हिमाल पनि पग्लिने क्रम बढेको हो । नेपालमा मंसिरदेखि माघसम्म हिमाली जिल्लाहरूमा हिमपात हुने गर्छ । मनाङ, मुस्ताङ, डोल्पा, हुम्ला, जुम्ला, मुगु, बझाङ, म्याग्दी, गोरखा, रसुवा, सोलुखुम्बुलगायतका जिल्लाको माथिल्लो भेगका मानिस हिमपात हुने बेलामा बेसी अर्थात् तल्लो क्षेत्रमा झर्ने गर्छन् । हिउँ हराएपछि फेरि उनीहरू आफ्नो बस्तीमा फर्किन्छन् । वायुमण्डलमा क्युमोलोनिम्बस नामको बादल आयो भने पनि हिमपात हुन्छ । त्यो बादलले उच्च भागमा हिमपात गराउँछ । त्यस्तो बेला पहाडी क्षेत्रमा मेघ गर्जनसहित असिना र भारी वर्षासमेत गराउँछ । तराई र समथर भागमा भने त्यसको असर त्यति धेरै नहुन सक्छ । काठमाडौं वरपर पनि तापक्रम तल झरेर शून्य वा माइनसमा गयो भने २५ सय मिटरको हाराहारीमा रहेका चन्द्रागिरि, फूलचोकी, नगरकोट र मकवानपुरको दामन क्षेत्रमा हिमपात हुन्छ ।"

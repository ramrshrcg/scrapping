शीर्षक,विवरण
कस्तो बन्दै छ प्रदेश सरकार ?,"माधव घिमिरेविराटनगर प्रदेश १ मा वाम गठबन्धनले बहुमत पाएकाले वामपन्थी सरकार बन्ने करिब निश्चित छ । गठबन्धनबाट प्रत्यक्षतर्फ ४६ प्रदेश सदस्य चुनिएका छन् । एकल वा संयुक्त, कस्तो सरकार गठन हुन्छ भन्नेबारे एमाले र माओवादी केन्द्रबीच अन्तिम सहमति हुन भने बाँकी छ । सरकारमा सहभागिताबारे केन्द्रमा हुने सैद्धान्तिक सहमतिपछि प्रदेशस्तरमा बन्ने सरकारको खाका तयार हुने नेताहरूले बताएका छन् । उम्मेदवारी दिँदाकै जस्तो भागबन्डाका आधारमा सरकारमा सहभागिता हुन सक्ने केही नेताले बताएका छन् ।प्रत्यक्षतर्फ ५६ सिट रहेकामा प्रदेशसभा सदस्यतर्फ एमालेले मात्रै ३६ स्थानमा जित हासिल गरेको छ । माओवादी केन्द्रका १० र कांग्रेसका ८ जना सदस्यमा निर्वाचित भएका छन् । संघीय समाजवादी फोरमका १ र स्वतन्त्र उम्मेदवारी दिएका माओवादी केन्द्रका उदयपुरबाट निर्वाचित १ सदस्य छन् ।माओवादी केन्द्रका १ नम्बर प्रदेश संयोजक सावित्रीकुमार काफ्लेका अनुसार छलफल भइरहे पनि प्रदेश सरकारहरू कसरी टुंगो लगाउने भन्नेबारे टुंगो लागिसकेको छैन । केन्द्रीय नेताहरूबीच शुक्रबारबाट यसबारे छलफल सुरु भएको उल्लेख गर्दै उनले केन्द्रमा हुने सैद्धान्तिक सहमतिपछि आउने निर्देशनअनुसार प्रदेशस्तरमा गृहकार्य हुने बताए ।६०४० तालमेलका आधारमा संघीय सरकारमा पनि सहभागिता गर्दा राम्रो हुने भन्ने छ, काफ्लेले भने, तर केन्द्रमा छलफल टुंगिएर कस्तो नीति बन्छ भन्ने आधारमा यो तय हुनेछ । केही दिन निर्वाचन परिणामको समीक्षा र विजयी उम्मेदवारहरू आफ्नो क्षेत्रका मतदाता भेट्न व्यस्त भएकाले गृहकार्य गर्न बाँकी रहेको उनको भनाइ छ । एमाले नेता भीम आचार्यले समानुपातिक परिणाम आइसकेपछि मुख्यमन्त्रीको टुंगो लाग्ने बताए । समानुपातिकमा परेको मत संख्यासमेतका आधारमा एमाले, कांग्रेस, माओवादी केन्द्र, राष्ट्रिय प्रजातन्त्र पार्टी र संघीय समाजवादी फोरमले प्रदेशसभामा प्रतिनिधित्व गर्नेछन् । एमालेका एक नेताका अनुसार पार्टीबाट निर्वाचितमध्ये अधिकांशले संघीय सरकारमा सहभागी हुने इच्छा देखाएका छन् । यसले आन्तरिक व्यवस्थापन गर्दै गठबन्धनकारी दलसँग कसरी समन्वय गर्ने भन्ने छलफल भइरहेको उनले बताए । केन्द्रीय स्तरमा पहिले सहमति भए सहज हुने भएकाले यही निर्णयको पर्खाइमा आफूहरू रहेको ती नेताको भनाइ छ ।प्रदेशसभा सदस्यमा दुई जना मात्र महिला निर्वाचित भएका छन् । इलाम १ क बाट एमालेकी खिन?"
एकल संक्रमणीय पद्धति गैरसंवैधानिक : ओली,यसैबीच एमाले र माओवादी केन्द्रले वाम गठबन्धनको चुनावी परिणाम सन्तोषजनक भएको निष्कर्ष निकाल्दै अब सरकार गठन र पार्टी एकताको प्रक्रिया सँगसँगै अघि बढाउने तयारी गरेका छन् । एमाले अध्यक्ष ओली र माओवादी केन्द्रका अध्यक्ष पुष्पकमल दाहालबीच शुक्रबार भएको भेटमा दुवै काम सँगै अघि बढाउने समझदारी भएको हो । चुनावी परिणाम वामपन्थी गठबन्धनका पक्षमा आए पनि दुई दलको एकतामा अन्य पक्षले खेल्ने प्रयास हुन सक्ने भएकाले त्यसमा चनाखो भएर पार्टीपंक्तिलाई एकताबद्ध अवस्थामा राख्ने निष्कर्ष पनि दुई नेताले निकालेको स्रोतले जनायो । चुनावी परिणामलगत्तै कांग्रेसका केही नेताले माओवादी अध्यक्ष दाहाललाई प्रधानमन्त्री मान्न तयार रहेको बताएका थिए । त्यस्ता प्रयासलाई एकताबद्ध भएर निस्तेज तुल्याउने दुई नेताबीच समझदारी भएको छ ।पार्टी एकताका क्रममा पद बाँडफाँटको विषयलाई पनि यसअघिकै समझदारी अनुसार टुंग्याउने सहमति दुई नेताबीच भएको छ । राष्ट्रिय सभाको गठन सम्बन्धमा कांग्रेसले बखेडा झिकेको उनीहरूको निष्कर्ष छ ।
तयारीमै चुक्यौं,"विपक्षीको आक्रामक तयारीवाम गठबन्धनमा एकीकृत हुनुअघि नै एमालेले चुनावी तयारीमा ध्यान पुर्याएको थियो । स्थानीय निर्वाचनमा जहाँ सत्ताधारी कांग्रेस र माओवादी मिलेका थिए, त्यहीँ केही जिल्लामा स्थानीय तहमा माओवादीएमाले मिलेर गए । उम्मेदवारीका लागि टिकट बाँडफाँट र तल्लो तहका कार्यकर्तासम्म एकताको सन्देश पुर्याउन वाम गठबन्धन सफल मात्र भएन, आक्रामक चुनावी सभा पनि निर्वाचन आफ्नो पक्षमा पार्न सहयोगी रह्यो । पूर्वी नवलपरासीमा कांग्रेस महामन्त्री कोइरालाले आफ्नो जितका लागि उद्योगपति विनोद चौधरीलाई पार्टीको समानुपातिक सूचीमा पारे, उनलाई सबैजसो चुनावीसभाका वक्ता बनाएर लगे । नतिजा, पूर्वी नवलपरासीका ६ सिटमा कांग्रेस र वाम गठबन्धनका बराबरी तीनतीन उम्मेदवार विजयी भए । कांग्रेसका अरू उम्मेदवारले कोइरालाजस्तो गर्न सकेनन् । पार्टीले वाम गठबन्धनलाई चुनौती दिन प्रस्ट एजेन्डासहितको आमसभा गर्न ढिलाइ गर्यो । छिटपुट बम विस्फोटका घटना हुन थालेपछि प्रदेश ४ मा कांग्रेस चुनावी सभा र प्रचारलाई तीव्रता दिनुको साटो रक्षात्मक हुन थाल्यो । कास्कीमा महानगर प्रमुखको उम्मेदवार छनोटका लागि जहाँ कांग्रेसको जिल्ला कार्यसमितिले कठोर निर्णय लिनबाट डराएर तीन दर्जन आकांक्षीको नाम केन्द्रमा सिफारिस गर्यो, त्यहीँ एमालेले जिल्ला तहमै आन्तरिक मतदानबाट नाम छनोट गरेर केन्द्र पठायो ।"
दुर्घटना पाइलटकै कमजोरीले : आयोग,"काठमाडौं ६ महिनाअघि लुक्ला विमानस्थलमा भएको गोमा एयरको कार्गो उडान दुर्घटनाको मुख्य कारण पाइलट को कमजोरीलाई औंल्याइएको छ । पर्यटन मन्त्रालयले गठन गरेको दुर्घटना जाँच आयोगले शुक्रबार प्रारम्भिक प्रतिवेदन सार्वजनिक गर्दै गएको जेठ १३ गते भएको उक्त दुर्घटनाको कारकका रूपमा विगतमा झैं मानवीय कमजोरी लाई आंैल्याएको हो । काठमाडौंबाट सोलुखुम्बुको लुक्लास्थित तेन्जिङ हिलारी विमानस्थलका लागि उडेको गोमा (हाल समिट एयर) को उक्त विमान अवतरणका क्रममा धावनमार्गसम्म नपुग्दै दुर्घटनामा परेको थियो । उक्त दुर्घटनामा ४८ वर्षीय क्याप्टेन पारसकुमार राई र २७ वर्षीय कोपाइलट सृजन मानन्धरको निधन भएको थियो भने एयरहोस्टेज प्रज्ञा महर्जनलाई घटनास्थलबाट उद्धार गरिएको थियो । जहाजमा सवार चालक दलका तीन सदस्यमध्ये उनी मात्रै जीवित छिन् । उड्डयन क्षेत्रको नियमनकारी निकाय नागरिक उड्डयन प्राधिकरणका पूर्वमहानिर्देशक त्रिरत्न मानन्धरको संयोजकत्वमा गठन गरिएको ५ सदस्यीय आयोगमा सदस्यसचिव रहेका पर्यटन मन्त्रालयका सहसचिव सुरेश आचार्यका अनुसार दुर्घटना भएको दिन लुक्लाको मौसम बिग्रेको थियो । पर्यटनमन्त्री जितेन्द्रनारायण देवलाई प्रतिवेदन हस्तान्तरण गर्नुअघि सहसचिव आचार्यले भने, जहाज उड्नुपर्ने रुटबाट नगई दूधकोसी नदीलाई पछ्याउँदै अघि बढेको थियो । जुन उचाइमा उड्नुपर्ने हो, त्यसभन्दा केही तल थियो । अवतरण हुनै लाग्दा धावनमार्गको पुच्छारमा भएको दुर्घटनामा चालकदलले धावनमार्ग नै प्रस्ट नदेखेर अवतरणको प्रयास गरेको अनुसन्धानबाट देखिएको उनले बताए ।दुर्घटना हुनु ६४ सकेन्डअघि कोपाइलट मानन्धरले रनवे देखेको तर क्याप्टेनलाई भने कन्फ्युजन रहेको देखिन्छ । त्यसबेला लुक्ला विमानस्थलको मौसम बिग्रेको देखिन्छ । विमानस्थलको टावरमा रहेका एयर ट्राफिकले पनि ४५ मिनेटअगाडि नै यसबारे पाइलटहरूलाई जानकारी गराइसकेका थिए तर पाइलटलाई डाइभर्ट गर्न सक्ने अवस्था भने थिएन, आचार्यले सुनाए ।"
अब के हुन्छ ईपीजी टोली ?,"काठमाडौं नेपाल र भारतबीच रहेका सबैखाले सन्धि र सम्झौता पुनरावलोकन निम्ति सुझाव दिन गठित प्रबुद्ध व्यक्ति समूह (ईपीजी) मा नेपाली टोली पुन:संरचना गर्ने कि गठन प्रक्रिया परिवर्तन गर्ने भन्ने अन्योल देखिएको छ । छैटौं बैठक सरेर आफैं अन्योलमा परेको ईपीजी टोलीको नेपालतर्फका सदस्यको हैसियतबारे बहस सुरु भएको छ । सांसदको हैसियतमा ईपीजी सदस्य रहेका राजन भट्टराई काठमाडौं ४ को निर्वाचनमा पराजित भएपछि उनको सदस्यताको निरन्तरता रहने भन्ने अन्योलबारे परराष्ट्र अधिकारीले छलफल अघि बढाएका हुन् । ईपीजीमा दुवै मुलुकका तर्फबाट ४४ जना सदस्य छन् ३ भिन्न क्षेत्रका विज्ञ र एक जना सांसद । २०७१ साउनमा नेपाल र भारतका परराष्ट्रमन्त्रीहरूबीच ईपीजीमा यस्तो सहभागितामा सहमति भएपछि प्रक्रिया अघि बढेको थियो । भट्टराई सांसदको कोटाबाट ईपीजी सदस्य बनेका थिए । टोलीलाई संसद्मा समेत जिम्मेवार बनाउने तवरले गठन आदेश सहमति भएको थियो । उनी त्यतिबेला समानुपातिकबाट सांसद थिए । अहिले नेपाली कांग्रेसका केन्द्रीय सदस्य गगन थापासँग उनी पराजित भए । भारतले पहिलेदेखि नै तराईको उपस्थिति नभएको गुनासो गर्दै आएको अवस्थामा अहिले त्यो प्रावधान परिवर्तन गर्न सहमत हुने देखिँदैन । त्यसैले यो अन्योल झन् बढ्न सक्ने अधिकारीहरूले बताए । केही समयका लागि सारेको भनिए पनि यो बैठक कहिले हुने पनि टुंगो लागेको छैन । नेपालभारत दुवै पक्षको सहमतिमा बैठक केही समय सरेको भनिए पनि यहाँको निर्वाचन र भारतीय एक सदस्यको स्वास्थ्य अवस्थाले बैठक अनिश्चित बनेको थियो । नेपालले भट्टराईको सट्टा अर्का सांसद ईपीजीमा पठाउने वा अहिलेका मध्ये कसैलाई कुनै तवरमा सांसद बनाए मात्र सहमति र सम्झौताअनुसार यो समिति अघि बढ्ने अधिकारीले जनाए । यस विषयमा परराष्ट्र मन्त्रालयमा छलफल भए पनि कार्यादेश वा सदस्य परिवर्तन गर्ने भन्ने बहस चलिरहेको छ । पाँचौं बैठकसम्म भएका दुईपक्षीय सहकार्यलाई अन्तिम रूप दिने भन्दै दिल्लीमा गत कात्तिक २५ र २६ मा बैठक तय भएको थियो । तर, अन्तिम समयमा रद्द गरिएको बैठकको अर्काे मिति टुंगो लागेको छैन । यसअघि दुईपक्षीय बैठकले तय गरेका र कार्यान्वयनमा आउन नसकेका विषय केलाउने काम दुवै पक्षबाट आन्तरिक रूपमा भए पनि बाहिर देखिने गरी काम हुन सकेको छैन । समूहको म्याद आगामी असारमा सकिने हुनाले त्यसअघि नै तीन बैठक बस्नुपर्ने हुन्छ । अधिकारीका अनुसार समितिको निश्चित समयसीमा, कार्यादेश र बजेट रहेकाले यसमा समय थप्न मिल्दैन । दिल्लीमा तय भएको छैटौं बैठक नेपालको निरन्तरको निर्वाचन र भारतीय टोलीका सदस्य जयन्त प्रसाद बिरामी परेका कारण औंल्याउँदै स्थगन गरिएको थियो । पाँचौं बैठकमा पनि उनी सहभागी थिएनन् । नेपाली टोलीका संयोजक डा भेखबहादुर थापा अहिले तीन साताका लागि अमेरिका रहे पनि लगातार सम्पर्कमा रहेको ईपीजी सचिवालयले जनाएको छ । कार्यादेश, सदस्य सरकारले गर्ने विषय हो । सचिवालयले यसअघि भएको बैठकको सम्झौतालाई अघि बढाइरहेको छ ।"
नयाँ सरकारसँग सहकार्य गर्न उत्सुक,"काठमाडौं (कास) स्थानीय, प्रादेशिक र राष्ट्रिय तहमा निर्वाचनको सफल समापनलाई अमेरिकाले नेपालको लोकतान्त्रिक यात्राको महत्त्वपूर्ण कोसेढुंगा बताएको छ । छिमेकी भारतले बधाई दिएको भोलिपल्ट अमेरिकी धारणा आएको हो । प्रतिनिधिसभा तथा प्रदेशसभा सदस्य निर्वाचन मंसिर १० र २१ गते शान्तिपूर्ण, व्यवस्थित तथा व्यापक समर्थनप्राप्त रूपमा सम्पन्न गराएकामा र मतगणना लगायत मतपरिणामको चुनौतीपूर्ण प्रक्रिया व्यवस्थापन गरेकामा संयुक्त राज्य अमेरिका नेपाली जनता र नेपाल सरकारप्रति सराहना व्यक्त गर्दछ, अमेरिकी दूतावासले जारी गरेको वक्तव्यमा भनिएको छ, मुलुकको पूर्ण सम्भावना हासिल गर्ने दिशामा अघि बढ्न नेपाली जनताको सेवा र भलाई गर्ने खालको समावेशी, पारदर्शी, जवाफदेही शासनमा केन्द्रित हुने जिम्मेवारी अब सबै तहमा नवनिर्वाचित जनप्रतिनिधिहरूको काँधमा आएको छ । नयाँ बन्ने सरकारले संविधान कार्यान्वयनको अर्को चरणमा कदम उठाउँदै गर्दा उक्त नयाँ सरकारसँग सहकार्य गर्न अमेरिका उत्सुकतापूर्वक प्रतीक्षारत रहेको दूतावासले जनाएको छ ।"
जापान नेपालको असल मित्र,काठमाडौं (कास) नेपालका लागि जापानका राजदूत मसासी ओगावाले नेपालले जापानलाई असल मित्रराष्ट्रका रूपमा हेरेकामा आफूहरू निकै खुसी रहेको बताएका छन् । जापानी सम्राट् अकिहितोको ८४ औं शुभजन्मोत्सव तथा जापानको राष्ट्रिय दिवसका अवसरमा शुक्रबार राजधानीमा आयोजित कार्यक्रममा उनले जापानले समेत नेपाललाई निकट र असल मित्रराष्ट्रका रूपमा हेरेको उनले बताए । आफ्नो कार्यकाल सकिए पनि जापानले नेपालमा आफूलाई राखिरहेकामा आफू दंग रहेको उनले बताए ।
"केन्द्रमा १५, प्रदेशमा ७ मन्त्रालय","काठमाडौं अधिकारसम्पन्न संघीय प्रशासनिक पुनर्संंरचना कार्यान्वयन समितिले संघीय संरचना कार्यान्वयन हुँदा केन्द्रमा १५ वटा र प्रदेशमा बढीमा ७ वटा मन्त्रालय आवश्यक सुझावसहितको प्रतिवेदन सरकारलाई बुझाएको छ । समितिले मन्त्रालय संख्यामा व्यापक कटौतीसहितको प्रतिवेदन प्रधानमन्त्री तथा मन्त्रिपरिषद् कार्यालयलाई बुझाएको हो । संघीय प्रणालीमा गएपछि बजेट, अधिकार, स्रोत र जनशक्तिसमेत तल्लो तहमा विकेन्द्रित भएको अवस्थामा केन्द्रमा भएका मन्त्रालय गाभिनुपर्ने भन्दै १५ वटा संख्या निर्धारण गरेको हो । यद्यपि, समितिको उक्त प्रतिवेदनलाई मन्त्रिपरिषदले अनुमोदन गरेपछि मात्रै कार्यान्वयन हुनेछ । केन्द्रको काम भनेको नीतिगत र समन्वय गर्ने मात्रै हो । बढी काम प्रदेश र स्थानीय तहमै हुन्छ । सोही हिसाबले मन्त्रालय संख्या घटाएका हौं, समितिका संयोजक काशीराज दाहालले कान्तिपुरसँग भने ।"
एउटै विद्यालयका ३ पूर्वविद्यार्थी बने सांसद,"जाजरकोट भेरी नगरपालिका१ कालेगाउँका शक्तिबहादुर बस्नेत त्रिभुवन मावि खलंगाका पूर्वविद्यार्थी हुन् । बस्नेतले त्यहाँबाट २०४३ का एसएलसी गरेका थिए । उनले सोही विद्यालयमा ७ वर्षसम्म अध्ययन गरे । त्रिवेणी नलगाड नगरपालिका५ ऐरारीका गणेशप्रसाद सिंह मावि खलंगाकै पूर्वविद्यार्थी हुन् । मावि खलंगामा ६ वर्षसम्म अध्ययन गरेका सिंह २०४० का एसएलसी उत्तीर्ण हुन् । त्यस्तै शिवालय गाउँपालिका(७ भिउसका करवीर शाही पनि त्रिभुवन मावि खलंगाका पूर्वविद्यार्थी हुन् । २०४२ मा उक्त विद्यालयमा प्रवेश गरेका शाहीले २०४५ मा एसएलसी उत्तीर्ण गरेका थिए ।मावि खलंगाका पूर्वविद्यार्थी बस्नेत, सिंह र शाहीलाई २०७४ को निर्वाचनबाट एकै पटक सांसद बन्ने संयोग नै जुट्यो । कांग्रेसका उम्मेदवारलाई पछि पार्दै वाम गठबन्धनबाट उनीहरू सांसद निर्वाचित भए । पूर्वगृहमन्त्रीसमेत रहेका बस्नेत प्रतिनिधिसभा, सिंह प्रदेशसभा क र शाही प्रदेशसभा ख बाट सांसद निर्वाचित बनेका हुन् । दोस्रो पटक सांसद बनेका बस्नेत माओवादी केन्द्रका स्थायी समिति सदस्य हुन् । सिंह माओवादी केन्द्रकै पोलिटब्युरो सदस्य तथा जिल्ला इन्चार्ज हुन् भने शाही एमालेका जिल्ला अध्यक्ष हुन् । जाजरकोटका लागि एउटै विद्यालयका तीन पूर्वविद्यार्थी एकैसाथ सांसद निर्वाचित भएको पहिलो उदाहरण पनि हो । एउटै चुनावबाट ३ जना पूर्वविद्यार्थी सांसद निर्वाचित भएपछि विद्यालय परिवारले बधाई तथा शुभकामना कार्यक्रम गरेको छ । विद्यालयले नवनिर्वाचित सांसदहरूको स्वागतमा विभिन्न कार्यक्रमसहित शुक्रबार खुसियाली मनायो । खुसियालीमा विद्यालय परिवारले उनीहरूलाई फूलमाला र अबिरको भारी नै बोकाए । पूर्वविद्यार्थी देशको बागडोर समाल्न पुग्दा विद्यालयको गौरव बढेको प्रधानाध्यापक हेरम्बबहादुर शाहले बताए । प्रधानाध्यापक शाहले नवनिर्वाचित सांसदहरूलाई जिल्लाको सुशासन, विकास र समृद्धिका लागि निरन्तर अग्रसर हुन सुझाए । जाजरकोटको पछ्यौटेपन अन्त्य र समृद्धिका लागि प्रतिनिधि र प्रदेशसभा सदस्यको अहं भूमिका रहेको उनले बताए । विद्यालयमा अध्ययनका क्रममा देखाएको उत्कृष्ट क्षमतालाई जिल्लाको समृद्धि कसरी गर्ने ? भन्नेमा बदल्ने मौका आएको शाहले बताए । पूर्वगृहमन्त्री एवं नवनिर्वाचित प्रतिनिधिसभा सदस्य बस्नेतले जाजरकोटको विकासको अभिभारा बोक्न सक्षम बनाउन मावि खलंगाको महत्त्वपूर्ण योगदान रहेको बताए । जिल्लाको समृद्धिका लागि गुणस्तरीय शिक्षाको विकास र पूर्वाधार निर्माणलाई पहिलो प्राथमिकतामा राखेको बस्नेतले बताए । जाजरकोटको शिक्षा क्षेत्रको जेठो विद्यालय त्रिभुवन मावि खलंगाको चौतर्फी विकासमा अग्रसरता देखाउने उनले बताए । दक्ष जनशक्ति उत्पादनमा मावि खलंगा अब्बल भएको बस्नेतको भनाइ छ । यसैगरी प्रत्यक्ष निर्वाचनतर्फको मतपरिणाम सार्वजनिक भएको साता बितेको छ । यस अवधिमा नवनिर्वाचित जनप्रतिनिधिलाई बधाई थाप्न भने भ्याइ नभ्याइ छ । नवनिर्वाचित सांसदलाई विद्यालय, क्याम्पस, कर्मचारी संघ(संगठन, उद्योग वाणिज्य संघ, नागरिक संगठन, स्थानीय बासिन्दा लगायतले स्वागत र बधाई तथा शुभकामना कार्यक्रममा बोलाउन थालेपछि भ्याइ नभ्याइ भएको हो । उनीहरू स्वागत, बधाई, अबिरजात्रा र विजयसभामै व्यस्त छन् । प्रतिनिधि र प्रदेससभामा निर्वाचित भएलगत्तै वाम गठबन्धनले सदरमुकाम खलंगा, थहबजार र दल्लीमा विजयसभा गरेको छ । जनताले स्वागत गर्न र बधाई दिन बोलाउँदा भ्याउँदिन भन्न मिलेन, प्रदेशसभा सदस्य शाहीले भने, भोट हाल्ने जनताले एकपटक आइदिनुपर्यो भनेपछि कसरी हुन्न भन्नु ? अबको दुईतीन दिनमै राजधानी सुर्खेत पुगेर जनताका कामकाजमा खट्ने उनले बताए ।"
प्रतिनिधिसभामा जनजातिबाट ४५,स्वतन्त्र छक्कबहादुर लामा हुम्ला
हेलामा हेमोफिलियाका बिरामी,"काठमाडौं ताहाचलका आर्यन खडका जन्मँदै हेमोफिलिया भएका थिए । पाँच वर्षीय खडकाको गत साता पहिलोपटक दुधेदाँत फुुक्लिँदा निकैबेर रगत रोकिएन । यही कारण उनलाई अस्पतालको इमर्जेन्सीमै भर्ना गर्नुपर्यो । सानो ठक्कर लाग्दा पनि अस्पताल कुदाइहाल्नुपर्छ, लडेर घाउ होला भन्ने डरले स्कुलसमेत पठाइएको छैन, आमा आशाले सुनाइन् ।रक्तरोग विशेषज्ञ डा विशेष पौडेल हिमोफिलिया एक वंशानणुगत समस्या भएको बताउँछन् । यस्तो अवस्थाका व्यक्तिलाई कुनै शारीरिक चोटपटक लागेमा रक्तस्राव रोकिँदैन, उनले भने, आन्तरिक रूपमा हुने रक्तस्रावका कारण पनि बिरामीको जीवन खतरामा रहन्छ । रगतमा विशेष प्रकारको प्रोटिन तत्त्व कमीले लामो समयसम्म रगत नरोकिँदा जोर्नी बिगार्छ, समयमा रक्तस्राव रोक्न नसकिए बिरामीको मृत्युसमेत हुन सक्ने र अपांग पनि बनाउन सक्ने डापौडेल बताउँछन् ।रक्तरोग विशेषज्ञहरूका अनुसार यो अवस्था आउनु महिलामा भन्दा पुरुषमा बढी सम्भावना छ । यस्ता बिरामीलाई आजीवन औषधि सेवन गर्नुपर्ने, आन्तरिक रक्तस्राव भए आकस्मिक शल्यक्रिया गर्नुपर्ने र शल्यक्रियाकै क्रममा रगत नरोकिएर उपचार निकै जोखिमयुक्त हुने विशेषज्ञ डा अमित श्रेष्ठले बताए ।नेपालमा हालसम्म हिमोफिलियाको औषधि किन्न पाइन्न । यो निकै महँगो हुने हुँदा सरकारले पनि आयात गरेर सर्वसुलभ गर्न सकेको छैन । रक्तस्राव रोक्न मद्दत गर्ने औषधि अमेरिका, युरोपजस्ता विकसित मुलुकमा मात्रै बन्ने हुँदा बिरामीहरू अनुदानको औषधिकै भरमा बाँचिरहेको नेपाल हेमोफिलिया सोसाइटीका पूर्वअध्यक्ष वेदराज ढुंगानाले बताए । नेपालमै औषधि सर्वसुलभ हुनुपर्यो भनेर सरकारसँग धेरैपटक आग्रह गरे पनि सुनुवाइ भएन, उनले गुनासो गरे ।विश्व स्वास्थ्य संगठनको तथ्यांकअनुसार प्रतिदस हजारमा एक जनामा यस्तो समस्या देखिन्छ । नेपालमा भने हेमोफिलियाका कति बिरामी छन् भन्ने यकिन तथ्यांक नभएको ढुंगानाले बताए । यसबारे कुनै अध्ययन नै गरिएको छैन, उनले भने, हालसम्म सोसाइटीको सम्पर्कमा ६ सय ७ बिरामीमा आएका छन् । देशभर हेमोफिलियाबाट करिब ३ हजार व्यक्ति पीडित रहेको ढुंगाना बताउँछन् । यस रोगबारे चेतना नभएकाले धेरै बिरामी उपचार अभावले ज्यान गुमाउन बाध्य छन् । बाँचेकालाई पनि घाउ लागेर रगत बग्ला भन्ने डरले सधैं निश्चित घेरामा सीमित राख्नुपर्ने उनले बताए । हेमोफिलियाले व्यक्तिको स्वास्थ्यमात्रै होइन, शारीरिक, सामाजिक र आर्थिक पक्षमा समेत असर गरेको उनको भनाइ छ । अपांगता भएका व्यक्तिको अधिकारसम्बन्धी ऐन ७४ ले हेमोफिलियालाई अपांगता व्याख्या गरेको छ ।"
प्रभावकारी भएन इम्बोस्ड नम्बर,"काठमाडौं गत भदौमा भौतिक पूर्वाधार तथा यातायातमन्त्री वीरबहादुर बलायर मीनभवनस्थित यातायात विभाग परिसरमा इम्बोस्ड नम्बर प्लेट उद्घाटनका क्रममा गाडी सुरक्षित हुने भन्दै थिए । समयअनुसार निकै सान्दर्भिक हुने दाबी गर्दै बलायरले अनिवार्यरूपमा सबैलाई जडान गर्न आग्रह गरे ।उद्घाटन गरेको ४ महिना बितिसक्दा पनि ७३ गाडी धनीले मात्र उक्त नम्बर प्लेट जडान गर्दा प्रक्रियाप्रति प्रश्न उठाइएको छ । लामो समय बित्दा पनि गाडीवालाले खासै चासो नदिएपछि विभागका अधिकारी कतै इम्बोस्ड जडान कार्यक्रम असफल हुने हो किन भन्ने शंका गर्न थालेका छन् । निजी ६३ र सरकारी ८ वटा गाडीले मात्र हालसम्म जडान गरेका छन्, ती अधिकारीले भने, तर जति प्रभावकारी हुनुपर्ने हो, त्यति हुन सकेन । हचुवाका भरमा जडान प्रक्रिया अघि बढाएकाले पनि खासै प्रभावकारी हुन नसको उनको दाबी छ । नम्बर प्लेट राख्ने जिम्मेवारी पाएको अमेरिकी र बंगलादेशी संयुक्त कम्पनी डेकाटु टाइगर ले मेसिन जडान गरेर नम्बर प्लेट जडान गर्न थालेको हो । सरकारले पाँच वर्षभित्र मुलुकभरका सबै गाडीमा इम्बोस्ड प्लेट जडान गर्ने विभागले प्रतिबद्धता जनाए पनि उपत्यकामै प्रभावकारी हुन सकेको छैन ।सरकारी गाडीमा अनिवार्य इम्बोस्ड नम्बर राख्न सार्वजनिक सूचना जारी गरिएको जानकारी विभागका प्रवक्ता टोकराज पाण्डेले दिए । चैत मसान्तभित्र सरकारी तथा संस्थानका गाडीमा अनिवार्य राख्न निर्देशन दिइएको उनले बताए । त्यसैगरी विभागले १३ लट नम्बरमाथिका सम्पूर्ण ४ पांग्रे निजी सवारीलाई ०७५ असार मसान्तसम्म जडान गरिसक्न निर्देशन दिएको छ । तर उक्त प्रावधान राखे पनि १३ लट माथिका ३ तथा ४ पांग्रे सवारीधनीलाई नम्बर प्लेट अनिवार्य नभएको जनाएको छ । गत कात्तिक २० गतेसम्म नम्बर प्लेट जडानका लागि अनलाइन आवेदन माग गरे पनि सोचेअनुसार नआएको उनले बताए । निर्वाचनले गर्दा सेवाग्राहीले आवेदन फर्म नभरेका होलान तर अब सबैले जडान गर्छन्, उनले भने, अनिवार्य भएपछि सबैले जडान गर्छन् । धातुको प्लेटमा अक्षर बाहिर उठ्ने गरी लेखिएको स्मार्ट नम्बर प्लेटलाई इम्बोस्ड भनिन्छ । नम्बर प्लेटमा लोगोसमेत हुनेछ । प्लेटको बीचमा माथि पर्ने गरी अञ्चल र प्रदेशको नाम लेखिनेछ । प्लेटको अर्कोपट्टि लेजर प्रिन्टबाट ७ अंकको गोप्य नम्बरसहितको चिप जडान गरिनेछ । मेसिन विभागको परिसरमा जडान गरिने पाण्डेले बताए । पाँच वर्षपछि उक्त मेसिन सरकारलाई नै हस्तान्तरण हुने विभाग र ठेकेदार कम्पनीबीच भएको सम्झौतामा उल्लेख छ । इम्बोस्ड प्लेट बलियो र किफायती भएको पाण्डे बताउँछन् ।विभागले नम्बर प्लेट जडान भएका सवारीमा चिपसहितको स्टिकर टाँस्ने जानकारी उनले दिए । चिपभित्र सवारी धनी र सवारीको विस्तृत विवरण राखिने जानकारी दिँदै प्रहरीले सवारीको विस्तृत विवरण सजिलै पत्ता लगाउन सक्ने पाण्डेले दाबी गरे । स्टिकरमार्फत सवारी विवरण थाहा हुन्छ, उनले भने, प्लेटभित्र बारकोड पनि र ाखिन्छ । आधुनिक प्लेटमा रेडियो फ्रिक्वेन्सी इन्फर्मेसन डिभाइसर आईएफआईडी जडान गरिने उनले बताए । उपत्यका भित्रिने र बाहिरिने पाँच स्थानमा आईएफआईडी स्टेसन राख्ने विभागको योजना छ । जसको माध्यमद्वारा सवारी कहाँ छ ? कुन अवस्थामा छ ? भन्ने सजिलै पत्ता लगाउन सकिनेछ । राजस्व तिरेनतिरेको, गाडी चोरी भएको स्थान तुरुन्त पत्ता लगाउन सकिने उनले बताए । विभागका अनुसार नेपालमा हाल १४ किसिमका नम्बर प्लेट गाडीमा राख्ने गरिन्छ । अबदेखि ५ किसिमका मात्र हुनेछन् ।"
प्रत्यक्षतर्फका महिला प्रतिनिधि,"घरबाटै विद्रोह हरि गौतमरुकुम पूर्वी रुकुमको साविकको प्वाङ गाविस तथा हालको सिस्ने गाउँपालिका२ का कमला रोकाको बिहे ११ वर्षकै उमेरमा गर्ने तयारी थियो । २०३२ सालमा जन्मेकी रोकाका बाबुआमाले ०४२ सालको अन्त्यतिर उनको बिहे पक्का गरिसकेका थिए । १० वर्ष पूरा भई ११ वर्ष लाग्दै गरेकी रोकाले आफ्नो इच्छाविरुद्धको बिहे रद्द गराएर घरमै पहिलो विद्रोह गरेकी थिइन् । मेरो बिहे पक्का भइसकेको रहेछ, सकिनसकी प्रतिवाद गरेंं, उनले सम्झिइन्, मेरो बिहे गर्ने हो भने सायद म पनि रहन्छुरहन्न भन्ने खालको धम्की दिएको रैछु मैले । घरबाट सुरु भएको त्यो विद्रोह युद्धमा समेत सामेल भयो । उनका दाइ जिल्ला बाहिर पढ्ने, गाउँघरका सबै केटाहरू विद्यालय जाने तर केटीजति सबै गोठ धान्ने परम्परा तोड्न उनले विद्रोह गरेकी थिइन् । छिमेकीको घर बनाउने ढुंगा बोकेर कापी, कलम र विद्यालय पोसाकको जोरजाम गरेर पढ्न गएकी कमलाका लागि त्यसपछि २ हप्ता घर आउजाउ बन्देज भयो । लुकीलुकी हिमालय मावि नायगाड पढ्न गएकी उनले त्यही कारण कुटाइ खानुपर्यो । पढ्ने काम त छोरा मान्छेको हो, तिमी छोरीहरू त घरगृहस्थी गर्ने हो भन्दै आमाले बेस्सरी पिट्नुभयो, अब घर नआएस् भन्नुभयो र म २ हप्ता बाहिरै बसेर पढें, कमलाले सुनाइन्, मैले पढ्न छाडिनँ, बाहिरै बसेर पढिराखेपछि अब घरबाटै पढ्न जा भनेर बुवाले घर लैजानुभयो । माघमा एकैपटक कक्षा ५ मा भर्ना भएकी उनी चैतमा भएको परीक्षामा प्रथम भइन् । ५ कक्षादेखि कक्षा १० सम्म सोही विद्यालयमा पढेकी उनले एसएलसी परीक्षामा भने सहभागी हुन पाइनन् । विद्यालय भर्ना भएदेखि विद्यार्थी संगठनमा आबद्ध भएका कारण उनी कक्षा १० मा पढदा राज्यपक्षबाट मुद्दा लाग्यो । सभासद भइसकेपछि उनले एसएलसी दिइन्, प्लस टुसम्म पढ्न भ्याइन् । घरमा मुद्दाको म्याद टाँसिएपछि आफू भूमिगत भएको उनले सुनाइन् । संगठनमा बसेकै कारण घरमा मुद्दाको म्याद टाँसियो, पढ्ने रहर त्यत्तिकै छाडेर भूमिगत भएँ, उनले भनिन् । पूर्वमन्त्री एवं सांसद गणेशमान पुन उनका पति हुन् । भूमिगत हुनुअघि नै उनको नाम कमला रोका क्रान्ति भइसकेको थियो । ०५० सालमा पार्टी सदस्यता लिने क्रममा उनले कमला होइन, क्रान्ति लेखिन् । तत्कालीन माओवादीले सशस्त्र युद्ध घोषणा गरेकै दिन रुकुम आठबिसकोट प्रहरीचौकी आक्रमण गर्यो । त्यो आक्रमणको कमला पनि एक सदस्य हुन् । पूर्णकालीन भएको केही समयमै चौकी आक्रमणमा जानुपर्ने भयो, उनले भनिन्, सफल पनि भयौं । ०५३ सालमा पार्टीबाट रुकुमको पहिलो महिला सदस्य भइन् । चौकी आक्रमणमा सहभागी भएका कारण पनि उनी माओवादीकी पहिलो छापामारका रूपमा गनिन्छिन् । ०५५ मा महिला संगठनको जिल्ला अध्यक्ष, ०५७०५९ सम्म नेकपा माओवादीको प्यूठान जिल्ला इञ्चार्ज, ०५९ देखि ०६० सम्म रोल्पा र रुकुमका केही भाग मिसाएर बनाइएको विशेष जिल्लाको पार्टी इञ्चार्ज रहिन् । ०६० मा माओवादीले बनाएको ९५ जनाको केन्द्रीय समितिमा उनी पनि सदस्य थिइन् । ०६२ को चुनवाङ बैठकपछि माओवादीको सेनाको ५ औं डिभिजनको दीर्घस्मृति बिग्रेड कमिसार बनेर उनी गण्डक अभियानमा लागेकी थिइन् । शान्ति स्थापनापछि ०६३ मा अन्तरिम विधायक र ०६४ को संविधानसभा निर्वाचनबाट समानुपातिक सभासद र युवा तथा खेलकुद मन्त्रीसमेत भइन् । समानुपातिक सभासद बनेपछि मात्रै कमलाले ०५२ मा छुटेको पढाइलाई जोडिन् । गाउँकै हिमालय माविमा कक्षा १० सम्म पढेकी रोकाले सोही स्कुलबाट एसएलसी हुँदै प्लस टुसम्मको पढाइ सकेकी छन् । एसएलसी दिने दिन नजिकिँदै गर्दा भूमिगत भएकीले शान्ति स्थापनापछि मात्रै पढाइलाई अघि बढाएँ, उनले भनिन्, पढ्ने रहर सानै छँदादेखिको हो, समय परिस्थितिले साथ नदिएपछि ढिलै भए पनि प्लस टुसम्म गरें । तीनै रोका रुकुम पूर्वबाट प्रतिनिधिसभा सदस्यमा निर्वाचित भएकी छन् । उनले कांग्रेसका हरिशंकर घर्तीलाई ६ हजार २८ मतले पराजित गरेकी थिइन् । जनताले ठूलो जिम्मेवारी सुम्पिनुभयो, उनले भनिन्, म चुनाव प्रचारका क्रममा गरेका प्रतिबद्धता पूरा गर्नतर्फ लाग्नेछु, मेरो प्रयास जिल्लाको समग्र विकास र समृद्धिका लागि हुनेछ ।"
विजातीय गठजोडबाट उदय,"राप्रपाका महामन्त्री राजेन्द्र लिङ्देन भर्खरै सम्पन्न प्रतिनिधिसभा र प्रदेशसभा निर्वाचन अघिदेखि नै चर्चामा आए । खासमा नेपाली कांग्रेसका पूर्व महामन्त्री कृष्णप्रसाद सिटौलासँंगको चुनावी घम्साघम्सीले लो प्रोफाइलका लिङ्देनलाई चर्चित बनायो । निर्वाचनको अन्तिम परिणामपछि यिनको चर्चा थप चुलिन पुग्यो । राजावादी नेताको छवि बनाएका लिङ्देनले गणतन्त्रवादी नेता सिटौलालाई कांग्रेसले गढ ठान्ने झापा क्षेत्र नम्बर ३ मा भारी मतान्तरले पराजित गरे । लिङ्देनले ४४ हजार ६ सय १४ मत पाउँदा सिटौलाले ३१ हजार १ सय ५९ मतमात्रै पाए । रोचक त के भने राप्रपाबाट चुनाव जित्ने देशकै एक्ला नेता हुन् लिङ्देन । पार्टीका केन्द्रीय अध्यक्ष कमल थापा समेतलाई वामपन्थी भेलले बगाउँदा लिङ्देनचाहिँ वामपन्थीकै समर्थन पाएर सांसद बन्ने भाग्यमानी भए । एउटा नेपाली आहान छ, हुलमुलमा जीउ जोगाउनु, अनिकालमा बिउ जोगाउनु । राप्रपाले यो चुनावी अनिकालमा एउटा भए पनि बिउचाहिँ जोगाएको छ । जित स्वाभाविक थियो, विर्तामोडको चारपानेस्थित निवासमा लिङ्देनले बुधबार कान्तिपुरसंँग भने, जनताले नेतृत्व परिवर्तन चाहिरहेका थिए । त्यो परिवर्तनको भेलले मलाई रोज्यो । दक्षिण झापाका जनता अझै पनि चरम गरिबी र पछौटेपनको सिकार छन् । विकासका दृष्टिकोणले पनि ज्यादै पछाडि छ, यो क्षेत्र । स्वास्थ्य, शिक्षा, खानेपानीजस्ता आधारभूत पूर्वाधारसमेत पाएका छैनन् । झापाको कर्णालीकै रूपमा रहेको यो क्षेत्रको विकास र जनताको उन्नतिका खातिर अहिलेसम्म काम नभएको यथार्थ हो । लामो समयदेखि यो क्षेत्रको सांसद चुनिँदै आएका सिटौला पटकपटक सत्ताको सिँढी उक्लिए । तर क्षेत्रको विकासका लागि सम्झनयोग्य काम अहिलेसम्म गरेनन् । जसको प्रतिफल यसपालिको चुनावी नतिजाले देखायो । सिटौलाको यही कमजोरीको फाइदा लिङ्देनले उठाएका हुन् । २०४८ पछि सिटौलाले तीनपटक चुनाव जिते । लामो समय सत्तामा रहँदा पनि क्षेत्रको विकासमा कुनै काम गरेनन्, स्थानीय मतदातासमेत रहेका बुद्धिजीवी डा केआर खम्बु भन्छन्, २५ वर्षदेखि निरन्तर सत्तामा रहँदा पनि केही नगर्दा जनताले विकल्प त खोजिहाल्छ नि ।सिटौलालिङ्देनबीच पहिलो चुनावी भिडन्त ०५६ को आमनिर्वाचनमा भएको थियो । दोस्रो ०७० मा र तेस्रो यसपटक भयो । दुईपल्ट पराजय व्यहोरेका लिङ्देनले सिटौलाको ह्याट्रिक यात्रामा पूर्णविराम लगाउँदै पहिलो जित चाख्ने मौका पाएका छन् । वामपन्थी साथवाम शक्तिहरूबीचको एकतापछि नेपाली कांग्रेसले राप्रपालगायत दलहरूलाई बटुलेर लोकतान्त्रिक गठबन्धन बनायो, खासगरी चुनावी तालमेलका रूपमा । कांग्रेस र राप्रपाबीच देशैभरि चुनावी तालमेल हुने भयो । कांग्रेसराप्रपाले लिखित रूपमै सम्झौता गरे, झापा ३ राप्रपाको भागमा छुट्याउने । उम्मेदवारका रूपमा लिङ्देनलाई उभ्याउने । तर अन्तिममा कांग्रेस कृष्ण सिटौलालाई आफ्नो उम्मेदवारका रूपमा अघि सार्न बाध्य बन्यो । समानुपातिकको सूचीमा एक नम्बरमा थियो, सिटौलाको नाम । तर उनले प्रत्यक्षबाटै उम्मेदवार बन्ने अडान नछाडेपछि कांग्रेसराप्रपाबीचको सहमतिमा तुषारापात भयो, खासगरी झापाको हकमा । आफूसँग सल्लाह नै नगरी समानुपातिकमा राखेको भन्दै सिटौला पार्टी सभापति शेरबहादुर देउवाविरुद्ध अलि बढ्ता झोंँक्किएका थिए । उनले कान्तिपुरकर्मीसँग बारम्बर भने, शेरबहादुरजीले डुबाएका हुन्, मलाई । कांग्रेसले धोका दिएको भन्दै राप्रपाले वाम गठबन्धनको समर्थन माग्यो । यही मेसोमा केपी ओली र कमल थापाबीच एउटा रोचक सहमति भयो, राप्रपाले झापाभर वाम गठबन्धनलाई सघाउने, राप्रपालाई झापा ३ मा समर्थन गर्ने । मनोनयन दर्ताको अघिल्लो दिन वामपन्थी गठबन्धनले विर्तामोडमा बृहत् समारोहबीच लिङ्देनलाई सघाउने उद्घोष गर्यो । लिङ्देनलाई सघाउने निर्णयप्रति सुरुमा एमालेमाओवादीका कार्यकर्ताले कुनै आइडियोलोजी नै नमिल्ने विचारविहीन दलसँग विजातीय गठजोड भएको भन्दै असन्तुष्टि त पोखे, तर छरपस्ट हुन पाएन । एमालेराप्रपाबीचको सहमतिले सबभन्दा बढी दु:खी कोही थिए भने सिटौला थिए । शान्ति प्रक्रिया हँुदै गणतन्त्र स्थापना र संविधान निर्माणमा महत्त्वपूर्ण भूमिका खेल्ने मान्छेलाई बाइपास गरेर राजावादी लिङ्देनलाई एमाले, माओवादीले बोकेको भन्दै सिटौलाले तीव्र आक्रोश पोखे । शेरबहादुरजीले मलाई गाईको गोठालो बनाउन खोज्या थिए, तर सकेनन्, सिटौलाले चुनावअघि कान्तिपुरसँग भनेका थिए, राप्रपाको झोला बोकेर हिँड्नुभन्दा पराजय स्विकार्छु भनेर चुनावमा उठेको हुँ ।वाम गठबन्धनको समर्थनमा अत्यधिक मत पाएर विजयी बनेका लिङ्देन एमाले प्रवेश गर्छन् भन्ने चर्चा यतिबेला व्यापक छ । तर उनीचाहिँ यो कुरा नकार्छन् । एमाले या अन्य कुनै पार्टीमा जाने भए पहिले नै जाने थिएँ, लिङ्देनको प्रस्टोक्ति छ, कुनै पार्टीमा जान्नँ, आफ्नै पार्टीको शुद्धीकरणमा लाग्छु । सांसद र मन्त्री मात्रै प्राथमिकताको विषय भएको भए यिनले धेरै अवसर पाएका थिए । तर सत्ता र पद कहिल्यै मेरो प्राथमिकता बनेन, लिङ्देन भन्छन् । उनले वाम गठबन्धनसँगको सहकार्य अहिलेका लागि सकिएको र भविष्यमा नेपाली जनताको विकास र समृद्धिको साझा मुद्दामा सहकार्य हुन सक्ने बताए । केपी ओलीले राप्रपाले एक सिटचाहिँ जितेर राष्ट्रिय दल बनोस् भन्ने मनसाय राखेको लिङ्देन बताउँछन् तर थ्रेस होल्ड पूरा गर्न राप्रपालाई गाह्रो छ । ३ प्रतिशत मत कट्न सक्ने अवस्था छैन । यदि समानुपातिकमा ३ प्रतिशत मत पुर्याउन नसके लिङ्देन सांसद त बन्छन्, तर हैसियत स्वतन्त्र हुनेछ । पञ्चायतदेखि गणतन्त्रसम्म सँगैलिङ्देनको राजनीतिक धरातल विगतमा बलियो थिएन, जति अहिले छ । विद्यार्थी राजनीतिबाट उदाएका लिङ्देनलाई ०४६ सालको परिवर्तनपछि मान्छेले चिन्न थालेका हुन् । त्यसअघि खास पहिचान थिएन, यिनको । जब पञ्चायती समयमै राप्रपा निकटको विद्यार्थी संगठनका संस्थापक अध्यक्ष नै बने, त्यसपछि यिनी चर्चामा आए । यिनलाई चर्चित बनाउने अर्को घटना पनि छ । पञ्चायत समर्थित राष्ट्रवादी विद्यार्थी मण्डल र आन्दोलनरत दलका विद्यार्थीहरूबीच मेची क्याम्पसमा दोहोरो झडप भएको थियो, २०४६ चैत १३ मा । क्याम्पस बन्द गर्ने र नगर्नेबीचको झडपका क्रममा विद्यार्थी राम थापालाई कसैले छुरा प्रहार गर्यो । उनी मारिए । त्यो घटनामा मुछिए, लिङ्देन । त्यो घटना हुँदा म क्याम्पसमा थिइनँ, लिङ्देनको दाबी छ, राम थापा हत्यामा मेरो रौं बराबरको पनि हात छैन, कसैले मेरो संलग्नता पुष्टि गर्छ भने म त्यसको आजीवन नोकर बस्न तयार छु । राम थापा हत्या आरोपमा उनी करिब पाँच महिना जेल नै बसे । जबजब मुलुकमा राजनीतिक परिवर्तन आयो, तब राजावादी लिङ्देन गणतन्त्रवादी दलहरूको तारो बने । २०६२६३ पछि उनीमाथि दुव्र्यहार मात्रै भएन, ज्यानै लिने नियतसाथ हमला भयो । २०६४ मा पूर्वमन्त्री स्व रवीन्द्रनाथ शर्मा विर्तामोड आएका बेला माओवादीले मोसो दल्ने प्रयास गरे तर सकेनन् । त्यसको बदलामा लिङ्देनमाथि कुटपिट भयो । राजनीतिक कारण देखाउँदै तत्कालीन गृहमन्त्री सिटौलाले पुलिस नपठाएको लिङ्देनको आरोप छ । २०३८३९ सालतिर देउसी काण्ड चर्चित घटना भयो, झापा गोलधापमा । यो घटनामा स्थानीय प्रजापति सापकोटा मारिए । घटनामा लिङ्देनको नाम पनि आरोपितका रूपमा थियो । त्यही समय लिङ्देन र सिटौलाबीच पहिलो भेट भएको थियो । सिटौला वकालत गर्थे । सिटौलाले लिङ्देनलाई दोषमुक्त गर्न सघाएका थिए । २०४६ सालपछि भने राजनीतिक पक्षधरताका कारण सिटौलालिङ्देनबीच निरन्तर टकराव बढेको हो । ट्विटर :"
हारको जिम्मा,"यो चुनावमा नेपाली कांग्रेस पार्टी यसरी नमज्जासँग हार्नेछ भन्ने मैले कल्पना गरेको थिइन । यद्यपि मेरो कल्पनाको भरोसामा कांग्रेसीहरू चुनावमा उठेका थिएनन् । केही गरी यस्तो भएको भए पनि अन्तत: रिजल्ट उही नै हुने थियो । अर्थात् कसैले पनि चुनाव जित्ने थिएनन् । (थोरबहुत कांग्रेसी जितको यहाँ कुनै गणना गर्ने प्रयास गरिएको छैन) । यो कुरा पक्कापक्की नै छ । किनभने मेरो तमाम आशा (र यससँग बलात् जोडिएर आउने विश्वास) का विपरीत कांग्रेसीहरूमात्र होइन, वामपन्थीले पनि चुनाव हारेका छन् ।यस पटकको चुनावको केन्द्रीय विशेषता के रह्यो भने मुलुकभरि भीषण वाम विजयको उत्ताल तरंग नै उठेको थियो । यस्तो अपूर्व वाम लहरमा वामले नै किन हार्नुपरेको होला ? मेरो स्पष्ट संकेत नेकपा एमालेका वरिष्ठ उपाध्यक्ष वाम नामधारी कमरेड वामदेव गौतमको अप्रत्यासित हारतर्फ हो । एकबाजी पहिले पनि यस्तो नभएको चाहिंँ होइन । त्यसबखत नेकपा एमालेसँग प्याट्ट फुटेर निर्मित नेकपा मालेका सम्पूर्ण चुनावी उम्मेदवार थोक हिसाबले हारेका थिए । सोही ऐतिहासिक हारको संस्मरणात्मक प्रतिनिधित्व तत्कालीन माले प्रमुख याने अहिलेका एमाले उपाध्यक्ष वामदेव कमरेडको यो ताजा हारले गरिरहेको त होइन ? जे होस्, एउटा कुराचाहिँं के मजैले स्थापित भएको छ भने कमरेड वामदेव गौतमलाई न पार्टी फुटेर कुनै खास लाभ हुनगयो, नत पार्टी जुटेकोमा नै । अझ अहिले त अचम्मैसँग झन्डै दुई तिहाइयुक्त वाम गठबन्धनको विजयी अवसरमा यो हार सम्पन्न भएको छ । र थप अचम्मको कुरो के भने यो जबर्जस्त वाम एकता कार्यमा वामदेव कमरेडकै भूमिका प्रशस्त रहेको छ भन्ने चर्चा राजनीतिक वायुमण्डलमा तरंगित छ ।नेकपा माओवादी (केन्द) का उपाध्यक्ष कमरेड नारायणकाजी श्रेष्ठ प्रकाशको पनि एकल कम्युनिष्ट पार्टी निर्माणको सतत् प्रयत्नसहितको वाम गठबन्धनमा नेकपा एमालेका उपाध्यक्ष कमरेड वामदेव गौतमसरह नै महत्त्वपूर्ण योगदान रहेको छ । के यही कारणले उनले गोरखाबाट पुरानो वाम अर्थात् नयाँ दक्षिणपन्थी नेता डाक्टर बाबुराम भट्टराईसँग चुनाव हारेका हुन् त ? मेरो भन्नु के हो भने हाम्रोसामु कमरेड वामदेव गौतमको जीवित हारको रूपमा समानान्तर उदाहरण रहेको छ । अब जेजस्तो कारणले नारायणकाजी कमरेडको हार भएको भए तापनि एउटा कारणचाहिंँ म पनि हुनसक्छु । (कुन्नि, किन दुईचार दिनदेखि मलाई निरन्तर यस्तै आत्मबोध भइरहेको छ !) वास्तवमा कुरो के हो भने उनको चुनावमा सकुशल जितका निम्ति मैले पनि बुद्धिजीवीको नाताले एक खुला विज्ञप्तिमा सआह्वान हस्ताक्षर गरेको थिएँ । एक थान हस्ताक्षरको भरमा बुद्धिजीवी हुन सकिन्छ भने मैले आफ्नो करकमलले हस्ताक्षर किन नगर्ने ? सम्भवत: यही मेरो स्वयंघोषित बुद्धिजीवीत्वको वास्तविक रहस्य हो । मेरो साथमा आधा दर्जनजति ख्यातनाम वाम बुद्धिजीवीहरूले पनि कमरेड नारायणकाजी श्रेष्ठ प्रकाशका जितका निम्ति पूर्ण विश्वासको हस्ताक्षर गरेका थिए । मलाई डाक्टर पिताम्बर शर्मा, डाक्टर दिपेन्द्रबहादुर क्षत्री, डाक्टर हरि रोका, डाक्टर महेश मास्के आदिजस्ता नेपाली बुद्धिजीवीहरूका असंदिग्ध बुद्धिजीवीपनमा कुनै टिप्पणी गर्नु छैन । यस्तो अतिरिक्त क्षमता मसँग छैन । म उहाँहरूसँग विनम्र क्षमायाचना गर्दै फगत आफ्नै शतप्रतिशत निजी बुद्धिको कुरा गर्छु नारायणकाजी कमरेडले मेरो हस्ताक्षरित बुद्धिमा अलिक बेसी नै विश्वास गरे कि ? यही उनको वर्तमान हारको पूर्वपीठिका पनि हुनसक्छ । यो एक शोधको गम्भीर विषय होइन र ? तथापि एक हस्ताक्षरकर्ता बुद्धिजीवीको हैसियतले म कमरेड नारायणकाजी श्रेष्ठ प्रकाशको दु:खद हारको पुरै जिम्मेवारी लिन्छु । यो भन्दा बढी एक (मजस्तो) बुद्धिजीवीले अरू के गर्न सक्छ ?अन्त्यमा,कमरेडद्वय वामदेव गौतम तथा नारायणकाजी श्रेष्ठ प्रकाशको एकजोडी हारलाई स्मरण नगर्ने हो भने नेपालका वामपन्थीहरूले नेपाली कांग्रेस पार्टीको तुलनामा उपल्लो दर्जाको जित पाएकै हो । यसका निम्ति वाम गठबन्धनका असली सूत्रधार नेकपा एमालेका अध्यक्ष कमरेड खड्गप्रसाद शर्मा ओलीलाई बधाई दिनमा विलम्ब किन गर्ने मैले ? एक सर्वथा चलनचल्तीको बुद्धिजीवीको नाताले मैले निकट भविष्यका सम्माननीय प्रधानमन्त्रीलाई नमन गर्नुमा कुनै नोक्सानी छैन । अतएव मेरोतर्फबाट कमरेड ओलीलाई सहस्र बधाई !"
नेवानिभित्रका विसंगति,"बुझ्नेलाई इसारै काफी छ भन्ने सर्वत्र प्रचलित उक्ति हो । जुुनसुकै अखबारका सम्पादकीय विशेष महत्त्वका हुन्छन् । गत मंगलबार कान्तिपुर दैनिकमा नेपाल एयरवेजको व्यवस्थापनको दुरावस्थाप्रति औँल्याउँदै निगम भँड्खालोमा जाकिनु अघि नै चुस्त व्यवस्थापकीय अनुभव भएको विदेशी साझेदार भित्र्याएर व्यवस्थापकीय सुधार गर्न सकिनेमा जोड दिएको थियो । जुन कुरा चालु सरकारका निम्ति भैंस के आगे विन बजाए भैं रहे पगुराई सावित भइसकेको छ । उक्त सम्पादकीय अब आउने सरकारका निम्ति बेलैमा सतर्कता अपनाउनुपर्ने मात्र नभई शीघ्रातिशीघ्र उचित कदम उठाउनुपर्नेतिर राम्रो सुझाव तथा पथप्रदर्शन गर्ने खालको छ । साथै स्वेदश तथा विदेशमा रहेका विज्ञहरूलाई निगमको अहिलेको अवस्थाबाट उँभो लगाउँदै सफलताको बिन्दुमा पुर्याउने अर्को विकल्प पनि सरकारसँग रहेको छ । उच्च शैक्षिक योग्यता, हवाइ उडान क्षेत्रमा विश्वको अत्याधुनिक प्रविधिको ज्ञानका साथै हवाइ उडान क्षेत्रका अन्य अनुभव तथा व्यवस्थापकीय क्षेत्रमा १००२०० वटा विमान सञ्चालनको अनुभव बटुलेका युवाहरूको खुला प्रतिस्पर्धाद्वारा नियुक्ति तथा नेपालीले आफ्नो प्रतिभा देखाउने अवसर आजको सन्दर्भमा झनै प्रभावकारी हुने कुरा समयसापेक्ष रहेको छ । यता हवाइ उडान क्षेत्रमा न्यूनतम ज्ञानसम्म नभएका खानी विभाग, विद्युत विभाग, पानी विभाग, कृषि विभाग, खाद्य विभाग आदि अनेक विभागबाट ल्याइएकालाई कहिले चेयरम्यान त कहिले एमडीमा स्थापना गर्ने परिपाटी निगममा प्रयोग हुँदै आइरहेको छ । सम्पादकीयले निगमको तुलना थाई एयरवेजसँग गरेकोदेखि निगमको पखेटा कहाँकहाँसम्म फैलिएको थियो, त्यसको पनि सानो झलक प्रस्तुत गरेको छ । अत्यन्त सरल तथा व्यावहारिक सत्य, विभिन्न कालखण्डमा निगममा कोही थैलीका बलमा, कोही दरबारको शक्तिका बलमा, कोही पार्टी नेताहरूका बलमा व्यवस्थापक निगममा आएर गए । सम्बन्धित क्षेत्रका विज्ञ, अनुभवी तथा दूरगामी दृष्टि राख्नेहरूको कार्यक्षमता तुरुन्त छोटै समयमा देख्न पाइने हुँदा थैलीनाथ तथा सत्तानाथहरूका कार्यसम्पादन तथा क्रियाकलापले मैलानाथ भएर दुर्गन्धित हुँदै निगमबाट निक्लेका मात्र नभई जेल जीवनको स्वाद चाख्नेहरूको संख्या पनि निगमको इतिहासमा उल्लेख्य छ । सम्पादकीयमा निगममा सानोतिनो हैन, व्यापक सुधारको अवस्था टड्कारो देखापर्दासम्म सरकारलाई यस्तो व्यवस्थापनले निगमलाई कतातिर हुत्याइरहेको छ भन्ने आभाषसम्म भएको संकेत पाइँदैन । मानव स्वभाव चाखेर, अनुभव गरेर मात्र त्यसको सत्यको प्रमाणमा विश्वास गर्छ । यहाँ सफल व्यवस्थापन तथा दूरगामी योजनाका साथै कार्यसम्पादनको एउटा बेजोड नमुना जुन जनता, दुर्गम पहाडी क्षेत्रमा बस्नेदेखि तराई तथा राजधानीमा बस्ने प्रबुद्ध वर्गका साथै विदेशी पर्यटकले समेत देखेका र अनुभव गर्न पाएको इतिहास हाम्रा सामुन्ने छ । सन् १९७१ सम्म पनि नेपाली व्यवस्थापनले शानेवानिको उन्नति, प्रगतिमा समयसापेक्ष सुधार गर्न नसक्दा सरकारले फ्रान्सको एयर फ्रान्स हवाइ उडान कम्पनी जसले ठूलठूला जेट विमानहरूद्वारा देशविदेशमा आफ्नो सेवा विस्तार गरेको तथा आल्पस पहाडी क्षेत्रमा ट्विन अटर फ्रेन्च व्यवस्थापन अन्तर्गत भित्र्याइएका बोइङ ७२७ विमान तथा क्यानाडेली सरकारद्वारा अनुदान प्राप्त तथा आफ्नै खर्चमा किनिएका ट्विन अटर विमानमा झैं निकट भविष्यमा आउने जहाजहरूमा पनि आआफ्नो कमिसनको रकम गुम्ने संकेत पाएपछि फ्रेन्च व्यवस्थापनलाई २ वर्षको छोटै अवधिमा लखेटियो ।तत्पश्चात् नेपाली व्यवस्थापनको बोलवाला निरन्तर कायम रह्यो । कति व्यवस्थापक आए र कति गए, औंलामा गन्ती गरेर साध्य छैन । तर धमिजा काण्ड, लाउडा काण्ड, साउथ वेष्ट चाइना काण्ड इत्यादि काण्डका करण निगमको दुर्दशा हुनपुग्यो । दिल्ली, कोलकाता, ढाका, श्रीलंका, माल्दिभ्स, बैंकक, याङगुन, सिंगापुर, फ्रान्कफर्ट, लन्डन, पेरिस, ओशाका, संघाई, दुबई, कराँची, पटना इत्यादि अन्तर्राष्ट्रिय सेवा चाउरिँदै अहिले ७ वटा गन्तव्यमा सीमित हुनपुगेको छ । जहाजहरू घाम ताप्ने तथा यात्रुले सास्ती खेप्नुपर्ने अवस्था छ । १२ वटा ट्विन अटरबाट १२ वटामा झर्ने, २ वटा बोइङ ७२७ र ७५७ पनि विमान नेपाली आकाशबाट गायव हुनपुगे । पञ्चायतकालमा बोइङ ७५७ विमान खरिद गर्दा व्यवस्थापनले कति कुम्ल्यायो, त्यो सुइँको आम जनताले पाउने कुरै भएन । ३५ मिलियन डलरमा चीनले किनेको सोही बोइङ ७५७ विमान नेपाली व्यवस्थापनले झन्डै ५० मिलियन डलरमा भित्र्याएको थियो । कमिसनकै रकम अझ मोटो बनाउन संसारमा कुनै पनि सम्पन्न मुलुकले धान्न नसक्ने मूल्यको कम्बी (यात्रु तथा सामान दुवै बोक्ने) जहाज नेपालले मात्र भित्र्याएको थियो । अझ रोचक एउटा तथ्य जनतासामु कहिल्यै उजागर भएन । त्यो थियो, बोइङ विमान कम्पनीले नेपालमै बोइङ कम्पनीको सम्भार तथा मर्मत गर्ने कार्यशाला स्थापनाको प्रस्ताव ल्याएको थियो । बोइङको उक्त योजना अनुरूप मेन्टेनेन्स कार्यशाला नेपालमा खोलिएको भए नेपालका आफ्ना ४ वटै बोइङ विमान छोटो समय तथा कम खर्चमा नेपालमै मर्मत हुनुका साथै विदेशी जहाजहरूको मर्मतसम्भारद्वारा राम्रो विदेशी मुद्रा आर्जनको बाटो खुल्ने थियो । त्यस अतिरिक्त नेपाली युवा जनशक्तिले देशमै रोजगारीको राम्रो अवसर पाउने थिए । मोटो कमिसनकै मागका कारण उक्त योजना असफल पार्ने राष्ट्रघाती कार्य तत्कालीन व्यवस्थापनले कसको दबाबमा गर्यो ? त्यो कहिल्यै प्रस्ट भएन । अहिले देशको हवाइ उडानको अनुभव ६० वर्ष नाघ्न लाग्यो । यस सन्दर्भमा अब निगमको नेतृत्व, नियत, नीति तथा भविष्यबारे चर्चा उत्तिकै सान्दर्भिक हुन आउँछ । पाइलट अभाव !निगममा लामो समयपश्चात नयाँनयाँ जहाजहरू भित्रिने क्रम केही वर्षयता दुतगतिमा अघि बढिरहेको छ । २ वटा वाई१२, २ वटा एमए६०, २ वटा एयर बस३२० तथा निकट भविष्यमै २ वटा एयर बस३३० वाइड बढीले पनि नेपालको जमिन टेक्नेछ । योजनाविहीन रूपमा धमाधम भित्रिइरहेका उक्त जहाजहरू दिनमा कति घन्टा उड्ने क्षमता राख्छन्, कति यात्रु बोक्ने क्षमता राख्छन् तथा हाल कति घन्टा उडिरहेका छन् ? साथै कति घन्टा घाम तापेर बस्छन्, त्यसको लेखाजोखा तथा हिसाबकिताब निगम व्यवस्थापन मात्र होइन, सरकारकै सरोकारमा नपर्ने देखिन्छ । यी जहाजहरूले आजसम्म कति घन्टा उडे तथा प्रत्येकले कति यात्रु ओसारपसार गरे, त्यसको लेखाजोखा समेत कतैबाट नभए पनि जनताका मनमा यी प्रश्न सदैव उठिरहेका छन् । २ वटा एयर बस विमान भित्रिएको २ वर्ष नाघ्दासम्म पनि निगम व्यवस्थापन निगममा पाइलटको चरम अभाव तथा पाइलटका कारण निगममाघाटा भयो भनी अखबारमा अलापिरहेको छ । यत्रा महँंगा जहाजहरू किन्नु अघि निगमका ती जहाजहरू पूर्ण क्षमतामा उडाउँदै व्यापारिक प्रतिस्पर्धामा आकाशमा उडाउने पाइलट जनशक्ति अग्रिम रूपमा तयार पार्ने बन्दोबस्त गर्न सक्दैन वा जहाजहरू उड्नु उसको सरोकारको विषयमै नरहेको अझै प्रस्ट हुनसकेको छैन । अहिले निगममा जहाज उडाउने पाइटलहरूको यो चरम अभावको अवस्था तथा अग्रिम रूपमा बैना पठाइसकिएको ती २ वाइड बढी एयर बस३३० विमान कसले उडाउने ? वा कुन जनशक्तिले अमेरिका तथा अष्ट्रेलियाको सेवा प्रदान गर्ने हो ? त्यो पनि भविष्यकै गर्भमा छ । व्यवस्थापनको घोषणालाई अखबारमा पढ्ने पाठक वर्गले नेपालको हवाइ इतिहासमा स्थापित आत्मनिर्भरतालाई भत्काउँदै अब आउने एयर बस३३० विमान विदेशी पाइलटहरूद्वारा उडाएर देखाइदिन्छु भन्ने हुंकार सहजै पचाउन सक्ने छैनन् । यस्तो पुरुषार्थी सरकार धन्य हो । सरसर्ती हेर्दा महंँगा जहाजहरू भित्र्याएपश्चात् ती जहाज देशविदेशका आकाशमा उड्ने, यात्रु तथा पर्यटकको प्रबद्र्धन गर्ने, व्यापार बढाउने इत्यादितिर निगममा खासै सरोकार रहेको आजसम्मका क्रियाकलाप तथा शून्य योजनाबाट देखिँदैन नै । भविष्यमा पाइलट नै छैनन् त म के गरुँ ? भन्ने योजना नै प्रबल हुँदै गएको प्रस्ट संकेत पाइन्छ । साथै विगतले सिकाएको सफल प्रयोग आठ वर्षमा १९ औँ पटकसम्म विदेशी विमान तथा विदेशी पाइलटहरूद्वारा निगमका जहाज सञ्चालन गरिएको इतिहास नै निगम व्यवस्थापनका निम्ति सहज तथा सरल हुने संकेत प्रस्टै देखिन्छ । उक्त समयमा पनि विदेशी जहाज तथा विदेशी पाइलटहरू ल्याउने दुष्कार्य एउटै सरकारले गरेको नभई मिलेमतो, भागबन्डा तथा लेनदेनमै सम्पन्न भएको थियो ।युरोपियन युनियन र आइकाओदेशको हवाइ उडान क्षेत्रलाई युरोपियन युनियन अर्को एउटा जटिल प्रश्न भएको छ । इयुले हाम्रो हवाइ क्षेत्रलाई यतिका वर्षदेखि कालोसूचीमा किन राखिरहेको छ ? पाइलटहरूको गुणस्तर तथा नियमन गर्ने निकायको क्षमता तथा स्वच्छतामै प्रश्न उठेको बारे सरकार तथा नेपालका वायुयान सञ्चालक कम्पनीहरू आँखा चिम्लेर बसेको प्रमाण हो, निरन्तरका दुर्घटना र कालोसूचीको अन्त्यहीन भविष्य । यसै सन्दर्भमा राष्ट्रिय ध्वजावाहकको सुरुवाती दिनहरू जुनबेला शानेवानिका विमानहरू युरोपका थुप्रै गन्तव्यमा पुग्थे तथा ती सेवा अन्त्य गर्दासम्मका दिनहरूमा कुनै घटना तथा दुर्घटना नभएको गौरवपूर्ण इतिहासले नेपाली पाइलटहरूको योग्यता तथा गुणस्तर प्रमाणित गर्छ । साथै हाल नेपाली कुनै पनि जहाजले युरोपको आकाश तथा जमिनसम्म नदेखेको तथा नटेकेको स्थितिमा के आधारमा इयुले नेपालका तमाम विमान कम्पनीलाई युरोप छिर्न बन्देजका साथ कालोसूचीमा राख्ने निर्णय गर्यो ? अहिले पनि अन्तर्राष्ट्रिय मापदण्डमा खरो उत्रिएका अब्बल दर्जाका पाइलटहरूको नेपालमा कमी छैन । तर किन इयुले अविश्वास गर्यो त ? केही त कारण होला । इयुका केही नेपाली पाइलट अमेरिकामा बोइङ७५७ विमानको ट्रेनिङमा असफल भए, तर तिनैलाई चीन लगेर पास गराई ल्याइएको तथा केही पाइलट एयर बस३२० विमानको फ्रान्समा भएको ट्रेनिङमा एयर बस तालिम केन्द्रबाटै असफल भई फर्के । तर तिनैलाई अन्यत्र लगेर एयर बस३२० विमानमा पास गराई ल्याइएका घटनाबाट इयु अनभिज्ञ छ भन्ने ठान्नु सुतुरमुर्गले आफूलाई सिकारीले देख्दैन भन्ने भ्रममा बालुवामा आफ्नो टाउको लुकाउनु समान भएको छ । बेथितिको पराकाष्ठा यहाँसम्म भयो कि केही समय पहिले दुबई उडानमा संलग्न नेपाल एयरकै एक क्याप्टेन जसलाई विदेशी मुद्रा अपचलनमा पक्राउ गरी जेल चलान गरिएको थियो । पछि उनी ठूलो धरौटी रकम राखेर निस्कन सफल भए । हाल अदालतमा मुद्दा खेपिरहेका ती पाइलटलाई उडानमा संलग्न गराउनुपर्ने दबाब व्यवस्थापन पक्षबाटै भएको बुझिएको छ । उनलाई उडानमा सम्मिलित गर्न तथा तालिममा पठाउनसमेत राजस्व विभागबाट पत्र पठाउने कार्य आदिले तमाम कुरा स्पष्ट पारेको छ । लामो समयदेखि पाइलट ट्रेनिङमा देखिएका बेथिति, शृङखलाबद्ध दुर्घटना तथा यी तमाम विषयमा कडा रूपमा अनुगमन गर्नुपर्ने निकाय हवाइ विभाग नै निजी विमान कम्पनीका कारिन्दा समान कार्यरत रहेकातर्फ कसैको चासो नहुुनु इयुले गम्भीरतापूर्वक एउटै ठाउँमा राखेर हेरेको बुझिन्छ ।अन्त्यमा, स्वदेश तथा विदेशमा रहेका विषय विज्ञहरूलाई प्रतिस्पर्धामा सामेल गराई यो चुनौती प्रमाणित गर्ने अवसर नेपाली युवाहरूलाई प्रदान गर्ने हो भने निगमको अनुहार तथा कालोसूची एकैपटक फेरिन सक्ने सम्भावना छ ।"
"वामपन्थी बढ्दै, कांग्रेस खस्किँदै","उदाउँदै तेस्रो शक्तिमुलुकको दक्षिणी सीमा क्षेत्रको समथर भूगाग तराई मधेसमा बसोबास गर्ने मधेसीको भूमिका मुलुकको हरेक राजनीतिक परिवर्तनमा महत्वपूर्ण देखिएको छ । सघन बस्ती, तराईको सुगमता र भारतीय सीमासँग जोडिएका कारण भौगोलिक रुपमा पनि मधेस रणनीतिक हिसाबले हरेकजसो आन्दोलनको केन्द्रविन्दु नै रहँदै आएको छ । आन्दोलन र संघर्षले नै नेपालमा राजनीतिक दलहरुको उदय भएको छ । नेपाली कांग्रेस, नेकपा एमाले, माओवादी केन्द्र होस् वा मधेसलाई आधार बनाएर राजनीति गरिररहेका संघीय समाजवादी फोरम तथा राष्ट्रिय जनता पार्टी, सबैको उदय त्यस्तै तरिकाबाट भएको छ । मधेस र मधेसीले राष्ट्रका लागि सधैं योगदान गर्ने तर राष्ट्रबाट त्यसअनुसारको रिटर्न नपाउने गुनासो आजको होइन । त्यस्तै, असन्तुष्टिको जगमा २००७ सालको राजनीतिक परिवर्तन (राणाशासन अन्त्य र प्रजातन्त्र स्थापना) लगत्तै २००८ सालमा नेपाली कांग्रेसबाट विद्रोह गरी वेदानन्द झाले तराई कांग्रेस गठन गरेका थिए । उक्त पार्टीको प्रमुख मुद्दा पनि यतिबेलाका मधेस केन्द्रित राजनीतिक दलले उठाएजस्तै स्वशासन र समावेशीकरणकै थियो । २०१५ सालको पहिलो आम निर्वाचनमा २१ स्थानमा उम्मेदवारी दिएको तराई कांग्रेसले एक सिट पनि जितेन । उक्त दलले ३६ हजार १ सय ७ मत प्राप्त गरेको थियो । मधेस केन्द्रित राजनीति त्यसको ५० वर्षपछि एउटा शक्तिका रुपमा स्थापित हुन पुगेको छ । ०६२०६३ को आन्दोलनको सफलता र त्यसपछि ०६३ मा भएको मधेस विद्रोह एवं ०६४ को अर्को मधेस आन्दोलनले मधेस केन्द्रित राजनीतिलाई सशक्त बनायो । ०६३ यता मधेसमा तीनवटा ठूलठूला आन्दोलन भएका छन् । संघीयता, पहिचान, समानता र समावेशीकरणका लागि भएका ती आन्दोलनमा एक सयभन्दा बढीले ज्यान गुमाएका छन् । २०१७ पुस १ गतेबाट भएको संसदीय व्यवस्थाको अन्त्य र त्यसपछिको ३० वर्षे निरकुंश राजतन्त्रमा राजनीतिक दलका गतिविधिमा बन्देज गरिएका बेला मधेस केन्द्रित राजनीति गर्ने दल पनि सुषुप्त भएका थिए । मुख्यत: नेपाली कांग्रेसमार्फत नै मधेसी राजनीतिज्ञहरुले आफ्नो भूमिका खेलिरहेका थिए । ०४६ सालमा बहुदलीय व्यवस्थाको स्थापनासँगै गजेन्द्रनारायण सिंह नेतृत्वको नेपाल सद्भावना पार्टी उदय भयो । उक्त दलले मधेसका मुद्दाहरुलाई बोकेरै राजनीति गरेको थियो । ०४८, ०५१ र ०५६ को संसदीय निर्वाचनमा उक्त दलले क्रमश: ६, ३ र ५ सिट जितेर २ सय ५ सदस्यीय प्रतिनिधिसभामा आफ्नो उपस्थिति जनाएको थियो । उक्त दलले ३ प्रतिशत मत ल्याएर राष्ट्रिय दलको पहिचान बनाएको थियो । तर, त्यही सद्भावना पार्टीका नेताहरु यतिबेला विभिन्न पार्टीबाट आगामी प्रतिनिधिसभाका लागि निर्वाचित भइसक्दा उक्त पार्टी नामोनिसाना मेटिने अवस्थामा पुगेको छ । उक्त पार्टीको विलय भइसकेको छ । त्यही पार्टीबाट राजनीतिमा जम्न सफल भएका हृदयेश त्रिपाठी यतिबेला एमालेबाट, राजेन्द्र महतो राष्ट्रिय जनता पार्टीबाट र रामेश्वरराय यादव माओवादी केन्द्रबाट निर्वाचित भएका छन् । त्यस्ता नेता थुप्रै छन् । ०६३ को मधेस विद्रोहअगाडि गैरसरकारी संस्थाका रुपमा रहेको मधेसी जनअधिकार फोरम मधेस आन्दोलनको जगमा राजनीतिक दलमा परिवर्तन भयो । लामो समय नेपाली कांग्रेसबाट राजनीति गरेर ०४८, ०५१ र ०५६ तीनवटै संसदीय चुनावमा कांग्रेसबाटै जितेर पटकपटक मन्त्रीसमेत भएका महन्थ ठाकुरले ०६३ को मधेस विद्रोहपछि कांग्रेस पार्टी परित्याग गरी २०६४ पुस १३ गते तराई मधेस लोकतान्त्रिक पार्टी गठन गरे । ०६४ सालको पहिलो संविधानसभा निर्वाचनमा मधेस केन्द्रित मुद्दा लिएर उपेन्द्र यादव नेतृत्वको फोरम, ठाकुरको तमलोपा र गजेन्द्रनारायण सिंहको विरासत बोकेको सद्भावना पार्टीले चुनावमा भाग लिएका थिए । पटकपटक टुटफुट हुँदै आएर निर्वाचनमा भाग लिँदाको अवस्थामा राजेन्द्र महतो सद्भावना पार्टीका अध्यक्ष थिए । ६ सय १ सदस्यीय संविधानसभामा फोरम ५२, तमलोपा २१ र सद्भावना पार्टी ८ र सद्भावना आनन्दीदेवीको २ गरी ८३ सिट मधेस केन्द्रित दलको थियो । पहिलोपटक मधेसी दल संसद्मा एउटा शक्तिका रुपमा उपस्थित भएको थियो । सिंगो देशको राजनीतिको केन्द्रीय भूमिकामा मधेसले स्थान पाएको अवस्था बनेको थियो तर दुर्भाग्य, नेताहरुको सत्ता लालचमा मधेसी दलहरुको उक्त उपलब्धि लामो समय टिक्न सकेन । संसद्मा प्रतिनिधित्व गरिररहेका सबै दल पहिलो संविधानसभाको कार्यकालमा टुक्रिए । ५२ सिट हासिल गरेको फोरम ६ टुक्रामा, तमलोपा २ टुक्रामा, सद्भावना ३ टुक्रामा र सद्भावना (आनन्दीदेवी) पनि विभाजित हुन पुगेको थियो । मधेसको शक्ति क्षयीकरण हुँदै गयो । मधेसी नेताहरु आलोचित भए । टुक्राटुक्रामा विभाजित मधेसी दलहरु ०७० सालको संविधानसभामा त्यही हालतमा चुनावी प्रतिस्पर्धामा होमिँदा पुरानो अवस्थाबाट नराम्ररी खस्किन पुगेको थियो । अधिकांश पार्टी अध्यक्षले समेत पराजय बेहोरे । यादव नेतृत्वको फोरम १० स्थानमा सीमित भएको थियो । प्रत्यक्षतर्फ उक्त दलले २ सिटमा मात्रै जित हात पारेको थियो । जबकि अघिल्लो संविधानसभामा उक्त दलको ५२ सिट थियो । ठाकुर नेतृत्वको तमलोपाले ११ सिट जितेको थियो । फोरमबाट फुटेर विजय गच्छदारले बनाएको मधेसी जनअधिकार फोरम (लोकतान्त्रिक) दोस्रो संविधानसभामा मधेसी दलहरुमा सबैभन्दा बढी सिट जित्न सफल भएको थियो । उक्त दलले १४ सिट जितेको थियो तर उनै गच्छदारले एउटा चुनावभन्दा अर्को चुनावसम्म आफ्नो पार्टीलाई टिकाउन सकेनन् । ०७० पछि ०७४ मा भएको चुनावमा उनी आफू हुर्केबढेको पुरानै पार्टी नेपाली कांग्रेसमा फर्किसकेका छन् । र, सोही पार्टीबाट प्रतिनिधिसभामा प्रतिनिधित्व गर्दै छन् । दोस्रो संविधानसभामा सद्भावनाले ६, तराई मधेस सद्भावना पार्टीले ३, राष्ट्रिय मधेस सद्भावना पार्टीले ३, फोरम (गणतान्त्रिक) ले १ र संघीय सद्भावना पार्टीले १ सिट जितेको थियो । अघिल्लो संविधानसभामा ८३ सिट हात पारेका मधेसवादी दलहरु दोस्रो संविधानसभामा ४९ सिटमा सीमित भएका थिए । प्रादेशिक सीमांकन, समोविशताको सवाल, समानुपातिक प्रतिनिधित्वजस्ता कैयौं सवालमा असन्तुष्टि जनाउँदै गच्छदार नेतृत्वको पार्टीबाहेक मधेसी दलहरुले संविधानमा हस्ताक्षर गरेनन् । संविधानसभाले २०७२ असोज ३ गते संविधान जारी गर्दै गर्दा गच्छदारबाहेकका ७ वटा मधेसी दल संयुक्त लोकतान्त्रिक मधेसी मोर्चा बनाएर आन्दोलित थिए । त्यही आन्दोलन र मधेसी जनताका प्रश्नहरुको घेराबन्दीको पृष्ठभूमिमा उपेन्द्र यादव नेतृत्वको फोरमबाहेकका ६ मधेसी दल तमलोपा, सद्भावना, तमसपा, रामसपा, फोरम (गणतान्त्रिक) र संघीय सद्भावना पार्टी २०७४ वैशाख ८ गते एकीकृत भए । ६ वटा पार्टीको इतिहास मेट्दै ती दलले राष्ट्रिय जनता पार्टी नेपाल गठन गरे । यसै वर्ष सम्पन्न स्थानीय तह, प्रदेश र प्रतिनिधिसभाको निर्वाचनमा राजपाले भाग लिइसकेको छ । मधेसी दलबीच एकता र गठबन्धन गर्न नसक्दा परिणाम आफ्नो पक्षमा पार्न नसकिने यथार्थ ०७० र ०७४ को स्थानीय निर्वाचनले देखाएपछि बाँकी प्रमुख दुई मधेसी दल यस निर्वाचनमा गठबन्धन गर्न बाध्य भए । फोरम र राजपाले गठबन्धन गरी चुनाव लडेको लाभ उनीहरुले यस निर्वाचनमा पाएका छन् । प्रत्यक्षमा एक सिट र समानुपातिकमा ३ प्रतिशत मत नल्याए राष्ट्रिय पार्टी बन्न नसक्ने साथै समानुपातिकको सिटका लागि अनिवार्य ३ प्रतिशत मत ल्याउनुपर्ने कानुनी प्रावधानले पनि ती दल अप्ठ्यारामा थिए । गठबन्धनको परिणामस्वरुप दुवै दलले समानुपातिकतर्फ ३ प्रतिशत मत कटाएका छन् । प्रत्यक्षतर्फ राजपाले ११ र फोरमले १० सिटमा सफलता प्राप्त गरेको छ । यसअघिका चुनावमा हारेका सबै प्रमुख नेता यसपटक विजयी भएका छन् । ०७० मा प्रत्यक्षतर्फ २ सय ४० निर्वाचन क्षेत्र रहेको संविधानसभामा ५ वटा मधेसी दलले १२ क्षेत्रमा मात्रै जितेको थियो । यतिबेला प्रतिनिधिसभाको निर्वाचन क्षेत्र १ सय ६५ निर्धारण गरिँदा दुई मधेसी दलले २१ सिट जित्नु विगतको तुलनामा राम्रो सफलता हो । ०७० मा प्रत्यक्षतर्फको कुल क्षेत्रमध्ये ५ प्रतिशत स्थानमा जितेको मधेसी दलले यसपटक झन्डै १३ प्रतिशत स्थान जितेका हुन् । पहिलो संविधानसभा निर्वाचनपछि दर्जनभन्दा बढी मधेसी दल बनेकामा आगामी प्रतिनिधिसभा र प्रदेशसभामा अब दुई मधेसी दल राजपा र फोरमले मात्रै आफ्नो स्थान सुरक्षित गरेका छन् । आगामी संसद्मा वाम गठबन्धन र कांग्रेसपछिको तेस्रो शक्तिका रुपमा मधेसी दलको उपस्थिति रहने भएको छ । अन्य सबै प्रदेशमा वाम गठबन्धनले सरकार बनाउने अवस्था रहँदा प्रदेश २ मा मधेसी दलको गठबन्धनले सरकार बनाउने हैसयित आर्जन गरेको छ ।"
मिस्टर भर्जिन गौरव,"काठमाडौं डेब्यु फिल्म मञ्जरी ले नै गौरव पहारीलाई फोहोरी केटा को टयाग लगाइदियो । उक्त टयागलाई यसै वर्ष एउटा गीतले एकाएक रिप्लेस गरिदियो । हेमन्त रानाको गायन रहेको साइली गीतमा अभिनय गरेका गौरव त्यसपछि भने साइलाका रूपमा चिनिए । अब भने उनी मिस्टर भर्जिन बन्ने भएका हुन् ।तीन युवाको यौन मनोविज्ञानको कथालाई लिएर विशारद बस्नेतले उक्त फिल्म बनाउन लागेका हुन् । वल्र्ड वाइड फिल्म्स्को ब्यानरमा खिलेन्द्र तिमल्सिना, प्रजापति सिवाकोटी, मुकेश रेग्मी र निर्देशक बस्नेत स्वयंले निर्माण गर्न लागेको मिस्टर भर्जिन मा गौरवका अलावा विजय बराल र कमलमणि नेपाल पनि मुख्य भूमिकामा रहनेछन् । फिल्ममा मरिष्का पोखरेल, भोलाराज सापकोटा, रवीन्द्र झा, सृजना सुब्बालगायतको पनि अभिनय रहने बताइएको छ । शुक्रबारदेखि छायांकनमा गएको उक्त फिल्मलाई रामेश्वर कार्कीले खिच्ने बताइएको छ । उनै गौरवले आफ्नै फिल्म निर्माण कम्पनीमार्फत साइली फिल्म निर्माणको पनि घोषणा गरेका छन् । एक दिनको फरकमा गौरवले दुई फिल्ममा खेल्ने घोषणा गरेका हुन् । रामबाबु गुरुङको निर्देशन रहने साइली मा गौरव र उक्त गीतको भिडियोमा गौरवसँगै अभिनय गरेकी साइली उर्फ मेनुका प्रधान मुख्य भूमिकामा हुने छन् । कबड्डी फेम निर्देशक गुरुङले साइली भने वैदेशिक रोजगारीमा गएको पति र स्वदेशमा रहेकी पत्नीबीचको प्रेमकथालाई उधिन्ने प्रयास गरिने बताए । गायक हेमन्तले भने युटयुबमा दुई करोड बढी भ्युज पाइसकेको साइली गीत पनि हुने बताए ।"
को हुन् मार्समेलो ?,"काठमाडौं दर्शकले खचाखच भरिएको डेजा भू क्लबमा बुधबार राति अमेरिकी डिजे मार्समेलोको प्रस्तुति हुने भनिएको थियो । राति एक बजेसम्म पनि मार्समेलो नआएपछि सञ्चालकले डिजे आउन नसक्ने घोषणा गरे । त्यसपछि आक्रोशित भीडले क्लब तोडफोड गरिदियो । डिजे मार्समेलोले चाहिँ ज्वरो का कारण पर्फर्म गर्न नसक्ने बेहोरा फेसबुक र इन्स्टाग्राममा पोस्ट गरेका थिए । उनले लेखेका थिए, हुन त मैले आउने कोसिस गरेको हुँ तर डाक्टरले नजान निर्देशन दिए । स्वास्थ्य पहिलो हो । क्लबले क्षमताभन्दा बढी दर्शकलाई टिकट बेचेको भन्दै प्रहरीले क्लबका सञ्चालक जयन श्रेष्ठ, मयंक खडका, विशाल डाँगी, मिलन श्रेष्ठ, पृथु बाँस्कोटा, डिजाइनर राजीव महर्जन, क्लबका क्याप्टेन आकाश न्यौपाने र रितेश मारवाडीलाई नियन्त्रणमा लिएको छ । डिजे मार्समेलो वास्तवमा को हुन्, कस्ता देखिन्छन् भन्ने कुरो अझै पनि रहस्यकै रूपमा छ । उनी पर्फर्म गर्दा होस् या अरू कुनै सार्वजनिक ठाउँमा, पूरै टाउको ढाक्ने मास्क र सेतै टिसर्टपाइन्टमा पुग्छन् । उनी मात्रै नभई चर्चित डिजेहरू डाफ्ट पङ र डिजे डेड माउस फाइभ मास्क लगाएरै पर्फर्म गर्छन् । पङसँग रोबोटको हेल्मेट छ भने डेड माउससँग मुसा आकृतिको हेल्मेट छ । अनुहार नदेखे पनि मार्समेलोको संगीतको धुनमा भने लाखौं श्रोता मोहित हुने गर्छन् । मार्समेलो सन् २०१५ पछि मात्रै एकाएक चर्चामा आएका हुन् । वाभेज गायक जेड्सको ब्युटिफुल नाउ, ज्याक यु को ह्वेर आर यु नाउ र अन्य ट्रयाक उनले साउन्ड क्लाउड पेजमा रिलिज गरे । यी गीतको रिमिक्स गरेपछि उनले केही टीकाटिप्पणी सुन्नुपर्यो तर पनि उनको हेभी इलेक्ट्रोनिक डान्स म्युजिकले श्रोतालाई लोभ्यायो । त्यसपछि उनले न्युयोर्कको पियर नाइन्टी फोर, पोमोना, क्यालिफोर्नियाको हार्ड डे अफ द डेड फेस्टिभल र मियामी म्युजिक विकमा प्रस्तुति दिने मौका पाए । सन् २०१६ मा आइपुग्दा मार्समेलोले पहिले नै रिलिज भइसकेका ट्रयाकहरूलाई समेटेर जोएटाइम एल्बम निकाले । त्यसपछि डिजिटल टप इलेक्ट्रोनिक एल्बमको चार्टमा पहिलो नम्बरमा पर्न सफल भयो । उनले र्यापर ओमर लिङ्सको किप इट मेलो पनि एल्बममा समावेश गरेका थिए । वर्षभरि एक्लै एल्बम निकाल्ने र कार्यक्रमहरूमा एक्लै पर्फर्म गर्थे उनी । २०१६ मै डिजे म्यागाजिनले सार्वजनिक गरेको हाइएस्ट न्यु इन्ट्री मा सय जनाको लिस्टमा २८ औं नम्बरमा परेका थिए उनी । २०१७ मा उनले ओके, नुह साइरस, खालिद र ब्ल्याकवेयरसँग मिलेर गीत निकाले । मार्समेलो डटकम उपनामले पनि चिनिन्छन् । उनको पूरा नाम क्रिस्टियन कोम्स्टक हो । उनले आफ्नो पहिचान लुकाएर राखेका थिए । १९९२ मे १९ मा अमेरिकाको पेन्सेल्भेनिया राज्यको डेलावर नदी किनारमा रहेको ठूलो सहर फिलाडेल्फियामा जन्मिएका उनी पछि क्यालिफोर्नियाको लस एन्जलसमा बसाइँ सरे । उनी खाना बनाउनमा पनि सोख राख्छन् । आफ्नो फेसबुक पेजमा कुकिङ विथ मार्समेलो भनेर आफूले खाना बनाउँदै गरेका भिडियोहरू पोस्ट गर्छन्, जसमा उनी मास्क लगाएरै त्यस्तै आकृतिका डेजर्टहरू बनाइरहेका हुन्छन् । उनले यसै वर्ष अलार्म गीतका लागि बेस्ट युज अफ भोकल रिमिक्स अवार्ड समेत पाए । उनको अलोन गीत यूएस बिलबोर्डको हट १०० चार्टमा पर्न सफल भयो । यही नोभेम्बरमा उनले गायिका सेलेना गोमेजसँग मिलेर वुल्भ्स गीत पनि ल्याए । नोभेम्बरमा युटयुबमा अपलोड गरिएको भिडियोको अहिलेसम्म चार करोड भ्यु नाघिसकेको छ भने ५२ हजारले कमेन्ट गरिसकेका छन् । उनका हालसम्म सिंगल १५, रिमिक्स १८, म्युजिक भिडियो १३ र अन्य चार्टेड गीत ३ वटा सार्वजनिक भएका छन् ।"
संघर्ष सिकाउने बार्दलीको छेउबाट,"लेखनाथ (कास) नेपाली समाज लामो संक्रमणबाट गुज्रेको छ । राजनीति, यौन र पैसाले मान्छेलाई महत्त्वाकांक्षी बनाएको छ । महत्त्वाकांक्षा पूरा नहुँदा कतिले आत्महत्याको बाटो रोजिरहेका छन् । पोखरामा शुक्रबार प्रदर्शन भएको नाटक बार्दलीको छेउबाट ले भने संघर्ष गर्नुपर्छ भन्छ । नेसनल आर्ट स्कुलले पोखरा उद्योग वाणिज्य संघको हलमा नाटक प्रदर्शन गरेको हो । कृष्ण उदासीको लेखन र निर्देशनमा तयार भएको नाटकमा स्कुलकै पहिलो ब्याचका विद्यार्थीको अभिनय छ । सामाजिक, आर्थिक, राजनीतिक, मनोवैज्ञानिक कारणले मानिसमा डिप्रेसन बढिरहेको नाटकमा देखाउन खोजिएको छ । प्रेम र यौन असन्तुष्टिबाट हुने डिप्रेसनलाई पनि नाटकमा खोतल्ने प्रयास गरिएको छ । नाटकमा ममता मञ्जुल, निश्चल विमल, एलिसा विक, कृष्ण पौडेल, पार्वती थापा, विष्णु तिमिल्सिना, कुशल अधिकारी, लक्ष्मी न्यौपाने, सोनिया खत्री र प्रवेश श्रेष्ठले नाटकमा अभिनय गरेका छन् । नाटकमा लक्ष्मी हमालको परिकल्पना, शान्ति थापा पुनको कोरियोग्राफी, सगुन तामाङको द्वन्द्व र रोम तामाङको संगीत संयोजन छ ।निर्देशक उदासी यसलाई सामाजिक प्रयोगवादी नाटक भन्न रुचाउँछन् । पोखरामा ६० को दशकपछि सुस्ताएको नाटय क्षेत्रलाई पुन: जागृत गर्न उनले ७० को दशकमा आएर अन्तर्राष्ट्रिय रक्सी भट्टी निर्देशन गरेका थिए । त्यसपछि पुलिस र प्यास, एक रुपैयाँ र तैं चुप मै चुप हुँदै बार्दलीको छेउबाट सम्म आइपुगेका हुन् ।"
दाह्री काट्न आउँछ ?,"हामीले नियमित रूपमा दाह्री काट्ने गरेका छौं । तर दाह्री कसरी काट्दा स्वस्थकर एवं वैज्ञानिक हुन्छ भन्ने जानकारी कमैलाई हुन सक्छ । हामीमध्ये धेरैजसोले दाह्री काट्ने तरिका आफ्ना बुवा, काका, दाइ वा कुनै आफन्तबाट सिकेका हुन्छौं ।"
दुर्गममा खाद्यान्नको भाउ २६ प्रतिशतले बढ्ने,"काठमाडौं  उच्च पहाडी र हिमाली जिल्लामा खाद्यान्नको मूल्य आउँदो दशकमा करिब २६ प्रतिशतले बढ्ने प्रक्षेपण गरिएको छ । आपूर्ति मन्त्रालयले तयार पारेको दसवर्षे बजार मूल्य, माग तथा आपूर्तिको प्रक्षेपण अनुसार पहाडी र हिमाली जिल्लामा आगामी १० वर्षमा २५४९ प्रशिततले बढ्ने प्रक्षेपण गरिएको छ । आपूर्ति मन्त्रालयका सहसचिव एवम् प्रवक्ता मुकुन्दप्रसाद पौडयालका अनुसार प्रतिवेदनले खाद्यान्नको मूल्य ह्वातै बढ्ने देखिएको छ । प्रतिवेदनअनुसार खाद्यान्न, निर्माण सामग्री, औषधि र अन्य उपभोग्य वस्तुहरूको औद्योगिक उत्पादन तराई क्षेत्रमा केन्द्रित छ । ताप्लेजुङ, मुगु, दार्चुला, रोल्पाजस्ता विकट उच्च पहाडी र हिमाली जिल्लाहरूमा सहज आपूर्ति तथा बजार पहुँच विस्तार गर्न कठिनाइका कारण त्यहाँका बासिन्दा उपभोग्य वस्तुको मूल्य बढी तिर्न बाध्य भइरहनेछन् । उत्पादक र उपभोक्ताबीचको दूरी तथा यातायात लागत अत्यधिक हुँदा उपभोक्तासम्म पुग्दा त्यस्ता वस्तुको मूल्य धेरै बढ्ने प्रतिवेदनमा उल्लेख छ । मुलुकभित्रको भौगोलिक कठिनाइ, असमान आपूर्तिसम्बन्धी पूर्वाधार, वस्तु उपभोगसम्बन्धी कमजोर जनचेतना, आपूर्ति व्यवस्था खर्चिलो र जोखिमपूर्ण हुनुका साथै चामल, नुन, औषधि, उपकरणलगायत आवश्यक वस्तुहरूको आपूर्तिका लागि हवाईमार्ग वा पशु र भरिया नै प्रयोग गर्नुपर्ने अवस्था भएकाले पनि मूल्य बढ्ने देखिन्छ, प्रतिवेदनमा उल्लेख छ । प्रतिवेदनअनुसार मुगु र दार्चुला जिल्लामा खाद्यान्नमध्ये चिउरा र चामलको मूल्य घट्ने उल्लेख छ । यस अवधिमा यी क्षेत्रमा पूर्वाधार विकास र यातायातका कारण मूल्य घट्ने जनाइएको छ । मुगुमा मोटा चिउरा २२५० प्रतिशत, मसिनो चामल ७५६ प्रतिशत र मोटा चामलको मूल्य १३५७ प्रतिशत घट्ने जनाएको छ । दार्चुलामा मसिनो चामलको मूल्यमा ५४४ प्रतिशत कमी आउने उल्लेख छ । प्रवक्ता पौडयालका अनुसार अत्यधिक वस्तुको उत्पादन, माग र मूल्य प्रवृत्तिको विगत ५ वर्ष वा उपलब्ध भएसम्मको आँकडाका आधारमा आगामी १० वर्षको प्रक्षेपण गरिएको हो । आवश्यक वस्तुहरूको उत्पादन र मागको विश्लेक्षण गर्दा जिल्लास्तरबाट समूहगत छलफल, स्थलगत भ्रमण गरी प्राप्त आँकडाको अधाारमा प्रक्षेपण गरिएको उनले बताए । जिल्ला कृषि विकास कार्याललय, जिल्लास्तरीय मूल्य निर्धारण समिति, उद्योग वाणिज्य संघ आदि सरोकारवालाहरूको प्रकाशन तथा उनीहरूसँग गरिएको प्रत्यक्ष छलफलबाट जिल्लामा वस्तुहरूको उत्पादन, मूल्य र आपूर्ति अवस्थालाई विश्लेक्षण गरिएको प्रतिवेदनमा उल्लेख छ । मूल्य विश्लेषण्का लागि ताप्लेजुङ, मोरङ, पर्सा, काठमाडौं, कास्की, रूपन्देही, रोल्पा, बाँके, मुगु र दार्चुलालाई छनोट गरिएको थियो । खाद्यान्नको माग आर्थिक वर्ष २०७३७४ को तुलनामा २०८२८३ मा ताप्लेजुङ ३५७, मोरङ १०५५, पर्सा १३७९, काठमाडौं १७९४, कास्की १३७७ प्रशिततले बढ्ने उल्लेख छ । यस्तै रूपन्देहीमा १४७२, रोल्पा ५८५, बाँके १५८२, मुगुमा १२१७ र दार्चुलामा ७६७ प्रतिशतका दरले वृद्धि हुने प्रक्षेपण गरिएको छ । मन्त्रालयका अनुसार तेलहनको माग औसत ५२९ प्रतिशतका दरले वृद्धि हुने देखिन्छ । जसलाई आन्तरिक उत्पादनले करिब ५८ प्रतिशत र आयातबाट ४२ प्रतिशतले आपूर्ति हुने उल्लेख छ । माछामासुको राष्ट्रिय उपभोग वृद्धिदर करिब २१ प्रतिशत रहेकाले सोही आधारमा जिल्लागत रूपमा वृद्धि हुने प्रक्षेपण गरिएको छ । मसला जातको वस्तुमध्ये धनियाँ (हरियो), अदुवा, खुर्सानीको मागलाई आन्तरिक उत्पादनले धान्ने भए पनि मरिचका लागि आयातमा नै भर पर्नुपर्ने जनाएको छ । सर्वेक्षणअनुसार दालको मूल्य वृद्धि २३५१ प्रतिशतले हुने हुने उल्लेख छ । सबैभन्दा बढी उपत्यकामा ४१३७ प्रतिशतले बढ्ने जनाइएको छ । तेलको मूल्य १९३७, फलफूलको मूल्यमा १९९६ प्रतिशतले बढ्ने उल्लेख छ । तर, मुगु जिल्लामा मौसमको मूल्य २९४४ प्रतिशतले घट्ने मन्त्रालयले प्रक्षेपण गरेको छ । यस्तै मासुको मूल्यमा ३४८६ प्रतिशतले वृद्धि हुने जनाएको छ । सबैभन्दा बढी दार्चुला जिल्लामा कुखुराको ४७२६ प्रतिशत र माछा ४६९९ प्रतिशतले वृद्धि हुुने उल्लेख छ । मसला वस्तुहरूको मूल्य २८०४ प्रतिशतले वृद्धि हुने प्रतिवेदनमा उल्लेख छ । जसमध्ये मरिच दार्चुलामा सबैभन्दा धेरै ५३७० प्रतिशतले बढ्नेछ । अदुवा कास्कीमा २१८ प्रतिशतले वृद्धि हुने देखिन्छ । प्रतिवेदनअनुसार तरकारीको मूल्य २८९८ प्रतिशतले वृद्धि हुनेछ । जसमध्ये सबैभन्दा धेरै काठमाडौंमा टमाटर ५४३२ प्रतिशत बढ्ने जनाएको छ । प्रतिवेदनअनुसार बाँकेमा ११५३ प्रतिशतले वृद्धि हुनेछ । नुनको मूल्य मुगुमा २५ प्रतिशतले घट्ने अनुमान छ । सोही जिल्लामा चियाको मूल्य भने ११९ प्रतिशतले वृद्धि हुने उल्लेख छ । प्रतिवेदनअनुसार इन्धन, रासायनिक मल, बीउ आदिको आपूर्ति आन्तरिक बजारबाट भन्दा पनि आयातमा निर्भर हुनुपर्ने बाध्यता भएकाले मूल्य नियन्त्रण सरकारी संयन्त्रभन्दा बाहिर छ । उपभोक्ताको उपभोग प्रवृत्तिमा परिवर्तन भएसँगै स्थानीयस्तरमा उत्पादन हुने कोदो, फापर, जौलगायतका वस्तुहरूको उपभोग हुन छाडेकाले खाद्य असुरक्षाको स्थिति झन् बढ्दै गएको हो, प्रतिवेदनमा भनिएको छ । प्रवक्ता पौडयालले नयाँ सरकार गठनपश्चात् नयाँ कार्याविधि बनाएर मूल्य नियन्त्रण गरिने बताए । प्रतिवेदनको उद्देश्य सहज आपूर्ति व्यवस्थाको सुनिश्चितता, अत्यावश्यक वस्तुहरूको आन्तरिक उत्पादन, बजार मूल्य मूल्य र आपूर्तिको अध्ययन गर्नु थियो, उनले भने, नयाँ सरकारसँगै आवश्यक कार्यविधि बनाएर मूल्य नियन्त्रण गर्छौं ।"
ट्वीटरबाटै अर्बपति बने डोर्सी,"काठमाडौं अमेरिकाको सेन्ट लुइसमा ४१ वर्षअघि जन्मेका ज्याक डोर्सी सामाजिक सञ्जाल ट्वीटर का सहसंस्थापक तथा प्रमुख कार्यकारी अधिकृत (सीईओ) हुन् । उनको वेबसाइटले ग्राहकहरूलाई सोसल नेटवर्किङ र माइक्रो ब्लगिङको सुविधा प्रदान गर्छ । मिसौरी युनिभर्सिटी अफ साइन्स एन्ड टेक्नोलजी र न्युयोर्क युनिभर्सिटीमा केही समय उनले पढाइ गरेका हुन् । कम्प्युटर विज्ञान क्षेत्रका चर्चित उद्यमी बिल गेट्स, स्टिभ जब्स र मार्क जुकरबर्गझैं डोर्सी पनि ड्रपआउट विद्यार्थी हुन् । आफ्नो पढाइ पूरा हुनुअघि नै उनले कलेजविश्वविद्यालय छाडेका हुन् । सन् २००६ मा ट्वीटर सुरु गरेलगतै डोर्सी त्यसका सीईओ बने । केही समयपछि उनी कम्पनीका अध्यक्षसमेत बने । सन २०१० मा उनले अनलाइन पेमेन्ट प्लेटफर्म स्क्वायर कम्पनी सञ्चालन गरे । डोर्सीका बुबा अमेरिकी र आमा इटालेली हुन् । बाल्यकालमा उनलाई पुस्तक पढ्नमा निकै रुचि थियो । त्यसैले उनको घरको चारैतिर पुस्तकहरू छरपस्ट भेटिन्थे । सानै उमेरमा डोर्सीको रुचि कम्प्युटरमा उस्तै थियो । यो रुचिकै कारण उनले आफ्नो पढाइसँगै कम्प्युटर प्रोग्रामिङसमेत सुरु गरे । १३ वर्षको उमेरमा उनले कुरियर कम्पनी तथा टयाक्सी सेवामा प्रयोग हुने डिस्प्याच रुटिङ अर्थात टाइम किपर का रूपमा काम गरे । पछि उनले ओपन सोर्स डिस्प्याच रुटिङ सफ्टवेयर नै बनाए । आज पनि धेरै ठाउँमा उनले विकास गरेको यो सफ्टवेयर प्रयोग हुने गर्छ । अमेरिकी अखबार फोब्र्स का अनुसार टयाटुड उद्यमी डोर्सी सन् २०१५ यता आफ्नो लोकप्रिय सामाजिक सञ्जाल मिडिया कम्पनीका सीईओ हुन् । उनले सन् २००६ मा एभ विलियम्स, बिज स्टोन र नोह ग्लासका साथ मिलेर ट्वीटर खोलेका थिए । उनी कम्पनीका सहसंस्थापक हुन् । त्यसताका उनी दुई वर्षसम्म सीईओ भएरै काम गर्ने अवसर पाएका थिए । सन् २०१६ मा उनको कम्पनीले आफ्ना ८ प्रतिशत कर्मचारी (करिब ३ सय ५० जना) लाई अवकाश दिएर खर्च घटाउने निर्णय गरेको थियो । त्यसपछि डोर्सीले कम्पनीमा बाँकी रहेका कर्मचारीलाई ओभर टाइम काम गरेमा एक तिहाइ सेयर दिने बाचा गरे । डोर्सीको आम्दानीको प्रमुख स्रोत सेल्फमेड ट्वीटर कम्पनी नै हो । अमेरिकी राज्य क्यालिफोर्नियाको सनफ्रान्सिस्कोमा बसोबास गर्ने उनी सेल्फमेड स्कोरमा आठौं स्थानमा छन् । उनी यो वर्ष फोब्र्स को चार सय जनाको सूचीमा ३५९ औं, अर्बपतिहरूमा १५६७ औं र अमेरिकी धनाढयमा ४८४ औं स्थानमा छन् । उनको कुल सम्पत्ति १२ डिसेम्बर २०१७ सम्ममा २ दशमलव ८ अर्ब अमेरिकी डलर (फोब्र्सको रियल टाइम नेट वर्थ) रहेको छ । बीचैमा पढाइ छाडी व्यापारमा लागेका उनी सन् २०१५ मा अमेरिकाको ४० वर्षमुनिका सबैभन्दा धनाढय उद्यमी र प्रविधि क्षेत्रमा सबैभन्दा धनी व्यक्तिहरूमा ९२ औं स्थानमा दरिएका थिए । डोर्सीले स्वसिकाइका लागि कम्प्युटर संकेतलाई परिवर्तन गर्ने प्रविधिको विकाससमेत गरेका छन् । बिजनेस इन्साइडर का कम्पनीका सीईओ हुन् तर उनको आफ्नै कुनै विशेष कार्यालय या डेक्स छैन । डेक्सको काम आइप्याड बाटै गर्छन् । सुरुका दिनहरूमा उनी आफ्ना अभिव्यक्तिहरूलाई सार्वजनिक रूपमा राम्ररी प्रस्तुत गर्न जान्दैन्थे । आजसम्म पनि उनी आरामदायक सञ्चारक बन्न सकेका छैनन् । एक अन्तर्वार्तामा उनले भनेका छन्, कहिलेकाहीँ केही समयका लागि म मौन हुने गर्छु, । तर, धेरैलाई थाहा हुँदैन कि म मौन अवधिमा के सोचिरहेको छु । मलाई लाग्छ म फेसटुफेस वार्तालाप गर्ने विशेषज्ञ होइन ? हो, बिल्कुलै होइन । यो मेरो प्राकृतिक स्थिति मात्र पनि होइन । कुनै व्यक्ति सफल या धनाढय बनेपछि उसको जीवनशैलीमा व्यापक परिवर्तन हुने गर्छ । तर, डोर्सी त्यस्ता अर्बपतिमध्येका होइनन् । उनले आफ्नो अधिकांश समय रेलमा बिताए । जब उनी किशोरावस्थामा थिए, निर्धारित समयमा गन्तव्यमा पुग्न नक्साको प्रयोग गरी छोटो दूरी र कम समयमा पुग्न सकिने आकस्मिक साधानहरूको प्रयोग गरे । डोर्सीले एउटा प्रहरी स्क्यानरमा देखिने आपतकालीन डिस्प्याचहरूलाई राम्ररी सुन्ने गर्थे, यसैले उनलाई ट्वीटर बनाउन प्रेरित गरेको बताउँछन् । केही वर्षअघि फोब्र्स ले आफ्नो एउटा आलेखमा उनलाई एउटा बेवकुफ केटो भनेर खिसी गरेको थियो, सायद प्रकाशनले यो शब्द उनका लागि राम्रो हुने ठानेर लेखेको थियो । तर, उनी अखबारको यो प्रस्तुतिबाट प्रसन्न नभए पनि कतै सार्वजनिक रूपमा प्रतिक्रिया जनाएनन् । किनभने तात्कालिक प्रतिक्रियामा उनको विश्वास फिटिक्कै छैन ।डोर्सी आफ्नो कम्पनीका कर्मचारीहरूलाई प्रोत्साहित गर्नका लागि गोल्डेन गेट ब्रिजमा लग्ने गर्छन् । यसो गर्नुको कारण उनको विचारमा एउटा राम्रो सफ्टवेयर पुलका रूपमा काम गर्न सक्नु हो । मानिसलाई यसको पछाडि रहेको इन्जिनियरिङबारेमा सोच्न नहुने धारणा राख्छन् । भन्छन्, हामीले पुललाई हेर्दा यसको कला र इन्जियरिङलाई मात्रै नियाल्नुपर्छ, पुलको उपयोगिता भनेकै यसमा हरेक दिन मानिस ओहोरदोहोर गर्नु नै हो । जब मानिस ट्वीटरमा आउँछन्, तिनीहरू विश्वका बारेमा केही कुरा व्यक्त गर्न चाहन्छ, यस्तो अवस्थामा प्रविधि भन्ने वस्तु टाढा हुने गर्छ । १९ वर्षको छँदा डोर्सी पहिलोपटक म्यानहटन पुगेका थिए । त्यहाँ पुग्दा उनी एक दिन नगरपिता (मेयर) बन्ने आंकाक्षा राखेका थिए । यसबारे उनी भन्छन्, न्युयोर्क सहर एउटा आँधीको बीचमा रहेको कार जस्तै हो । सबै कुरा तपाईको वरपर भइरहेको हुन्छ तर तपाई त्यो कारभित्र सुरक्षित हुनुहुुन्छ । त्यसैले मलाई न्युयोर्क मनपर्छ । ट्वीटर ले रकम कसरी कमाउँछ भन्नेबारे धेरैको चासो रहँदै आएको छ । इन्भेस्टोपेडिया का अनुसार ट्वीटर ले आफ्नो राजस्वको ८० प्रतिशत विज्ञापनबाटै कमाउने गर्छ । उसले आफ्नो वेबसाइटमा प्रोमोटेड ट्वीट्स, प्रोमोटेड एकाउन्ट र प्रोमोटेड ट्रेन्ड्स जस्ता टुल्स राखेको छ । यी टुल्स उपयोग गर्न चाहने प्रयोगकर्ताहरूबाट केही रकम लिएर सेवा प्रदान गर्ने गर्छ । कम्पनीले प्रोमोटेड ट्वीट्स लाई बजारमा बेच्ने गर्छ, त्यसपछि त्यो आफ्ना प्रयोगकर्ताहरूमा पुुग्छ । कम्पनीले एउटा एल्गोरिथम को प्रयोग गरी टेलर्ड विज्ञापन को अवसर सिर्जना गर्दै प्रोमोटेड ट्वीट्स लाई सही प्रयोगकर्ताहरूको टाइमलाइन्स मा पुर्याउने गर्छ । यसैगरी प्रोमोटेड एकाउन्ट को विज्ञापनमार्फत लक्षित समूहका प्रयोगकर्तासम्म हु टु फलो लिस्टमा भनेर सार्वजनिक गर्छ । ट्वीटर को अर्को आम्दानीको स्रोत भनेको डेटा लाइसेन्सिङ पनि हो । बर्सेनि विज्ञापनबाट उठ्ने राजस्व घट्दो भए पनि क्यू ३ डेटा लाइसेन्सिङ र अन्य राजस्व २२ प्रतिशतले बढेको छ । फलस्वरूप कम्पनीको कुल राजस्वमा ४ प्रतिशतले ओरालो लागे पनि खासै प्रभाव नपरेको हो । ट्वीटरले चार कम्पनीहरूको नाममा आधिकारिक डेटा पुनर्विक्रेता को भूमिकासमेत निर्वाह गर्ने गर्छ, यसले ती कम्पनीहरूको प्रत्यक्ष पहुँच सबै ट्वीट्समा हुने गर्छ । (एजेन्सीहरू)"
मोटरबाटो ४१ वर्षपछि पूरा हुँदै,"हेटौंडा  चार दशकअघि खन्न सुरु गरेको ६ किलोमिटर मोटरबाटो गाउँपालिकाले यस वर्ष पूरा गर्ने भएको छ । मकवानपुरको पश्चिमी क्षेत्रमा पर्ने मनहरीचैनपुरको मोटरबाटो निर्माण सम्पन्न गर्न राक्सिराङ गाउँपालिकाले १ करोड १७ लाख रुपैयाँ बजेट विनियोजित गरेको हो । तात्कालीन जिविसले ०३३ सालदेखि निर्माण कार्य सुरु गरेको उक्त मोटरबाटो हालसम्म पनि पूरा हुन सकेको थिएन । आगामी चैत महिनाभित्र सम्पन्न गर्न बिहीबारदेखि दुईतर्फबाट मोटरबाटोको निर्माण कार्य सुरु गरिएको छ । मनहरीको प्याङ्चेबाट र राक्सिराङको चैनपुरबाट मोटरबाटो निर्माण कार्य सुरु गरिएको राक्सिराङ गाउँपालिकाका अध्यक्ष राजकुमार मल्लले बताए । मोटरबाटोको काम दुई उपभोक्ता समिति निर्माण गरेर चैनपुर र मनहरीको प्याङ्चेबाट निर्माण कार्य सुरु गरिएको हो । गाउँपालिकाले प्रत्येक समितिलाई ५८ लाख ५० हजार रुपैयाँका दरले उपलब्ध गराएको छ । पूर्वपश्चिम राजमार्गसँग राक्सिराङ गाउँपालिकाको केन्द्र चैनपुरलाई जोड्न गाउँपालिकाले उक्त रकम विनियोजित गरेको हो । ४१ वर्षअघिदेखि निर्माण कार्य सुरु गरेको उक्त मोटरमार्गमा तत्कालीन गाविस र जिविसले लगानी गर्दै आएका थिए । तर, ४१ वर्षमा ६ किलोमिटर मोटरबाटो पनि पूरा हुन सकेको थिएन । विगत तीन वर्षदेखि उक्त मोटरबाटोमा पर्ने आपखोल्सीको पहिरोले सडकको ट्रयाक नै बगाएकाले कुनै निकायले पनि लगानी गरेका थिएनन् । चालु आवमा तत्कालीन जिविसले करिब १ करोड रुपैयाँमा आँपखोल्सीमा पक्की पुल बनाउन टेन्डर गरिसकेको छ । पुलको टेन्डर भइसकेको छ, गाउँपालिका अध्यक्ष मल्लले भने, आगामी चैतसम्म मोटरबाटो बनिसक्छ । ११ मिटर चौडा रहने उक्त मोटरबाटोको अधिकांश भाग ट्रयाक खोलिसकेको छ । विगतका वर्षहरूमा बर्सेनि तत्कालीन जिविसमा आउने कामका लागि खाद्यान्न कार्यक्रमअन्तर्गतको चामल उक्त सडकको निर्माण कार्यमा प्रयोग गरिएको थियो ।"
सुदूरपश्चिम महोत्सव सुरु,"धनगढी (कास) प्रदेश ७ का विकासका मुद्दालाई राष्ट्रियकरण गर्ने उद्देश्यले सुदूरपश्चिम महोत्सव शुक्रबारदेखि कैलालीको धनगढीमा सुरु भएको छ । सेती अञ्चल प्रहरी कार्यालयको मैदानमा कैलाली उद्योग वाणिज्य संघले आयोजना गरेको महोत्सवको नवनिर्वाचित सांसद नारदमुनि रानाले उद्घाटन गरे । कृषि, पर्यटन, स्थानीय उत्पादनको प्रवद्र्धन र यस क्षेत्रका विकासका मुद्दालाई राष्ट्रियकरण गर्न सुदूरपश्चिमलाई राष्ट्रिय विकासको मूलधारसम्म जोड्न थप टेवा पुर्याउने उद्देश्यले हरेक वर्ष महोत्सव हुने गरेको हो । स्थानीय उत्पादनसहित १५ करोड रुपैयाँ बढीको कारोबार हुनेछ, संघका कोषाध्यक्ष पुष्प कुँवरले भने, हरेक वर्ष हुने महोत्सवले यस क्षेत्रको विकास र पर्यटन प्रवद्र्धनमा सबैभन्दा बढी सहयोग पुगेको छ ।पुस १० सम्म सञ्चालन हुने महोत्सवमा राष्ट्रिय तथा बहुराष्ट्रिय कम्पनीदेखि स्थानीय उत्पादनका गरी २ सय ५० स्टल रहेका छन् । राष्ट्रिय तथा स्थानीय कलाकारको प्रस्तुति, खानपान, रमाइलो मेला, बाल उद्यान, कृषि उपज प्रदर्शनीलगायत महोत्सवका मुख्य आकर्षण रहेका छन् । पहिलोपटक सुदूरका २१ वटा विकास निर्माणसम्बन्धी माग राखी सुरु भएको महोत्सवमा यसपटक १६ मागसहित ज्ञापनपत्र बुझाइएको छ । उद्घाटन समारोहमा संघका अध्यक्ष शंकर बोकटीले १६ वटा विकास निर्माणका मागको संकेतस्वरूप १६ किलोको माला सांसद रानालाई लगाएका थिए ।"
मतपत्रमा ल्याप्चे !,"१८ हजार मत बदरदमक प्रतिनिधिसभा प्रत्यक्षतर्फ ४ दशमलव ७४ तथा प्रदेशसभा प्रत्यक्षतर्फ ३ दशमलव ६० प्रतिशत मत बदर भएको जिल्ला निर्वाचन कार्यालयले जनाएको छ । प्रतिनिधिसभा प्रत्यक्षतर्फ ४ लाख १८ हजार १ सय ८१ मत खसेकामा १८ हजार ९ सय १५ मत बदर भएको थियो ।प्रदेशसभा प्रत्यक्षतर्फ ४ लाख १७ हजार ६ सय २८ मत खसेकामा १४ हजार ५ सय ४ मत बदर भएको थियो । सूचना अधिकारी प्रकाश न्यौपानेका अनुसार प्रतिनिधिसभातर्फ क्षेत्र १ मा ७३ हजार ३ सय ३ मत खसेकामा २ हजार ६ सय ६७ मत बदर भएको थियो । क्षेत्र २ मा ८५ हजार ६ सय ५६ मत खसेकामा ३ हजार ६ सय ९९, ३ मा ८३ हजार २ सय ४४ मत खसेकामा ४ हजार ३ सय १२, ४ मा ७७ हजार १ सय ९२ मत खसेकामा ३ हजार ५ सय ३६ र क्षेत्र ५ मा ९६ हजार १९ मत खसेकामा ४ हजार ६ सय ७४ मत बदर भएको थियो । समानुपातिकतर्फ जिल्लामा सबैभन्दा बढी एमालेले १ लाख ६० हजार ६ सय ३९ मत मत पाएको छ । यस्तै कांग्रेसले १ लाख २१ हजार ४ सय ८९, माओवादीले ३३ हजार ३ सय ९९, राप्रपाले ३२ हजार ८ सय ५० र संघीय समाजवादी फोरमले ५ हजार ५ सय ३६ मत पाएका छन् ।जिल्लामा ५ लाख ८५ हजार १ सय ६६ मतदातामध्ये ४ लाख १५ हजार १ सय ३ मत खसेको थियो । जसमध्ये प्रतिनिधिसभा तर्फको समानुपातिकमा ३ लाख ८५ हजार ७ सय ३५ मत सदर भएको थियो ।प्रदेशसभातर्फ ३ लाख ७१ हजार २ सय १३ मत सदर भएको थियो । जसमा एमालेले १ लाख ५० हजार ९ सय ९९, कांग्रेसले १ लाख १२ हजार ८ सय २, राप्रपाले ३४ हजार ९ सय ६६, माओवादीले ३३ हजार २ सय ५९ र समाजवादी फोरमले ५ हजार ७ सय ८३ मत पाएका छन् ।"
ब्रेक्जिट वार्ता दोस्रो चरणमा,"बीबीसी, ब्रसेल्स  रोपेली संघका नेताहरू ब्रेक्जिटसम्बन्धी दोस्रो चरणको वार्ताका लागि शुक्रबार सहमत भएका छन् । युरोपेली संघ (ईयू) मुख्यालमा भएको कुराकानीमा उनीहरूबीच सहमति भएको हो । ब्रेक्जिटको आगामी साता सुरु हुने दोस्रो चरणको वार्तामा बेलायत र युरोपेली संघका देशबीचको दीर्घकालीन सम्बन्धबारे कुराकानी हुने अन्तर्राष्ट्रिय सञ्चारमाध्यमले जनाएका छन् । ईयूका नेताहरूले यस विषयमा थप प्रस्ट पार्न बेलायतलाई आग्रह गरेको छन् । युरोपेली संघका अध्यक्ष डोनाल्ड टस्कले युरोपेली संघका नेताहरू दोस्रो चरणको वार्ता गर्न सहमत भएको भन्दै बेलायती प्रधानमन्त्री टेरेजा मेलाई ट्वीटरमार्फत बधाई दिएका छन् । आयोगका अध्यक्ष जाँ क्लाउड यान्करले दोस्रो चरणको वार्तालगत्तैको प्रक्रिया महत्त्वपूर्ण तथा कठिन भएको प्रतिक्रिया दिएका छ्न् । यान्करले भने, दोस्रो चरणको वार्ता पहिलोको तुलनामा अझै कठिन हुने निश्चित छ । युरोपेली आयोगले पहिलो चरणको वार्तामा महत्त्वपूर्ण उपलब्धि भएको जनाएको छ । उसले उक्त वार्तामा भएको सहमतिअनुसार ब्रेक्जिट वार्ता सुरक्षा र व्यापार सम्बन्धी मुद्दामा प्रवेश गरेको जनाएको छ । पहिलो चरणको वार्तामा बेलायत ईयूलाई तिर्नुपर्ने पारपाचुके शुल्कबारे सहमति भएको थियो । बेलायतले सन् २०१९ मो मार्चदेखि युरोपेली संघबाट अलग हुने निर्णय गरिसकेको छ । जर्मन चान्सलर एन्जेला मर्केलले पत्रकारहरूसँग कुरा गर्दै बेलायतको ईयूबाट बर्हिगमनबारे केही उपलब्धि भए पनि अझै धेरै सहमति हुन बाँकी रहेको बताइन् । यसअघि ब्रेक्जिटसम्बन्धी महत्त्वपूर्ण विधेयक संसद्मा असफल भएलगत्तै बेलायती प्रधानमन्त्री बेल्जियमको राजधानी ब्रसेल्स पुगेकी थिइन् । युरोपेली संघका सदस्य राष्ट्रका नेतासँगको रात्रिभोजमा उनले दोस्रो चरणको वार्ताका लागि सहमति जुटाउन आग्रह गरेकी थिइन् । तर युरोपेली संघको कानुनअनुसार मे उक्त विषयबारे औपचारिक निर्णय गर्न भएको वार्तामा भने अनुपस्थित थिइन् । यसअघि बेलायती संसद्मा बुधबार भएको मतदानमा ब्रेक्जिटसम्बन्धी महत्त्वपूर्ण विधेयक असफल भएको थियो । विधेयकको असफलतापछि मेले विद्रोही सांसद स्टेफेन हामन्डलाई पार्टी उपाध्यक्षबाट बर्खास्त गरेकी थिइन् । तर मेले उक्त विधेयकको असफलताले बेलायत ईयूबाट बाहिरिने समयसीमामा कुनै प्रभाव नपर्ने बताएकी छन् ।"
कोरियाली तनाव अन्त्य गर्न ट्रम्पपुटिन सहमत,"मस्को (सिन्हवा) कोरियाली द्वीपमा जारी तनाव अन्त्य गर्न अमेरिकी राष्ट्रपति डोनाल्ड ट्रम्पले उनका रूसी समकक्षी भ्लादिमिर पुटिनसँग टेलिफोन वार्ता गरेका छन् । अमेरिकी राष्ट्रपतिको कार्यालय ह्वाइटहाउसका अनुसार उनीहरूबीच वार्ता उत्तर कोरियाली परमाणु कार्यक्रमका कारण उत्पन्न तनाव अन्त्य गर्ने विषयमा वार्ता भएको हो । क्रेमलिनले जारी गरेको विज्ञप्तिमा भनिएको छ, अमेरिकी पक्षको चाहनामा रूसी राष्ट्रपति पुटिन र अमेरिकी राष्ट्रपति ट्रम्पबीच कोरियाली द्वन्द्वका विषयमा छलफल भएको छ । छलफलमा कोरियाली तनाव अन्त्य गर्न एकजुट हुने सहमति भएको जनाइएको छ । क्रेमलिनले दुई राष्ट्रपतिबीच अर्थतन्त्रका बारेमा पनि कुराकानी भएको जनाएको छ । गतबुधबार अमेरिकी विदेशमन्त्री रेक्स टिलरसनले अमेरिका बिनासर्त उत्तर कोरियासँग वार्ता गर्न तयार रहेको बताए पनि ह्वाइटहाउसले उत्तर कोरियाले भविष्यमा परमाणु हतियार नष्ट गर्ने सर्तमा मात्र वार्ता हुने प्रस्ट पारेको थियो । ह्वाइटहाउसका प्रवक्ताले ट्रम्पको उत्तर कोरियाप्रतिको दृष्टिकोणमा कुनै परिवर्तन नआएको जनाएको थियो । उसले उत्तर कोरियाका कारण जापान, चीन र दक्षिण कोरियामाथि मात्र नभई समग्र विश्वमै जोखिम बढेको दाबी गरेको छ । यसअघि, राष्ट्रसंघका राजनीतिक मामिला प्रमुख जेफ्री फेल्टमेनले उत्तर कोरियाली अधिकारीसँग उत्तर कोरिया वार्ताका लागि इच्छुक भए राष्ट्रसंघले सघाउने बताएका थिए । उनले उत्तर कोरियाली अधिकारीले कोरियाली प्रायद्वीपमा युद्ध रोक्न चाहेको बताएको जनाएका छन् । प्योङयाङमा उत्तर कोरिया र राष्ट्रसंघको सचिवालयका उच्च अधिकारीबीच ८ वर्षयता भएको पहिलो गम्भीर राजनीतिक वार्तामा उनीहरूले यस्तो धारणा प्रकट गरेको उनको भनाइ छ । प्योङयाङका अधिकारीले कुनै प्रतिबद्धता नजनाएको तर वार्तालाई निरन्तरता दिन सहमति जनाएको बताइएको छ । राष्ट्रसंघका उपमहासचिव फेल्टमेनले गएको डिसेम्बर ५ देखि चार दिन उत्तर कोरियाको भ्रमण गरेका थिए । त्यस क्रममा उनले उत्तर कोरियाली विदेशमन्त्री री योङ होसहितका उच्च अधिकारीसँग छलफल गरेका थिए ।"
इरानले विद्रोहीलाई क्षेप्यास्त्र दियो,वासिङ्टन (बीबीसी) संयुक्त राष्ट्रसंघका लागि अमेरिकी राजदूत निकी हलीले इरानले साउदी अरबमाथि आक्रमण गर्न यमनका हुथी विद्रोहीलाई क्षेप्यास्त्र उपलब्ध गराएको आरोप लगाएकी छन् । हलीले हुथीले गतमहिना इरानी क्षेप्यास्त्र प्रयोग गरी साउदी अरबको राजधानी रियादस्थित विमानस्थलमा आक्रमण गरेको बताइन् । हलीले क्षेप्यास्त्रमा इरानी स्टिकर भएको दाबी गर्दै इरानले राष्ट्रसंघीय सम्झौता उल्लंघन गरेको बताइन् । इरानले हुथी विद्रोहीलाई क्षेप्यास्त्र उपलब्ध गराएको अस्वीकार गर्दै आएको छ ।
अग्नि नियन्त्रक मारिए,"क्यालिफोर्निया (बीबीसी) अमेरिकाको क्यालिफोर्नियामा दुई सातादेखि फैलिएको डढेलो नियन्त्रित गर्ने क्रममा शुक्रबार एक अग्नि नियन्त्रकको मृत्यु भएको छ । भेन्टुरा र सान्टा वार्बारा काउन्टीमा फैलिएको डढेलोका कारण अग्नि नियन्त्रक कोरी इभर्सनको मृत्यु भएको अधिकारीले जनाएका छन् । उक्त क्षेत्रका ३ सय ७९ वर्ग माइल क्षेत्रफलमा फैलिएको आगलागीका कारण हालसम्म ९ सय घर तथा १८ व्यापारिक भवन पूर्णरूपमा ध्वस्त भएका छन् । अधिकारीका अनुसार आगलागी नियन्त्रणका लागि ८ हजार १ सय ४४ अग्नि नियन्त्रक, १ हजार यन्त्र, ८० बुलडोजर, ३० वटा हेलिकप्टर तथा ६ वटा हवाई टयांकर परिचालन गरिएका छन् ।"
महारुफको कप्तानीमा काठमाडौं किंग्स,"नेपाली क्रिकेटबारे जानकार छु परवेज महारुफ, कप्तानअन्तर्राष्ट्रिय क्रिकेट परिषद् (आईसीसी) को प्रतियोगिताबाट मैले नेपालको क्रिकेट बारे जानकारी लिइरहेको थिएँ । म केही नेपाली खेलाडीलाई चिन्छु पनि । मलाई नेपालमा बोलाएकामा टोलीका मालिक रोहितलाई धन्यवाद दिन चाहन्छु । म प्रतियोगिता सुरु हुनु केही दिनअघि नेपाल आइपुगेको छु । अबका केही दिन टोलीसँगै बिताउनु छ । यसबीच हामीले टोलीका सबै पक्ष अध्ययन गर्नेछौं । मैले पहिलोपल्ट फ्रेन्चाइज टोलीको कप्तानी जिम्मेवारी लिँदै छु । युवा टोलीमा मेरो अनुभवको सक्दो प्रयोग गर्नु छ । एउटा कप्तान र अनुभवी खेलाडी भएको नाताले मैले आफ्नो प्रदर्शन पनि हेर्नुपर्छ ।"
ओलम्पियनलाई भत्ता व्यवस्था गर्ने,"काठमाडौं (कास) राष्ट्रिय खेलकुद परिषद् (राखेप) का सदस्यसचिव केशवकुमार विष्टले ओलम्पिक खेलकुद खेल्ने नेपाली खेलाडीलाई मासिक भत्ताको व्यवस्था गर्ने बताएका छन् ।ओलम्पियन खेलाडीको सम्मानमा राखेपले शुक्रबार चन्द्रागिरि हिल्स अवलोकन र भ्रमण कार्यक्रम गरेको थियो । त्यसमासदस्यसचिवले नेपालका पहिलो ओलम्पियनलाई मासिक नगद उपलब्ध गराउँदै आएको र बाँकी ओलम्पियनलाई पनि मासिक भत्ता उपलब्ध गराइने प्रतिवद्धता जनाए । उनले भने, हामीले पहिलो ओलम्पियनलाई मासिक १० हजार दिँदै आएका छौं । बाँकी ओलम्पियनलाई पनि सम्भवत: माघफागुनदेखि मासिक तीन हजार तथा आर्थिक वर्षदेखि मासिक ५ हजार दिने गरी व्वयस्था मिलाउने छौं ।उनले दक्षिण एसियाली खेलकुदका रजत र कांस्य विजेतालाई मासिक भत्ता व्यवस्था समेत बताए । राखेपका उपाध्यक्ष लामा टेण्डी शेर्पाले एसियाली खेलकुदका लागि छिटोभन्दा छिटो तयारी थाल्नुपर्ने बताए । कार्यक्रममा उपत्यकामा उपलब्ध पुराना पुस्ताका ओलम्पियन जितबहादुर केसीदेखि नयाँ पुस्ताका ओलम्पियन जुडोकी फुपुल्हामु खत्री गरी ३० ओलम्पियन उपस्थित थिए ।ओलम्पियनलाई चन्द्रागिरि हिल्सले अवलोकन गर्न सहुलियत प्रदान गरेको राखेपले जनाएको छ ।"
नेपाल र बंगलादेश फाइनलमा,काठमाडौं (कास) प्रथम ह्विलचियर क्रिकेट च्याम्पियनसिप २०१७ को उपाधि भिडन्तमा नेपाल र बंगलादेश आमनेसामने हुने भएका छन् । शुक्रबार समूह चरणका दुवै खेलमा भारत पराजित भएपछि यी दुई टोलीले फाइनल पक्का गरेका हुन् । पहिलो खेलमा बंगलादेशले भारतलाई ६ विकेटले हरायो । टस हारेर ब्याटिङ निम्तो पाएको भारतले निर्धा्रित २० ओभरमा ७ विकेट गुमाउँदै १ सय ६२ रनको योगफल तयार पार्यो । ओपनर सौरभ मलिकले ६२ रन जोडे । जवाफी ब्याटिङमा उत्रिएको बंगलादेशले १८ औं ओभरमा ४ विकेट गुमाउँदै लक्ष्य प्राप्त गर्यो । मोहमद मोहासिनले अविजित ४३ रन जोडे । शुक्रबारै दोस्रो खेलमा नेपालले भारतलाई ६५ रनले पराजित गर्यो । भारतले टस जितेर ब्याटिङ गर्ने निम्तो दिएपछि नेपालले निर्धारित १४ ओभरमा ४ विकेट क्षतिमा १ सय ५१ रन बनायो । नेपालका ओपनर नवीन राईले अविजित ५० रन जोडे । भारतले पूरा ओभर खेले पनि लक्ष्य भेटेन । निर्धारित १४ ओभरमा भारतले ७ विकेट गुमाएर ८६ रनमात्र जोड्यो । फाइनल शनिबार हुनेछ । पहिलो खेलमा बिहीबार नेपालले बंगलादेशलाई ९ विकेटले हराएको थियो ।
टाइम्स च्याम्पियन,काठमाडौं (कास) टाइम्स कलेज एभरेस्ट बैंक अन्तरकलेज फुटसलमा च्याम्पियन भएको छ । शुक्रबार फाइनलमा टाइम्सले कसमस कलेजलाई ४० ले हरायो । अनिश कार्कीले ह्याट्रिक गर्दा एक गोल आत्मघातीमा पाएको थियो । सेमिफाइनलमा टाइम्सले नेसनल कलेजलाई ३० र कसमसले लुम्बिनी कलेजलाई २१ ले हराएका थिए । उत्कृष्ट खेलाडी कसमसका अरुण तामाङ भए । टाइम्सका अनिश कार्की उत्कृष्ट डिफेन्डर भए । टाइम्सकै रोमन रसाइली उत्कृष्ट गोलरक्षक भए । विजेताले ५५ हजार र उपविजेताले २५ हजार पुरस्कार पाए ।
पीएफए र फारवेस्ट विजयी,धनगढी (कास) तेस्रो ग्यालेक्सी पब्लिक फारवेस्ट पशुपति कप फुटबलमा शुक्रबार पीएफए अत्तरिया र फारवेस्ट अत्तरिया स्पोर्टस एकेडेमी अघिल्लो चरण पुगेका छन् । धनगढी रंगशालामा पीएफएले मनकामना युवा क्लब जुगेडालाई २० ले हराउँदै क्वाटरफाइनल पक्का गर्यो । फारवेस्ट अत्तरिया भने विपक्षी टोली अनुपस्थित भएपछि अगाडि बढ्यो । पीएफएको जितमा विशाल राई र अभिषेक रिजालले गोल गरेका थिए ।
गढीमा फुटसल कोर्ट बन्ने,"हेटौंडा (कास) मकवानपुरगढी गाउँपालिका३, मक्राञ्चुलीमा फुटसल कोर्ट बन्ने भएको छ । फुटसल कोर्टको शुक्रबार एन्फाका वरिष्ठ उपाध्यक्ष मणि कुँवरले शिलान्यास गरे । फिफाको सहयोगमा गढी स्पोर्ट्स क्लब र भानु माविले कोर्ट शिलान्यास गराएका हुन् । करिब ३ करोड १५ लाखको लागतमा महिना दिनभित्र फुटसल कोर्ट निर्माण गरिने मकवानपुर जिल्ला फुटबल संघका उपाध्यक्ष मनीष श्रेष्ठले बताए ।"
च्याम्पियन बन्ने दाबी,"नेपाली टोली : प्रीति राई (कप्तान), रिया बानु, करिना धिमाल, बितिशा राजवंशी, पुष्पा गुरुङ, सरिश्मा थापा, मनमाया बिक, खुश्मा राई, सुरक्षा सिंह, सरस्वती हमाल, अस्मिता चौधरी, मुना मगर, निकिता ठोकर, सविता रानामगर, सुष्मा जीटी, अन्जली चन्द, अस्मिता रनपाल, निकिता धमाल, सुप्रिया रजक, अस्मिता गुरुङ, झरना नगरकोटी, रोशनी धिमाल, सुस्मा तामाङ ।"
फेरि मनाङ र आर्मी,"इटहरी मनमोहन दुहबी गोल्डकप फुटबलको फाइनलमा मनाङ मस्र्याङ्दी र त्रिभुवन आर्मी क्लबबीच शनिबार उपाधि भिडन्त हुँदै छ । मनाङले क्वाटरफाइनलमा आयोजक एलेभेन एरोजलाई ५२ ले हराउँदै सेमिफाइनल तय गरेको हो । सुजल श्रेष्ठले २, अनिल गुरुङ, प्याट्रिक, विशाल राई ११ गोल गरेका थिए । मनाङको आशा भनेको यिनै स्टाइकर हुन् । चर्च ब्वाइजसँगको सेमिफाइनलमा जित निकाल्न भने मनाङलाई निकै मिहिनेत गर्नुपर्यो । आयोजकलाई जसरी पन्छाउन सहज भएको थियो तर चर्च ब्वाइज हराउन मनाङलाई निकै कठिनाई भयो । बुधबार विराज महर्जनको एकमात्र गोलमा मनाङले फाइनल निश्चित गरेको हो । मनाङका प्रशिक्षक छिरिङ लोप्साङ गुरुङ टिमको सन्तुलन नै दुहबी गोल्डकप उचाल्ने प्रमुख आधार रहेको बताउँछन् । यस सिजन दुईपल्ट फाइनलमा आर्मीको सामना गरेको मनाङले यसपालि आत्मविश्वासी भएर खेल्ने उनले बताए । लोप्साङले भने, टिममा म आएपछि खेलाडीको मनोबल बढेको छ । साथै टिम सन्तुलित हुनु हाम्रो जित्ने आधार हो ।फुटबलमा गोल धेरै थोरैभन्दा पनि ९० मिनेटसम्म खेलाडीले मैदानमा कस्तो पर्फमेन्स दिन्छन् भन्ने ठूलो कुरा भएको बताउँदै प्रशिक्षक लोप्साङले भने, प्राप्त अवसर जसले सदुपयोग गर्न सक्यो जित उसैले निकाल्छ । तर उपाधि जितका लागि हामी पूर्ण तयार छौं । आर्मीले पनि मोरङलाई क्वाटरफाइनलमा पराजित गर्न निकै कठिनाई सामना गर्नुपर्यो । पहिलो हाफमा मोरङको दबाबमा आर्मीले प्रभाव छाड्न सकेन । पहिलो हाफमा मोरङका प्रकाश बुढाथोकीले गोल गरेपछि आर्मीले बराबरी गर्न दोस्रो हाफ कुर्नुपर्यो । दीप लामाले आर्मी गोल गरेपछि निर्धारित समयको खेल बराबरीमा सकियो । टाइब्रेकरमा मनाङले बाजी माऱ्यो । आर्मीका गोलकिपर विकेश कुथुको योगदान स्मरणीय रह्यो । उनले दुई पेनाल्टी बचाएर आर्मीलाई सेमिफाइनल पुर्याएका थिए । आर्मी प्रशिक्षक चुनबहादुर थापाले काँकडभिट्टा गोल्डकप र सताक्षी गोल्डकपमा मनाङको सामना गरिसकेकाले आफू प्रतिद्वन्द्वीसँग परिचित रहेको सुनाए । उनले भने, मनाङ पनि राम्रो टिम हो । हामीले त्यसैअनुरुप फाइनलमा रणनीति बनाएका छौं । यस प्रतियोगिता मोरङ र रूपन्देहीसँगको कमजोरी सुधार्दै दबाबमूलक रणनीतिसाथ मैदानमा उत्रने तयारी गरेको थापाले बताए । टिमवर्क र समयसँगै दबाब सिर्जना गर्ने रणनीति नै फाइनलमा लागू गर्ने उनको दाबी थियो । उनले भने, हार्डवर्क र टिमवर्क नै हाम्रो जित्ने आधार हो ।यो प्रतियोगिता गत वर्षदेखि आयोजना हुँदै आएको हो । विजेताले ४ लाख र उपविजेताले २ लाख पुरस्कार जित्ने छन् । अघिल्लो वर्ष विजेता र उपविजेताले क्रमश: ३ लाख १ हजार १ सय ११ र एक लाख ५० हजार पाएका थिए ।गोल्डकपको म्यान अफ दि सिरिजलाई २५ हजार र विधागत उत्कृष्ट खेलाडीले जनही १० हजार रुपैयाँ पाउने छन् ।२०२३ सालमा स्थापित एलेभेन एरोज क्लब २०४२ सालसम्म पूर्वमा लोकप्रिय फुटबल आयोजना गर्ने र बाहिरबाट पनि विजेता भएर आउने टिम थियो । क्लबले २०४२ सालयता सुस्ताएको खेलकुद गतिविधिलाई पुरानै अवस्थामा फर्काउने सोचले मनमोहन पोलिटेक्निक र मनमोहन स्मृति प्रतिष्ठानसँग सहकार्य गर्दै आएको छ ।"
अष्ट्रेलियाको पकड बलियो,पर्थ (एएफपी) अष्ट्रेलियाली कप्तान स्टिभ स्मिथ फेरि एकपल्ट इंग्ल्यान्डका लागि सबैभन्दा ठूलो अड्चन साबित भएपछि पाहुना टिमले अघिल्लो दिन प्राप्त सहजतालाई शुक्रबार एसेजको तेस्रो टेस्टमा कायम राख्न सकेन । इंग्ल्यान्डको पहिलो इनिङ्समा शतक बनाउँदै डविड मालानले पहिलो दिन अस्ट्ेरलियालाई दबाबमा राखेका थिए । तर इंग्ल्यान्डका पुछारका ब्याट्सम्यान पतनको सिकार बनेपछि स्मिथले सुदृढ ब्याटिङ गर्दै खेलमाथि अस्ट्ेरलियाको पकड बलियो पारे । दोस्रो दिन खेल सकिँदा अष्ट्रेलिया तीन विकेटमा २ सय ३ सय रनको स्थितिमा छ । स्मिथ ९२ रन बनाएर खेलिरहेका छन् । शन मार्सले ७ रन बनाएर उनलाई साथ दिइरहेका छन् । अस्ट्ेरलिया अझै २ सय रनले पछाडि छ । यसअघि इंग्ल्यान्डले ४ सय ३ रन बनाएको थियो । दिनको अन्त्यतिर इंग्ल्यान्डले मार्सलाई स्टम्प्ड गर्ने अवसर गुमाएको थियो । यसअघि इंग्ल्यान्डले ४ विकेट गुमाएर ३ सय ६८ रनबाट अगाडि खेल्न सुरु गरेको थियो । मालान र जोनी बेरिस्टो क्रिजमा थिए । इंग्ल्यान्ड ठूलो स्कोरतर्फ अग्रसर देखियो । तर लन्चअगाडि इंग्ल्यान्डले अविश्वसनीय रूपमा एकपछि अर्को विकेट गुमायो । उसले ३५ रनमा अन्तिम ६ विकेट गुमाएको हो । क्रिस ओभरटनले ४६ रनमा अस्ट्ेरलियाका दुई विकेट लिँदै इंग्ल्यान्डलाई राहत दिने प्रयास गरेका थिए । उनले २२ रन बनाएका डेविड वार्नर र २५ रन बनाएका क्यामरन बेनक्रोफ्टको विकेट लिए । त्यसयता स्मिथ फेरि एकपल्ट इंग्ल्यान्डको टाउको दुखाइ बन्यो । स्मिथले तेस्रो विकेटमा उस्मान ख्वाजासँग १ सय २४ रनको साझेदारी गरे । अब उनले तेस्रो दिनको खेल सुरु हुँदा आफ्नो २२ औं शतक पूरा गर्ने अवसर पाउने छन् । इंग्लिस बलरहरूले उनलाई बिरलै दबाबमा राख्न सके । मैदानको चारैतर्फ सट प्रहार गर्न सफल रहे । उनले १ सय २२ बल खेल्दै १४ चौका र एक छक्का प्रहार गरिसकेका छन् । ख्वाजाले ५० रन बनाए । उनी क्रिस वोक्सको बलमा एलबीडब्लू आउट भए । अष्ट्रेलिया शृंखलामा २० ले अगाडि छ । अहिले टेस्ट चलिरहेको वाका मैदानमा जित प्राप्त गर्दै घरेलु टोलीले फेरि एसेज आफ्नो पक्षमा पार्न सक्नेछ । तर टेस्टका अन्तिम दुई दिन भारी वर्षा हुनसक्ने अनुमान गरिएको छ । दिनको सुरुमा खेल इंग्ल्यान्डको नियन्त्रणमा देखिए पनि टिमका लागि कीर्तिमान पाँचौं विकेटको साझेदारी टुटेपछि इनिङ्स चाँडै समेटियो । मालानले १ सय ४० र बेरिस्टोले १ सय १९ रन बनाए । बेरिस्टोले यसक्रममा आफ्नो चौथो शतक पूरा गरे । उनीहरूले २ सय ३७ रनको साभेदारी गरे । मालानको भने पहिलो टेस्ट शतक थियो ।
कमल र पार्वतीले जिते ३३ स्वर्ण,काठमाडौं पुलिस क्लबका कमल श्रेष्ठ र पार्वती गुरुङले आठौं कोरियन एम्बासडर राष्ट्रिय खुला तेक्वान्दो च्याम्पियनसिपमा शुक्रबार ३३ स्वर्ण पदक जितेका छन् । सातदोबाटोस्थित नेपाल तेक्वान्दो एकेडेमीको हलमा शुक्रबार सिनियर एकल पुम्सेको २९ वर्षमुनि पुरुषमा कमल र महिलामा पार्वतीले फाइनलमा जितबहादुर भोटे र नीता गुरुङलाई पराजित गरे ।कमल र पार्वतीले पेयर पुम्सेको सिनियरमा पनि स्वर्ण जितेका छन् । उनीहरूले आर्मीका सन्जीव ओझा र नीता गुरुङलाई पछाडि पारे । साथै कमल र पार्वतीले दुवै टिम पुम्सेबाट स्वर्ण हत्याएका छन् । टिम पुम्सेतर्फ कमलसहित प्रेमबहादुर लिम्बू र जितबहादुर भोटे तथा महिलामा पार्वतीसहित मीरा रानामगर र निर्मला विक टोलीमा थिए ।३० वर्षमाथि सिनियर पुरुष एकल पुम्सेमा आर्मीका रेजिन रिमाल विजेता भए । उनले पुलिसका जगदीशसिंह पालीलाई हराए । सोही स्पर्धाको महिलामा पोखराकी रेकमाया गुरुङले आर्मीकी मीरा काफ्लेलाई हराएर स्वर्ण जितिन् । जुनियर पेयर पुम्सेमा स्युचाटारका अस्मिन राउत र विनिता तामाङले स्वर्ण जिते । जेसिजका नवीन श्रेष्ठ र मोनिका मगर दोस्रो भए ।१४ वर्षमुनि एकल पुम्सेमा ललितपुरका युकिन चौधरी र कोटेश्वरका सोहन श्रेष्ठ तथा महिलामा आर्मीकी रीता श्रेष्ठ र स्युचाटारकी मोनिका रम्तेल क्रमश: पहिलो र दोस्रो भए । पुरुष एकल पुम्से १७ वर्षमुनि जेसिजका नवीन श्रेष्ठ र स्युचाटारका अस्मिन राउत क्रमश: पहिलो र दोस्रो भए । महिलामा स्युचाटारकी नोमिता मोक्तानले स्वर्ण तथा आर्मीकी रोशनी श्रेष्ठले रजत जिते । कोटेश्वरका श्रीकृष्ण कार्की र सीतापाइलाका विधान श्रेष्ठ जुनियर ४२ केजी तौलको फाइनल पुगेका छन् ।
ब्राजिली फुटबल अध्यक्ष प्रतिबन्धित,"पेरिस (एएफपी) फिफाले ब्राजिलियन फुटबल महासंघ (सीबीएफ) का अध्यक्ष मार्को पोलो डेल नेरोलाई शुक्रबार फुटबल गतिविधिबाट ९० दिनका लागि प्रतिबन्ध लगाएको छ ।फिफा काउन्सिलका पूर्वसदस्य रहेका ७६ वर्षीय उनी ठूलो भ्रष्टाचार काण्डमा मुछिँदै प्रतिबन्धमा पर्ने दक्षिण अमेरिकी खेलकुदका पछिल्ला अधिकारी हुन् । उनलाई डिसेम्बर २०१५ मा अमेरिकामा भ्रष्टाचार आरोप लगाइएको थियो र त्यसयता पदबाट हट्नका लागि पेले, जिकोलगायत धेरैले भनेका भनेका थिए ।पोलो डेल नेरोलाई राष्ट्रिय र अन्तर्राष्ट्रिय सबै तहको फुटबल गतिविधिमा प्रतिबन्ध लगाइएको छ, फिफाद्वारा जारी विज्ञप्ति भनिएको छ, प्रतिबन्ध तत्कालै लागू हुनेछ । नैतिक समितिले अनुसन्धान नटुंग्याएसम्म फिफाले उनीमाथिको प्रतिबन्धलाई ४५ दिन थप्न सक्नेछ । डेल नेरोअघि सीबीएफ प्रमुख रहेका जोसे मारिया मारिन दक्षिण अमेरिकी फुटबल महासंघका पूर्वअध्यक्ष जुआन एन्जेल नापोट र पेरु फुटबलका पूर्वप्रमुख म्यानुएल बुर्गासँगै नोभेम्बरयता न्युयोर्कको सुनुवाईमा रहेका छन् ।"
इपिसेन्टर जेरुसेलम,"अन्त्यहीन संघर्षजेरुसेलमका लागि भएको यो लडाइँ पछिल्ला केही दशकको मात्रचाहिं होइन । थुप्रै हजार वर्षमा सत्ता, शक्ति र विश्व राजनीतिबीच सबैले यस ठाउँमा आँखा गाढेका थिए । पछिल्लो कडीको रूपमा भने सन् १९१७ पछि अटोमन साम्राज्यलाई ढलाएर शक्तिमा आएको ब्रिटिस साम्राज्यसँगै कमजोर बनेका मुस्लिमहरू र त्यसबीचमा भित्रिएका यहुदीहरूबीचको विकासक्रमले नयाँ परिवेशको जग खडा गरेको हो । त्यतिबेलादेखि पछि जर्मनीमा हिटलरले यहुदीको नरसंहार चलाउँदासम्म यहुदीहरू भित्रिन थाले । ती अधिकांश धार्मिक चेत भएका भन्दा पनि बढी समाजवादी सोच र राष्ट्रवादी रुझान भएका थिए । प्यालेस्टाइनीहरूमा पनि पुन: अटोमन साम्राज्यकै झल्को फर्काउन कसरत त हुँदै थियो तर यहुदीसामु उनीहरू कमजोर दरिए । प्यालेस्टानीबीचको मुठभेडमा ठूल्ठूला दंगाहरूसमेत भए । जर्मनीमा होलोकस्ट नरसंहारबाट भागेर आइराखेकालाई रोक्ने अद्यागमन नीति ब्रिटिस प्रशासनले लगाएपछि त यहुदीहरू युद्धमै उत्रिए । जसले गर्दा संयुक्त राष्ट्रसंघको सन् १९४७ को विभाजन योजनाअन्तर्गत यहुदी र अरबहरूका लागि एउटा ठूलो प्यालेस्टाइनी क्षेत्र विभाजन गरियो । यद्यपि त्यतिखेर जेरुसेलमलाई विशेष अन्तर्राष्ट्रिय शासन व्यावस्था भित्र राख्ने निर्णय गरियो । जब उक्त विभाजन योजना अरबलाई मान्य भएन, उक्त क्षेत्र झन् बढी तनावग्रस्त भयो । त्यतिखेरै जेरुसेलम विभाजन भयो । जेरुसेलमले सबैभन्दा ठूलो धक्का त १९६७ को अरबइजरायल युद्धमा खेप्यो । इजरायले उक्त युद्धमा सिर्फ उसका अरब शत्रुहरूलाई पराजित गरेन, इजिप्टबाट गाजा स्ट्रिप र सिनाई प्रायद्वीप कब्जा गर्यो, जोर्डनबाट वेस्ट ब्यांक र पूर्वी जेरुसेलम र सिरियाबाट गोलन हाइट । त्यतिखेर यहुदीहरूले वेस्टर्न वाल भनिने एक धार्मिक चुनढुंगा पनि आफ्नो पकडमा फिर्ता ल्याए जुन जोर्डन अधीनस्त हुँदा इजरायलीलाई जान प्रतिबन्धित थियो । त्यहाँ इजरायली सेनाहरू जंगिँदै गएको र प्रार्थना गरेका तस्बिरहरू इजरायलभर राष्ट्रवादी रंग भर्न सहयोगी बने । अहिले प्यालेस्टाइनले सन् १९६७ सम्म जोर्डन अधीनस्त पूर्वी जेरुसेलमलाई खास आफ्नो राजधानी मान्ने गर्छ जुन अहिले सबैजसो इजरायल अधीनस्त छ । ४ लाख २० हजारभन्दा बढी प्यालेस्टाइनीहरू पूर्वी जेरुसेलममा दिनदिनै इजरायली अतिक्रमण बढेको र आफ्नै देशभित्र इजरायलको शासनमा चल्नुपरेकोमा रुष्ट छन् । जेरुसेलममा जन्मिएका वा पुस्तौंपुस्तादेखि त्यहाँ बस्दै आएका प्यालेस्टेनीहरूले इजरायलीसरह नागरिकता नपाई सिर्फ आवास अनुमतिपत्र मात्र पाउँछन् । जेरुसेलमबाहिर ७ वर्ष बसेमा वा वेस्ट ब्यांक वा गाजा स्ट्रिपका कसैसँग विवाह गरेमा जस्ता अनावश्यक कारणमा उनीहरूले उक्त अनुमतिपत्र समेत गुमाउँछन् । उनीहरूसँग अस्थायी जोर्डनको पासपोर्टसमेत हुन्छ जसको अर्थ जोर्डनको समेत पूर्ण नागरिक नभएको भन्ने हो । आफ्नो धार्मिक भूमिका लागि र त्यसको रक्षा गरिराखेका प्यालेस्टाइनी नागरिकको अधिकार र सम्मानमा ३२ अरब राष्ट्रले अहिलेसम्म इजरायललाई मान्यता दिएका छैनन् । तीमध्ये १६ मात्रले इजरायली पयर्टकलाई आफ्नोमा आउन दिन्छन् भने अन्यले आफ्नो देशमा यात्राको अनुमति नदिने मात्र होइन आफ्ना नागरिकलाई दिने पासपोर्टमै इजरायलबाहेक विश्वभर यात्रा गर्न सकिने नै प्रिन्ट गरेका हुन्छन्् । यद्यपि अझै जेरुसेलममा मुस्लिम जनसङ्ख्या ३० देखि ४० प्रतिशत छ । तर सञ्चारमाध्यमहरूमा जनाइएअनुसार इजरायलले त्यहाँ प्यालेस्टेनी बस्ती भत्काउँदै र तिनमा अतिक्रमण गर्दै इजरायली बस्तीमार्फत आफ्नो प्रभावक्षेत्र बढाइराखेको छ । प्रतिरक्षा प्रणालीसहितका ती घरहरूको लागत सामान्य घरहरूभन्दा निकै धेरै पर्छ । तैपनि इजरायली राष्ट्रवादले त्यसलाई पैसाको मूल्यमा तौलन चाहंँदैन । इजरायलीमाझ एउटा चर्चित भनाइ नै छ, जब विश्वभरका यहुदीहरू प्रार्थना गर्छन् उनीहरूको दिमागमा इजरायल आउँछ, जेरुसेलमका मानिसहरूको अनुहारमा आफ्नो पवित्र टेम्पल माउन्ट आउँछ, जुनसमेत अहिले अल अक्सा मस्जिदसँगै ओल्ड सिटीमा थियो । त्यसैले आफ्नो मनमा गडेको ठाउँ विभाजन सोच्नै नसक्ने उनीहरू ठान्छन् । अहिले त्यस परिसरलाई इजरायल सरकारसँग सरोकार नहुने एक इस्लामिक ट्रस्टले संचालन र रेखदेख गर्छ तर प्यालेस्टेनी सुरक्षा फौज आवश्यक पर्दा जुनकुनै बेला जान सक्छ । प्यालेस्टेनी र मुस्लिम विश्वले समेत अल अक्सा सधैं आफ्नो मुटुमा हुने र त्यसको सुरक्षा वा अस्तित्वमाथि संकट पर्दा मुस्लिमहरू अनायासै जंगिने बताउँछन् । तर पुरातत्त्व, इतिहासका हिमायतीदेखि लिएर धर्ममा मनैबाट आस्था राख्नेहरू कुनै एउटा पक्षलाई सांकेतिक रूपमै राजनीतिक हैसियत दिने नाममा वास्तविक अर्थको जेरुसेलम गुमाइराखेकोमा चिन्तित छन् । उनीहरूको चिन्ता एउटै छ, जेरुसेलममा धर्म, इतिहास, कला र सद्भावले बनेका वास्तविक मानिसहरू बस्छन् जसमा घुसाइएको राजनीतिले दुवैतर्फ बस्ने ती मानिसहरूको अवमूल्यन भइराखेको छ । ट्रम्पको यो निर्णयबाट नागरिकका तहमा इजरायलीहरू नै पनि खुसी छैनन् । उनीहरूलाई थाहा छ, यो निर्णयले त्यहाँको जीवन झन् तिखो धारमा पारेको छ । न्युयोर्क टाइम्सले आफ्नो एक सामग्रीमा लेखेको छ, अहिले इजरायली राजनीतिमा कहिल्यै नघट्ने गरी चर्को धार्मिक राष्ट्रवाद भरिएको छ र त्यसको एउटा बलियो मानक जेरुसेलम बनेको छ । ओस्लो सम्झौताले गाजा स्ट्रिप र वेस्ट ब्यांकमा प्यालेस्टानी सरकारलाई शासन गर्ने अधिकार फिर्ता दिने र प्यालेस्टाइनलाई राज्यका रूपमा सीमित अधिकार दिए तापनि मुख्य सीमाका मुद्दा भने ज्युँका त्युँ छन् । जेरुसेलमको मुद्दा भने इजरायलप्यालेस्टाइन द्वन्द्वको केन्द्रमा रहेर बर्सेनि झन् बढी जटिलतातर्फ उन्मुख भइराखेको छ । तेस्रो पक्षको रूपमा जेरुसेललमा मुस्लिम र इसाई मठहरूको संरक्षण गर्ने अभिभारा बोकेका जोर्डनका राजा अब्दुल्लाह द्वितीयले ट्रम्पलाई घोषणाअगावै उक्त कदम नगर्न चेतावनी दिएका थिए । ट्रम्पले सुनेको नसुन्यै गरे । जोर्डनका राजाको एउटै पीर छ, कतै त्यसले मुस्लिमहरूलाई आक्रोशित नबनाओस्, आतंकवादीलाई नउक्साओस् । उता प्यालेस्टेनी राष्ट्रपति महमुद अब्बासले शान्ति प्रक्रियामा अब अमेरिकाको भूमिका सकिएको बताए । सबैको चिन्ता अब त्यही छ, पुन: युद्ध सुरु नहोस् किनलाई जसलाई रोक्ने तर्कसंगत उपाय कसैसँग छैन । र, त्योभन्दा बढी तर्क सुन्ने धैर्य र साहस छैन । (एजेन्सीहरूको सहयोगमा)"
यो कथा आजै किन ?,"पुनश्च: यो कथा आजै किन ? किनभने भोलिदेखि म ७५ औं वर्षमा प्रवेश गर्दै छु । त्यसैले विगत वर्षका सम्झनास्वरूप, आजै ।"
तिम्रो लोग्ने र म,स्वास्नीलाई खुट्टाको जुत्ता सम्झनेकथित पुरूषार्थी तिम्रो लोग्नेलाई घृणा गर्छु म !
"भोट दियौँ, समृद्धि देऊ","६ गते एघार बजे हाम्रो गाडी छुट्छ । ७ गते मतदानस्थलमा पुग्नु छ । चुचुरेका उमावि शिक्षक सिद्धिराज भट्ट मतदान अधिकृत छन् । एउटा टाटा सुमोमा ड्राइभरसहित एघार जना खाँदाखाँद गरी अटेका छौँ । टोकरपुरसम्म गाडीमा र त्यसपछि हिँडेर जाने हाम्रो योजना छ ।खार्पानी मावि गोश्वाराको मतदानस्थलका दुइटा मतदान केन्द्रका कर्मचारीहरू दुइटै सुमोमा चढेका छन् । गाडी धूलो उडाउँदै हुइँकिरहेको छ । तीसपैँतीस जनाको हूल बेलुका जाडोमा कता बस्ने होला π के खाने होला π मनमा अनेक तर्कना तँछाडमछाड गर्दै छन् । तिनोटा गाडी एकसाथ छुटे पनि अगाडिको गाडीले उडाएको धूलोले हाम्रो बाटै छेकिदिन्छ । गाडीहरूको दूरी फराकिँदै जान्छ । चार बजेतिर हामी गाल्पा पुग्छौँ । घाम पहेँलिएर पश्चिमी आकाशको गर्तमा भासिन लागेको छ । पाँच घण्टाअघिको मन्थलीको हपहपी गर्मी, अहिले मुटु कमाउने जाडो । हाम्रो भौगोलिक र प्राकृतिक विविधता । रामेछापको पश्चिमी भूभागको राम्रै व्यापारिक हब बन्ने सम्भावना बोकेर उभिएको छ गाल्पा भञ्ज्याङ । प्राकृतिक वातावरण चिसो भए पनि चुनावी चहलपहलले मानिसहरू ताता र राता देखिएका छन् । प्रहरी जवान रमण थारू हराउँछन् । बजार पूरै खोजेपछि रमण भेटिन्छन् । सई महतारा भन्छन्, नामै रमण । रमाइलो गर्न गाको होला नि रमण भाइ । सुनेर रमण मन्द मुस्काराउँछन् ।दोरम्बाबाट साँघुरो बाटोमा गाडी सुस्तसुस्त तल झर्न थाल्छ । दोरम्बा गाउँपालिकाको केन्द्र टोकरपुर पुगेपछि तीनवटा गाडी भेट हुन्छन् । साँझै पर्न लागेको छ । चिसो निकै बढेको छ । अगाडि जाने कि नजाने, दुविधामा छौँ । निगुरेसम्म गाडी जान्छ । एक स्थानीय भन्छन् । ड्राइभर बटारिन थाल्छन् । टोकरपुरसम्मको मात्रै कबुल छ । पैसा थपिदिने भएपछि कुरा मिल्छ । टोकरपुर सिँगार्चे गाउँ हुँदै गाडी उकालो लाग्छ । अलिकति मास्तिर पुगेपछि धूलोमा भासिएको भन्दै ब्याकलाइट बालेर गाडी उल्टो हिँड्न थाल्छ । अगाडि को गाडी ले बहाना बनाएजस्तो लाग्छ ।गाउँमा साँझबत्ती बलिसकेको छ । गाडी फर्काइदिएर तीस जनाको डफ्फा उकालो चढ्न थाल्छौँ । त्यसपछि तेर्सिन्छौँ । तलबाट गाउँले कराउँछन्, त्यता हैन । उकालो लाग्नुहोला । धन्यवाद दिँदै हामी उकालो लाग्छौँ । कोही तलै छुटेका छन् । तलका साथीलाई बोलाउँछौँ, ए, साथी π कता आइपुग्नुभयो ? तलबाट साथीहरू बोल्छन्, हामी आउँदै छौँ है π बाटोमा कतै घर नभएकाले निगुरेतिर उकालिन्छौँ ।निगुरे पुग्दा रातको आठ बजेको हुन्छ । जाडो खपिसक्नु छैन । हावा तेजसित बहेको छ । रगतै जम्लाजस्तो हुन्छ । डाँडाको ठूलो सिमेन्टेड घरमा पसल पनि रहेछ । हामी तातो पानीमा चाउचाउ र बिस्कुट हालेर खान थाल्छौँ । एक जना भाते मास्टरले भात नखाई सुत्दै नसुत्ने भनेपछि भात पकाउनैपर्ने हुन्छ । घरधनी भन्छिन्, ठीक पारिदिन्छु, आपैँ पकाएर खानुस् ।गुन्द्रुक र भात तयार हुन्छ । खान्छौँ । जाडोमा घिच्नेभन्दा पनि थिच्नेको पीर । सहयोगी गाउँलेले हामीलाई बन्दै गरेको स्कुलमा लैजान्छन् । चार जना सुत्ने ठाउँमा हामी सात जना घुस्रिन्छौँ । ओढ्ने केही छैन । जिउका लुगा लगाएरै तेर्सो पर्छौँ । साथीहरूको बाघघुराइले सुत्नै दिँदैन । बाहिर निस्किसक्नु छैन । रिमरिममै उठ्छौँ । बाटो सोध्दै उकालो लाग्छौँ । ट्रयाक मात्रै खोलिएको भीरको सडक छ । मान्छे हिँड्नै मुस्किल हुने । तुसारो बाक्लिएर हिउँ बन्नै लागेको छ । डाँडामा घामले कलिला पाइला मात्रै टेकेको छ । घाममा बसिरहने समय छैन । टुङ्गोमा पुग्ने हतार छ हामीलाई । डाँडाबाट झर्छौँ । शीत र तुसारोले बाटो चिप्लो भएको छ । भनेको ठाउँमा खुट्टा टेकिँदैनन् । एक जना पुलिस भाइ लड्छन् । उनको भारी गुल्टिन्छ । बन्दुक उछिट्टिएर दस हात पर पुग्छ । धन्न π बन्दुक भरेको रैनछ ।खोलामा पुग्न हामीलाई डेढ घण्टा लाग्छ । खोला तरेपछिको उकालोले तानाशर्माको घनघस्या सम्झाउँछ । खोलापारिको स्कुलमा पुगेपछि साथीहरू भोक र थकाइले लम्पसार पर्छन् । मेरो हाल झन् बेहाल भएको छ । कसैले फोनमा सोध्छ, कता आइपुग्नुभयो ? म भन्छु, खै, कता कता ? ठाउँको नाउँ थाहा भए पो । ऊ फेरि सोध्छ, साल्मेको स्कुलमा हो ? भन्छु, स्कुलचैँ स्कुलमै हो । साल्मे हो कि खाल्मे हो ? फोन गर्नेले माथि डाँडामा हेर्न भन्छ । दुई जना हात हल्लाउँदै छन् । फोनमै भन्छ, उकालो आउनू । तेर्सो नजानू । गोश्वाराको वल्लो मतदानस्थलका लागि दुई टोली खार्पानी मावितिर तेर्सिन्छन् । उकालिनेमा हाम्रो टोली मात्रै छ । मरीतरी डाँडामा पुग्छौँ । हामीलाई बोलाउने मान्छे गोश्वारा प्रहरी चौकीका पुलिस रहेछन् । भोकले लखतरान भएका छौँ । बाटोमा केही पाइएको हैन । प्रहरीचौकीमै भात खान्छौँ । मुढेबाट दोलखाको दूधपोखरीढुङ्गेको कच्ची बाटो हुँदै सरसामान ढुवानी हुँदोरहेछ त्यहाँ । चौकीका केही प्रहरी हाम्रै मतदान केन्द्रमा जाने तयारीमा रहेछन् । अघिअघि सर्लाहीका सिपाही बजरङ्गी साह छन् । पछिपछि म छु । उनको भारी निकै गहु्रँगो छ । लेकको बाटोमा तुसारो परेको छ । तराईका बजरङ्गीलाई उकालो हिँड्न निकै गाह्रो परेको छ । अप्ठेरो ठाउँमा उनी बन्दुकलाई लौरो बनाउँछन् । बजरङ्गीलाई म आफ्नै छोरो देख्छु । मन कटक्क काटिएर आउँछ । कति गाह्रो छ है पुलिसको जागिर खान । खानापछि तीन घण्टाको धपेडीमा हामी मतदानस्थल पुग्छौँ । टोकरपुरबाट जम्मा दस घण्टा हिँडेछौँ हामी । एनसेलबाहेकको सिमले काम नगर्ने रहेछ । हाम्रा फोन काम लाग्दैनन् । स्कुलमै बासको व्यवस्था हुन्छ । म्यादी भाइबैनीहरू भात पकाउन थाल्छन् । खुला भेन्टिलेटरबाट फुइँफुइँती हावा पसेको छ कोठामा । भात थालमा हाल्नासाथ पानी हुन्छ । पानी खाइसक्नै छैन । राति जस्ताबाट ओछ्यानमै शीत खस्न थाल्छ । बिहान मुख फुलेर हुमहुम्ती भएको हुन्छ । औषधिको नियमित डोजले भ्याएको छैन । रगत पत्ल्याउने औषधिसमेत बढी नै खाएको छु ।दु:ख साथसाथै फरक अनुभूति पनि भएको छ । साथीहरू आआफ्नो काममा खटेका छन् । बैतडीका सिद्धिराज भट्ट, बाराका सई उत्तम श्रेष्ठ, दोलखाका हबल्दार रामजी थामी, कपिलवस्तुका सिपाही रमण थारू, नुवाकोटका ज्ञानबहादुर नेपाली, सर्लाहीका बजरङ्गी कुमार साह र बाँकी सबै रामेछापेली छौँ । पूर्वपश्चिम, उत्तरदक्षिण र मध्यनेपालका फरकफरक जातजातिका हामीले कहिले एकसाथ बस्न पाउनु π म्यादी भाइबैनीको कञ्चन हाँसो र इतर्याईंले वातावरणलाई जीवन्त तुल्याएको छ । १० गते सात बजेभित्रै तयारी अवस्थामा बस्नु छ । मिर्मिरेमै हामी काममा खटेका छौँ । टेबुलघडीले तापक्रम ३८ डिग्री फरेनहाइट देखाएको छ । डोल्पा, मनाङ, मुस्ताङजस्ता हिमाली जिल्लामा झन् कस्तो होला π बिहानै रेडियोमा शून्य डिग्री सेल्सियसमा मतदाता समाचार सुनिएको छ । भएभरका लुगा भिर्दा पनि मुटु काम्न छाडेको छैन । हात गँगरिएर कलम समातेको छैन । बोली लर्बरिएर कुरा पुग्दैन । मतपेटिका तयारीका झन्झटिला प्रक्रिया पूरा गर्न लामै समय लाग्छ । आठ बजेतिर मात्रै फाट्टफुट्ट मतदाता देखिन थाल्छन् । मतदाताको एउटै आशय छ, भोट दियौँ, अब समृद्धि देऊ ।सर्वदलीय बैठकमा दलका कार्यकर्ताले भोट हाल्न नजान्नेको भोट अरूले हाल्दिन पाउनुपर्ने अडान राखेका थिए । त्यै देखिन्छ त्यहाँ । एकचोटि मेरा बा भन्छ । भोट हालेर जान्छ । अर्कोपटक आमा भन्दै आउँछ । एक छिनपछि उही मानिस आउँछ र भन्छ, मेरी फुपू । आँखा देख्नुहुन्न । एउटै मानिस आमा, बा, दिदी, भिनाजु, काका, काकी, मामा, माइजू नाता लगाएर सर्साउँदा मान्छेको भोट हालेर जान्छ । अर्काको भोट हाल्ने कुकर्ममा कुनै पनि दल कम देखिँदैनन् । दलहरूको अघोषित मिलेमतै देखिएको छ । मुस्किलले बीस प्रतिशत महिलाले आफ्नो मताधिकार आपैँ प्रयोग गरे होलान् । बाँकी अरूकै हातबाट । आफ्नो हातै काटेर दिने महिलाले के गर्लान् खै π व्यक्ति सम्प्रभु हुने भनेकै मत हाल्दाको केही सेकेन्ड वा मिनेटमा मात्रै हो । त्यै भोट अर्कैलाई ठोक्न दिएपछि जनता कहाँ सार्वभौम हुन्छ ? मताधिकारको प्रयोग गर्नु र भोट बिग्रनु फरक विषय हुन् । भोट बिग्रे पनि उसले मताधिकार त प्रयोग गरेकै हुन्छ नि π यो उनीहरूलाई सम्झाउनुपर्ने कुरै होइन । चुनाव सकिन्छ । फर्कने चिन्ताले सताउन थाल्छ । साँझ पर्दै गएको छ । चिसो चढ्दै गएको छ । मतपेटिका सुरक्षाकर्मीले जिम्मा लिएका छन् । खै, हाम्रो जिम्मा कसले लिन्छ हँ ? खार्पानी केन्द्रबाट मतपेटिका लिएर एउटा ट्रक यतै आउने रे । सुनेर मन अलि हलुको हुन्छ । निकै वरमा अर्को एउटा ट्रक पनि आइपुग्छ । पन्ध्र जना जति त्यसैमा चढ्छौँ । उताको केन्द्रका मतपेटिका, सुरक्षाकर्मी, एजेन्ट र कर्मचारी लिएर आठ बजे ट्रक आइपुग्छ । त्यसमा झन् बढी मानिस चढेका छन् । दुवै ट्रक निष्पट्ट अँध्यारोमा धर्खरिँदै ओरालो लाग्छन् ।म ट्रकको बार समातेर उभिएको छु । सडक नाम मात्रको छ । ट्रकको हेडलाइटमा अगाडि हेर्दा बाँचिलाजस्तो लागेकै छैन । टेलिभिजनमा चाँडै फ्ल्यास न्युज बनिने भइयो π लौ मरियोस् π संविधान र संघीयता कार्यान्वयनमा हाम्रो पनि बलिदानी होस् πदोलखाको सैलुङ्गेश्वरी गाउँपालिका२ (साबिक दूधपोखरी गाविस) ढुङ्गे आइपुगेपछि झोलाबाट मोबाइल झिक्छु । दस बज्नै लागेको छ । नेटवर्कले थोरै काम गरेको रहेछ । पाँच दिनपछि मोबाइलले टावर भेट्टाएको छ । मोबाइल खुसी भयो कि म ? छोरालाई फोन गर्छु । ऊ पनि खुसी हुन्छ । नौ गते बेलुका टिपेको चार गाँस चारोबाहेक पेटमा पानी पनि परेको छैन । ठीकै छ, राम्रैका लागि उपवास बसिएको छ । संघीयता सफल होस् πसैलुङ्ग सुरु भैसकेको छ । हात कठ्याङ्ग्रिएर ट्रकको बार पनि समात्न छाडेको छ । ट्रक उफ्रेको छ बुरुकबुरुक । हल्लिएको छ ज्यान । सेकेको छ जाडोले । यत्तिको आपत् जिन्दगीमा सायदै परेको थियो होला । कहाँ पुगियो π कता गइँदै छ π लेकका कोणधारी रूख मात्रै पल्याकपुलुक आँखामा नाच्छन् । कतै घना र कालो जङ्गल देखिन्छ । तीन घण्टाभन्दा बढी सैलुङ्गको जङ्गलमा कुदिसकियो । घरगोठ कतै देख्नु छैन । मैले दोरम्बामै ओर्लने योजना बनाएको छु । भन्छन् नि π मर्नुभन्दा बहुलाउनु निको । दोरम्बा झर्नै बेस । ढुङ्गेबाट लगातार हुइँकिँदा दोरम्बा आइपुग्न चार घण्टै लाग्छ । म ओर्लिन्छु । ट्रक चौकीतिर लाग्छ । दोरम्बा आसपासका मतदान केन्द्रका मतपेटिका पनि त्यहीँ जम्मा पारिएका रहेछन् । ससानो जात्रै छ मानिसको ।ट्रकबाट ओर्लिएर बजारमा बास खोज्न थाल्छु । उता र यता लखरलखर गरिरहन्छु । घरमा कतै बत्ती बलेको छैन । ठूल्ठूला भोटेकुकुरको भुकाइले रातको सन्नाटा बिथोलेको छ । मेरो भने सातोपुत्लो उडेको छ । कुन बेला कुकुरले चोक्टा तान्ने हो, थाहा छैन । एकदमै विचलित र हतास भएको छु । घडी हेर्छु । एक बजेको छ । मोबाइलमा मात्रै हैन, मभित्रको चार्ज पनि रित्तिएको छ ।परको एउटा घरमा बत्ती बलेको देखेपछि अनायासै ममा खुसीको सञ्चार हुन्छ । सुनसान सडकमा त्यतै लाग्छु । डराईडराई ढोका ढकढक्याउँछु । को हो ? बूढो र धोद्रो स्वर बोल्छ । म बिन्ती बिसाउँछु, चुनावबाट आएको । ढोका खोल्नुस् न हजुर ।ढोका छिट्टै खुल्छ । मलाई हेर्दै तामाङ बा बोल्छन्, कदा बस्छस् त होइ तँ π सुत्ने ठाम छोइना । म भन्छु, यै टेबुलमा सुत्छु बा । उनी भन्छन्, जाडोमा कसरी सुत्छस् ? ओढ्ने छोइना । पर्तिर छोरा सुत्या छ । उतै सुत् । उनले बताएअनुसारको घरमा जान्छु । बोलाउँछु । ठस्केर बोल्छ, छैन सुत्ने ठाउँसाउँ । ऊ ढोका खोल्दैन । निराश भएर बूढैतिर फर्कन्छु । पुस्तान्तरले कता पुर्याएछ हाम्रो अतिथि देवो भव: !बूढा भन्छन्, मसँग सुत्छस् ? यहीँ छेउमा सुत् । यसो हेर्छु । मयलले सिरक कालो भएको छ । जिउका लुगा मैला छन् । भन्छु, हुन्छ बा । तपाईंसँगै सुत्छु । लगाएकै लुगामा बूढासँग घुस्रिन्छु । बूढाको जिउबाट अमिलो गन्ध आएको छ । सोध्छु, बा, कति वर्षको हुनुभयो ? उनी भन्छन्, सत्तरी र पाँच । सातकै हुँदा बा छुट्नुभयो । बासँग सुत्न पाइनँ । सोच्छु, मेरा बा बाँचेका भए पचहत्तरै पुगेको हुनुहुन्थ्यो । सम्झन्छु, मेरा बा अझै जिउँदै हुनुहुन्छ र म बासँगै सुतेको छु ।बिहानै उठेर बाटो लाग्छु । म भरे अवश्य घर पुग्छु । खै, चुनाव जित्नेले देशलाई अब कता पुर्याउने हुन्"
पूर्वलाई एक फन्को,"यात्रा आफैंमा रमाइलो हुन्छ । अप्ठ्याराहरू हुन्छन्, आउँछन् तर पनि यात्रालाई रमाइलो बनाउनुपर्छ । यात्रामा जे आउँछ मजाले पचाउनुपर्छ । त्यसमै रमाउन सक्नुपर्छ ।प्रतिनिधि र प्रदेशसभाका निर्वाचनको मिति तय भएपछि पूर्व जाने मौका मिल्यो । २०७० को निर्वाचनमा पनि पूर्व जाने मौका मिलेको थियो । त्यसको छाप नमिटिँदै र संघ र प्रदेशको रिपोर्टिङमा अझ ताजा बनायो । विराटनगर ओर्लेपछि पूर्वको ढोका खुल्छ । त्यहींबाट सुरु भयो हाम्रो एक नम्बर प्रदेशको यात्रा ।पूर्वको रिपोर्टिङको पहिलो दिन इलामको फिक्कल गएर रोकिन्छ । स्थानीय तहको निर्वाचनका पार्टीका चिह्न र झन्डा कतैकतै बाँकी नै थिए । स्थानीय जनप्रतिनिधिले काम थाले पनि खास देखिएको छैन । जनप्रतिनिधिहरू बढीजसो दैनिक सिफारिस काममा व्यस्त छन् । मतदाताको अपेक्षा भने धेरै । निर्वाचित गरेर पठायौ, खै त के गरे कात्तिकको तेस्रो साता फिक्कलमा भेटिएका एक मतदाताले भन्दै थिए, फेरि निर्वाचन आउँदै छ, मत माग्न आउँदै छन् ।फिक्कलको सूर्योदय कुनै पार्टीप्रति लक्षित थिएन । फिक्कलमा सूर्य पनि थियो, रूख पनि र हँसिया, हथौडा र मसाल पनि थियो । तर ती सबैलाई त्यहाँको प्रकृतिले छोपेको थियो । झापाको चारआलीबाट अलि माथि उक्लेपछि सुरु हुन्छ, इलामको सुन्दरता । प्राकृतिक रूपमा सुन्दर इलामलाई राजनीतिक दलका झन्डा र चुनाव चिह्नले थप सिंगारेजस्तो भइरहेको थियो । झन्डाले सिंगारेपछि लोकतान्त्रिक सुन्दरी भन्दा पनि फरक नपर्ने ।कान्तिपुर दैनिक, काठमान्डु पोस्ट, कान्तिपुर टेलिभिजन र फोटोग्राफीको टिम थियो यात्रामा । एक जना चालक दलका सदस्य जसले यात्रामा गति थपेका थिए । घुम्ती सडकलाई पूर्वमा गोलाइ भन्दा रहेछन् । सडकको गोलाइ आएपछि मलाई, कान्तिपुर टीभीका क्यामेराम्यान सञ्जय लुइँटेल र सहकर्मी डीपी उपाध्यायलाई चक्कर लागिहाल्ने । विराटनगरबाट फिक्कल पुग्दाको पहिलो दिनमै चक्करको स्वादले हैरान बनाउन सुरु गर्यो । चालक भाइ भन्दै थिए, गोलाइमा चक्कर आउन रोक्न नाइटोमा टेप टास्नुपर्छ । त्यो नयाँ उपाय सुनेर एक क्षण रमाइलो भए पनि फिक्कल गएर गाडी होटलमा रोकिएपछि मात्र सहज भयो ।फिक्कलको पहिलो दिनको बास सकिएपछि ताप्लेजुङ गन्तव्य थियो । सडकका सडकका दर्जनौं गोलाइ आउन बाँकी नै छन् भन्दै थिए, चालक भाइ । हामी गोलाइ पीडितलाई सयौं सडक गोलाइ पार गर्ने दु:ख छँदै थियो, बेलुका पुगेर समाचार सामग्री पठाउने समय पनि कम थियो । यात्रामै उपाय निस्कियो, बाटोमा मतदातासँग कुरा गर्दै हिँड्ने । ताप्लेजुङ पुग्नुअघि तमोर नदीभन्दा केही माथि बाटोमा भएका कुराकानी रोचक । कुराकानी गरिसकेपछि स्थानीयले चियाको अफर गरिहाल्ने । कतिपयले पकाइसकेपछि चिया खाऔं भनेर ल्याइहाल्ने । तर चिया मीठो भए पनि हामीलाई स्थानीय मतदाताका कुरा अझ मीठा लाग्ने । ती कुरा टिपेर लेख्नेको मजा झन् बेग्लै । अहिले अग्र्यानिक कुरा धेरै हुन्छ, ती मतदाताका कुरा पनि अग्र्यानिक थिए । चासो एउटै थिए, उम्मेदवारका मीठा कुरा तीतोमा बदलिने त होइनन् । मीठा कुरा पूरा नभए झन् तीतो हुन्छ, होइन ? ताप्लेजुङ फुङलिङ पुग्नुअघि एक वृद्धले प्रश्नको उत्तर हामीसँग थिएन । ठाउँका आआफ्ना विशेषता हुन्छन्, त्यहीअनुसार बोलीचाली हुन्छ । पूर्व पहाडका लिम्बु समुदायमा एउटा चर्चित थेगो छ । तर त्यहाँ पुरुष, महिलाले फ्याट्ट बोल्दिहाल्ने । युवाहरू युवती पनि त्यसमा अभ्यस्त । हामीलाई त्यो थेगो सुन्दा पानीपानी हुनुपर्ने कुरा के छ र ? सहज रूपमा लियौं । निर्वाचनमै केन्द्रित हुने भएको हुनाले भोट हाल्ने भन्ने शब्दलाई त्यहाँ भोट लगाउने भनिदो रहेछ । यात्राको अर्को स्वाद नै बेग्लै भाषाको स्वाद चाख्न पाइन्छ । पश्चिमको मान्छेलाई पूर्वी पहाडको भाषाको नौलो स्वाद रमाइलो हुनु स्वाभाविक हो ।सडकको दर्जनौं गोलाइ खाइसकेका हामीहरू ताप्लेजुङ फुङलिङ पुग्दा फुकीढलजस्तो भइसकेका थियौं, चक्कर लागेर । तैपनि हतारमा लेखेको समाचार फुर्सदमा पढ्ने पाठकका लागि समाचार कथा लेख्नैपर्ने थियो । नुन हालेको तातो कागतीपानी खाएर काम सुरु भयो । स्थलगत रिपोर्टिङमा जाँदा इन्टरनेट राम्रो भएन भने दु:ख हुन्छ । मिहिनेत गरी तयार गरेका सामग्री पठाउन नपाए अर्थ हुँदैन । फुङलिङमा बस्ने राम्रो होटल र राम्रो इन्टरनेटले कान्तिपुर टेलिभिजनका साथीहरू अलि बढी खुसी भए, दृश्य पठाउन र प्रत्यक्ष प्रसारण सफल भयो । फुङलिङको साँझमा साथीहरूको तोङ्बा फर्माइस पूरा भयो ।फुङलिङको शिरमा पाथीभराले तलतिर चियाएजस्तो थियो मौसम । मौसम यति खुलेको थियो कि पखेटा हुने हो भने जता पनि उडूँउडूँ लाग्ने । फुङलिङभन्दा केही माथि सुकेटार विमानस्थल कालोपत्रे भएपछि कहिलकाहीँ चार्टर गरेर जाने जहाजले ब्युँझाउँछ, अरू बेला सुत्छ । ओलाङचुङगोलाबाट सुकेटार झरेका शेर्पा बाजे भन्दै थिए, हामीलाई विकास चाहियो, बनेका विमानस्थल चल्नुपर्यो । ओलाङचुङगोला बाटो पुग्नुपर्यो । कुरा यत्ति हो । उनी केही झर्किए पनि । चीनसँग सीमा जोडिएको ओलाङचुङगोलामा तिब्बतबाट बाटो आइसक्यो, यताबाट पुगेको छैन ।गुरुङगाउँको होमस्टेको खाना नखाई कसरी फर्कनू ? ताप्लेजुङ सहकर्मी आनन्द गौतम भन्दै थिए । लौ त जाऔं, सबै साथीहरूको एकमत भयो । सुकेटारमुनि सानो चिटिक्क गुरुङ गाउँमा होमस्टे छ । सहुलियत दरमा खाना बस्न राम्रो सत्कार । गुरुङसेनी दिदीले स्थानीय सामल जोडेर तयार गरेको खान्की हालसम्म पनि यादगर छ । लोकल कुखुरा, रायोको साग, चामल, गुन्द्रुक, गोलेभेंडाको अचार र सिमीको दालको स्वाद सायद अर्को चुनावसम्म याद आइरहला कि ? होमस्टेमा एक कोठा पाहुनाका लागि सफा चट् कोठा र घरवरिपरि हरियाली अनि वरिपरि फूलबारी बनाइएको थियो ।ताप्लेजुङवासी अलैंचीलगायत जडीबुटीले धनी जिल्ला हो । वर्षमा लाख आम्दानी नगर्ने किसान कमै होलान् । अर्ब रुपैयाँभन्दा बढी अलैंची निकासी हुन्छ हरेक वर्ष । त्यसैले त उनीहरूको मुहार उज्यालो देखिन्छ । आर्थिक बलियो भयो भने मान्छेको मुहारमा चमक त्यसै आउँछ । फेरि गोलाइ बाटो हुँदै पाँचथर फिदिम पुग्दा रात झमक्क परिसकेको थियो । देशका ठूला १० सहर बनाउने सहरमध्ये फिदिम पनि एक हो । पहाडको पेटमा काइदाले कुदेको बिसौनीजस्तो सहर बन्दै छ । २०७० को संविधानसभा निर्वाचनमा तत्कालीन राप्रपा नेता पद्मसुन्दर लावतीले पंक्तिकारसँग भन्दै थिए, यो ठाउँमा राजाको सवारी हुँदा बस्ने एउटा कुर्सी पनि थिएन । २०३५ सालतिर त्यो कुर्सी मैले व्यवस्था गरेको हुँ । उनले राजाको कुर्सी मात्र व्यवस्था गरेनन्, धेरैपटक चुनाव जिते । हाल उनी दिवंगत भइसकेका छन् ।लौ है साथी हो, हेवाखोला पुगेर माझीटार जाऔं पाँचथर सहकर्मी शाहीमान राईले कुरा झिके । कारण रहेछ, हेवाखोलाका माछा खाएर पुस्तौंदेखि लालजुर्जाविहीन माझी समुदायको स्टोरी गर्ने । माझी दाइले जुनीभरि डँुगा तारिरहे, अरूलाई तार्दातार्दै आफूचाहिँ वारि रहे भन्ने उदितनारायण झाको गीतजस्तै माझीको कथा रहेछ । हरेक चुनावमा भोट दिने तर लाजपुर्जा कहिलै नपाउने उनीहरूको कथा छ । तमोर नदीको सतह तल झर्दै छ, त्यहाँका अगुवा जसबहादुर माझी (५७ वर्ष) को उमेर बढ्दै छ । उनले तमोरको पानी घटबढ भएको नाप्ने सानो जागिर पनि पाएका छन्, तमोर नाप्दानाप्दै उनले आफ्नो जीवन पनि नापिरहेका छन् । समग्रमा उनले माझीको जीवन पनि नापिरहेका छन् । तमोर जहिले पनि यही रहन्छ, अब हामी माझी भने टिक्न नसक्ने अवस्था आउन लाग्यो उनले सुनाए, कुन दिन हामीलाई पूर्वबाट हेवाखोला र पश्चिमबाट तमोर उर्लेर नदीमा मिसाउँछ । हुन त यहाँ हाम्रो घरबास भए पनि लालपुर्जा छ्रैन ।इलामको प्राकृतिक सुन्दरताको कुरा कति गर्नु । इलामको तस्बिर सबैलाई थाहा छ, सुन्दर चियाबगान । सुन्दर सूर्योदय देखिने ठाउँ । इलाम हरियाली हुँदै हो, त्यसमा थप अर्को विशेषता छ, घरअगाडि फूलको सजावट । फूलबिनाको घर पाउन गाह्रो । सबैलाई मन पर्ने फूलले त्यहाँको हरियालीमा थप सुन्दरता थपेको जो कोहीले देख्न सक्छ ।चियालगायत नगदेबालीका कारण इलाम आफैंमा सम्पन्न जिल्ला हो । पहाडकी रानी नामले चिनिने इलामले पनि यतिबेला सम्पन्नता खोजिरहेको छ । व्यक्ति धनी हुनु एउटा कुरा हो, जिल्ला विकसित हुनु अर्को कुरा हो । त्यसैले ठाउँको विकास हुन मुख्यगरी राज्य नै बढी जिम्मेवार हुनुपर्छ । इलामेलीको त्यही चाहना बढी देखिन्छ ।अझै पनि इलामबाट तराई झापा, मोरङमा बसाइ सर्ने क्रम जारी छ, दूर्गम क्षेत्र खाली हुने क्रम जारी छ । तर, अबको डेढ दशकपछि तराईबाट इलामतिर बसाइ सर्ने अवस्था आउने आकलन गर्न सकिन्छ । किनकि दार्जिलिङले त्यही सिकाएको छ । इलाम दार्जिलिङ हुन अब धेरैबेर लाग्दैन । इलाम जति सुन्दर छ, त्यति पर्यटकलाई स्वागत गर्ने राम्रो संस्कार बसाल्नचाहिँ बाँकी नै छ । पर्यटकका लागि होटल र अरू सेवा सुधार गर्न धेरै बाँकी छ ।यात्रा झापा झरेपछि सडकको गोलाइ लाग्ने डर टर्यो । निर्वाचन माहोल तातेको थियो, जमिन चिसो भइसकेको थिएन, न जाडो न गर्मी । नेपालको सबभन्दा पूर्वी नाका काँकडभिट्टा बाठो सहर हो । त्यसैले होला, होटलले खानपिनको बिल दोब्बर बनाउन खोज्यो, पछि सच्यायो । यो कस्तो बाठोपन होला ?मेची नदीपारिको झापाको भूभाग चन्द्रगढी नगरपालिकमा परे पनि कर्णालीका दुर्गमजस्तै । खानेपानी, शौचालय, सडकबाट वञ्चित । मेचीमा पुल बनेपछि केही हुने आशा भने बाँकी नै छ । आशाले नै मान्छेलाई अघि बढ्ने बाटो दिएको हुन्छ । त्यस्तै छ, त्यहाँको जिन्दगी । राजवंशी बस्तीले आश्वासन पाएको दशकौं भइसक्यो, व्यवस्था परिवर्तन भयो, त्यहाँको जीवनशैली खासै परिवर्तन भएन ।धरानदेखि धनकुटासम्मको सडक कुनै बेला चर्चित थियो । ब्रिटिस सरकारले बनाइदिएको त्यो सडक देखाएर स्वर्गीय नेता सूर्यबहादुर थापाले धेरैपटक चुनाव जिते । सडकको गोलाइ भने अलि बढी लामो भएकाले चक्कर खानु परेन । यात्रा रमाइलो ।धनकुटा सदरमुकामदेखि तेह्रथुम वसन्तपुरसम्मको सडकले ल्याएको परिवर्तन हेर्न लायक रहेछ । धनकुटाको तरकारी सिक्किमसम्म निर्यात हुँदोरहेछ । धनकुटा छथर गाउँपालिका ६ मा भेटिएका किसान बोधबहादुर घिमिरेले खुुसीको कुरा सुनाए, दसैंको बेलामा प्रतिकिलोग्राम तीन रुपैयाँ बन्दाकोभी बेच्दा असी हजार भयो, बीस रुपैयाँ किलोग्राम पाएको भए राम्रो हुन्थ्यो । बिचौलियाले बन्दाकोभी प्रतिकिलो तीन रुपैयाँमा झारेका रहेछन् । विदेशमा काम गरेर फर्किएका उनले एक वर्षमा कम्तीमा दुई लाख रुपैयाँ बचत गर्ने सुनाए । आकाशेपानीको भरमा पनि राम्रो खेती गर्ने सीप त्यहाँका किसानसँग देखियो ।धनकुटाको पहाडका किसान चिया, तरकारी, अलैंचीबाट हरेक वर्ष राम्रो आम्दानी गर्छन् । त्यो आम्दानी विराटनगर, इटहरीलगायतका सहरमा खन्याउँदा रहेछन् । अर्थात् घर घडेरी जोड्छन्, बालबालिकाको शिक्षादीक्षामा खर्च गर्छन् ।तेह्रथुमको सदरमुकाम नयाँ सहरजस्तो लाग्छ । केही वर्षअघि भएको आगलागीबाट आधा जलेको सदरमुकाममा धेरै नयाँ भवन बनेका छन् । त्यहाँ चुनावले होटल पाउन मुस्किल, पाए पनि सामूहिक बाथरुम प्रयोग गर्नुपर्ने अवस्था आयो । प्राय: जिल्ला सदरमुकाममा राम्रा होटल बनिसकेका छन्, त्यहाँ भने बन्न बाँकी रहेछ । वसन्तपुरमा भने राम्रा होटल छन् । त्यहाँभन्दा अघि कालापानीमा गुराँसको जंगलमुनि ट्राउट माछा पालनसहित खुलेको रिसोर्ट काइदाको छ । हिले, लेगुवा, तुम्लिङटार र लेगुवा भोजपुर सडकको यात्रा सम्भिँदा भने भाउन्ने भएर आउँछ । हिलेदेखि अघि बढेपछि लेगुवा नपुग्दै गाडीको टायर पन्चर भयो । सहकर्मी फोटो पत्रकार अंगद ढकालले टायर फेर्न चालकलाई सहयोग गरी लुकेको सीप देखाए । त्यो उनको अतिरिक्त काम सीप थियो सायद । गाडी डान्सिङ कार जस्तो थियो, खाल्डे सडकमा दायाँबायाँ, उफ्रिनैपर्ने । हामी त्यही तालमा चल्नुपर्ने । लेगुवामाथि अक्करे भीर काटेपछि गाडी हिलोमा डुब्यो । गाडीको टायर मात्र घुम्यो, गाडी अघि बढेन । उपाय निस्क्यो, गाडी धकेल्ने । अंगद र म गाडीबाट ओर्लियौं, अनि धकेल्न थाल्यौं । गाडी अघि त बढ्यो, हामी भने धूलोले ढाकेर भूत जस्तो भयौं । जे होस्, गाडी अघि बढ्यो, संखुवासभाको खाँदबारी पुग्ने चाहनाले सबै कुरा गौण । धूलोको कुहिरीमण्डलको यात्रामा सम्झनलायक सयौं कुरा लेखिसाध्य पनि छैन ।राति खाँदबारी पुगेपछि होटल पाउन गाह्रो । कारण रहेछ, रुद्राक्ष खरिद गर्न गएका चिनियाँ व्यापारी र चुनावी नेता तथा कार्यकर्ताले भरिभराउ । त्यहाँका सहकर्मी दीपेन्द्र शाक्यले जसोतसो बास बस्ने व्यवस्था गरे, थकानबीच मचानमै भए पनि बास बस्ने अवस्थामा पुगेका हामीलाई खासै गाह्रो भएन । भोजपुर दिङला र संखुवासभालाई रुद्राक्षले राम्रै आम्दानी दिएको छ । भोजपुरको दिङ्लामा एउटै रूखको रुद्राक्ष पचास लाख रुपैयाँसम्म बिकेको स्थानीयले सुनाए । बालगुरु षडानन्दले बनारसबाट ल्याएर धार्मिक प्रयोजनका लागि रोपेको रुद्राक्षले आर्थिक रूपमा पनि राम्रो गरेको छ । चिनियाँ व्यापारी रुद्राक्षको बारीमै गएर किन्छन् । रुद्राक्ष बेच्ने किसानहरू भने ५० प्रतिशत रकम भने फुर्मासीमै खर्च गर्दा रहेछन् । त्यहाँ कि चुनावको चर्चा थियो कि रुद्राक्षको ।खाँदबारी र दिङ्लाबीच बग्ने अरुण नदीमा मोटर चल्ने पुल सपना त्यहाँका बासिन्दाको पुरानै हो । आधा दशकअघि शिलान्यास भए पनि बनेको छैन । खाँदबारीबाट झोलुङ्गेपुल तरेर दिङ्ला हुँदै भोजपुर सदरमुकाम जान सकिन्छ ।खाँदबारीको दुई दिन रिपोर्टिङपछि तुम्लिङटारबाट राजधानी फर्केर १४ दिनको पूर्वी यात्रा सकियो । तर मनमा प्रदीप देवानको गीतजस्तै धुन गुन्जिरह्यो,अरुण तरेर नाना, तमोर तरेरआयौं हामी।"
साहित्यका दुई दीर्घसेवी,"अभिव्यक्ति र नगेन्द्रराजयति लामो अवधिसम्म साहित्यिक पत्रकारितामा यसरी अल्झिरहँुला भन्ने मैले सोचेको पनि थिइनँ, दीर्घकालीन योजना नबनाएको उल्लेख गर्दै ८० वर्षे नगेन्द्रराज शर्मा भन्छन्, जिन्दगीलाई कुन बाटो कसरी अघि बढाउने हो भन्ने विषयमा म कहिल्यै गम्भीर भइनँ । मेरो जिन्दगी आपैं अगाडि बढ्दै गयो आफ्नो बाटो आपैं बनाउँदै । अथवा, भनौं नदीजस्तै बग्दै गयो आफैं आफ्नो बाटो पहिल्याउँदै । म साहित्यिक पत्रकारको रूपमा परिचित हुँदै गएँ । मेरो सिर्जनशील व्यक्तित्व पनि सम्पादक व्यक्तित्वको छायामा पर्यो । भनौं जतिजति मेरो सम्पादक व्यक्तित्व मौलाउँदै गयो उतिउति लेखक व्यक्तित्व ओइलाउँदै गयो । यसरी म लेखक कम र सम्पादक बेसी हँुदै गएँ । नेपाली साहित्यिक पत्रकारिता क्षेत्रमा स्थापित अर्को नाम हो नगेन्द्रराज शर्मा । बाल्यकालदेखि बोलाइने नाम भने मुकुन्द हो उनको । उनलाई भारतको बनारस हिन्दु विश्वविद्यालयका सहपाठीलगायतले मुकुन्द भनेरै बोलाउँछन् । अभिव्यक्ति साहित्यिक पत्रिकाको सम्पादकका रूपमा प्रसिद्धि कमाएका छन् उनले । यसबाटै सबथोक मिलेको उनको अनुभूति छ । सुयोग नै भन्नुपर्छ, यस वर्ष अभिव्यक्ति का सम्पादकलाई तीनवटा प्रतिष्ठित पुरस्कारसम्मान प्राप्त भए, २०७४ सालको उपलब्धिबारे शर्मा भन्छन्, मदनशीला प्रतिष्ठानबाट १ लाख एक हजारको मदनशीला साहित्यिक पत्रकारिता पुरस्कार, नेपाल सरकारबाट १ लाख रुपैयाँको महाकवि देवकोटा पुरस्कार र खेमलालहरिकला लामिछाने समाजकल्याण प्रतिष्ठानबाट (संयुक्त रूपमा) २ लाखको पद्मश्री सम्मान पाएँ । साहित्यिक पत्रकारितामा लागेर प्राप्त गरेको योभन्दा अरू धेरै के नै हुन सक्छ । शर्माको जन्म १९९४ चैतमा रामेछापको मन्थलीमा भएको हो । पिता इन्द्रप्रसाद घिमिरे र आमा पद्मा घिमिरेका तेह्र सन्तानमध्ये उनी माइला पुत्र हुन् भने साहित्यकार जगदीश घिमिरे साइँला । विसं २००० मा राजधानी काठमाडौंका मैतीदेवी घर बनाएर महाकवि लक्ष्मीप्रसाद देवकोटाका असल छिमेकी बन्न पुगेका थिए उनका बुबा । त्यसो त नगेन्द्रराजले बाल्यावस्थामै कवि काकाद्वय हृदयराज शर्मा र भरतराज मन्थलीयको साथ पाएका थिए । काशी हिन्दु विश्वविद्यालय (बनारस हिन्दु विश्वविद्यालयबीएचयू) बाट संस्कृत शिक्षा अध्ययन गरेका उनले प्रसिद्ध साहित्यकार सूर्यविक्रम ज्ञवालीपुत्री कमला शर्मासित विवाह गरेका छन् । दम्पतीका दुई छोरा, एक बुहारी, एक नाति र एक नातिनी छन् । आफूले लेखेका केही कथाकविताहरू प्रकाशित भएपछि साहित्यिक पत्रकारितामा रहर जागेको उनी सुनाउँछन् । रोचक घिमिरे, भैरव अर्याल र जगदीश घिमिरेलगायत निकटस्थहरूले अभिव्यक्ति पत्रिका प्रकाशनमा सहयोग गरेको सुनाउँछन् । यिनै साथी भाइको प्रेरणा र सहयोग पाएर मैले अभिव्यक्तिको प्रकाशन सुरु गरेको हुँ, ०२७ साल फागुन ७ गते अभिव्यक्तिको पहिलो अंक छापिएको सुनाउँदै उनी भन्छन्, एउटा रहर, लहड, भाषा साहित्यप्रतिको अगाध अनुराग, आशक्ति र सेवाभावबाट प्रेरित भएर सुरु गरेको हो जुन अहिलेसम्म निरन्तर प्रकाशित छ । यही पत्रिकाले उनको व्यक्तिगत पहिचान बनेप्रति शर्मा गर्वित छन् । भन्छन्, म साहित्यको एउटा सामान्य विद्यार्थी मात्र हूँ । त्यस्तै, पत्रकारिताको हकमा पनि म एउटा सामान्य साहित्यिक पत्रकार हुँ । अभिव्यक्ति पनि एउटा सामान्य साहित्यिक पत्रिका हो ।शर्माका दुई उपन्यास महापुरुष (२०२८) र दिवास्वप्न (२०२९) तथा दुई कथासंग्रह पीपलको बोटमुनि (२०३९) र एकान्तका आफन्तहरू (२०५५) प्रकाशित छन् । विभिन्न पत्रपत्रिकामा अनेकौं कथा, कविता, लेख, निबन्ध तथा अन्तर्वार्ताहरू प्रकाशित छन् उनका । विभिन्न संघसंस्थामा संलग्न रहेर विभिन्न राष्ट्रिय साहित्यिक गोष्ठीहरूमा सहभागी भए । नेपाल साहित्यिक पत्रकार संघका वर्तमान अध्यक्ष उनले दर्जनौं पुरस्कार र सम्मान पाएका छन् । शर्माले त्रिभुवन विश्वविद्यालयको करिब दुई दशक जागिर खाए । उनको बुझाइमा साहित्यिक पत्रिका चलाउनु निकै कष्टकर काम हो । साहित्यिक पत्रकारिताको इतिहास जति तन्किए पनि यसले व्यावसायिक रूप लिन नसकेको शर्माको ठम्याइ छ । उनका अनुसार यसको बिक्री र वितरणको व्यवस्था छैन । सरकारले साहित्यिक पत्रिकालाई प्राथमिकतामा नदिएको पनि उनको गुनासो छ । हुलाक दर्तासमेत नदिएको उनी सुनाउँछन् । अभिव्यक्ति का प्रधान सम्पादक नगेन्द्रराज शर्मा र सम्पादकद्वय प्रणयराज र ओपलराज घिमिरे छन्, जो शर्माका छोरा हुन् । पत्रिकालाई निरन्तर बनाउने ध्येयले निर्मित अभिव्यक्ति अक्षय कोष मा अहिले १३ लाख रुपैयाँ संकलन भइसकेको छ । प्रेस काउन्सिलको वर्गीकरणमा परेकाले केही सहज भएको छ । अहिले उनी धार्मिकस्थल पशुपतिनाथ र गुहेश्वरी मन्दिर उत्तर गौरीघाटतर्फ अभिव्यक्ति मार्गमा स्थायी बसोबास गर्छन् । तर, मन्दिर धाउँदैनन् । आज, मेरोजस्तो उमेर समूहका, अवकाशप्राप्त जीवन बिताइरहेका कतिपय साथीभाइ आफन्तहरू भजनकीर्तन गाइरहेका छन् । कोही ठाडातेर्सा टीका लगाएर मठमठ धाइरहेका छन् । कोही धर्मका व्यापारीका चङ्गुलमा फसेर रमाइरहेका छन् । कोही जुवातासमा व्यस्त छन् त कोही मापसेमा मस्त छन्, उनी भन्छन्, तर त्यस्ता कुनै पनि विषय, व्यसन वा व्याधिमा मेरो चित्त रमाएन । लागेन । मैले अक्षरसँगै खेल्न र अक्षरसँगै अल्मलिन रुचाएँ । अलिअलि लेखपढ गर्छु । बाँकी समय अभिव्यक्तिकै स्याहार सुसारमा अर्थात् सम्पादन, प्रकाशन र व्यवस्थापनमै बिताउँछु । मेरो सम्पूर्ण कर्म, धर्म, मनोरञ्जन, पूजा आराधना वा अम्मल जे भने पनि अभिव्यक्ति नै हो । यसैमा रमाइरहेको छु ।"
नेपाली पुरस्कारको अभिलेखन,"इतिहास लेख्नु भनेको अतीतका घटनाहरूको लेखा राख्नु मात्र होइन ती घटनाहरूबाट ज्ञान लिएर विगतमा भएका गल्ती कमजोरीहरूलाई वर्तमानमा नदोहोर्याउनु हो । इतिहास लेखन जटिल कार्य हो । लेखकमा यसप्रति गहिरो रुचि र इच्छाशक्ति भएन भने आधिकारिक र प्रामाणिक इतिहास लेखन सम्भव नै हुँदैन । यस्तै एउटा अदम्य साहस र इच्छाशक्तिद्वारा प्रेरित भएर लेखिएको भीमकाय कृति प्रकाशन भएको छ र यसले नेपाली कला साहित्य जगत्को सुखद पाटोलाई अनावरण गरेको छ । नेपाली पुरस्कारको इतिहास शीर्षकको यस ऐतिहासिक कृतिले आफ्नो महत्तालाई स्थापित त गरेको छ नै यसका साथसाथै लेखक डिल्लीराम मिश्रको लेखकीय लगन, परिश्रम र धैर्यको नमुनालाई पनि प्रस्तुत गरेको छ । डिल्लीराम मिश्र यस्ता खोज, अनुसन्धानात्मक क्षेत्रमा सक्रिय स्रष्टाका रूपमा परिचित भए पनि यस १२४६ पृष्ठको विशाल कृतिले उनको उचाइ बढाएको छ ।पुरस्कारको इतिहास लेखनजस्तो झन्झटिलो शुष्क विषयलाई पनि अत्यन्त रोचक र आकर्षक शैलीमा लेखिएको यस कृतिमा लेखकका मौलिक दृष्टिकोणहरू पनि मिसिएका छन् । तथ्य र प्रमाणका साथै विभिन्न ऐतिहासिक सन्दर्भहरूलाई प्रस्तुत गर्ने क्रममा लेखकले विभिन्न सन्दर्भ स्रोतहरूको पनि उल्लेख गरेका छन् । यस कृतिमा गरिएको खोज र अनुसन्धानबाट के देखिन्छ भने नेपाली पुरस्कारको इतिहासलाई तुलनात्मक रूपमा हेर्दा २०५० पछिका दुई दशकमा सङ्ख्यात्मक रूपले पुरस्कारहरूको स्थापना गर्ने लहर बाढीकै रूपमा बढेको देखिन्छ । साहित्य, कला, सङ्गीत, ज्ञानविज्ञान, चलचित्र, पत्रकारितालगायत खेलकुद क्षेत्रमा स्थापना भएका यस्ता पुरस्कारहरूको स्थापनाबाट तत्क्षेत्रमा साधनारत साधकहरूलाई सम्मान गर्ने परम्परालाई प्रशंसनीय कार्य मान्न सकिए पनि यसमा पछिल्लो समय विकृति र विसङ्गति देखा पर्नु यसको ठूलो चुनौतीका रूपमा यस कृतिमा औँल्याइएको छ । साथै, उनले जबसम्म नातावाद, गोतावाद, कृपावाद र चाकडीको प्रभुत्व रहन्छ तबसम्म सही व्यक्तिको मनोनयन सम्भव हुँदैन र एकैपटक सयौँका सङ्ख्यामा पदक वितरण गरिनुले पनि यसको महत्त्व घट्न गएको व्यक्त गरेका छन् ।नेपालका साहित्यलगायत अन्य विविध क्षेत्रमा करिब जारभन्दा बढी पुरस्कार स्थापना भएको देखिन्छ । यी सबै पुरस्कारदाता संस्थाको ऐतिहासिक दस्तावेजलाई प्रस्तुत गरेर तिनको योगदानको समेत मूल्याङ्कन गरिएको यस कृतिले आजसम्म नगरिएको महत्त्वपूर्ण विषयको इतिहासलाई जीवन्त राख्ने काम गरेको छ । करिब पच्चीस वर्ष परिश्रमबाट यो पुस्तक लेखेका हुन् मिश्रले । पुस्तकमा नेपाली पुरस्कारको इतिहासमा सबैभन्दा पहिले स्थापना भएको पुरस्कारदेखि २०७२ सम्म स्थापना भएका र निरन्तर रूपमा दिँदै आएका पुरस्कारहरूको इतिहासलाई परिचयात्मक रूपमा प्रस्तुत गरिएको छ । यस क्रममा नेवारी भाषा साहित्य, कला र संस्कृतिका क्षेत्रमा योगदान पुर्याएबापत दिइने श्रेष्ठ सिरपा पुरस्कार नै संस्थागत रूपमा स्थापना भएको पहिलो गैरसरकारी साहित्यिक पुरस्कार हो । यो २०१० बाट प्रारम्भ भएको हो र यही विन्दुबाट सुरु भएको पुरस्कारको इतिहासलाई २०७२ सम्म स्थापना भएको र प्रदान गर्ने गरिएको पुरस्कारसम्म ल्याएर नेपाली पुरस्कारको छ दशकभन्दा बढीको इतिहासलाई यस कृतिमा समेटिएको छ । यसरी छ दशकभन्दा बढी समयावधिमा स्थापना भई प्रदान गरिँदै आएका नेपाली पुरस्कारको सङ्क्षिप्त परिचयसहितको अभिरेखाङ्कन यस कृतिमा गरिएको छ ।नेपालमा प्रदान गरिँदै आएको विविध क्षेत्रका पुरस्कारहरूको विवरण मात्र नभई यसमा पुरस्कारको महत्त्व र भूमिकाका बारेमा पनि सङ्क्षिप्त रूपमा प्रकाश पारिएको छ । श्रेष्ठ सिरपा, मदन पुरस्कार गुठी, नेपाल प्रज्ञा प्रतिष्ठान, नेपाली भाषा प्रकाशिनी समिति, मोफसलका विभिन्न पुरस्कारहरू, शैक्षिक क्षेत्रका पुरस्कारहरू, साहित्यिक पत्रकार सङ्घबाट प्रदान गरिने पुरस्कारहरू, मानवअधिकार क्षेत्रका पुरस्कारहरू, राष्ट्रिय युवा कोषद्वारा दिइने पुरस्कारहरू, विज्ञान तथा प्रविधि क्षेत्रका पुरस्कारहरू, युवा तथा खेलकुद मन्त्रालय, चिकित्सा विज्ञान तथा स्वास्थ्यसेवा क्षेत्रका पुरस्कार, नेपाल पुस्तकालय सङ्घ, साल्ट ट्रेडिङ कर्पोरेसन, बालसाहित्य समाज, लेखनाथ पुस्तकालय, गीतसङ्गीत, लोकसंस्कृति क्षेत्रका पुरस्कारलगायत विभिन्न व्यक्तिका नाममा स्थापना भएका विभिन्न किसिमका पुरस्कार तथा अन्य पुरस्कारहरूलाई एक सय एकचालीस अध्याधशीर्षकमा राखेर चर्चा गरिएको छ । यसरी चर्चा गर्ने क्रममा पुरस्कारदाता संस्था, तिनले प्रदान गर्ने पुरस्कार र पुरस्कृत व्यक्तिको समेत सङ्क्षिप्त परिचय दिइएको यस कृतिलाई इतिहासकार डिल्लीराम मिश्रले कोरा विवरण हुनबाट जोगाएका छन् । यस कृति पढ्दा कृतिबाट पाठकले पुरस्कारसम्बन्धी जानकारी मात्र प्राप्त नगरी त्यससँग जोडिएर आएका अन्य धेरै ऐतिहासिक प्रसङ्ग र घटनालाई पनि पढ्न पाउनेछन्, यसले गर्दा कृति अझ रोचक पठनीय बन्न पुगेको देखिन्छ ।नेपालमा प्रारम्भदेखि हालसम्म स्थापना भएका सम्पूर्ण पुरस्कारहरूलाई एउटै कृतिभित्र समेट्नु, व्यवस्थित र प्रामाणिक बनाएर मौलिक शैलीमा लेख्नु, पुरस्कारहरूलाई परिचयात्मक रूपमा प्रस्तुत गर्नु, केही महत्त्वपूर्ण तस्बिरहरूलाई समावेश गर्नु र आजसम्म नलेखिएको पुरस्कारजस्तो गौरवमय विषयको समग्र पक्षलाई इतिहासबद्ध गर्नुजस्ता महत्त्वपूर्ण कुरा यस कृतिका प्राप्ति हुन् भने यसमा केही सीमा पनि छन् । केही पुरस्कारहरू छुट्नु, सबैका तस्बिर नसमेटिनु, केही तिथिमितिमा तलबितल पर्नुजस्ता कमजोरी रहे पनि ती क्रमश: सुधार गर्दै लैजाने कुरा हुन् । इतिहास कहिल्यै पनि पूर्ण हुँदैन, यसलाई समयानुसार थप्दै र परिमार्जन गर्दै लैजानुपर्छ । इतिहास लेखन ज्यादै महत्त्वपूर्ण कुरा हो । यस प्रसङ्गलाई लिएर महाभारतमा कतै भनिएको छ इतिहासलाई प्रयत्नपूर्वक रक्षा गर्नुपर्छ किनकि, धनको नष्ट भए केही हुँदैन तर इतिहास नष्ट भयो भने सबै कुरा नष्ट हुन्छ । यो भनाइले मानव सभ्यताको विकासमा इतिहासले कति महत्त्वपूर्ण भूमिका खेलेको हुन्छ भन्ने कुरा स्पष्ट हुन्छ । मिश्रको प्रस्तुत कृतिले पनि पुरस्कारजस्तो एउटा गम्भीर विषयलाई ऐतिहासिक अभिलेखन गरेर नेपाली वाङ्मयका क्षेत्रमा महत्त्वपूर्ण योगदान पुर्याएको छ ।"
सिटीको उडान,"ग्वार्डिओला क्याम्पनुमा छँदा बार्सिलोनाको जुन खाल्को खेल देखिन्थ्यो, त्यस्तो झल्को अहिले सिटीले दिइरहेको छ । सिटी अझ आक्रामक खेलिरहेको छ किनभने ग्वार्डिओलाको दर्शनमा इंग्लिस फुटबलको आक्रामक शैली पनि थपिएको छ । फोब्र्सले २ अर्ब ८ करोड डलर मूल्यांकन गरेको क्लबको टिममा स्पेनी डेबिड सिल्भा र बेल्जियन केभिन डे ब्रुयनी विंगरको रूपमा छाइरहेका छन् । यी दुईले समान ५ गोल गर्दै ८ गोलमा फाइनल पास दिएका छन् । प्रिमियर लिगमा उनीहरूको तुलनामा अरू मिडफिल्डरको प्रदर्शन अलि पछाडि नै छ । मध्य भागमा फर्नान्डिन्हो वा याया टुरे पनि प्रभावशाली छन् ।सिटीको अग्रपंक्ति पनि निक्कै चुस्त छ । अर्जेन्टिनी सर्जियो एगुइरो, ब्राजिलका ग्याब्रियल जेसस, जर्मन लेरोय साने, इंग्ल्यान्डका रहिम स्टर्लिङलाई रोक्न कुनै पनि क्लबलाई सजिलो छैन । उनीहरूले लिगमा ३३ गोल गरिसकेका छन् । सिटीले सर्वाधिक ५२ गोल गर्दै सबभन्दा कम ११ गोल (युनाइटेड पनि) बेहोरेको छ । कप्तान भिन्सेन्ट कोम्पनी, एलिक्विम मांगला, निकोलस ओटामेन्डी, फावियन डेल्फ, किली वाकरले डिफेन्समा उत्कृष्ट प्रदर्शन गरिरहेका छन् ।बेन्फिकाबाट यही सिजन ल्याइएका ब्राजिली किपर एडरसन मोराएसको प्रदर्शन पनि राम्रो छ । पछिल्लो सिजन केही खेलमा कमजोर देखिएका क्लाउडियो ब्राभो दोस्रो रोजाइमा थन्किएका छन् । ग्वार्डिओलाले च्याम्पियन्स लिगमा फिल फोडेनजस्ता १७ वर्षीय मिडफिल्डरलाई पनि अवसर दिएका छन् । वास्तवमा सिटीको बेन्च पनि बलियो छ र उसको सब्स्टिच्युट खेलाडीको मात्र टिम बनाउने हो भने पनि त्यो टिम प्रिमियर लिगका अरू केही क्लबभन्दा गतिलो हुन्छ ।यूएईका शेख मन्सुर नेतृत्वको अबुधाबी युनाइटेड ग्रुपले थाई पूर्वप्रधानमन्त्री थाक्सिन सिनावात्रासँग सन् २००८ मा किनेपछि सिटीले स्टार खेलाडी भित्र्याउन ठूलो लगानी गरिरहेको छ । त्यसैले सिटी शक्तिशाली भएको हो । मन्सुरको आगमनयता सिटीले दुई लिगसहित ६ उपाधि जितेको छ । यो समूहले स्पेन, अमेरिका, अस्ट्रेलिया, उरुग्वे, जापानको क्लबमा पनि लागनी गरेको छ । मुख्य लगानी म्यानचेस्टर सिटीमै हो । त्यसैले फुटबलको दुनियाँमा राज गर्न पनि सिटीले ग्वार्डिओला भित्र्याएको थियो । अहिले ग्वार्डिओलाको टिमले लय समातेको छ र यसैमा सिटी लोभलाग्दो खेल्दै २०१३१४ यता पहिलोपल्ट च्याम्पियन बन्न चाहन्छ । तर अझै लामो दौडको लामो दूरी बाँकी नै छ ।एजेन्सीहरूको सहयोगमा"
घरको आगो,"२०५२ साल जेठको एक साँझ आगोको लप्कासँगै जले मेरा बा सपना । धूवाँधूवाँ भएर उडें र मिसिए आकाशको नीलो रंगमा । तर, पानी भएर फेरि कहिल्यै बर्सिएनन् हाम्रो शिरमा । त्यो दिनदेखि आजसम्म मेरा बा आफ्नै सपना हराएर बाँचेका छन् । त्यो साँझ आमा अँगेनोमा गहुँका सुक्खा रोटी पकाउँदै हुनुहुन्थ्यो । चामलको दु:ख थिएन । तर, प्रशस्त पुग्थेन सायद । म सानै थिएँ, अभाव र आवश्यकताहरू छुट्टाउन सक्दिनथें । अहिले सम्झँदा लाग्छ आमाले अभाव छल्नै दिनभरि कोदालो समातेको हातको ठेला फुटाउँदै पिठो बेल्नुभएको थियो । फुसको छानो, जेठको धुप, बुइँगल नभएको घर र त्यही घरको सिकुवामा राखिएको थियो सानो टुकी । हाम्रो गाउँमा त्यतिबेलासम्म गाडिएका थिएनन् बिजुलीका पोल । हामी सहरजस्तै उज्याला भएकै थिएनौं । औषधिको सिसीको शिरमा प्वाल पारेर निकालिएको सलेदोको उज्यालोमा गर्नुपथ्र्यो रातका धेरै काम ।त्यो साँझ टुकी लिन हातमा सलाई बोकेर चोटामा गएँ । सलाई कोरेर सिकुवामा राखेको टुकीनजिकै के पुराएथें, टुकीभन्दा पहिले बल्यो फुसको छानो । धुरीबाट भन्दा अघि नै मेरो मनबाट डढेलोको मुस्लो निस्किसकेछ । म टुकी बोकेर तल झर्नै सकिनँ । मनमा एक्कासि जल्दै गरेको घरको छानोसँग भन्दा बा सँग डर लागेर आयो । बा ले अब मार्ने पक्कापक्की छ । बच्नु थियो बा बाट । हेरें नजिकै भकारी थियो । धानको लेभल भकारीबाट झन्डै आधा तल झरेको थियो । मलाई त्यही भकारीको भर लाग्यो । भकारीभित्र पसें । यो त्यही भकारी हो, जहाँ म बेलाबेला मेरा किताबका भारी गाडिदिन्थें र जोगिन्थें स्कुल जाने झन्झटबाट । अँध्यारो रातलाई उज्यालो पार्दै बढ्दै थियो आगोको आकार । धूवाँको मुस्लोले भरिएको थियो भकारीको आधा भाग । म त्यही धूवाँमा रुमलिएर लुकाइरहेथें आफ्नो जिन्दगी । अचानक बा भर्याङबाट हस्याङफस्याङ गर्दै माथि आउनुभयो र झिक्नुभयो भकारीबाट । म आगोसँगभन्दा बेसी बा सँग कहालिएँ । डरले निली भएकी थिएँ त्यो समय । अचम्म बा सँग डराएर भकारीमा गाडिएकी म बा कै खोकिलामा तल झरें । खै किन हो थाहा छैन मेरा बा ले मलाई गाली गरेनन् । बारीको पाटोमा मलाई झाँक हालेर एकोहोरो हेरिरहनुभयो, आधा पाखो जलिसकेको घरको छानो । छेउमा बसेर आँसु झारिरहनुभयो आमाले । बैनीहरू सानै थिए, छानैबाट निस्केको उज्यालोसँग रमाउँदै थिए । दाइ मामाघरमा हुनुहुन्थ्यो सायद । हामी ४ छोराछोरी । दाइ सानैबाट मामाघरमै रत्तिनुभयो । मामाघरमा जन्मेर पनि मलाई भने घरजस्तो प्यारो मामाघर लागेन । म उत्ति पछ्याउँदिनथें बा लाई । त्यसैले हुन सक्छ आफैं माथिको आगोसँग भन्दा बेसी बा सँग डराएँ । मेरो डरले निभ्दो रहेनछ फुसको आगो । आधाभन्दा बढी घर जलेपछि भेला भए गाउँभरिका मान्छे । धेरैले आगो हेरे र आगै बगाए आँखाबाट । आमा बैनीहरूलाई काखमा च्यापेर खै केके बरबराइरहनुभयो । मलाई भने घरमा आगो लगाएकोमा आत्मग्लानि र पछुतो दुवै भैरह्यो । मन थियो चिच्याउँदै रुन, तर सकिनँ । केवल हेरिरहें छानोमाथि चढेर बा र गाउँका अरू धेरै मान्छेले आगो निभाउँदै गरेको दृश्य । घरसँगै जलेर खरानी भए दसैंमा बा ले किन्देको घाँगर । भर्खर सुरु गरेका कपीका अक्षर । पहिलोपल्ट चिनेको क को आकार । हो, त्यही समयले मलाई गम्भीर बनायो । समयको सुईभन्दा धेरै कुद्ने मेरा खुट्टा र रेडियोको तालिकाजस्तै बोलेर नथाक्ने मेरा ओठको गति पातलिँदै गयो । बाआमालाई भने घर जलेको पीरभन्दा धेरै खुसी म नजलेकोमा थियो । गलले दलिन छेडेर निकालेको आधा जलेको चामलको भात अड्कँदा पनि मेरा बाआमाले घरमा आगो झोस्ने मेरा हातलाई कहिल्यै गलत भनेनन् । बरु धिक्कारिरहे आफ्नै भाग्यलाई । र, सम्झाइरहे एकले अर्कालाई । त्यसबेला लाग्यो, यसैले रहेछ बाआमालाई जीवनसाथी भनेको । भातबाट आउने धूवाँको गन्ध र चामलको रंग पटक्कै रुचाउँथेन मेरो मनले । पेटलाई भने बाध्यता थियो भोक मेट्नुपर्ने । बैनी भने भातको स्वाद र आमाबाको बाध्यतालाई बुझ्न नसकेर खुब रुन्थी ।बाआमा जलेको घर हेरेर खै के सम्झन्थे थाहा छैन । सोध्ने मन पनि भएन त्यो बेला । मैले भने खुब सम्झिएँ नाङ्गै हातमा दारिमको फूल बोकेर दौड्दै गरेको आफ्नै ब्ल्याक एन्न ह्वाइट तस्बिर । परदेशबाट चिठ्ठीभित्र हाली पठाएको बा को दाह्रीवाल फोटो । भातख्वाइमा बैनीलाई किन्देको नयाँ जामा । बा को खल्तीबाट झिकेर पिप्लामेट खान लुकाएको १ रुपैयाँ । र सबैभन्दा बेसी सम्झिएँ बा ले कोर्दै गरेका केही थान अक्षरहरू । हो, त्यही फुसको छानोसँगै जले मेरा बा ले आधा दशक घर छाडेर लेख्दै गरेको आधा उपन्यास । केही कविता र आमाको गर्भमै छाडेर गएकी एउटी छोरीका नाममा लेखिएको छट्पटी । समयभन्दा सोझा मेरा बा ले म जन्मनुअघि नै छाडेर हिँडेथे घर । मेरो बाल्यकाल बा को काँध नभिजाएरै गुज्रियो । भित्तो समातेर तातेताते गरिसकेपछि घर फर्किएका बा सँग लामो समय नजिक परेन बचेखुचेको थोरै बालापन । तर, बा ले कहिल्यै गुनासो गरेको सुनिएन अथवा बालचेनताले बुझेन यसै भन्न सक्दिनँ । तर, अचम्म लाग्छ कहाँबाट पलाउँछ सन्तानप्रति अभिभावकको विश्वास । मलाई बा का हातबिनै हिँड्न सिक्दा पाइतालामा लागेका घाउजस्तै दुख्ने सम्झना कति थिए होला मेरा बासँग ? दिन पुग्न लागेकी गर्भवती श्रीमती छाडेर हिँडेका बालाई कति गाह्रो भयो होला निदाउन । बा भनेर भर्खर बोलाउन थालेको छोराको सम्झनामा कतिपल्ट निचोरियो होला मेरा बाको मुटु । मकैको चाबी छोरालाई खुवाउँदाखुवाउँदै थाकेर भोकै सुतेकी मेरी आमाको सम्झनामा कतिपटक गाँठो परेर तुफान भयो होला मेरा बाको मन ? कस्तो सपना देखेर लेखेथें सम्झनाका सुस्केराहरू । ती सबैसबै जलेर खरानी भए त्यही छानोमुन्तिर । समयसँगै पुरिए समयले दिएका खाटाहरू । समयसँगै फेरिए अवस्थाहरू । केही समयपछि दु:खसुख नयाँ घर पनि बनाउनुभयो बाले । खेतमा धान र बारीमा मकै फल्यो । हामीले धूवाँको गन्ध ननिस्कने चामलको भात खायौँ । समयले मेट्दै लग्यो हामी बाबुछोरीबीचको दूरी । उमेरले बुझायो मेरो सुकिलो भविष्यका लागि मेरा बाले त्यागेको जूनजस्तो उज्यालो वर्तमान । बाकै काखमा बसेर सिकें मैले कविताका पंक्तिहरूमा लय हाल्न । अक्षरहरूमा प्राण मिसाउन । तर, कुनै जूनको उज्यालोले पनि देखाएन मेरा बाले त्यो समय देखेको सपना ।"
केन्द्रमा आउटसाइडर,"हरियानाको गुडगाउँ र नयाँ दिल्लीको दूरी ४१ किलोमिटर छ । सन् २००३ तिर गुडगाउँको एउटा ठिटो बिहानै घरबाट निस्कन्थ्यो, सुरुमा दिल्लीको आत्मसदन कलेजमा क्लास लिन्थ्यो । त्यसपछि निजी कम्पनीमा काम गथ्र्यो । घर पुग्दा मध्यरात भइसक्थ्यो । बस सधैं ठेलमठेल । यात्रा ज्यादै कष्टकर । तैपनि ऊ नजिकैको यात्रुको हाउभाउ, आनीबानी र मनोविज्ञान खुब नियाल्थ्यो । कहिले आफू दृष्टिविहीन बन्थ्यो, कहिले कान नसुन्ने त कहिले खुट्टा खोच्चाउँदै हिँड्थ्यो । त्यतिबेला अरूले गर्ने रियाक्सन सुत्ने बेला नोट गथ्र्यो । यत्रो झन्झट गर्नुको फाइदा केही थिएन । तर यो सब उसका लागि होमवर्क जस्तै थियो, अनिवार्य गर्नैपर्ने । अभिनयको कखरासमेत नजान्दैनसिक्दै मौलिक तवरले चरित्रहरूको पहिचान र निर्माण गर्ने त्यही ठिटोले एक दशक नबित्दै उत्कृष्ट अभिनेताको राष्ट्रिय अवार्ड चुम्यो, फिल्म साहिद बाट । अब त भन्नु परोइन कि, उनी अरू कोही नभएर राजकुमार राव थिए । यस्तो लक्की अभिनेता जसले फ्यान र फिल्म समीक्षक दुवैको मन जितेका छन् । बिल्कुलै विरानो संसार बलिउडमा लोभलाग्दो सफलता चुमेका छन्, सिर्फ आफ्नो अभिनय क्षमताको बलले । इन्डिपिडेन्ट सिनेमाको त पहिलो रोजाइ हुन् उनी । सन् २०१७ त बलिउड राजकुमार रावमय भएको छ । भारतीय मिडियाले लेख्न थालिसकेका छन्, इयर अफ राजकुमार राव । नलेख्नु कसरी, यो वर्ष उनका ६ फिल्म प्रदर्शन भए, ट्रयाप्ड, राब्ता, सादी मे जरुर आना, बरेली की बर्फी, बहन होगी तेरी र न्युटन । जसमध्ये राब्ता र बहन होगी तेरी मात्र असफल भए । बाँकी फिल्मले प्रशंसा पनि कमाए, पैसा पनि । हरेक फिल्ममा फरक चरित्र, जीवन्त अभिनय । स्टार स्क्रिन अवार्डमा न्युटनबाट वेस्ट एक्टर क्रिटिक्स र बरेलीकी बर्फी बाट वेस्ट सर्पोटिङ एक्टर को अवार्ड चुमिसकेका छन् । न्युटन ले उनलाई फेरि राष्ट्रिय अवार्ड दिलायो भने अचम्म नमाने हुन्छ । यही वर्ष उनी अभिनीत वेब सिरिज बोस : डेडलाइभ पनि बाहिरियो । अमाजोन प्राइम निर्मित यस सिरिजमा उनले भारतीय स्वतन्त्रता आन्दोलनका नायक सुवासचन्द्र बोसको भूमिका निर्वाह गरेका छन् ।त्यसो त बायोपिक फिल्म राजकुमारको चिनारी बनेको छ । साहिद अगावै चित्तागोङ मा भारतीय स्वतन्त्रताकै अर्का हस्ती लोकनाथ बलका रूपमा देखिएका थिए । मेहताकै ओर्मेता मा पाकिस्तानी मूलका बेलायती आतंककारी अहमद ओमार शेख, जो यतिबेला जन्मकैदको सजाय भोगिरहेका छन्, बनेका छन् । यस फिल्मले टोरेन्टो अन्तर्राष्ट्रिय फिल्म फेस्टिभलमा काफी तारिफ बटुलेको थियो । अर्को वर्ष ओर्मेता सहित उनका सात फिल्म प्रदर्शन हुनेछन् । जसमा ऐश्वर्या राय बच्चनसँग स्क्रिन सेयर गरेको फ्यान्नी खान पनि छ । यति धेरै फिल्म एकै वर्ष कसरी ? उनी भन्छन्, सन् २०१५ मा जम्मा दुई फिल्म रिलिज भए, डल्ली की डोली र हमारी अधुरी कहानी । सन् २०१६ मा अलीगढ मात्र । तर दुई वर्षअगाडिबाटै दुई साताको विश्राम लिँदै लगातार फिल्म खेलिरहेका थिएँ । संयोगले यही वर्ष रिलिज भए । अहिले फिल्मको ओइरो छ तर यिनै अभिनेताले कुनै समय फिल्म पाउनका लागि कैयौं कास्टिङ डाइरेक्टरलाई हात मात्र जोडेनन्, खुट्टैमा ढोगे । अर्थात् उनको वर्तमान जति सुखद छ, विगत त्यत्तिकै पीडादायी ।अभिनयको हुटहुटी बढेपछि कलेज अध्ययनपश्चात् दिल्लीको एउटा नाट्य समूहसँग आबद्ध भए । केही नाटकमा काम गरे तर अभिनयको भोक मरेन । बरु अझ च्याप्यो । त्यही भएर फिल्म एन्ड टेलिभिजन इन्स्टिच्युट अफ इन्डिया (एफटीआईआई) मा भर्ना भए । निम्नमध्यमवर्गीय परिवारका राजकुमारले यहाँसम्म आइपुग्न नै अनेकौं सास्ती झेल्नुपरेको थियो । जबकि संघर्ष त सुरु पनि भएको थिए । सन् २००८ एफटीआईआई पास आउट भएर मुम्बई छिरे । त्यसपछि नै हो, संघर्षको पहाड छिचोल्नुपरेको । तर खाली पेटमा मुम्बईका गल्लीहरू फेरो लगाउँदाभन्दा अपहेलना र तिरस्कारको सिकार हुनुभन्दा मन बढी चराउँथ्यो । मुम्बईसँग राजकुमार अनि राजकुमारसँग मुम्बई पूरै अपरिचित । मुम्बई अनि नातावाद हावी भएको त्यहाँको फिल्मी दुनियाँ राजकुमारजस्ता आउटसाइडर (बाहिरिया) सँग कठोरमात्र होइन, निर्दयी पनि भइदिन्छ । त्यसमाथि उनको ज्यान लुरे थियो, कद होचो, वर्ण कालो । अर्थात् फिल्मको कथित हिरो हुन कहींकतैबाट नसुहाउने । फलस्वरूप सुरुआतताका जति कास्टिङ डाइरेक्टरलाई भेट्थे, सबैको सल्लाह एउटै हुन्थ्यो, फिल्मको भूत त्याग्न । कति त उनको बाक्लो आँखीभौं देखेर खिज्जाउँथे । राजकुमारले भनेका छन्, तर मैले कहिल्यै हरेस खाइनँ किनभने यात्रा ज्यादै कष्टकर हुन्छ भन्ने थाहा हुँदाहुँदै म मुम्बई पसेको थिएँ । सयौं अडिसन र अस्वीकृतिपछि यस्तो दिन पनि आयो, उनी प्रयोगात्मक फिल्ममा दिलचस्पी राख्ने निर्देशक दिवाकर वजर्नीको आँखामा परे । फिल्म थियो, लभ सेक्स और धोका । उनको भूमिका सामान्य नै थियो, तर उनले चमत्कार गरिदिए । त्यसपछि कम्तीमा खाली बस्नु परेन । सैतान, रागिनी एमएमस २, ग्याङस् अफ वासिपुर २ लगायतका फिल्ममा काम पाए तर खास चम्कन सकेका थिएनन् । बलिउडमा मार्क हुन कुनै फिल्म सुपरहिट हुनैपर्छ । त्यही अभाव पूरा गरिदियो, काई पो चे ले । अर्को वर्ष साहिद आयो, त्यसपछि त सबथोक बदलियो । राजकुमार यादवबाट राजकुमार राव भए । दर्शक मात्र होइन, मिडियासमेत राजकुमार यादव र राजपाल यादवमा झुक्किएपछि उनी नाम परिवर्तन गर्न बाध्य भएका थिए । काई पो चे प्रदर्शनपश्चात् उनी ध्याउनै परेन, फिल्ममेकर आफैं उनको ढोका ढक्ढकाउन थाले स्क्रिप्ट बोकेर । सिटिलाइट्स र क्वीन बाट फरक अभिनेताको छवि अझ बलियो भयो । अलिगढ मा पत्रकारको भूमिकाबाट उस्तै प्रशंसा कमाए । हिटको कोणबाट हेर्दा राजकुमार स्टार भइसके । उनका ९० प्रतिशत फिल्मले व्यावसायिक रूपमा मुनाफा कमाएका छन् । त्यसैले उनलाई स्टार को पगरी गुथाउन थालिएको तर यो विशेषणसँग उनी आफैंलाई भारी लाग्दो रहेछ । भन्छन्, सुरुमा एक्टर नै हुँ । स्टार नै हो भने त्यसपछि मात्र । उनका फिल्म बिग बजेटका हुन्नन् तर विषयवस्तु, प्रस्तुति, उनको अभिनय र सफलताचाहिँ साँच्चै बिग हुन्छ । कलात्मक र विषयप्रधान फिल्मको रोजाइको केन्द्रमा छन् उनी । तर कथित मूलधार र लार्जर देन लाइफ कोटीका सिनेमाबाट प्रस्ताव नआउने होइन । धेरै आउँछ । तर हत्तपत्त खेलिहाल्दैनन् । कमर्सियल सिनेमालाई निषेध गरेको हो त ? आउटलुक म्यागजिनसँग उनले भनेका छन्, होइन । जुन विधाका फिल्म खेल्न पनि समस्या छैन । मात्र कथाले मलाई उत्साही बनाउनुपर्यो । उनलाई राम्रोसँग थाहा छैन, उनले खेल्ने फिल्मबाट उत्साह हरायो भने दर्शकको उनीप्रतिकै उत्साह हराउँछ । किनभने न उनी अनुहारले चलेका हुन्, न उनी स्टार किड् नै हुन् । लाग्छ, नसुरुद्धिन शाह, इरफान खानको लिगेसी को नयाँ र बलियो हकदार हुन् उनी, नवाजद्दिन सिद्दिकीजस्तै ।हप्तौं एउटै कोठामा थुनिन विवश पात्रको कथा भनिएको ट्रयाप्ड मा राजकुमारको कोएक्टर मुसा मात्र थियो । न्युटन मा इमानदार र आदर्शवादी निर्वाचन अधिकारी बने । राब्ता मा ३ सय २४ वर्षको वृद्धको भूमिका निर्वाह गरे । सादी मे जरुर आना मा अफिस ब्याई । सबै भूमिका भिन्न तर सधैं विश्वसनीय । यसको राज ? उनकै शब्दमा, उनी चरित्रलाई निर्वाह मात्र गर्दैनन्, आत्मसात गर्छन्, जिउने प्रयास गर्छन । त्यसो नहुँदो हो त, हरेक पात्र पर्दामा किन जीवन्त लाग्थ्यो होला र ? (एजेन्सीको सहयोगमा)"
भ्यागुतालाई पछ्याउँदै,"पूर्वी चितवनमा जन्मिएका जनकराज खतिवटालाई भ्यागुताको कर्कश आवाज पटक्कै मन पर्दैन थियो । चितवन जिल्ला यसै पनि सिमसारका लागि प्रख्यात छ । सिमसार क्षेत्रमा भ्यागुताहरू प्रशस्त पाइन्छन् । हरेक साँझ भ्यागुताको ट्वार्रट्वार्र आवाज सुन्दा उनलाई झिँझो लाग्थ्यो । भ्यागुताको माहोलमा बाल्यकाल बिताएका उनी अहिले भ्यागुताका वैज्ञानिक बनेका छन् । चीनको ख्यातिप्राप्त विश्वविद्यालयबाट भ्यागुताको वितरण र नामकरण मा पीएचडी गरेका खतिवडा चीनमा अध्ययनरत हजारौँ विदेशी विद्यार्थीमध्ये उत्कृष्ट पाँचमा पर्ने पहिलो नेपाली विद्यार्थी हुन् ।चीनको सिचुवान प्रान्तको छन्दु इन्स्टिच्युट अफ बायोलोजीबाट जीवविज्ञानमा केही पहिले पीएचडी सकेका जनकराज खतिवडाले भ्यागुताका दुईवटा नयाँ प्रजाति पत्ता लगाएका छन् । उनले झापाको जामुनखाडीमा मान्छेको हातको बुढीऔँला जत्रो सानो भ्यागुता पत्ता लगाएका छन् । उनले पत्ता लगाएको भ्यागुताको वैज्ञानिक नाम माइक्रोहाइला तराइन्सिस हो । उनले इलामको माइपोखरीमा छेपारोजस्तै देखिन ठकठके स्थानीय नाम रहेको नयाँ प्रजातिको भ्यागुता पत्ता लगाएका छन् । यसको वैज्ञानिक नाम ट्यलोटोट्रिटोन हिमालयनुस हो । नेपालमा ५२ प्रजातिका भ्यागुता रहेकोमा उनले नयाँ दुई प्रजातिको पत्ता लगाएपछि ५४ प्रजातिका भ्यागुता रहेको प्रमाणित भएको छ । चीनमा लगभग २७० प्रजातिका भ्यागुता पाइन्छन् । नेपालको क्षेत्रफलको तुलनामा चीनमा पाइने भ्यागुताको प्रजाति कम भएको खतिवडाको ठहर छ ।खतिवडाले विशेषगरी भ्यागुताको डीएनए, भाले भ्यागुताले कराउँदा निकाल्ने आवाज र शारीरिक बनोटको अनुसन्धान गरेर नयाँ प्रजाति पत्ता लगाएका हुन् । उत्कृष्ट खोज अनुसन्धान गरेको भन्दै सन् २०१७ का लागि उत्कृष्ट अन्तर्राष्ट्रिय विद्यार्थीका रूपमा उनलाई युनिभर्सिटी अफ चाइनिज एकेडेमी अफ साइन्सेसले पुरस्कृत गरेको छ । त्रिभुवन विश्वविद्यालयबाट जीव विज्ञानमा स्नातकोत्तर गर्ने क्रममा उनले नेपालमा हिमचितुवाको अनुसन्धान गरेका थिए । त्यतिन्जेल उनलाई भ्यागुताप्रति खासै रुचि थिएन । उनी हिमचितुवाको अनुसन्धान गर्न जाँदा उनका गुरु प्राध्यापक करणबहादुर शाहले भ्यागुताको अध्ययन गरेको देखेर उनमा रुचि जाग्यो । नेपालबाट जीवविज्ञानमा स्नातकोत्तर गरी उनी नर्वे गए भ्यागुताको विषयमा फेरि अर्को स्नातकोत्तर गरे । नर्वेबाट नेपाल फर्किएपछि सन् २०१३ मा उनी पीएचडी गर्न लागि चीनमा आए ।उनले भ्यागुताको अध्ययनबाट जलवायु परिवर्तनको जीवजन्तुमा असरदेखि नेपाली समाज र संस्कृतिसँग भ्यागुताको सम्बन्धमा पनि रोचक कुराहरू फेला पारेका छन् । भ्यागुताले छालाले सास फेर्ने भएकाले जलवायु परिवर्तनको पहिले असर भ्यागुतामा पर्छ । वातावरण प्रदूषणका कारण पनि भ्यागुता घट्दै गएको उनको अनुसन्धानले देखाएको छ । काठमाडौँ उपत्यकामा वाग्मती नदीको आसपासमा कुनै पनि भ्यागुता नपाइनु त्यहाँको प्रदूषण रहेको उनी बताउँछन् । बालीनालीमा प्रयोग गरिने कीटनाशक रासायनिक पदार्थ र वातावरण प्रदूषणले भ्यागुताहरू घट्दै गएका छन् ।नेपालको पूर्वी क्षेत्रमा भ्यागुताको अध्ययन अनुसन्धान गरेका खतिवडाले त्यहाँको समाज र संस्कृतिसँग भ्यागुताको अन्योन्याश्रित सम्बन्ध रहेको थाहा पाए । विशेषगरी राई जातिसँग भ्यागुताको सांस्कृतिक सम्बन्ध जोडिएको हुन्छ । राई जातिले भ्यागुतामध्ये एक प्रजाति पाहा खाने गर्छन् । औषधिका रूपमा सुकाएर राख्ने पनि चलन छ । यसर्थ पाहा लोप हुँदै गएको छ । नेपालका पूर्वी क्षेत्रका मानव बसोबासको पाँचदेखि दस किलोमिटर आसपासका खोलाखोल्सामा पाहा पाउन छोडेको छ । नेपालका जनजातिहरूले प्रकृतिको र जीवजन्तुको पूजा गर्छ् । कतैकतै पानी पार्नका लागि भ्यागुताको बिहे गराउने चलन पनि छ । यी सबै चलनसँग वैज्ञानिक सम्बन्ध रहेको खतिवडाको ठहर छ । भ्यागुतो पानी परिरहने र ओसिलो सिमसार क्षेत्रमा बस्न रुचाउँछ । भ्यागुताले साँझमा करायो भने पानी पर्छ भन्ने भनाइ छ । भ्यागुतो कराउनुको कारण पानी पार्न नभई सहवास गर्नका लागि हो भन्ने कुरा थाहा पाउँदा उनलाई पनि रमाइलो लागेको बताउँछन् । भाले भ्यागुतो मात्र कराउँछ किनभने पोथी भ्यागुताको आवाजग्रन्थि नै हुँदैन । भाले भ्यागुताले पोथीलाई आकर्षित गर्नका लागि कराउँछ र पोथी छेउमा आएपछि सहवास गर्छ । भ्यागुताले पनि मान्छेले जस्तै रोमान्टिक सिजन चाहने हुनाले सहवास गर्नका लागि पानी पर्ने मौसम खोजेको हुन सक्छ । फलत: हाम्रो बुझाइ भ्यागुतो कराएपछि पानी पर्छ भन्ने रहेको हो । अनि खडेरी पर्यो भने भ्यागुताको बिहे गराउने चलन चलेको हो ।खतिवडाभन्दा अगाडि नेपालमा भ्यागुताको गहन अध्ययन गर्ने प्राध्यापक करणबहादुर शाह र प्राध्यापक कालुराम राई दुई जना मात्र विज्ञ थिए । तिनै अग्रजले बनाएको गोरेटोमा उनी हिँड्न थालेका छन् । चितवनको भ्यागुताको ट्वार्रट्वार्र आवाजलाई झर्को मान्ने जनक खतिवडा अहिले त्यही आवाजको अर्थ केलाउने भइसकेका छन् । भ्यागुता कराइसक्दा उनी टर्च बालेर त्यसको अनुसन्धान गर्न निस्कन्छन् ।"

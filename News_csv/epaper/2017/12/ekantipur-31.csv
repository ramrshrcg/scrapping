शीर्षक,विवरण
कांग्रेसका युवा नेताको आग्रह  ७० कटेका विश्राम लिनोस्,"काठमाडौं कांग्रेसका युवा नेताले पार्टीको भविष्यका लागि पहिलो पुस्तालाई विश्राम लिन आग्रह गरेका छन् । नेतृत्वको रणनीतिक असफलता र पुरानो कार्यशैलीबाट अब पार्टी नचल्ने भन्दै उनीहरूले ७० वर्ष कटेका नेतालाई विश्राम लिएर अभिभावकको भूमिकामा बस्न सुझाएका हुन् ।निर्वाचनमा कांग्रेसले लज्जास्पद पराजय भोगेपछि युवा नेताले पार्टी नेतृत्व हस्तान्तरण माग गर्दै आएका छन् । नेविसंघ प्रदेश ३ कार्यसमितिद्वारा शनिबार राजधानीमा आयोजित कार्यक्रममा पनि युवा नेताहरू चन्द्र भण्डारी, गगन थापा, गुरुराज घिमिरे, प्रदीप पौडेल, उमेशजंग रायमाझीलगायतले पहिलो पुस्ताका नेतालाई डेट एक्स्पायर भन्दै नेतृत्व हस्तान्तरणको माग दोहोर्याए । चुनावी परिणामले पार्टी निकै कमजोर देखिएपछि भण्डारीको संयोजनमा कांग्रेस युवा नेताको समूहले निर्वाचन समीक्षा र नेतृत्व हस्तान्तरण मुद्दा उठाउँदै विशेष महाधिवेशनसमेत माग गर्दै आएको छ । तर पार्टी सभापति शेरबहादुर देउवाले विशेष महाधिवेशन होइन, केन्द्रीय कार्यसमिति बैठक मात्रै बोलाउने बताएका छन् । नेपालीको एभरेज आयु ७० वर्ष छ, तर हाम्रा नेताको उमेर ७२७४ पुगिसक्यो । आईसीयूमा पुगेको कांग्रेसलाई अब यी बूढा डाक्टरले शल्यक्रिया गर्न सक्दैनन्, भण्डारीले भने, समयअनुसार चल्न नसक्ने यी नेतालाई अब बिदा गर्नुपर्छ ।पार्टीले लज्जास्पद पराजय भोग्दा पनि नेतृत्वको होस नखुलेको आरोप उनले लगाए । शुक्रबार समानुपातिक सांसद छनोट गर्ने क्रममा पार्टी विधान र पद्धति मिचेर नेतृत्वले छोरीलाई दाइजो दिएजस्तो व्यवहार गरेको भन्दै उनले आपत्ति प्रकट गरे । जसले आफ्नो इतिहास जोगाउन सकेन, त्यस्ता नेताबाट हामीले के आशा गर्ने ? भण्डारीले थपे, समानुपातिक पद्धति दाइजो हो कि न्याय गर्नका लागि ल्याइएको हो ? युवा नेता थापाले कांग्रेस नवजागरणका लागि पहिलो पुस्ताले अभिभावकको भूमिका निर्वाह गर्नुपर्ने बताए । यो नेतृत्वप्रति अनुदार होइन । पार्टीको पहिलो पुस्तालाई योभन्दा बढी भारी बोकाउनु उहाँहरूप्रति पनि अन्याय हो, थापाले भने, अब विश्राम लिनुहोस् र अभिभावकको भूमिकामा बस्नुहोस् । यसो भन्नुको अर्थ आफैंले पार्टी नेतृत्व गर्न पाउनुपर्ने दृष्टिकोण नरहेको थापाले प्रस्ट पारे । ५ वर्षपछि फेरि चुनाव आउँछ, त्यतिबेला कांग्रेसलाई पहिलो पार्टी बन्न थप १७ लाख मतदाता ल्याउनुपर्छ, उनले भने, हामीलाई पदाधिकारी र नेतृत्व केही चाहिएको छैन । क्रियाशील सदस्य भएरै काम गर्न तयार छौं । तर तपाईंहरू (पार्टी नेतृत्वमा रहेको पहिलो पुस्ता) अभिभावक भएर बस्ने हो कि होइन ?उनीहरूले निर्वाचनमा पार्टी पराजय हुनुमा सरकारले गरेको नकारात्मक काम बढी जिम्मेवार रहेको बताए । पूर्वप्रधानन्यायाधीश सुशीला कार्कीविरुद्धको महाअभियोग, प्रहरी महानिरीक्षक प्रकरण, विवादास्पद व्यक्तिलाई राजदूत बनाउने निर्णयलगायत सरकारका गलत कामले मतदाता भड्किएको उनीहरूको निष्कर्ष छ । भारतले लगाएको नाकाबन्दीबारे पार्टीले केही नबोलेको र राष्ट्रियताको सवालमा कांग्रेसको दृष्टिकोण प्रस्ट नभएकै कारण पार्टी कमजोर हुन पुगेको उनीहरूले बताए । कांग्रेसबारे एमाले अध्यक्ष केपी ओलीले धेरै भनिदिनुभयो, तर हामीले होइन भन्नसमेत सकेनौं, थापाले भने, ओलीले के भने भन्दा पनि हामीले के भन्यौं भन्ने कुरा महत्त्वपूर्ण थियो । तर कांग्रेसले आफ्नोबारे भन्नै सकेन ।रायमाझीले भारतले लगाएको नाकाबन्दीबारे कांग्रेसले विज्ञप्तिसमेत निकाल्न नसक्नु दुर्भाग्य रहेको बताए । उनले नेपालका कम्युनिस्ट नेताहरू महेन्द्रका अवशेष रहेको आरोप लगाउँदै त्यसलाई चिरेर अघि बढ्न नसक्दा कांग्रेसले यस्तो हबिगत व्यहोर्नुपरेको उल्लेख गरे । कांग्रेस सुधारका लागि युवाले चालेको अभियानबाट आत्तिएर पार्टी सभापति एवं प्रधानमन्त्री देउवाले आफ्नो बचाउमा केही नेतालाई अघि बढाएको भन्दै उनले त्यो दुर्भाग्यपूर्ण रहेको बताए । विशेष अधिवेशन बोलाए पनि तपाईं (देउवा) लाई हटाउने कोही हुने छैनन्, कांग्रेस सुधार माग गर्दा देउवा कहाँनेर कमजोर हुन्छन् ? उनले भने, यसले त कांग्रेसलाई सुधारकै बाटोमा लैजान्छ । केन्द्रीय सदस्य पौडेलले निर्वाचन समीक्षाका लागि विशेष महाधिवेशन बोलाउनुपर्ने बताए । केन्द्रीय कार्यसमितिदेखि महाधिवेशनको बैठकसम्म जानुपर्दछ, महाधिवेशन बोलाउनासाथ नेतृत्व छाड्नुपर्छ कि भन्ने भय नेतृत्वले लिनुभएन, उनले भने, पार्टीलाई लोकतान्त्रिक भन्ने तर पद्धति र प्रक्रिया हेर्यो भने जनवादी केन्द्रीयताको विकास हुँदै गएको छ । पौडेलले सरकारको गलत कामकारबाही र गुटबन्दीका आधारमा टिकट वितरणले पार्टीले लज्जास्पद हार व्यहोरेको बताए । जित्नेलाई नभएर जितेपछि आफूलाई सहयोग गर्छ भन्ने आधारमा उम्मेदवार बनाइयो, उनले भने, नेपालको इतिहासमै कांग्रेसले अहिलेको जस्तो लज्जास्पद हार कहिल्यै व्यहोरेको थिएन । अर्का केन्द्रीय सदस्य घिमिरेले पार्टी पराजयको कारणबारे निर्मम समीक्षा आवश्यक रहेको बताए । पार्टीभित्र नेताले आआफ्नो सिन्डिकेट कायम गरेको उल्लेख गर्दै उनले त्यसलाई नभत्काउँदासम्म कांग्रेसमा सुधार नहुने बताए । सिन्डिकेटमा पार्टी चलाउने प्रवृत्तिलाई हामीले अन्त्य गर्न सकेनौं भने अर्को पटक पनि कांग्रेसले यस्तै गरी हार्छ, उनले भने, पार्टीको आन्तरिक अव्यवस्था सुधार गर्न नेतृत्वमा युवाले जबर्जस्त हस्तक्षेप गर्नुपर्ने अवस्था आएको छ ।"
फेरि नेपाली कामदारलाई दोषी देखाइयो,"काठमाडौं आरुषीहेमराज काण्ड का रूपमा भारतीय समाजमा चिनिएको एक दशक पुरानो गम्भीर अपराध र अझै किनारा लाग्न नसकेको फैसलामा पछिल्लो पटक नेपाली कामदारलाई हत्याको भागीदार का रूपमा लाञ्छना लगाइएको छ ।उत्तर प्रदेश, नोयडाको सेक्टर२५, जयलायु बिहार अपार्टमेन्टमा सन् २००८ को मे १५ मा १४ वर्षीया आरुषी तलवारको शव भेटिएयता प्रहरी अनुसन्धान र अदालती निर्णयमा बाझिँदै फैसला आउने क्रमसँगै गत अक्टोबर दोस्रो सातामा इलाहावाद उच्च न्यायालयले यसअघि क्लिनचिट पाइसकेका कामदारलाई दोषी देखाइएको छ । नोयडाका प्रतिष्ठित चिकित्सक राजेशनुपुर तलवारकी एकमात्र छोरी आरुषीको शंकास्पद हत्यामा तत्काल आशंका गरिएका घरेलु कामदार हेमराज बन्जाडेको पनि त्यही अपार्टमेन्टमा आरुषी मृत भेटिएको दुई दिनपछि शव भेटिएको थियो । भारतको केन्द्रीय अनुसन्धान इकाई, सीबीआईले विभिन्न तह र चरणमा गरेको हत्या अनुसन्धानपछि चार वर्षअघि आरुषीका पितामाता स्वयं हत्यारा रहेको फैसलासहित अदालतले आजीवन कारावासको सजाय सुनाएको थियो । तर, सीबीआई अनुसन्धानको पछिल्लो चरणमा एउटै घटना र प्रकृतिको फैसलामा विगतमा निर्दोष सावित भइसकेका पात्रलाई दोषी देखाएर थुनामा रहेका तलवार दम्पतीलाई सजायमुक्त गरिएपछि पीडित पक्षका तर्फबाट मृतक हेमराजकी श्रीमती खुमकला बन्जाडेले दिल्ली पुगेर सर्वोच्च अदालतमा उजुरी हालेकी छन् ।मेरा श्रीमान् हेमराज बन्जाडेको हत्या कसले गरेको हो ? सीबीआई र अरू सम्बद्ध निकायले मेरा श्रीमान्को हत्याराबारे अलग सोधबिन किन गर्न नचाहेको हो ? अर्घाखाँचीको, धारापानी निवासी खुमकलाले दिल्ली पुगेर फिरेपछि भनिन् । दिल्लीस्थित मूल प्रवाह अखिल भारत नेपाली एकता समाजको सहयोग लिएर न्यायको खोजीमा अदालत पुगेकी खुमकलाले अहिलेसम्म श्रीमान् हत्यामा संलग्न अभियुक्त अथवा कानुनी तहको क्षतिपूर्तिबारे कहींकतैबाट भरथेग पाएकी छैनन् । अदालती फैसलामा आरुषी र हेमराज हत्यापछि तलवार परिवारसम्बद्ध नेपाली घरेलु कामदारहरू कृष्ण थापा, राजकुमार तथा विजय मण्डल (भारतीय) लाई दोषी देखाएको छ । यीमध्ये कृष्ण र राजकुमार अहिले नेपालमै बसेर आफ्नो रोजीरोटी धान्ने काम गरिरहेका छन् । आरुषी हत्याकाण्डको अनुसन्धान गर्ने क्रममा यी नेपाली कामदारलाई सीबीआईले चर्को यातनासहित बयान लिएको खबर पनि बाहिर आएको थियो । अदालतमा कामदारहरू कृष्ण, राजकुमार र विजयका पक्षबाट बहस पैरवी गरिदिने कोही थिएन, उनीहरूको भनाइसमेत राख्न दिइएन, यो प्रचलित न्यायको सिद्धान्तविपरीत भयो, एकता समाजका महासचिव खगेश्वर शर्माले दिल्लीबाट जारी गरेको विज्ञप्तिमा उल्लेख छ । पछिल्लो फैसलामा हेमराज हत्याको कारणबारे केही खुलाइएको छैन । कामदारहरू स्वयं आरुषी हत्याका भागिदार हुन सक्ने भनेर मृत हेमराजमाथि समेत शंका गरिएको फैसलाको संकेत छ ।भारतीय समाजमा एकदमै प्रचलित बनेको रहस्यमयी काण्ड आरुषीहेमराज हत्या माथि पुस्तक तथा फिल्मसमेत बनिसकेको छ ।फैसलाले नेपाली कामदारलाई दोषी करार गर्न चाहेको र आफ्ना श्रीमान् हेमराजको हत्याबारे सीबीआईले केही नबोलेकोमा न्याय खोज्न दिल्ली पुगेकी खुमकलाले त्यहाँको नेपाली दूतावाससमक्ष पनि आफ्नो सरोकार सुनाउन चाहेकी थिइन् । तर दूतावासको कन्सुलर सेवासँग पहुँच राख्नै सकिएन, यस्ता गम्भीर प्रकृतिका मामलामा दूतावासले सुनुवाइ गरेको नजिर हामीसँग छँदै छैन, समाजका दिल्लीस्थित एक अधिकारीले भने । अर्घाखाँचीको धारापानी गाउँमा खेतीपातीसँगै मुस्किलले जीवनयापन गरिरहेकी खुमकलाको छोरा छातीको समस्याबाट ग्रसित भएर उपचाररत छन् । अनाहकमा पति मारिएको घटना सबैतिर चर्चित भए पनि खुमकलाले कहींकतैबाट सहयोग वा सान्त्वना पाएकी छैनन् ।"
सुर्तीजन्य पदार्थको करबाट गुजारा भत्ता दिन्छौं,"काठमाडौं सरकारले गम्भीर प्रकृतिका बिरामीलाई सुर्तीजन्य वस्तुबाट उठेको करबाट गुजारा भत्ता दिने निर्णय गरेको छ । मृगौला, क्यान्सर र स्पाइनल कर्ड इन्जुरीका बिरामीलाई मासिक ५ हजार रुपैयाँ भत्ता दिने घोषणा गरिसकेको सरकारले सुर्तीजन्य पदार्थको करबाटै उक्त रकम व्यवस्था गर्ने भएको हो । सरकारले दिने भनेको गुजारा भत्ताको प्रक्रिया र कहिलेदेखि भत्ता पाइन्छ भन्ने पीडितले प्रश्न गरेका छन् । सरकारले गुजारा भत्ता प्रदान कहिलेबाट हो भन्ने जानकारी गराएको छैन ।स्वास्थ्यमन्त्री दीपक बोहराले मृगौला, क्यान्सर र स्पाइनल कर्ड इन्जुरीका बिरामीलाई मासिक ५ हजार रुपैयाँका दरले दिने भनिएको रकम सुर्तीजन्य पदार्थको करको २५ प्रतिशत रकमबाटै पुग्ने दाबी गरे । कार्यविधिमै सुर्तीजन्य पदार्थको करको २५ प्रतिशत रकमको छुट्टै कोष खडा गर्ने भनिएको छ, औषधि व्यवसायी संघ वाग्मतीको साधारणसभालाई शनिबार सम्बोधन गर्दै उनले भने, त्यही कोषबाट बिरामीलाई जीविकोपार्जन भत्ता दिइन्छ ।नेपालमा करिब १८ हजार बिरामी मृगौला, क्यान्सर र स्पाइनल कर्ड इन्जुरीबाट पीडित रहेको तथ्यांक छ । यो संख्या बर्सेनि वृद्घि हुँदै जाने आकलन छ । बोहराले स्वदेशी उत्पादनलाई अझै प्रोत्साहन दिँदै नेपाली औषधिलाई सर्वसुलभ बनाइने जानकारी दिए । कतिपय नीतिगत कुरा हामीले गरिरहेका छौं, उनको भनाइ थियो, आगामी सरकारले त्यसलाई भत्काउन सक्दैन ।पीडित व्यक्ति तथा परिवारले बिरामीको औषधि उपचार, यातायात खर्च र जीविकोपार्जनका लागि सरकारले आर्थिक तथा भौतिक सहयोग गर्न लामो समयदेखि माग राख्दै आएका थिए ।"
बेवास्ताले उपत्यका धुलाम्मे,"ललितपुर जावलाखेलपुल्चोककुपन्डोल सडक धुलाम्मे भएको दुई साता बढी बितिसक्यो । पुल्चोकका सुन पसले रूपकुमार शाक्य धूवाँधूलोले हैरान छन् । वातावरण संरक्षण ऐन र एसियाली विकास बैंकको सुरक्षा उपाय नीतिअनुसार सडक खन्दा धूवाँधूलोको प्रभाव कम गर्न मेलम्ची खानेपानी आयोजना र ठेकेदार कम्पनीले निर्माण सकिनासाथ जतिसक्दो चाँडो कालोपत्रे गर्नुपर्ने प्रावधान छ । सर्वसाधारणलाई पर्ने कठिनाइ कम गर्न एकपटकमा १०० मिटर सडक, पाइप बिछ्याएको ८ घण्टाभित्रै सडक सुुचारु र काम सकिएको क्षेत्रमा राम्रोसँग सरसफाइ गर्नुपर्छ ।तर जावलाखेल सडकमा ठेकेदारले पाइप बिछ्याएको १८ दिन बितिसक्यो । तर पनि ठेकेदार कम्पनीले कालोपत्रे गर्न चासो नदिएको शाक्यको गुनासो छ । धूवाँधूलोले गर्दा बस्नै नसक्ने भएपछि उनले सामाजिक सञ्जालमार्फत विरोध नै जनाए । जावलाखेलमा कालोपत्रे नगरेको एक महिना बितिसक्यो, उनले भने, धूलोको कणले घाँटीको उपचार गराउनुपर्दा अनावश्यक खर्च भयो । पुल्चोक क्षेत्रमा चेङजिङ रमन कन्स्ट्रक्सनले ठेक्का पाएका हुन् ।पुल्चोकका झोला पसले शोभा बस्नेतको समस्या पनि उस्तै छ । उनको दैनिकी पनि धूवाँधूलोमै बित्ने गरेको छ । पसलमा आइतबार भेटा झोला सफा गर्नमा व्यस्त देखिन्थे । धूवाँधूलोले ग्राहक आउनसमेत कम भएको छ, उनले भनिन्, दिनभर माक्स लगाएर बस्न बाध्य छु । पुल्चोकका फार्मेसी सञ्चालक राम महर्जन भन्छन्, धूवाँधूलोले गर्दा बालबालिका र ज्येष्ठ नागरिक बढी मर्कामा परेका छन् । यी तीन जना प्रतिनिघि पात्र मात्र हुन् । ठेकेदार कम्पनीले समयमा काम सम्पन्न नगर्दा हरिहरभवन, थापाथली, माइतीघर मण्डलालगायत उपत्यकाका विभिन्न क्षेत्रमा धूवाँधूलोको समस्या उस्तै छ । सबैभन्दा बढी समस्या चक्रपथ छ । चक्रपथमा ढिलाइ हँुदा मेलम्ची आयोजनाअन्तर्गत पहिलो चरणमा मंसिर मसान्तमा चक्रपथभित्रका १३ लाख बासिन्दाले ८५ हजार धारामार्फत पानी उपभोग गर्ने भनिए तापनि गर्न सकेका छैनन् । धूवाँधूलोले स्वास्थ्यमा मात्र नभई दुर्घटना पनि वृद्धि भएका छन् । ललितपुर ट्राफिक प्रहरी प्रमुख सीताराम हाछेथुका अनुसार धूलोले मोटरसाइकल साइड लाग्दा र वैकल्पिक बाटो अपनाउँदा दुर्घटना हुने गरेका छन् । गाडी विस्तारै हाक्नु पर्दा ट्राफिक जाम पनि हुने गरेको छ, उनले भने । धूवाँ उड्न नदिन सडकमा पानी हाल्ने गरेको छ । पानी हाल्दा हिलो चक्कामा टाँसेर आउँदा सफा सडक समेत धुलाम्मे हुने गरेको हाछेथुको भनाइ छ । धूवाँधूलोले बढी पैदल यात्रु मर्कामा छन् । सडक खन्ने क्रममा निस्कने माटो हावामा फैलन नपाओस् भनेर निर्माणस्थलमा हरियो नेटले घेराबन्दी गर्नुपर्छ । माटो नेटभित्र मात्र थुपार्नुुपर्छ । यति व्यवस्था गर्दा पनि हावामा धूलो आउने क्रम नरोकिएमा तत्काल न्यूनीकरण गर्न दैनिक कम्तीमा दुुईपटक पानी छर्कनुपर्ने व्यवस्था छ । तर चक्रपथ सडकमा त्यसो गरिएको देखिँदैन । सडक खन्ने क्रममा धूवाँधूलोले वातावरण र जनस्वास्थ्यमा पर्ने असरबारेमा निर्देशनालय सचेत रहेको आयोजनाको भनाइ छ । ठेकेदार कम्पनीले सम्झौता गरेअनुसार काम गरेनगरेको बारेमा आयोजना कार्यान्वयन निर्देशनालयले नियमित अनुुगमन गरिरहेको दाबी छ । आयोजना कार्यान्वयन निर्देशनालयका प्रवक्ता लीलाप्रसाद ढकालले उपत्यकामा पाइप लाइनको विस्तारका क्रममा सडक खन्नुुपर्ने बाध्यता रहेको बताए । धूलोले वातावरणीय समस्या सिर्जना गर्नेप्रति सचेत छौं, उनले भने, काम सम्पन्न भएको सडकमा तत्काल कालो पत्रे गर्न ठेकेदार कम्पनीलाई निर्देशन दिन्छांै । उनले सर्वसाधारण तथा सवारी साधनको आवागमनमा असर पर्ने भएकाले राति काम गर्ने व्यवस्था मिलाइएको बताए । निर्माण कार्य गर्दा सडक अवरुद्ध नगर्ने नीतिअनुसार भोलिपल्ट बिहान सबेरै सडक पुनस्र्थापना गरिएको छ, उनले भने, निर्देशनालय मातहतको डिजाइन सुुपरभिजन कन्सल्ट्यान्टमार्फत अनुमगन भइरहेको छ । उपत्यकामा पाँच करोड लिटर पानी भण्डारण क्षमताका विभिन्न ६ वटा पोखरी हुनेछन् । आयोजनाले तीन महिनाअघि पुसको मध्यसम्ममा उपभोक्ताले दैनिक चार घण्टा पानी उपभोग गर्न पाउने गर कार्य अगाडि बढिरहेको दाबी गरे ।"
सैनिक प्रवक्तामा भण्डारी,काठमाडौं (कास) नेपाली सेनाले सहायकरथी गोकुल भण्डारीलाई सैनिक प्रवक्ताको जिम्मेवारी दिएको छ । धनकुटाको हिलेस्थित२ नम्बर बाहिनीको प्रमुखको जिम्मेवारीमा रहेका सहायक रथी भण्डारीले केही दिनपछि नै प्रवक्ताको जिम्मेवारी सम्हाल्ने जानकारी सैनिक स्रोतले दिएको छ । प्रवक्ता सहायकरथी नैनराज दाहालले संयुक्त राष्ट्रसंघीय शान्ति मिसनअन्तर्गत दक्षिण सुडानमा पश्चिम क्षेत्रको कमान्डरको जिम्मेवारी पाएपछि जंगीअड्डाले भण्डारीलाई नयाँ प्रवक्ता तोकेको हो ।
सबैको पहुँच चुनौतीपूर्ण,काठमाडौं (कास) संघीय नेपालमा चिकित्सा शिक्षा र स्वास्थ्य उपचारको उच्च गुणस्तर कायम राख्दै यसलाई सबैको पहुँचमा पार्नु चुनौतीपूर्ण रहेको विज्ञहरूले बताएका छन् । राष्ट्रिय चिकित्सक संघले शनिबार आयोजना गरेको संघीयतामा स्वास्थ्य क्षेत्रको कार्यदिशा विषयक गोष्ठी र राष्ट्रिय भेलामा विज्ञहरूले बताएका हुन् । चिकित्सा शिक्षाको गुणस्तर धेरै महत्त्वपूर्ण रहेको आंैल्याउँदै चिकित्सा विज्ञान राष्ट्रिय प्रतिष्ठान (न्याम्स) का उपकुलपति डा गणेश गुरुङले प्राज्ञिक वातावरण नभएसम्म गुणस्तरीय सेवा हुन नसक्ने बताए । चिकित्सा क्षेत्रमा अझ बढी गुणस्तर नियन्त्रणको प्रयासअन्तर्गत केन्द्रले यसमा थप ध्यान दिनुपर्नेमा प्राडा शशि शर्माले जोड दिए ।
पीडितका घर निर्माण,"ललितपुर (कास) वाग्मती गाउँपालिका१ स्थित घुसेल गाऊँमा सल्भ नेपालको सहयोगमा भूकम्पपीडितका १ सय २० घर निर्माण भएका छन् । नेपाल भूकम्प पुनर्लाभ, पुनर्निर्माण तथा उत्थानशीलता परियोजनाअन्तर्गत यी घर निर्माण भएको हो । सल्भका जिल्ला कार्यक्रम अधिकृत प्रभात राउतका अनुसार सल्भले यी घर लुथरन वल्र्ड फेडरेसन र एक्ट एलाइन्सको सहयोगमा निर्माण गरेको हो । प्रतिघर ३ लाख रुपियाँ र रंगरोगनका लागि ४५ सय रुपियाँ सहयोग गरिएको राउतले बताए ।"
वनले सिफारिस गर्यो सहसचिव,"काठमाडौं (कास) वन मन्त्रालय प्रदेशमा बन्ने वन, विज्ञान र वातावरण मन्त्रालय का लागि सचिव, सहसचिवसहित अन्य कर्मचारीको व्यवस्थापनमा जुटेको छ । पहिलो चरणमा सातवटै प्रदेशमा एक वरिष्ठ सहसचिवलाई सचिव र थप एक सहसचिव गरी १४ सहसचिवलाई खटाउने गरी सामान्य प्रशासन मन्त्रालयमा नाम पठाएको मन्त्रालयका सचिव डा युवकध्वज जीसीले बताए । सामान्य प्रशासन मन्त्रालयले हरेक प्रदेशमा तीनतीन जनाका दरले सहसचिवको नाम सिफारिस गर्न मन्त्रालयलाई भनेको थियो । मन्त्रालयका प्रवक्ता तथा वैदेशिक सहयोग समन्वय महाशाखा प्रमुख धनञ्जय पौडेलका अनुसार मन्त्रालयअन्तर्गत अहिले भएका पाँचवटा क्षेत्रीय वन कार्यालयका प्रमुखलाई समेत प्रदेश मन्त्रालयमै खटाउन सक्ने गरी सहसचिवको नाम सामान्यमा पठाइएको छ ।"
स्वास्थ्य संस्थामा रित्तिँदै औषधि,"बजेट पर्याप्त छैनगुलरिया (कास) झाडापखालाले ग्रस्त पारेपछि बर्दियाको बारबर्दिया४ का फौजबहादुर थारू मगरागाडीस्थित प्राथमिक स्वास्थ्यचौकी पुगे । स्वास्थ्यकर्मीले उनको स्वास्थ्य जाँच गरे तर औषधि दिन सकेनन् । चौकीमा औषधि नै थिएन । सरकारले ७० थरीसम्मका औषधि नि:शुल्क बाँड्ने घोषणा गरेको छ । तर, थारू निजी मेडिकलबाट महँगोमा किनेर खान बाध्य भए । जिल्ला अस्पतालदेखि ग्रामीण चौकीसम्मै औषधि अभाव छ । नयाँ संरचनामा औषधि व्यवस्थापनको जिम्मा सम्बन्धित स्थानीय तहलाई दिइए पनि कुनैले खरिद प्रक्रिया अघि बढाएका छैनन् । औषधिको बजेट पनि पर्याप्त नरहेको सरोकारवालाको गुनासो छ । जिल्लामा तत्काल तीन करोड रुपैयाँ बराबरको औषधि आवश्यक रहे पनि केन्द्रले ८ लाख रुपैयाँ मात्र निकासा गरेको स्वास्थ्य कार्यालयले जनाएको छ । उक्त रकमले सिटामोल, रुघाखोकी र ग्यास्ट्रिकका केही औषधि र एन्टिबायोटिक खरिद गरिएको जिल्ला जनस्वास्थ्य प्रमुख महेन्द्रध्वज अधिकारीले बताए । हात्तीको मुखमा जिराजस्तो भएको छ, तैपनि यो औषधिले केही दिन काम चलाउँछौं, उनले भने, सरकारले तोकेअनुसारका औषधि खरिद गर्नुपरे करिब ३ करोड रुपैयाँ चाहिन्छ । जिल्लामा स्वास्थ्यचौकी ३०, प्राथमिक स्वास्थ्य केन्द्र ३, जिल्ला अस्पताल १, सहरी स्वास्थ्य केन्द्र ९ र सहरी स्वास्थ्य इकाई ५ वटा छन् । गत वर्ष औषधि खरिदका लागि ५० लाख रुपैयाँ निकासा गरिएकामा त्यो अपुग देखिएको थियो । अहिले प्रत्येक स्थानीय तहमा औषधि किन्न ५ देखि १० लाखसम्म रकम निकासा भए पनि त्यसले अभाव धान्न नसक्ने कर्मचारी बताउँछन् । तत्काललाई औषधिको माग पूरा गर्न थप ५० लाख मागिएको स्वास्थ्य कार्यालयले जनाएको छ । सरकारले तोकेअनुसार स्वास्थ्यचौकीमा ३५, प्राथमिक स्वास्थ्य केन्द्रमा ५९ र जिल्ला अस्पतालमा ७० थरी औषधि नि:शुल्क हुनुपर्छ । केन्द्रसँग बजेट रहे पनि स्थानीय तहको संरचना फेरिएका कारण अलमल बढेको कर्मचारीको बुझाइ छ । जिल्ला अस्पतालमा समेत गत वर्षबाट बचेको केही औषधिले काम चलाइँदै छ । मौज्दात रित्तिइसक्यो, मेडिकल सुपरिन्टेन्डेन्ट डाक्टर सुभाष पाण्डेयले भने, अभाव टार्न इमर्जेन्सीबाट सहयोग लिई काम चलाइरहेका छौं ।"
स्थानीय तहमा उल्झन,"स्थानीय तहमा जनप्रतिनिधिले कर्मचारी प्रशासनको सहयोगमा गाउँ तथा नगरका विकास कार्य अगाडि बढाइरहेका छन् तर यसमा थुप्रै बाधा देखिएका छन् । स्थानीय तहले काम देखाउन नसकेको गुनासो जनतामाझ बढ्दै गएको छ । स्थानीय तहका कैयौं कानुनी प्रक्रिया र व्यवस्था प्रदेश कानुनबमोजिम हुने उल्लेख छ तर प्रदेशसभाको गठन भइसकेको छैन भने कानुन बनाउने भन्ने त परको कुरा भयो । यस्तै, सामान्य बुझाइमा पनि कृषि, पशुसेवा, शिक्षा, स्वास्थ्यदेखि मालपोत, नापीसम्मका कार्यालय स्थानीय तहमा गएका छन् तर भवन भने मुस्किलले एउटा भेटिन्छ । त्यो पनि पुरानो गाविस भवन । कतैकतै त एउटा पनि कार्यालय भवन छैन । कार्यालयका लागि उपयुक्त घर भाडामा पनि पाउन सहज छैन । दरबन्दीअनुसार कर्मचारी अपुग छ । गाउँपालिकामा अन्य कर्मचारीका अतिरिक्त सिभिल समूहका कर्मचारीको अभाव छ तर करार सेवामा भर्ना गर्न पनि सहज रूपले नसकिने व्यवस्था छ । सरकारले तत्काल आधाजसो गाउँपालिकामा नयाँ भर्ना भएका शाखा अधिकृतहरूलाई कार्यकारी अधिकृत बनाएर पठायो । तर पनि लेखा, प्रशासन, वडाका सचिवजस्ता कर्मचारी अपुग भए । अस्थायी रूपमा स्वीकृत दरबन्दी तालिकाअनुसार ४ सय ६० गाउँपालिकामा प्रशासनिक, प्राविधिक कर्मचारी तथा कार्यालय सहयोगी २ जनाका दरले ४ हजार १ सय ४० जना तथा २ सय ७६ नगरपालिका, ११ वटा उपमहानगरपालिका र ६ महानगरपालिकामा २ हजार ९ सय ३० तथा ६ हजार ७ सय हाराहारीमा रहेको वडामा कम्तीमा २० हजार १ सय गरी २७ हजारभन्दा बढी कर्मचारी आवश्यक पर्ने भयो तर यति धेरै कर्मचारीलाई सेवा समूहअनुसार अस्थायी समायोजन गर्न गाह्रो भयो । सबैभन्दा समस्या भनेको सिभिल समूहका प्राविधिक कर्मचारीहरू सबै स्थानीय तहमा जान सकेनन् । यी कारणले गर्दा स्थानीय तह आफैंले सञ्चालन गर्ने विकास निर्माणका कार्य ठप्प छन् । पहिलो चौमासिकको अन्त्य कात्तिक महिनामा हुन्छ, तर प्रायजसो स्थानीय तहमा सम्झौता गर्ने काम पनि सुरु भएको छैन ।भौगोलिक बनावटमा पहाडी क्षेत्रको बाहुल्य छ । त्यहाँ सडक, सञ्चार, विद्युत्जस्ता पूर्वाधारको कम विकास भएको छ । सबै गाउँपालिकामा क वर्गको वाणिज्य बैंक पुग्न सकेका छैनन् । यस्तै, सुरुमा चलिराखेको हाकिम पद्धति परिवर्तन भएर जनप्रतिनिधि र हाकिम पद्धतिको सुरुवात भएको छ । तर कर्मचारीले केके गर्ने र जनप्रतिनिधिले केके गर्ने भन्नेमै उनीहरू आफैं स्पष्ट छैनन् । यसो हुँदा अधिकार क्षेत्र मिचिने तथा प्रक्रिया लम्बिनेजस्ता समस्या आउने गरेका छन् । यसकारण कर्मचारी जनप्रतिनिधिबीच विवाद तथा द्वन्द्व आउन थालिसकेको पनि छ । उच्च जनअपेक्षाका कारण पनि स्थानीय तहमा केही नभएका गुनासा बढ्न थालेको देखिन्छ । कर्मचारी समायोजन छिट्टै सकेर नयाँ दरबन्दी सिर्जना गरी पदपूर्ति हुनसके कर्मचारीका क्षेत्रमा देखिएका समस्या समाधान हुन सक्छन् । संविधानअनुसारका ऐननियम तथा कानुन तर्जुमा गर्ने, प्रदेशसभाबाट बन्नुपर्ने कानुन अविलम्ब निर्माण गर्ने लगायत कार्य गरिए तत्कालका समस्या समाधान हुने देखिन्छ । केडी रेम्निसिङमहाकुलुङ, सोलुखुम्बु स्थानीय निर्वाचन भएको ७, ८ महिना बितिसक्दा पनि जनप्रतिनिधिबाट अपेक्षित काम हुन सकेको छैन । राजधानीजस्तो ठाउँमा वर्षांैदेखि भत्किएका बाटा बन्दैनन्, बाटामा धुलो उडेर हिंड्न मुस्किल पर्छ । जामका कारण बिरामी बोकेको एम्बुलेन्सले बाटो पाउँदैन । निर्वाचन जितेपछि म यसो गर्छु र उसो गर्छु भन्ने जनप्रतिनिधिहरूले गर्न सकिने काम पनि गरेनन् । चाबहिलदेखि साँखुसम्मको यात्रा साह्रै कठिन छ । एउटा महानगर र ३ वटा नगरपालिका पर्ने यो क्षेत्रमा बाटो बनाउनुपर्छ भनेर कुनै पनि मेयर लागेको देखिएको छैन । हिजो स्थानीय जनप्रतिनिधि नहँुदा नगरपालिकागाविसमा आफ्नो काम गराउन जनताले दु:ख पाए भन्ने सुनिन्थ्यो । अहिले जनप्रतिनिधि हुँदा पनि जनताको समस्या ज्युँकात्युँ छ । नगरपालिका कार्यालयमा मेयरलाई भेट्न गाह्रो छ । एउटा कामका लागि महिनौं धाउनुपर्छ । हिजो जनप्रतिनिधि नभएर दु:ख पाएका जनताले आज जनप्रतिनिधि हुँदा समेत दु:ख पाएका छन् । सरकारले लोकसेवाबाट मात्र कर्मचारी नियुक्त गर्न भनेको छ तर मनलागी तरिकाले नगरपालिकामा कर्मचारी नियुक्ति गरिएको छ । पुरुषोत्तम घिमिरे जोरपाटी, काठमाडौं"
अकरणको त्रुटिपूर्ण शिक्षण,"विद्यालय तहदेखि महाविद्यालयसम्मका पाठयक्रममा संरचनागत, वाच्यगत, ध्रुवीयता र कथनका आधारमा वाक्यान्तरण गर्न सिकाउने गरिएको छ । तीमध्ये ध्रुवीयता भनेको सकारात्मकता र नकारात्मकता हो भनेर करण र अकरणमा वाक्यलाई परिवर्तन गर्न सिकाइन्छ । करणलाई अकरण बनाउँदा क्रियाका अगाडि, बीचमा र पछाडि न थपेर अकरण बनाउने गरिन्छ । एकोहोरो अकरण बनाउँदाभन्दा दोहोरो अकरण बनाउँदा विद्यार्थी अलमलिएजस्तो देखिए पनि शाश्वत सत्यबाहेकका वाक्यको अकरण बनाउँदा शिक्षक र विद्यार्थीले त्यति धेरै त्रुटि गरेको भेटिँदैन भने शाश्वत सत्यको अकरण बनाउने सन्दर्भमा कतिपय शिक्षकले त्रुटिपूर्ण शिक्षण गरेका कारण विद्यार्थी समस्यामा पर्ने गरेका छन् ।सामान्यतया परम्परागत धेरैजसो शिक्षकले शाश्वत सत्यको अकरण बनाउँदा संरचनाको आधारलाई बेवास्ता गरी अर्थरक्षाको आधारलाई ख्याल गरेर अकरणको शिक्षण गर्ने गरेको पाइन्छ । उदाहरणका लागि १ आगाले पोल्छ, २ सूर्य पूर्वबाट उदाउँछ, ३ पानी ओरालातिर बग्छ जस्ता वाक्यलाई क्रमश: आगाले नपोल्ने होइन, सूर्य पूर्वबाट नउदाउने होइन र पानी ओरालातिर नबग्ने होइन भनेर अकरण बनाउने गरिएको छ । सामान्यतया अकरण बनाएका वाक्यलाई पुन: करण बनाउँदा पूर्वरूपमा नआएका खण्डमा त्यस्ता वाक्य ठीक अकरण बन्न सक्तैनन् । अर्थरक्षाका आधारमा अकरण शिक्षण गर्ने गरिएका उपर्युक्त वाक्यलाई पुन: करणमा बदल्दा क्रमश: आगाले पोल्ने हो, सूर्य पूर्वबाट उदाउने हो र पानी ओरालोतिर बग्ने हो बन्ने भएकाले तिनलाई उपयुक्त अकरण ठान्न सकिँदैन । त्यस्तै कतिपय शिक्षकले सूर्य पूर्वबाट उदाउँछ भन्ने जस्ता वाक्यलाई सूर्य पश्चिमबाट उदाउँदैन भनेर शिक्षण गरेको पनि पाइन्छ र यसलाई पुन: करणमा लैजाँदा सूर्य पश्चिमबाट उदाउँछ जस्ता त्रुटि हुने भएकाले शाश्वत सत्यको अकरण बनाउँदा अर्थानुसन्धानका पछि नलागी व्याकरणगत संरचनाकै आधारमा उपर्युक्त वाक्यहरूलाई क्रमश: आगाले पोल्दैन, सूर्य पूर्वबाट उदाउँदैन र पानी ओरालातिर बग्दैन भनेर शिक्षण गर्नु जरुरी देखिन्छ । यसो गर्न सकिँदैन भने शाश्वत सत्यको अकरण शिक्षण गर्दा धेरैजसो शिक्षकले अर्थरक्षाकै आधारमा र कतिपय शिक्षकले संरचनाका आधारमा शिक्षण गर्ने गरेकाले विद्यार्थी समस्यामा परिरहने हुँदा शाश्वत सत्यको अकरणको शिक्षण नै नगर्न र त्यस्ता किसिमका प्रश्न पनि परीक्षामा नसोध्ने व्यवस्था हुनसमेत सम्बद्ध सबैको गम्भीर ध्यानाकर्षण गराउन चाहन्छु । डा मतिप्रसाद ढकाल सहप्राध्यापक, नेसंवि, कालिका विद्यापीठ, नवलपुर"
कांग्रेसको खस्कँदो जनमत,"हालै सम्पन्न आमनिर्वाचनमा नेपाली कांग्रेसका बहुसंख्यक उम्मेदवारको हारका विषयमा विभिन्न कोणबाट टीकाटिप्पणी भइरहेका छन् । यसमा सीधा नजरले हेर्दा विशेष गरेर वाम गठबन्धनको असर प्रमुख कारण देखिन्छ । तर समानुपातिकतर्फ नेपाली कांग्रेसलाई आएको जनमतलाई हेरेर कांग्रेसका कतिपय शीर्षस्थ नेता यो भनिरहेका छन् कि कांग्रेसका उम्मेदवार पराजित भए पनि कांग्रेसप्रति जनताको मोह घटेको छैन । त्यस्तै नेपाली कांग्रेसका नेताले यो निर्वाचन भनेको २०६४ सालको निर्वाचनमा जस्तो भएको थियो, त्यस्तै हो र जसरी २०७० सालमा आएर कांग्रेस सबैभन्दा ठूलो पार्टी भयो, त्यसरी नै अर्को चुनावमा कांग्रेस फेरि पहिलो पार्टी बन्नेछ पनि भनिरहेका छन् तर राजनीतिमा सरोकार राख्ने अधिकांश बुद्धिजीवी तथा अन्य सरोकारवाला यो भनाइ मान्न तयार छैनन् किनभने २०६४ र २०७० सालको निर्वाचनमा समानुपातिकतर्फ कांग्रेसले एमालेले भन्दा क्रमश: ८६ हजार ४ सय ६३ र १ लाख ७७ हजार ७ सय ७५ बढी मत पाएको थियो भने अहिले आएर एमालेले कांग्रेसभन्दा ४५ हजार १ सय ५ बढी मत पाएको छ । यो तथ्यांकबाट के बुझ्न सकिन्छ भने कांग्रेसको पराजयको कारण वाम गठबन्धन मात्र नभएर एमालेको बढ्दो जनमत पनि हो । कांग्रेसलाई अब पहिलो पार्टी बनाउन पार्टीका शुभचिन्तक बुद्धिजीवीबाट आएका सुझाव पालना गर्दै नेताहरूको आत्मकेन्द्रित बानीलाई बदलेर पार्टीकेन्द्रित बनाउनु जरुरी छ । डा राजकुमार राईखोटाङ"
सम्पदाको अध्ययन नभएको परियोजना,"दिव्योपदेश मा शिवपुरी, फुल्चोकी, चन्द्रागिरि, महादेव पोखरी, पालुङ, दाप्चा र काहुलेलाई नेपाल र नेपालीको दीर्घकालीन सुरक्षाका दृष्टिकोणबाट ईश्वरबाट रचित किल्लाका रूपमा प्रस्ट्याइएको छ । ती गढीमध्ये कतिपयलाई हालको रानीपोखरीजस्तो कुरूप बनाइएको छ, जुन प्राचीन स्मारक संरक्षण ऐन विपरीत हो । ती सप्तक्षेत्रहरूमध्येको चन्द्रागिरिबाट गोरखा, नेपाल उपत्यकालगायत चीन र भारत पनि चक्षुगोचर मिल्ने माझ भाग हो जसको परिधिभित्र वाग्मती खोला बगर वरपरका त्रिवि, मलपोखरी, चोभार, थानागाउँ, मगरगाउँ, हिमाल सिमेन्ट कारखाना, टौदह, श्रीकाली, बुङ्मती, खोकना, चाल्नाखेल, ग्वालादह, खोइबा, खोइचा, फर्सीडोल, फर्पिङ र यसका सम्पूर्ण थुम्काहरू पर्छन् । यसमा सांस्कृतिक पुरातात्त्विक महत्त्वका एकीकरणकालीन गढी पचास तान्त्रीय देवीदेवता र धेरै अदृश्य शक्तिपीठ समायोजन भएका छन् । तसर्थ, निजगढ द्रुतमार्गले ती वास्तुकलायुक्त ऐतिहासिक सांस्कृतिक सम्पदालाई लोप गराउने भएकाले यस परियोजनापूर्व राम्ररी अनुसन्धान गर्न अत्यावश्यक छ । राजेन्द्रविक्रम शाहधादिङगढी"
सिम्रौनगढ नछुटोस्,"पुस १४ मा प्रकाशित धीरेन्द्र प्रेमर्षिको लेख दुई नम्बर प्रदेश मिथिलामधेस धेरै हदसम्म चित्तबुझ्दो लाग्यो तर यस प्रदेशमा भोजपुरी र मैथिली दुवै भाषालाई प्रदेशको कामकाजी भाषा बनाउनु उपयोगी ठहरिन्छ । मधेस डुल्दा यी भाषाभाषीले एउटाले बोलेको अर्कोले नबुझेको देखिन्छ । यस्तै प्रदेश सरकारले प्रसिद्ध पुरातात्त्विक स्थल सिम्रौनगढ क्षेत्रको यथोचित संरक्षण, संवद्र्धन तथा पर्यटकीय प्रवद्र्धनका लागि बेलैमा सोच्नु आवश्यक छ । छुट्टै सरकारी समिति बनाएर अघि बढ्नु बेस हुनेछ अनि यसको प्रधान कार्यालय पनि सिम्रौनगढमा हुनुपर्छ । मिथिला कला, सभ्यता, जीवनयापन तथा अभौतिक सम्पदा संरक्षणका लागि छुट्टै सरकारी परिषद् आवश्यक छ । कसै गरी यो प्रदेशलाई उम्दा बनाउनुपरेको छ । योजना आयोग र अक्सफोर्ड विश्वविद्यालयको टिमले भर्खरै गरेको गरिबीसम्बन्धी अध्ययनमा कर्णाली रहेको ६ नं प्रदेश र २ नं प्रदेश सबभन्दा धेरै गरिबी विद्यमान रहेको देखिएको छ । मधेसमिथिला को गरिबी हटाउन कृषिको आधुनिकीकरण, सामन्तवादको उन्मूलन तथा सांस्कृतिक पर्यटन प्रवद्र्धन नै उपयुक्त माध्यम हुन सक्छन् । सुशीलकुमार गौतमचन्द्रागिरि१३, काठमाडौंधीरेन्द्र प्रेमर्षिले दुई नम्बर प्रदेश मिथिला मधेस लेखमा गरेको तर्क ठीक छ तर मिथिला मधेस नाम आफैंमा पूर्ण छ । हामीले पाएको भूभागको नाम यस्तो हुनुपर्छ कि पाइएको प्रदेश पूर्ण छैन । उत्तर कोरियाभन्दा तुरुन्त मनमा कुरा उठ्छ कि कुनै दक्षिण कोरिया पनि होला । अत: मेरो विचारमा प्रदेश दुईको नाम मध्य मधेस राख्नु उपयुक्त हुनेछ । यसले कुनै अर्को मधेस पनि छ भन्ने भान गराउँछ । जब सम्पूर्ण मधेस मिलिसक्छ, तब नाम मिथिला, अवध वा कोच जे राखे पनि हुन्छ । तर संघर्ष जारी छ भने देखाउन मध्य मधेस नै ठीक हुन्छ । डा शिवशंकर यादववीरगन्ज, पर्सा"
कुपोषित बझाङ र भारतको दृष्टान्त,"हालै बझाङ जिल्लामा फैलिरहेको कुपोषणका समाचार र तस्बिरहरू छापाहरूमा हेर्न पढ्न पाइयो । कुपोषण लागेका बालबालिकाको तस्बिर हेर्दा मनै सिरिङ हुन पुग्यो । कुनै बेला इथियोपिया भन्ने देशका नागरिक यो समस्याले पीडित थिए । तर आज इथियोपिया, नाइजेरिया भन्ने देश विकासका दृष्टिले उँभो लागिसके । भोकमरीलाई जितिसके तर नेपालका बझाङ, बाजुराजस्ता विकट जिल्लामा भोकमरी र कुपोषण झनै झाँगिँदै छ जसलाई यो राज्य चलाउनेहरूले महसुस गर्न सक्नुपर्छ । भोकमरी र कुपोषण कसरी हटाउने भन्ने उपाय खोज्नुपर्छ । तर सरकार र अन्य राजनीतिक पार्टीको ध्यान कसरी हुन्छ सत्तामा पुग्ने टिक्नेमै छ । विकट जिल्लाको समस्यामा कसैको ध्यान छैन । हिउँद लागेसँगै प्राय: पश्चिम नेपालमा विशेषत: कर्णाली अञ्चलमा खाद्यान्न अभाव हुन थाल्छ । खाद्यान्न नभएका बेला खाद्य संस्थानका कर्मचारीहरू डिपो छाडेर भाग्ने गर्छन्, जुन दु:खद मात्रै होइन, आलोच्य पनि हो । विकट क्षेत्रमा समयमै खाद्यान्न पुर्याउन नसक्नु खाद्य संस्थानको मात्र असफलता होइन, यो देश हाँक्ने अर्थात सरकार चलाउनेहरूकै ठूलो असफलता हो । देशका जनता भोकै बस्नुपर्ने तर नेता र सरकार चलाउनेहरूले त्यो देखे नदेखेझैं गर्नु संवेदनशीलता हराउनु हो । भारतको पश्चिम बंगालको उच्च अदालतले केही वर्षअघि सरकारका नाउँमा आदेश जारी गर्दै देशका हरेक नागरिकको पहुँचमा खाद्यान्न पुग्नैपर्ने र त्यो सरकारको प्रथम दायित्व रहेको बतायो । भारत सरकारले खाद्यान्न भएर पनि वितरण प्रक्रिया ठीक नहुँदा समस्या भएको दलिललाई अदालतले अस्वीकार गरी आदेश जारी गरेको थियो । नेपालमा त्यस्तो आदेश कहिले आउला अनि देशका हरेक नागरिकले भात पकाएर खान पाऊन् ? एकातिर देशमा गरिबी छ, जनताले चामलसमेत किन्न र खान पाएका छैनन् । संघीय संरचनाले पनि राज्यको भार बढेको छ । अब गरिब जनतालाई कसरी सुविधा दिन सकिन्छ, सबैले ठन्डा दिमागले सोच्नु जरुरी छ । कुपोषण सदाका लागि अन्त्य गर्ने दीर्घकालीन उपाय खोजी गरी कार्यान्वयनमा ल्याउनुपर्छ । गोपाल देवकोटाजोरपाटी, काठमाडौं"
ओलीमाथि व्यक्तिगत आक्षेप,"एमालेका नेता केपी शर्मा ओलीले भन्नुभयो, वस्तुगत ढंगले आलोचना गर्नु सबैको कर्तव्य हो र अरू नेताको पनि स्वस्थ ढंगले आलोचना गनु राम्रो हो । तर केशव दाहालले पुस १२ गते प्रकाशित किन रिसाउँछ, उल्लु मुसहर लेखमा उल्लु मुसहरका माध्यमबाट ओलीलाई वचस्र्ववादी मान्छे र निरंकुश साँढेजस्तो कसैको अस्तित्व नमान्ने भनेर कुनै सामाजिक मर्यादाभित्र नपर्ने शब्दावली प्रयोग गरेका छन् । सार्वजनिक पत्रिकामा लेख लेख्ने लेखकले सामाजिक मर्यादा ख्याल गर्नुपर्छ । ओली मात्र होइन, शेरबहादुर देउवा र प्रचण्ड पनि भगवान्का अवतार होइनन् । जादुको छडी उनीहरूसँग पनि छैन । देश अहिले दलदलमा फसेको छ । त्यस्तो अवस्थामा देशलाई भ्रष्टाचार, गरिबी, पछौटेपन र अभावबाट मुक्त र समृद्ध पार्नु छ । दाहालले गाई, गोरु र बहरका उदारण दिएर आफूलाई सभ्य मानिसको परिचय दिएका छैनन् । व्यक्तिगत आक्षेप कसैका लागि पनि राम्रो होइन । कञ्चन सिवाकोटी सिमरा, बारा"
ब्रान्डको नाम खोइ ?,"३८ ब्रान्डका पानी पिउन अयोग्य शीर्षक समाचार समग्रमा राम्रो त छ । उपभोक्तालाई पूर्ण जानकारी दिनुको सट्टा झन् अन्योल महसुस हुने गरी समाचार सम्प्रेषण भयो । समाचारमा कुनै पनि पानीको ब्रान्ड नाम दिइएको छैन । मैले किनिरहेको ब्रान्ड कतै त्यही ३८ वटाभित्रै त पर्दैन ? कसरी थाहा पाउने ? समाचारमा एउटा दूग्ध विकास संस्थान, बालाजुबाहेक २० वटाको दुग्ध तथा दूग्ध पदार्थको नमुना प्रतिकूल भेटिए पनि तिनको नाम उल्लेख नहुनुको कारण के हो ? विश्वेश्वर कर्माचार्यमहालक्ष्मी२, इमाडोल, ललितपुर"
धरहरा बन्ने आस,"नेपालकै सान र मानका रूपमा परिचित धरहरा सदैव चर्चाकै शिखरमा छ । भीमसेनस्तम्भका रूपमा परिचित धरहरालाई विसं १९९० को भूकम्पले भत्काउँदा तत्कालीन समयमा पनि चर्चा पाएको थियो । २०७२ सालको भूकम्पले धरहरा मात्र भत्काएन, दर्जनौं मान्छेको ज्यान पनि गयो । धरहरा पुनर्निर्माणका लागि मेरो धरहरा म आफैं बनाउँछु भन्ने आकर्षक नाराले पनि निकै चर्चा पायो तर समयसगै त्यो हरायो । यसपालि भने धरहरा बन्ने कुरामा थोरै भए पनि विश्वास जागेको छ । इन्दु बराल मिश्रबुढानीलकण्ठ, काठमाडौं"
राष्ट्रिय एकता र मेलमिलाप,"भारत निर्वासन अन्त्य गरी शाही नेपाल वायु सेवा निगमको ७३७ जेटद्वारा पटनाबाट स्वदेश प्रवेश गर्दा बीपी कोइरालालाई काठमाडौं विमानस्थलमै गिरफ्तार गरियो । २०३३ पौष १६ गते दक्षिण एसियाको राजनीतिमा गम्भीर चासो र चिन्ताको दिन बनेको थियो । राष्ट्रिय मेलमिलापको नीतिसहित स्वदेश प्रवेश गरे पनि उहाँविरुद्ध फाँसीसम्म हुन सक्ने सातसात वटा मुद्दा थिए । जब उहाँलाई पुन: सुन्दरीजल सैनिक जेल लगियो, उहाँप्रतिको चिन्ता अझ बढेर गयो । आखिर बीपीले त्यस्तो आत्मघाती निर्णय एवं जोखिमपूर्ण कदम उठाउनुका पछाडि के कारण थियो ? तत्कालीन राजनीतिको यो पक्षले मुलुकको राष्ट्रियताको सन्दर्भमा ठूलो महत्त्व राख्छ । २०१७ सालमा प्रथम जननिर्वाचित प्रधानमन्त्री बीपी कोइरालालाई अपदस्थ गरी गिरफतार गरेपछि आठ वर्षसम्म सुन्दरीजल सैनिक जेलमै बन्द गरिएको थियो । विश्वव्यापी दबाब र १५ मे १९६८ मा सुवर्णशमशेर राणाको वक्तव्यपश्चात् उहाँ रिहा हुनुभएको थियो । तर राजा महेन्द्र प्रजातान्त्रिक अधिकार दिने पक्षमा नभएको स्पष्ट हुन थालेपछि बीपी बाहिर बसेरै राजनीतिक दबाब सिर्जना गर्ने निष्कर्षमा पुग्नुभएको थियो । यसरी उहाँको आठ वर्ष लामो भारत निर्वासन पुन: प्रारम्भ भएको थियो । प्रारम्भमा उहाँ सशस्त्र संघर्षको बाटो लिनुभन्दा शान्तिपूर्ण उपायको खोजीमा भरमग्दुर लाग्नुभयो । अन्त्यमा सशस्त्र क्रान्तिका पक्षमा आवाज उठाउन थाल्नुभयो । त्यसपटक बीपीले आफ्नो गतिविधिको सम्पर्क केन्द्र भारतको वाराणसीलाई बनाउनुभएको थियो ।त्यसैबीच बीपीको स्वास्थ्य बिग्रन थाल्यो । उहाँलाई क्यान्सर भएकाले चिकित्सकहरूले युरोप वा अमेरिकाजस्तो साधनसम्पन्न मुलुकतिर गई उपचार गराउन सल्लाह दिए । उहाँले राजासँग पासपोर्टका लागि अनुरोध गर्दा नपाएपछि भारत सरकारले दिएको परिचयपत्र (ट्राभल डकुमेन्ट) का आधारमा लन्डन पुग्नुभयो । त्यतिखेर उहाँको स्वास्थ्योपचारका लागि सोसलिस्ट इन्टरनेसनलले व्यवस्था मिलाइदिएको थियो । १९७० सेप्टेम्बर १८ मा पत्रकारसँग कुरा गर्दै नेपालमा प्रजातन्त्र पुन:स्थापना गर्नका लागि हतियार उठाउनुपर्छ भनी प्रस्टसँग आफ्नो धारणा राख्नुभयो । उहाँले त्यसको ठीक एक वर्षपछि नेपालका तत्कालीन सैनिक अधिनायकवादी शासन व्यवस्थाविरुद्ध सशस्त्र आन्दोलन गर्नुपर्ने आवश्यकताबारे जोड दिँदै क्रान्तिपछि आफ्नो पार्टीले सत्ता चलाउने अवसर पाएमा संविधानसभा बोलाउने र प्रजातान्त्रिक आधारमा संविधान बनाउने आफ्नो संकल्प रहेको पनि प्रस्ट पार्नुभएको कुरा अत्यन्त महत्त्वपूर्ण छ ।भारत निर्वासनमा रहँदा उहाँले भावी नेपाली राजनीतिका लागि सबभन्दा महत्त्वपूर्ण पक्ष प्रजातान्त्रिक आन्दोलनमा नयाँ तरुण पुस्ताको सहभागिता बढाउनु रहेको थियो । त्यतिखेर तरुण पत्रिकाको प्रकाशनले नवीन विचार प्रवाहसँगै युवा, विद्यार्थीहरूको एउटा ठूलो समूहलाई आकर्षित गर्न सफल भएको थियो । देशका कुनाकुनासम्म बीपीका विचारोत्तेजक लेख, अन्तर्वार्ता र अपिलहरूले वैचारिक दृष्टिले झन्डै राजनीतिशून्य अवस्थाबाट गुज्रन लागेको एउटा सशक्त एवं नवीन पुस्तालाई प्रजातान्त्रिक मूल्य, मान्यता र आदर्शको प्रभाव दिन सफल भएको कुरा नेपाली राजनीतिको एक महत्त्वपूर्ण उपलब्धि थियो । सयौं तरुणहरू स्व:स्फूर्त ढंगले रगतको सहीछाप गर्दै बीपीको आह्वानमा प्रजातान्त्रिक अधिकारका लागि लड्न तयार भएका प्रतिज्ञापत्रहरू तराईमधेस मात्र नभई विकट पहाडी र हिमाली जिल्लासमेतबाट बनारस पुग्न थाले र सशस्त्र संघर्षका लागि तयारीहरू भए । ओखलढुंगा विद्रोह, हरिपुर काण्ड र विराटनगर विमान अपहरणजस्ता चर्चित घटना र देशभरि सशस्त्र आन्दोलनको भूमिगत तयारीले निर्दलीय अधिनायकवादी शासनलाई गम्भीर चुनौती खडा गर्यो । क्रान्तिकारीहरूले गरेको भूमिगत तयारीले देशका भित्री भागसम्म जनमानसमा क्रान्तिको बीजारोपण गर्यो । नवीन शक्ति र उत्साहका साथ भएका परीक्षणहरूले निर्णायक विद्रोहका लागि मार्गप्रशस्त गरेको अनुभव बीपीले गर्नुभयो । यहाँ एक महत्त्वपूर्ण कुरा के छ भने उहाँले सशस्त्र क्रान्ति र गृहयुद्धबारे क्रान्ति एक अनिवार्यता लेखमा भन्नुभएको छ, प्रजातन्त्रको संघर्ष सशस्त्र भए पनि गृहयुद्ध होइन, गृहयुद्ध वर्गसंघर्षमा हुन्छ ।समाजमा जब एक आर्थिक वर्गको विरुद्ध अर्काे आर्थिक वर्गले शस्त्र उठाउँछ, अनि त्यो संघर्षले गृहयुद्धको रूप लिन्छ भनी प्रस्ट पार्दै उहाँले अहिले हाम्रो प्रजातान्त्रिक संघर्ष केवल एउटा व्यक्ति राजा महेन्द्रको अप्रजातान्त्रिक नीति र आचरणविरुद्ध तमाम जनताको सम्मिलित संघर्ष हो भन्नुभएको कुरा अत्यन्तै मननीय छ ।त्यतिखेरको दुई ध्रुवीय विश्व राजनीति शीतयुद्धको चपेटामा परेको थियो । बीपीको उक्त मेलमिलापको कदमप्रति सबभन्दा गम्भीर टिप्पणी उग्र कम्युनिस्टहरूले गरेका थिए । तिनीहरूले स्वदेश प्रवेशको यस कदमलाई कम्युनिस्टविरुद्धको गठबन्धनको एक डिजाइनका रूपमा चित्रण गर्दै विरोध गरेका थिए साथै निर्दलीय व्यवस्थाका कट्टर हिमायती भन्ने उग्र पञ्चहरू पनि बीपीलाई फाँसी दिनुपर्छ सम्म भनेर विरोधमा उत्रेका थिए । प्रारम्भमा त बीपी आफ्नो राजनीतिक उद्देश्यमा असफल भएर लाज जोगाउन देशभित्र पसेकाजस्ता निम्नस्तरका टिप्पणी गरे । उनीहरू भन्थे विभिन्न काण्ड गरी सफल नभएपछि स्वदेश फर्कने चिन्ता लागेको भनी व्यंग्यात्मक टिप्पणी गर्ने गिरोह पछिसम्म सक्रिय थियो । जतिजति समय बित्दै गयो, धेरैले उहाँका चिन्तनले मुलुकको समस्याको जरो छुन पुगेको अनुभव गर्न थाले । आफ्नै पार्टी नेपाली कांग्रेसभित्र पनि उहाँले उठाएको यो जोखिमपूर्ण कदम आत्मघाती हुने हो कि भनी आशंका गरी विरोध गर्नेहरू थिए । कतिसम्म भने गणेशमानजीले पनि भारतमै बसी मृत्यु पर्खने वा नेपाल आई नाटकीय आत्महत्या स्विकार्ने यी दुई विकल्पमध्ये हामीले दोस्रो बाटो लियौं भन्ने गर्नुहुन्थ्यो भनी बीपीले भोला चटर्जीसँगको अन्तरवार्तामा उल्लेख गर्नुभएको थियो । जे होस्, राष्ट्रिय मेलमिलाप सर्वप्रथम तिनै उग्र पञ्चहरू र उग्र कम्युनिस्टहरूका लागि जबरजस्त धक्का बनेको यथार्थ हो । उक्त नीतिले त्यतिखेरको सत्तापक्षको छोटो सोच र यसबाट मुलुकमा पर्न गइरहेको दूरगामी प्रभावबारे पनि जनमानसलाई सहज र सचेत गराउन थालेको कुरा राजा र पञ्चहरूको प्रतिक्रियाबाट स्पष्ट हुन्थ्यो ।तिनताका हिमाली राष्ट्र नेपालउपर सोभियत संघको गहिरो रुचिलाई खासगरी नेपालको सामरिक अवस्थिति, कम्पुचिया (कम्बोडिया) र अफगानिस्तानसम्बन्धी उसका नीति र अझ महत्त्वपूर्ण कुरा मस्को र बेइजिङबीचको चर्को मतभेदका सन्दर्भमा हेर्दा सहजै बुझ्न सकिन्छ भन्ने बीपीको निष्कर्ष थियो । एकपटक राजासँगको कुराकानीमा उहाँले तीनवटा कुरामा जोड दिएको उल्लेख गर्दै भन्नुभएको थियो, पहिलो कुरा, हामीले यहाँ सिक्किमको जस्तो स्थिति आउन दिनु हुन्न, दोस्रो जोड इरानजस्तो अवस्था आउन दिन हुन्न र तेस्रो अफगानिस्तानजस्तो हालत पनि आउन दिनु हुन्न । तिनताका सत्ताको दृष्टिमा जनता पञ्चअपञ्चमा विभक्त थिए भने कम्युनिस्टहरू केवल कम्युनिस्ट र गैरकम्युनिस्ट (अर्थात कांग्रेससमर्थक) को विभाजन रेखालाई राजनीतिक पहिचानको मापदण्ड सम्झन्थे । त्यस्ता सीमित, संकीर्ण सोच र एकोहोरो चिन्तनबाट बीपीको मेलमिलापले नेपाली राजनीतिलाई राष्ट्रियताको धरातलमा ल्याएर राख्ने दिशातिर अग्रसर गराएको थियो । त्यति मात्र नभई उहाँले तत्कालीन शीतयुद्धको गम्भीर अध्ययन गरिरहनुभएको थियो । उहाँको चिन्ता अन्तर्राष्ट्रिय शक्ति होडको राजनीतिक चक्र सर्दै यता दक्षिण एसियातिर आउँदै छ भन्नेमा थियो । छरछिमेकमा दृष्टिगोचर भइरहेका (सिक्किम, बंगलादेश र अफगानिस्तान) जस्ता घटनाबाट गम्भीर भएर त्यस्तो स्थिति हाम्रो मुलुकमा आउनुअगावै त्यसलाई रोक्ने र प्रतिरोध गर्न सक्ने राष्ट्रिय एकता र मेलमिलापको अपरिहार्यतातर्फ उहाँले जोड दिनुभएको थियो । सोभियत संघको पतन र प्रजातान्त्रिक परिवर्तनको विश्वव्यापी लहरले नेपाली राजनीतिमा जनमत संग्रह हँुदै सन् १९९० को दशकमा नेपालले हासिल गरेको बहुदलीय प्रजातन्त्रले नेपाली राष्ट्रियतालाई ठूलो भुमरीबाट एकपटक जोगायो भन्दा अत्युक्ति हुनेछैन तर यस भेकमा शक्तिशाली मानिएको नेपालको तानाशाही राजतन्त्र आफ्नै दरबारको चार दिवारभित्रै सखाप हुँदै गइरहेको हेक्का भने उनीहरूलाई नै हुन नसक्नुले नाजुक राजनीतिक अवस्थितिको नेपालजस्तो मुलुक आज पनि सजग र सतर्क बन्न जरुरी छ भन्ने आशयको सजगता बीपीले समयमै गराउनुभएको थियो । २०३३ पौष १६ गते आठ वर्ष लामो निर्वासन त्यागेर मेलमिलापको नीतिसहित स्वदेश प्रवेश गर्दा बीपीले देशवासीका नाममा एक ऐतिहासिक अपिल जारी गर्दै भन्नुभएको थियो, प्रजातन्त्र (डेमोक्रेसी) प्रति र राष्ट्रको रक्षा दुवै जिम्मेवारी नेपालीले लिनुपरेको छ ।कतिपयलाई बीपीको राष्ट्रिय मेलमिलापको नीति ४० वर्ष पुरानो भइसक्यो भन्ने लाग्ला, तापनि यसको सान्दर्भिकता आज पनि उत्तिकै ताजा रहेको छ । राष्ट्रिय मेलमिलापको देशभक्तिपूर्ण उच्चतम नैतिक राजनीतिको नयाँ आयाम बीपीको जीवनपर्यन्तको यात्रा बन्न गयो । त्यही नैतिक राजनीतिको जगमा आजको नेपाली राजनीतिको लोकतन्त्र उभिएको छ भन्ने कुरा हामीले बिर्सनु हँुदैन । उहाँ अब यस लोकमा शरीर भौतिक उपस्थितिमा हुनु हुन्न तर उहाँका चिन्तनले अझै नेपाली राजनीतिको एक कालखण्डसम्म मार्गदर्शन गरिरहनेछ ।"
तमु ल्होछारको रौनक,शनिबारदेखि गुरूङ समुदायको चाड तोला (तमु) ल्होछार (नयाँवर्ष) सुरू भयो । यो समुदायका सेलेब्रिटीले कसरी ल्होछार मनाइरहेका छन् ?
भूकम्प पुनर्निर्माणमा सघाउँदै स्थानीय सरकार,"घडेरी किन्न अनुदानरसुवा पुनर्निर्माण प्राधिकरणले घडेरी खरिद गर्न ७२ भूकम्पपीडित परिवारलाई अनुदान रकम उपलब्ध गराउने भएको छ । स्वैच्छिक स्थानान्तरणमा जाने ती परिवारलाई घडेरीयोग्य जग्गा खरिदका लागि २ लाख अनुदान उपलब्ध गराउन थालेको हो । पहिरो झरेर थातथलोमा बस्न नमिल्ने र अन्यत्र बसोबास गर्नयोग्य जमिन नभएका पीडितलाई यस्तो सुविधा दिन थालिएको प्राधिकरणले जनाएको छ । प्रतिपरिवार २ लाखका दरले १ करोड ४४ लाख अनुदान रकम उपलब्ध हुनेछ । स्वैच्छिक स्थानान्तरणमा जाने विस्थापित परिवारले घडेरीयोग्य जग्गा आफैं खोजेका छन् ।विस्थापित परिवारको नाममा घडेरी रजिस्ट्रेसन भएपछि प्राधिकरणले जग्गा बिक्री गर्ने व्यक्तिको नाममा अनुदान रकम उपलब्ध गराउनेछ । विस्थापितलाई धनीपुर्जा र बिक्री गर्ने व्यक्तिलाई चेक हस्तान्तरण एकैचोटि हुने प्राधिकरण नापी प्रमुख कमल घिमिरेले बताए । उनले भने, विस्थापितलाई सीधै २ लाख दिँदा रकम दुरुपयोग हुन सक्ने भएकाले नियन्त्रणका लागि यस्तो प्रक्रिया अपनाइएको हो ।पहिलो चरणमा २४ परिवारले छिमेकी जिल्ला नुवाकोटको किस्पाङ५ शान्तिबजारमा ४८ लाखमा ४ रोपनी १० आना जग्गा खरिद गरेका छन् । दोस्रो चरणमा जिल्लाको उत्तरगया५ बोगटीटारमा ४८ परिवारले ९६ लाखमा करिब १३ रोपनी जग्गा खरिद गरेका छन् ।एकीकृत बस्ती निर्माण गर्न उनीहरूले स्वैच्छिक रूपमा जग्गा खरिद गरेका हुन् । प्राधिकरणले जिल्लाको जोखिमयुक्त बस्तीमा परेका ३ सय ५२ परिवारको नाम लाभग्राही सूचीमा राखी प्रकाशन गरेको छ । अरू विस्थापित परिवारलाई पनि क्रमश: पुनर्वास प्रक्रियामा लैजाने प्राधिकरणले जनाएको छ ।भूकम्पका कारण गाउँमा पहिरो झरेर थातथलोमा बस्न नमिल्ने भएपछि हाकु र डाँडागाउँका ५ सय ४८ परिवार पुरानो थातथलो छाडेर अन्य ठाउँमा अस्थायी रूपमा बसोबास गरिरहेका छन् । जिल्लामा पर्याप्त जग्गा नहुँदा विस्थापित परिवारले नुवाकोटमा समेत जग्गा खरिद गरेर बस्न थालेका छन् । विस्थापित भएर अन्य क्षेत्रमा बसिरहेका बाँकी परिवारले जग्गा खरिद गर्नका लागि योग्य स्थानको पहिचान गरिरहेका छन् । बास बस्नका लागि त सुरक्षित स्थानमा जग्गा पायौं । खेतीपाती गर्नका लागि जग्गा छैन । पुरानै गाउँ जानुपर्छ, डाँडागाउँका बुद्धिबहादुर तामाङले भने ।"
स्रोतको खोजीमा मौन,"प्राथमिकतामा पूर्वाधारदमौली (कास) तनहुँका सबै स्थानीय तहको मुख्य प्राथमिकता सडक, खानेपानी र विद्युतीकरणका योजनामा छ । जनप्रतिनिधिहरू प्रतिनिधि र प्रदेशसभा चुनावपछि मात्रै आआफ्ना गाउँ र नगरसभाले पारित गरेका योजनाको विवरण लिइरहेका छन् । म्याग्दे गाउँपालिका प्रमुख मायादेवी राना भन्छिन्, हामीले गाउँसभाबाट २ करोड २६ लाख त सडक पूर्वाधारका योजनामा मात्रै पारेका छौं । नयाँ संरचनामा कति स्थानीय तहले धान्ने र कति केन्द्रले दिने भन्ने प्रष्ट नभएको उनले बताइन् । सबै वडा सडक सञ्जालमा जोडिएको भए पनि बाह्रैमास उपयोग हुन नसक्ने अवस्थाका धेरै ठाउँ छन् । उनले भनिन्, सडक विस्तार र स्तरोन्नति पहिलो आवश्यकता छ । बन्दिपुर गाउँपालिकाले पनि सडकलाई नै प्रथामिकता दिएको छ । पर्यटकीय क्षेत्र भए पनि गाउँसभाले पर्यटनलाई भन्दा सडकलाई प्राथमिकता दिएका हुन् । बन्दिपुरका भित्री सडकलाई कालोपत्रे बनाउने, धूलेसडकलाई पक्की नालासहित सडक स्तरोन्नति गर्ने योजना छ । चौमासिकमा देखिने काम गर्न त सकिएको छैन, बन्दिपुर गाउँपालिका अध्यक्ष पूर्णसिंह थापाले भने ।"
अवैध झरो बरामद,"कञ्चनपुर (कास) ब्रह्मदेव नाका हुँदै अवैध रूपमा भारत निकासी भइरहेको सल्लाको झरो बरामद गरिएको छ । जिल्ला वन कार्यालय, चुरे संरक्षण समन्वय समिति र सामुदायिक वनको टोलीले शनिबार राति करिब १५ बोरा झरो बरामद गरेको हो । डडेलधुराका विभिन्न सामुदायिक वनबाट संकलित झरो ब्रह्मदेव नाकाबाट भारत लैजाने तयारी गरिरहेको अवस्थामा बरामद गरिएको स्रोतले जनाएको छ ।झरोसँगै अन्य जडीबुटीसमेत फेला परेका छन् । चुरे संरक्षण समिति अध्यक्ष रवीन्द्र कुँवरले यसअघि पनि ठूलो मात्रामा झरो भारत निकासी भएको सूचनाका आधारमा गस्ती गर्दा फेला पारिएको बताए ।झरो ब्रह्मदेवस्थित सिद्ध सामुदायिक वनको कार्यालयमा राखिएको अध्यक्ष मोती सिंह महताले बताए । यसले डडेलधुरामा अहिले पनि सल्लाको पँडानी व्यापक भइरहेको पुष्टि गर्छ, उनले भने, बालबालिका र महिलाहरूले दिनहुँ बोरामा हालेर यही बाटो भारतको टनकपुर पुर्याउने गर्छन् । जिल्ला वन अधिकृत शिवप्रसाद शर्माले भारत लैजान थालेको उक्त झरो अवैध भएको र थप अनुसन्धान प्रक्रिया चलिरहेको बताए । अनुमतिबिना नै भारत निकासी भइरहेको अवस्थामा बरामद गरिएको हो, उनले भने, यो अवैध हो । सल्लाको वन विनाशको कारक पनि हो ।"
डाक्टरी जाँचमा कर छली,"पाल्पारामपुर नगरपालिका१ गाडाकोटकी ४३ वर्षीया विनीता मल्ल स्वास्थ्योपचारका लागि रामपुर बेझाँडस्थित मेडिकल पुगिन् । त्यहाँ डाक्टरलाई मात्र ४ सय रुपैयाँ बुझाइन् । औषधि, ल्याब, एक्सरे, अल्ट्रासाउन्डको अलग्गै पैसा । मैले डाक्टरले जाँचेको मात्र चार सय तिरेकी हुँ, उनले भनिन्, अन्य सेवाको छुट्टै लाग्छ । तर, यसरी डाक्टरलाई दिइने रकमको बिलसम्म काट्दैनन् मेडिकल सञ्चालक ।सञ्चालकहरूले साप्ताहिक रुपमा तानसेन र बुटवलबाट विशेषज्ञ डाक्टर बोलाउने गरेका छन् । हड्डीको समस्या रहेका तानसेन नगरपालिका१० का ५८ वर्षीय तुलबहादुर अस्लामीले पनि तानसेनकै एक मेडिकलमा देखाए । उनले डाक्टरी जाँचको छुट्टै ४ सय तिरे । डाक्टरले जाँचेको अलग्गै पैसा लिइएको हो भन्ने सुनँे, उनले भने, तर, मलाई यसको रसिद दिइएन । औषधि खरिद, ल्याब, एक्सरेलगायतको भने रसिद पाएको उनले जानकारी दिए । यसरी जिल्लाका निजी क्लिनिक र मेडिकल हलबाट दिइने डाक्टरी सेवामा कर छली हुने गरेको छ । कतिपय क्लिनिक जिल्ला स्वास्थ्य कार्यालयमा दर्ता नै भएका छैनन् । रामपुरस्थित श्रेष्ठ मेडिकलका सञ्चालक राजकुमार श्रेष्ठले अहिलेसम्म डाक्टरले लिने पैसाबारे छलफल नै नभएको बताए । हामीले यस प्रकारको अभ्यास अहिलेसम्म गरेका छैनौं, उनले भने, आगामी दिनमा व्यवस्थित होला । उनका अनुसार डाक्टरको फिसबापत लिइने चार सय रुपैयाँको रसिद काटिँदैन । बिरामीबाट लिएर सोझै डाक्टरलाई बुझाइन्छ । हामीले बिरामीसँग लिएर कर बुझाउनुपर्ने हो, श्रेष्ठले भने, औषधि व्यवस्था विभाग र कम्पनी ऐनअन्तर्गत तिर्नुपर्ने कर छुट्टै तिर्दै आएका छौं, वार्षिक तिर्नुपर्ने स्वास्थ्य सेवा कर पनि तिरेका छौं । रामपुर र तानसेनमा बिरामी जाँच गर्ने अर्थोपेडिक डा महेश घिमिरेले आफूहरूले लिने शुल्कको कर तिरे, नतिरेको थाहा नभएको बताए । जुन मेडिकलमा गइन्छ, उसैले हाम्रो कर तिर्नुपर्छ जस्तो लाग्छ, उनले भने । रामपुरका कुनै पनि मेडिकलले डाक्टरको फिसबापत रकमको कर तिर्ने गरेका छैनन् । अहिलेसम्म करदाता सेवा कार्यालयले पनि अनुगमन गरेको छैन । बिनादर्ता सञ्चालित मेडिकलले सबैभन्दा बढी कर छली गर्ने गरेका छन् । स्वास्थ्यमा प्रतिसेवा १० हजार रुपैयाँको कर तिरेर दर्ता हुनुपर्छ । न्यूनतम मापदण्डसमेत पुगेको हुनुपर्छ । तर, थुप्रैले जथाभाबी रुपमा ल्याब, एक्सरे, अल्ट्रासाउन्ड चलाएका छन् । तानसेनस्थित शाक्य क्लिनिकका सञ्चालक डा राजु शाक्य आफैं बिरामी जाँच्छन् । उनले ५० देखि ३ सयसम्म फिस लिने गरेका छन् । उक्त रकमको रसिद काट्ने गरे पनि उनी करको दायरामा भने गएका छैनन् । अहिलेसम्म त्यत्तिकै सञ्चालन गरियो, आगामी दिनमा करको दायरामा जानेछु, उनले भने । लुम्बिनी मेडिकल कलेज, बुटवल र भैरहवाका विभिन्न अस्पतालबाट तानसेन, रामपुर र मेडिकल कलेजमा विशेषज्ञ सेवाका लागि आउने डाक्टरले लिने शुल्कको कर छली हुँदै आएको स्वयं मेडिकल सञ्चालक स्विकार्छन् । तानसेनस्थित संगम मेडिकल हलका सञ्चालक रुक्मागत शर्माले विशेषज्ञ डाक्टरले लिने रकमको कर तिर्ने अभ्यास नरहेको बताए । डाक्टर हुन् वा अन्य विशेषज्ञ, उनीहरूले लिने रकमको रसिद काटिँदैन र कर पनि तिरिएको हुँदैन, उनले भने, आगामी दिनमा यस विषयमा सचेत हुनेछांै । तानसेनका केही मेडिकलमा अल्ट्रासाउन्ड गर्न डाक्टर र अन्य विशेषज्ञ जान्छन् । यसबापत बिरामीसँग ७ सय रुपैयाँ उठाइने गरेको छ । ६ सय रुपैयाँ विशेषज्ञ र सय रुपैयाँ मेडिकलले राख्छन् । यसको पनि कर तिरिँदैन । स्वास्थ्य कार्यालयका अनुसार डाक्टरसहितको सेवा दिने सञ्चो मेडिकल हल, सञ्चो क्लिनिक, सञ्चो प्रयोगशाला दर्ता छन् । यस्तै, लुम्बिनी मेडिकल कलेजको टाउन क्लिनिक, शाक्य क्लिनिक, संगमको एक्सरे, उपकारको प्रयोगशाला, इशा फार्मेसीको अल्ट्रासाउन्ड, रामपुरका कालीगण्डकी र कान्तिपुर डेन्टलले स्वास्थ्यमा दर्ता गरेका छन् । स्वास्थ्य कार्यालयका फोकल पर्सन ईश्वरी न्यौपानेका अनुसार केही मेडिकल प्रदान गरिने सेवा दर्ताका लागि प्रक्रियामा छन् । उनीहरू मापदण्ड नपुगेर रोकिएका हुन् । यीबाहेक जिल्लाका ७० प्रतिशत मेडिकलले प्रदान गर्ने सेवा भने दर्ता गरिएको छैन । सबैभन्दा पहिला सञ्चो क्लिनिक दर्तामा आयो, उनले भने, विस्तारै अरूले पनि दर्ताका लागि प्रक्रिया अगाडि बढाए । सञ्चो क्लिनिकका डा झपेन्द्र ढकालले अहिले सबै प्रकारको सेवाबापतको कर अनुशासित ढंगले बुझाउने गरिएको छ ।"
पूर्वकमलरी प्रदेश सांसद,"गुलरिया ७ वर्षकै उमेरमा उनी जमिन्दारको घरमा कमलरी बस्न बाध्य भइन् । विद्यालय जान पाइनन् । भाडा माझ्ने, घरआँगन सफा गर्ने र जमिन्दारका छोराछोरीको झोला बोकेर उनीहरूलाई विद्यालय पुर्याउने दिनचर्या बन्यो । १० वर्षसम्म यस्तै दैनिकी थियो, राजापुर ४ संघर्षनगरकी ४२ वर्षीया कृष्णी चौधरीको । अहिले एकाएक उनको चर्चा चुलिएको छ । एमालेबाट प्रदेशसभा सदस्यमा मनोनीत भएपछि उनी दंग छिन् । कमलरी बसेकै अवस्थामा १५ वर्षको उमेरमा उनको विवाह भयो । पति पनि अर्काको घरमा कमैया बसेका थिए । मैले बुक्रेनी (पतिसँगै घरेलु काम गर्ने) भएर काम गरें, उनले भनिन्, साहूले नपढाउँदा विद्यालय जान पाइनँ । सामान्य लेखपढ गर्न आउँछ । बिरामी हुदासमेत काम गर्नुपर्ने बाध्यता थियो । कमलरी बसेबापत साहूले वार्षिक एक सय रुपैयाँ दिन्थे, त्यो पैसा बाआमाले घर खर्चका लागि लिनुहुन्थ्यो, उनले भनिन्, मैले कमलरी बस्दा एक रुपैयाँ पनि पाउँदिनथें ।प्रौढ कक्षा पढेर सामान्य लेखपढ गर्न जानिन्, कृष्णीले । बाजेदेखि नातिनातिनासम्म सबै कमैया र कमलरी बस्नुपरेको थियो । अझैसम्म मेरो बुवाले मुक्त कमैया परिचयपत्र पाउनुभएको छैन, उनले भनिन्, मैले पनि मुक्त कमलरी परिचयपत्र पाएकी छैन । सम्पत्तिको नाममा उनीहरूसँग २ धुर जग्गा छ । सरकारले उपलब्ध गराएको उक्त जग्गामा बासका लागि सानो झुप्रो बनाएका छन् । कृष्णीका पति मजदुरी गर्छन् । बाल्यकालदेखि जमिन्दारका घरमा कमलरी बस्न बाध्य कृष्णीका दिदी, भाइ र दुई बहिनी पनि कमलरी र कमैया बसेका थिए । गाउँमा रोजगारी नपाउँदा अहिले सबैजना राजापुर र भारतका विभिन्न ठाउँमा मजदुरी गर्छन् ।कमलरी उत्थानका लागि कमलरी महिला विकास मञ्च देखि धेरै संघसंस्थामा उनले काम गरिन् । गाउँको अगुवाइ गर्न थालेपछि उनमा नेतृत्व क्षमताको विकास हुँदै गयो । एमालेले गत स्थानीय तह निर्वाचनमा राजापुरबाट उपप्रमुख उम्मेदवार बनायो । तर, माओवादी केन्द्रकी मनकला चौधरीसँग तीन हजारको मतान्तरले पछि परिन् ।उनले आर्थिक अवस्था कमजोर र सामान्य लेखपढ भएकाले पराजय भोग्नुपरेको बताइन् । कृष्णी सानै हँुदा आमा बितेकी थिइन् । उनी सांसद बनेपछि बुवाले हर्षका आँसु झारे । आफ्नो समुदायबाट प्रदेश सभासद बनेपछि छरछिमेकी खुसी छन् । गरिबी र अशिक्षा हटाई सबै वर्गलाई सक्षम बनाउने उद्देश्यसहित काम गर्ने उनको भनाइ छ ।"
ओली र दाहालले एकै मञ्चबाट भने वाम गठबन्धन टुट्न दिन्नौं,"काठमाडौं वाम गठबन्धनका प्रमुख नेता एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहालले वाम गठबन्धन तोड्ने प्रयास भएको बताउँदै यसलाई टुट्न नदिने बताएका छन् । उनीहरूले अब मुलुक वाम गठबन्धनले हाँक्दै आर्थिक समृद्धितिर लैजाने उद्घोष गरे । वाम गठबन्धन टुटाउन दाहाललाई पाँच वर्ष प्रधानमन्त्री चलाउने अफर आएको ओलीले बताए । वाम गठबन्धनको बहुमत आएको छ, यसलाई तोड्ने प्रयास भएका छन्, ती प्रयास काम लाग्दैनन्, एमाले उपाध्यक्ष वामदेव गौतमद्वारा लिखित नेपाल नवनिर्माण महाअभियान पुस्तक विमोचनमा शनिबार उनले भने, उहाँ (दाहाल) लाई ५ वर्ष प्रधानमन्त्री दिने भन्ने कुरा माया गरेर भनेको हो ? देश बनाउन खोजेको हो ? होइन, यो बिथोल्न, बिगार्न आएको हो । जुन अब सम्भव छैन ।वामपन्थी गठबन्धनलाई राष्ट्रनिर्माणको अभिभारा आएकाले यो बिर्सेर आफूहरूले गलत बाटो नसमात्ने उनले प्रतिबद्धता गरे । हामी थुप्रै अनुभवबाट आएका छौं, जनताले हामीलाई जुन हैसियत दिएका छन्, त्यो बिगारेर हामी गलत बाटो समात्छौं भन्ने सोच्नु गलत हो, ओलीले प्रदेश २ बाहेक अन्यत्र सबैमा वामपन्थी सरकार बन्ने भएकाले आर्थिक समृद्धि र विकासका काम अघि बढाउनसमेत सहज हुने दाबी गरे । निर्वाचन परिणामपछि पनि वर्तमान सरकारले सत्ता छाड्न नमानेको ओलीले आरोप लगाए । बहुमत गुमिसकेपछि पनि केही मान्छे नियुक्ति, पैसा बाँड्नेजस्ता खेलमा लाग्नु हँुदैन, छाडिदिनुपर्छ, उनले विगतमा पनि कांग्रेसले सत्ता छोड्न आनाकानी गरेको उदाहरण दिँदै भने, २०६४ को चैतमा चुनाव भएको थियो, माओवादीले अत्यधिक मत ल्यायो तर साउन १९ गते प्रधानमन्त्री छानियो, यसो भन्यो त्यसो भन्यो, त्यान्द्रो समातेर अल्झायो । उनले ०७० को चुनावमा कांग्रेस पहिलो दल बनेपछि उसको नेतृत्वमा सरकार बनाउन आफूहरूले पहल गरेको र आफ्नो सरकार ढाल्ने बेला पनि नयाँ सरकार गठनका लागि संविधानमा रहेको अवरोध बाधाअडकाउबाट खोलिदिएको दाबी गरे । माओवादी केन्द्रका अध्यक्ष पुष्पकमल दाहालले पनि अब वाम गठबन्धनले एकताबद्ध भएर मुलुक चलाउने बताए । उनले गठबन्धन बिगार्ने प्रयास असफल हुने उल्लेख गर्दै जनताले दिएको मतको सम्मान गरेर अघि बढ्ने धारणा राखे । हामीले स्थायित्व दिन सक्यौं र संस्थागत भ्रष्टाचार निर्मूल गर्न सक्यौं भने ठूलो कुरा हुन्छ, अध्यक्ष दाहालले भने, त्यो गर्न सकिएन भने मुलुक फेरि अप्ठेरोमा जान्छ । कांग्रेस वरिष्ठ नेता रामचन्द्र पौडेलले मुलुकमा संविधान जारी भइसकेकाले अबको मुख्य ध्यान समृद्धिमा केन्द्रित हुनुपर्ने बताए । पौडेलले राजनीतिक कुरा बोलेनन् । गौतमको किताबमाथि केन्द्रित टिप्पणीमै उनले समय खर्चिए । गौतमको किताबमा विकासका महत्त्वाकांक्षी योजना रहेकाले त्यसलाई पूरा गर्न सके मुलुक समृद्ध बन्न सक्ने पौडेलको धारणा थियो । किताबमा केही ऐतिहासिक घटनाक्रमको उचित मूल्यांकन हुन नसकेको उनले टिप्पणी गरे । राजा महेन्द्रको कुरा गरिरहँदा कांग्रेसका बीपी कोइराला र ०४६ सालको आन्दोलनमा गणेशमान सिंहको भूमिकालगायत विषयमा लेख्न कन्जुस्याइँ गरिएको उनको भनाइ थियो ।माओवादी अध्यक्ष दाहालले पनि गौतमको पुस्तक समग्रमा राम्रो भए पनि केही घटनाक्रमलाई अत्यन्तै कम महत्त्व दिइएको टिप्पणी गरे । १२ बँुदे सहमतिदेखि अहिलेसम्म आउँदा हामीले धेरै गरेका छौं र ती सम्पूर्ण काममा वामदेवजी पनि लाग्नुभएको हो, दाहालले भने, तर पुस्तकमा असाध्य कम चर्चा छ, मानौं केही भएकै छैनजस्तो । यति सजिलो कुरा होइन यो । त्यसबेला हामीले धेरै मिहिनेत गरेका हौं । उनले अन्य मुलुक र विभिन्न भाषामा समेत शान्ति सम्झौता र जनयुद्धका विषयमा धेरै साहित्य सिर्जना भएको प्रसंग उल्लेख गर्दै नेपाली नेताले छ्यास्स मात्र लेख्नु न्यायसंगत नभएको उनको तर्क थियो । वाम गठबन्धन निर्माणमा समेत भूमिका खेलेका गौतमले किताबमा उल्लेख गरेका आयोजनालाई अघि बढाउन सक्ने हैसियतमा गठबन्धन रहेको दाहालले उल्लेख गरे । दु:खका साथ भन्नुपर्छ उहाँले चुनाव हार्नुभयो तर अब उहाँमा राजनीतिकभन्दा विकासको महत्त्वाकांक्षा छ, उनले भने, चुनावी परिणामपछिको पहिलो भेटमा उहाँले मलाई केही चाहिएको छैन, नेताहरू र सरकारले आर्थिक विकासको कुनै न कुनै संरचनामा फिट गरिदिए बाँकी जीवन त्यहाँ लगाउँछु भन्नुभएको छ, त्यसका लागि हामी पहल गर्छौं ।पुस्तकका लेखक गौतमले ०६७ सालबाट लेख्न थालेर विज्ञविशेषज्ञहरूको समेत सल्लाहमा पुस्तक तयार पारेको जानकारी दिए । पुस्तकमा इतिहासका विभिन्न घटनाक्रमदेखि आर्थिक समृद्धिका लागि भावी दिनमा कस्तो अभियान कुनकुन क्षेत्रमा चलाउने भन्ने तथ्यांकसहितको विश्लेषण छ । उपराष्ट्रपति नन्दबहादुर पुनले पुस्तक विमोचन गरेका थिए भने कार्यक्रममा पुस्तकमाथि युवराज संगौला, मोदनाथ प्रश्रित र सूर्यराज आचार्यले टिप्पणी गरेका थिए ।"
मलेसियाबाट १६ हजार नेपाली फिर्ता,"फिर्ती केन्द्रबाट १ हजार ४० को उद्धार मलेसियाबाट यस वर्ष एक हजार ४० जना नेपालीको उद्धार गरिएको छ । नेपाली दूतावासको तथ्यांकअनुसार यसै वर्ष (सन् २०१७) ती नेपालीको उद्धार गरिएको हो । उनीहरू घर फिर्ती हवाई टिकट अभावमा मलेसियाका फिर्ती केन्द्रहरूमा अलपत्र थिए । दूतावासले तीमध्ये अधिकांश नेपालीलाई सरकारी सहयोग, निजी संघसंस्था एवं कम्पनीहरूको सहयोगमा उद्धार गरिएको हो । उद्धार गरी फर्काइएकाहरूमाथि चोरी, झैझगडा र गैरकानुनी अवस्थामा बसेको लगायत अभियोग लगाइएको थियो । त्यस्ता अभियोगमा पक्राउ परी कानुनी सजाय भुक्तान गरेकालाई फिर्ती केन्द्रमा राखिएको थियो । फिर्ती केन्द्रबाट उनीहरू हवाई टिकट र आवश्यक यात्रा अनुमतिपत्रको व्यवस्था मिलाएर स्वदेश फिर्न सक्छन् । नेपाली दूतावासले त्यसरी फिर्नेहरूका लागि नि:शुल्क एकतर्फी यात्रा अनुमतिपत्र जारी गर्ने गर्छ । दूतावासले फिर्ती केन्द्रमा रहेका नेपाली कामदारलाई विभिन्न निकाय एवं संघसंस्थाको आर्थिक सहयोगमा हवाई टिकटको व्यवस्था मिलाई स्वदेश फर्काउने गरेको छ । फिर्ती केन्द्रमा सारिएपछि कतिपय नेपाली आफ्ना परिवार, साथीभाइ एवं नातेदारहरूको सहयोग र सक्रियतामा समेत फर्कर्ेका छन् । नेपाली दूतावासका अनुसार नोभेम्बरसम्मको तथ्यांकअनुसार मलेसियाका विभिन्न जेलमा २ सय ६ नेपाली विभिन्न अभियोगमा जेल सजाय भोगिरहेका छन् । त्यसबाहेक २ सय नेपाली फिर्ती केन्द्रमा हवाई टिकटको पर्खाइमा छन् । दूतावासका अधिकारीका अनुसार मलेसियाका फिर्ती केन्द्रमा रहेका नेपालीको उद्धार गर्न वैदेशिक रोजगार प्रवद्र्धन बोर्डले करिब ६० लाख रुपैयाँ सहयोग उपलब्ध गराएको थियो । त्यसबाहेक फिर्ती केन्द्रका नेपालीको उद्धारका लागि मलेसियामा रहेका विभिन्न नेपाली संघसंस्था, व्यक्ति एवं स्थानीय कम्पनीले समेत हवाई टिकटका लागि आर्थिक सहयोग गरेका थिए ।"
गैरकानुनी भेला नगर्न चेतावनी,"तेहरान (बीबीसी) इरानी सरकारले जनतालाई गैरकानुनी भेला तथा प्रदर्शनहरू नगर्न चेतावनी दिएको छ । भ्रष्टाचार तथा मूल्यवृद्धिविरुद्ध इरानमा बिहीबारदेखि विरोध प्रदर्शन सुरु भएको थियो । प्रदर्शनकारीले शनिबारदेखि सरकारी नीतिनियम तथा धर्मगुरुबाट गरिने शासनविरुद्धसमेत आवाज उठाएपछि सरकारले चेतावनी दिएको हो । आन्तरिक मामिला मन्त्री अब्दोलरहमान रहमनी फजलीले आफू र अन्य नागरिकलाई समस्या उत्पन्न हुने भन्दै यस्ता विरोध प्रदर्शन र भेलामा सहभागी नहुन आग्रह गरेका हुन् । सन् २००९ मा भएको विवादास्पद चुनावपछि भएका विरोध प्रदर्शनका कारण तत्कालीन राष्ट्रपति मोहमम्द अमहदिनेजाद राजीनामा दिन बाध्य भएका थिए । रास्ट, केरमसामा, हमादन, एस्फहानलगायतका सहरमा पनि बृहत् प्रदर्शन भएको जनाइएको छ । उनीहरूले भ्रष्टाचार र जीवनशैलीको विरोध गर्दै नाराबाजी गरेका हुन् । इरानका उपराष्ट्रपति इसक जहानगिरीले विरोध प्रदर्शनहरू विपक्षीले आयोजना गरेको दाबी गरेका छन् । कतिपय घटनाका पछाडि आर्थिक कारण देखिए पनि वास्तवमा यसका पछाडि अन्य कारण छन् । उनले भने, उनीहरूलाई लाग्दो हो यसबाट सकारलाई हानि हुन्छ तर यसको तरंगबाट फाइदा लिने अरू नै हुनेछन् । तेहरानका गभर्नरजनरले प्रहरीले प्रदर्शनकारीलाई नियन्त्रण गर्ने जनाएका छन् । कतिपय इरानी अधिकारीले सरकारको विरोध प्रदर्शनमा विदेशी शक्तिको हात रहेको बताएका छन् । प्रहरीले विरोध प्रदर्शनमा उत्रिएका दर्जनांै मानिसलाई पक्राउ गरेको जनाएको छ । सरकारविरोधी नारा लगाएको भन्दै अधिकारीले करिब ५ दर्जन प्रदर्शनकारीलाई पक्राउ गरेको जनाएका छन् । अधिकारीको चेतावनीका बाबजुद देशका ठूला सहरमा फैलिएका प्रदर्शनमा राष्ट्रपति रुहानी र सर्वोच्च नेता आयातुल्लाह अलि खामेनीविरुद्ध पनि लक्षित छन् । मस्सदमा भएका प्रदर्शनमा सहभागीले इरानले लेबनान वा गाजा क्षेत्रमा नभई आफ्नो घरेलु मुद्दामा ध्यान दिनुपर्ने भन्दै आक्रोशित भएका थिए । अनलाइन सार्वजनिक कतिपय दृश्यमा प्रदर्शनकारीले सिरिया छोड, हाम्रोबारे सोच भनेका छन् । इरानले सिरियाली सरकारलाई सैन्य सहयोग प्रदान गर्दै आएको छ । इरानले यमनमा साउदी अरबको गठबन्धन सेनासँग लडिरहेको हुथी विद्रोहीलाई हतियार उपलब्ध गराउँदै आएको छ । त्यसैगरी इराक लेबनानको शक्तिशाली सिया मुस्लिम आन्दोलन हिज्बुल्लाहको समर्थक हो । अमेरिकी प्रतिक्रिया अमेरिकाले विरोध प्रदर्शनकारीलाई पक्राउ गरिएकोमा निन्दा गर्दै अन्तर्राष्ट्रिय समुदायले हेरिरहेको प्रतिक्रिया दिएको छ । अमेरिकी राष्ट्रपति कार्यालय ह्वाइटहाउसका प्रवक्ता सराह हकाबी स्यान्डर्सले इरानी जनताको अधिकार र अभिव्यक्ति स्वतन्त्रताको सम्मान गर्नुपर्ने उल्लेख छ । अमेरिकी विदेश मन्त्रालयले इरानी जनताले आधारभूत अधिकार र भ्रष्टाचार अन्त्यका लागि गरेको मागलाई सार्वजनिक समर्थन गर्नुपर्ने बताएको छ । सरकारको समर्थनमा र्याली शनिबार आयोजित विरोध प्रदर्शनअघि सरकार समर्थितले राजधानी तेहरानमा बृहत् र्याली आयोजना गरेका छन् । सरकारी टेलिभिजनले प्रसारण गरेका दृश्यमा राजधानी तेहरानलगायत स्थानमा र्याली आयोजना गरिएको छ ।"
लन्डन स्टक मार्केट हालसम्मकै उच्च,"लन्डन बेलायतको स्टक मार्केटको सूचकांक अहिलेसम्मकै उच्च अंकले बढेको छ । यस वर्षको अन्तिम व्यापारिक दिन शुक्रबार लन्डन स्टक मार्केटका सबभन्दा ठूला कम्पनीहरू (फुट्सी १००) को सेयर ७ हजार ६ सय ८७ रेकर्ड अंक पुगेको छ । यो सन् २०१६ को भन्दा ७ दशमलब ६ प्रतिशतले बढी हो । त्यस्तै, फुट्सी २५० कम्पनीहरूको सेयर गत वर्षभन्दा १४ दशमलब ७ प्रतिशतले बढेर २० हजार ७२६ (नयाँ रेकर्ड) अंकमा पुगेको छ । लन्डन सेयर बजारमा फट्सीको सयको सूचकांक ७ हजारमाथि नाघेपछि लगानीकर्तामाझ मनोवैज्ञानिक रूपले उत्साह बढ्ने तथ्य रहँदै आएको छ । अन्तर्राष्ट्रिय बजारमा इन्धनको मूल्य बढेपछि ठूला कम्पनीहरू जस्तै : सेल, ब्रिटिस पेट्रोलियम आदिको सेयर बढेर पनि फुट्सी १०० वृद्धिमा सहयोग गरेको हो । इर्यू बहिर्गमन (ब्रेक्जिट) पछि बेलायती अर्थतन्त्रमा भइरहेको उतारचढाव र अस्थिरताबीच यस साता भने लन्डन स्टक मार्केटमा उत्साह देखिएको छ । विश्व कुल स्टक मार्केटको मूल्य पनि अहिलेसम्मको सबभन्दा धेरै भएको छ । यस वर्षको जनवरीदेखि ९ ट्रिलियन (९ हजार अर्ब) डलर बराबर मूल्य थपिएको छ । क्रिसमस उल्लास र मौसमी सद्भावना साथै अरू तत्त्वजस्तै वर्षको अन्तिममा फन्ड म्यानेजरहरूले आफ्नो विभागको हिसाबकिताब मिलाउँदा स्टक मार्केट उच्च बिन्दुमा पुगेको अर्थ व्यवस्थापनविज्ञ विकलचन्द्र आचार्य बताउँछन् । धेरैले उक्त रकम स्टक मार्केटमा नै लगानी गर्नाले पनि स्टक मार्केटको अंक बढ्न सहयोग गर्ने गर्छ । हालै अमेरिकामा राष्ट्रपति डोनाल्ड ट्रम्पको कर र खर्चको नीति पारित भएपछि पनि स्टक मार्केट बढ्न सहयोग गरेको थियो । ब्रेक्जिटपछि पाउन्ड स्टर्लिङको भाउमा आएको भारी गिरावटले बेलायतस्थित विदेशी कम्पनीहरूको कमाइ पाउन्डमा रूपान्तरण गर्दा बढेकाले समेत स्टक मार्केट बढ्न सहयोग पुगेको छ । कमजोर पाउन्ड बेलायती स्टकको लागि खराब समाचार भए पनि लन्डन स्टक मार्केटमा भएका ठूला एक सय कम्पनीको करिब ७० प्रतिशत बिक्रीको कारोबार बेलायत बाहिर हुने पनि आचार्य बताउँछन् । १९८४ देखि स्टक मार्केट प्रत्येक डिसेम्बरमा औसत २ दशमलब ३ प्रतिशतले बढ्दै आएको छ । पहिलोचोटि सन् १९७२ मा याल हिर्च ले स्टक मार्केटको जानकारी दिन सान्टा र्याली शब्दको प्रयोग गरेका थिए । क्रिसमस र नयाँ वर्ष छुट्टीको बीचमा पर्ने समयमा स्टकको मूल्य वृद्धिलाई सान्टा र्याली भनिन्छ । सन् १८०१ मा आधुनिक लन्डन स्टक मार्केटको स्थापना गरिए पनि यसको इतिहास १५७१ मा रानी एलिजाबेथ प्रथमले रोयल एक्सचेन्ज भनेर उद्घाटन गरेपछि नै सुरु भएको मानिन्छ । ६ ट्रिलियन (६ हजार अर्ब) पाउन्डभन्दा बढी जम्मा सेयरको मूल्य रहेको लन्डन स्टक मार्केट अमेरिकाको डाओ जोन र नास्डाक पछि संसारको तेस्रो ठूलो मार्केट हो ।"
साताभर ओर्लियो नेप्से,"काठमाडौं यो साता सबै कारोबार दिन सेयर बजार परिसूचक नेप्से ओरालो लागेको छ । समग्रमा नेप्से परिसूचक ५७३७ अंकले घटयो । प्रतिनिधि र प्रदेशसभाको निर्वाचन पछि सेयर बजार बढ्ने अपेक्षा सर्वत्र गरिएको थियो । तर, सरकार गठनमा देखिएको अन्योलका कारण नेप्से अपेक्षाअनुरूप बढन सकेन । झनै लगातार रूपमा घटिरहयो । नेप्से लगातार घटिरहेपछि लगानीकर्ता निरुत्साहित देखिएका थिए । तर, साताको अन्त्यसँगै परिस्थिति बदलिएको छ । नयाँ सरकार गठनमा देखिएको अन्योलको गाँठो फुकेको छ । यसकारण आइतबारदेखि बजारमा सुधारको सम्भावना रहेको विज्ञहरू बताउँछन् । यो साताका पछिल्ला दुई कारोबार दिनमा परिसूचक घटेपछि कारोबार रकम उल्लेख्य बढेको थियो । बजारमा खरिद चाप बढ्न थालेको थियो । राम्रा कम्पनीका सेयर किन्न धेरैले चाहे पनि बिक्री अर्डर कम रहेको धितोपत्र ब्रोकरहरू बताउँछन् । साताभर २४ हजार ६ सय ५५ कारोबारबाट १ सय ७७ कम्पनीका ५७ लाख ११ हजार ८० कित्ता सेयर खरिदबिक्री भए । ती किनबेचबाट २ अर्ब ५७ करोड ९१ लाख १८ हजार रुपैयाँ बराबरको सेयर कारोबार भयो । अघिल्लो साताको तुलनामा कारोबार रकम करिब १२ प्रतिशतले कम हो । गत साता २३ हजार ७ सय २७ कारोबारमा ५७ लाख ९५ हजार ७ सय ३० कित्ता सेयर खरिदबिक्री हुँदा २ अर्ब ९२ करोड ८३ लाख रुपैयाँ परिचालन भएको थियो । यो साता कारोबार रकम (५० करोड ३६ लाख ६० हजार रुपैयाँ) का आधारमा स्ट्यान्डर्ड चार्टर्ड बैंक अग्रस्थानमा छ । कारोबार सेयर संख्या (३ लाख ४८ हजार कित्ता) का आधारमा प्रभु बैंकको संस्थापक सेयर सबैभन्दा अघि छ । त्यसैगरी कारोबार संख्या (४ हजार ६ सय ९३ वटा) का आधारमा स्ट्याण्डर्ड चार्टर्ड बैंक नै अग्रस्थानमा छ ।"
बिक्री भएनन् हिउँदे मकै,"पाकुरी (अर्घाखाँची) जिल्लाको सिद्धारामा उत्पादन भएका हिउँदे मकै बिक्री नहुँदा किसान मर्कामा परेका छन् । भदौमा रोपेको मकै पुसमा पाकिसकेको छ । तर बजार अभावमा मकै बारीमै थन्किएका छन् । हिउँदे मकैको घोघा वर्षेको भन्दा कम छैन । जंगलभित्रको पातलो बस्ती भएकाले बजार पुर्याउन एक दिन समय लाग्छ । घर पल्तिर मोटरबाटो छ । तर, यात्रुबाहक गाडी दैनिक चल्दैनन् । यात्रु नपाइने भन्दै बस र जिप चल्दैनन्, पाकुरीका कमानसिंह सारुले भने । उनले सात रोपनी बारीमा मकै उत्पादन गरेका छन् । बिक्री भए आम्दानी हुन्थ्यो, उनले भने, बजार टाढा भएकाले लैजान सकिंँदैन । ग्राहक पनि घरमा आउँदैनन् । दाङ र कपिलवस्तुसँग सिमाना जोडिएको सिद्धाराका बस्तीबाट बजार पहुँच सहज छैन । उनका अनुसार पाकुरीमा २०, सिस्नेमा सात, लामिदमार र ढाडखोलाका ३५ घरले हिउँदे मकै खेती गर्छन् । चन्द्रौटा बजारमा पुर्याए घोघाको १५ रुपैयाँसम्म पर्छ । तर, एक दिन पूरै लाग्छ । बेमौसमी मकै उत्पादन गरे पनि बिक्री नहुँदा गाउँमा आम्दानी भित्रिन सकेको छैन । दस वर्षदेखि यी गाउँमा हिउँदे मकै खेती हुँदै आएका छ । मकै जोगाउन पनि कम्ती दु:ख छैन । घोघा लाग्दै गरेको मकै बँदेलले खाइदिएर सखाप परिदिन्छ । त्यसबाट जोगाउन बारीमै बस्नुपर्छ । मकैको घोघा लाग्नुभन्दा अघि नै बारीमा अग्लो टौवा (खाट) बनाउँछौं, उनले भने, विस्तार बनाएर चौकीदार बस्नुपर्छ । भोक र प्यास मेटाउन खानेकुरा र पानी साथमै राख्छौं । बँदेल आउँदा थाल, टिन र ताउला ठटाउने गरेर मकै जोगाउने उनले बताए । चौकीदार नबस्ने हो भने मकै सखाप नै पार्छ । मोटरबाटो भए पनि गाडी चल्दैनन्, उनले भने, गाउँमा उत्पादित वस्तु बजारसम्म पुर्याउन कठिन छ । उर्वरभूमि भएकाले अन्न, मसलाबाली र तरकारी खेती राम्रो हुन्छ । यात्रु नपाइने भएको भन्दै बस र जिप आउन मानेनन् । हाइब्रिड जातको मकै राम्रो फलेको छ । घोघा पनि ठूलै छन् । वर्षेभन्दा हिउँदे मकै राम्रो फल्छ । वर्षेमा मकैमा पोके देखा पर्छ । घोघा थोत्रा हुन्छन् । हिउँदे मकैको घोघा सबै एकनासले फलेको हुन्छ, उनले भने, बेमौसमी उत्पादन चीज नै हुन्छ । इष्टमित्र, नातेदार र घरमा आएका पाहुनालाई उपहार स्वरूप मकै दिन्छौं । पाकुरीकै सनबहादुर रोकाले भने, बिक्री भए पैसा पर्ने थियो । नभए पनि इष्ट राख्नलाई दिन्छौं । मकैभित्र बोडी पनि फलेको छ । चिसो ठाउँ र मलिलो माटो भएकाले उब्जनी राम्रो हुने उनले बताए । मोटरबाटो भए पनि छरिएर रहेको बस्तीसम्म पुग्न लामो दूरी छ । रोकाका अनुसार गाडी चढ्न एक घण्टा पैदल हिँड्नुपर्छ । मकै बिक्री हुने भए गहुँ नै खेती गर्ने थिएनौं, उनले भने, बजार पहुँच छैन । आधा बारीमा मात्रै मकै खेती गर्छौं । बँदेलले हैरान पारेकाले बारम्बार प्रहरीलाई धपाइदिन आग्रह गरे पनि वास्ता नगरेको उनले बताए । चुनावमा भोट माग्न आउने नेतालाई हरेकपटक भन्यौं । हुन्छ भन्छन् । तर, केही चासो दिएनन्, उनले भने । प्रहरीले बँदेल मार्न पाइँदैन भन्छन । तर, गाउँलेको खेती सखाप पारिदिएर उठीबास नै लागेको पाकुरीकै दानबहादुर सारुले बताए । हिउँदे र वर्षे मकै खेती जोगाउन कम्ती दु:ख छैन, उनले भने, हैरान नै बनाएको छ । उनले हिउँदे मकै मीठो र स्वादिलो हुने दाबी गरे । उत्पादन भए पनि बजार अभावमा बिक्री भएन, उनले भने, बारीका सबै मकै बिक्री भएमा ५० हजार आम्दानी हुन्थ्यो ।"
गोलभेंडाबाट वार्षिक सात लाख आम्दानी,"हेटौंडा (कास) मकवानपुरको ग्रामीण भेगका एक कृषकले गोलभेंडा खेतीबाट वार्षिक ७ लाख रुपैयाँभन्दा बढी आम्दानी गरेका छन् । प्लास्टिकको टनेल बनाएर उनले विषादीरहित गोलभेंडा खेती गरेका थिए । गोलभेंडा खेतीबाट मनग्य आम्दानी गर्ने मकवानपुरगढी गाउँपालिका ६ डुम्रेकुनाका सिंहबहादुर सापकोटा हुन् । डुम्रेकुनामा उनले १८ वटा टनेल बनाएर गोलभेंडा खेती गरेका थिए । चारवटा टनेलमा उनले थोपा सिँचाइ प्रविधि अपनाएर गोलभेंडा खेती गरेका थिए भने चौधवटामा पानीको व्यवस्था गरेका थिए । विगतमा अर्काको जग्गा भाडामा लिएर तरकारी खेती गरेर त्यसको आम्दानीले उनले डुम्रेकुनामा जग्गा खरिद गरेका थिए । आफ्नै जग्गामा कृषि विकास कार्यालय मकवानपुरको प्राविधिक सहयोगमा उनले प्लास्टिकको टनेल बनाएर गोलभेंडा खेती गरेका हुन् । सिर्जना, कविता र सूर्य जातका गोलभेंडाका बिरुवा लगाएका थिए । करिब १८ वटा टनेलमा २ हजार ७ सय गोलभेंडाका बिरुवा लगाएको थिएँ, ४५ वर्षीय कृषक सिंहबहादुरले भने, टनेलमा लगाएको ९९ प्रतिशत गोलभेंडाका बिरुवा हुर्केर उत्पादन दिँदै छन् । सापकोटाको टनेलमा गोलभेंडा फलिरहेको छ । अहिलेकै जस्तो भाउ रहिरह्यो भने, अझै २,३ लाख रुपैयाँभन्दा बढीको गोलभेंडा उत्पादन हुने अनुमानको उनको छ । गोलभेंडा खेती गर्न उनले टनेल निर्माण गर्नलगायतमा ३ लाख रुपैयाँ लगानी गरेका थिए । १० लाख रुपैयाँको हाराहारीमा उनले गोलभेंडा बेच्ने अनुमान गरिएको छ । अर्गानिक तरकारी उत्पादनमा ख्याति कमाएको आमभन्ज्याङका किसानले तरकारीमा रासायनिक मल र विषादी प्रयोग गर्न छाडेका छन् । सापकोटाले पनि विषादीरहित गोलभेंडा उत्पादन गर्ने गरेका छन् । उनले उत्पादन गरेको गोलभेंडा खरिद गर्न गाउँका व्यापारीहरू नै टनेलमा पुग्ने गर्छन् । गोलभेंडा पाक्न पाउँदैन, व्यापारीहरू किन्न आइसक्छन्, कृषक सापकोटाले भने, गोलभेंडाको बजारको समस्या छैन, मागअनुसार दिन सकिएको छैन । सुरुसुरुमा सापकोटाले गोलभेंडा प्रतिकेजी १ सय ३० रुपैयाँमा बिक्री गरे ।"
विराटनगर च्याम्पियन,"भैरहवाले ९ विकेट गुमाई १ सय ४८ रनमात्र बनाउन सक्यो । कप्तान शरद भेषावकरको ५२ रनमा भैरहवा सजिलो विजयतर्फ अग्रसर भएको थियो । उनी र प्रथम सालुन्केले अंशुमन रथको एकै ओभरमा ४ छक्कासहित ३६ रन जोड्दा भैरहवा बलियो स्थितिमा पुगेको थियो । राहुल यादव ६ रनमा आउट भएको अवस्थामा शरद र सालुन्केले ६८ रनको साझेदारी गरे । सालुन्केले २७ बलमा ३ चौका र १ छक्कासहित ३० रन बनाए । १५ औं ओभरमा रनआउट हुनुपूर्व शरदले ३९ बल खेली ४ चौका र ४ छक्का प्रहार गरे । शरद आउट भएसँगै प्रदीप ऐरी पनि ६ रनमा पेभेलियन फर्कंदा विराटनगरले दबाब दिन सुरु गरेको थियो । श्रीलंकाली बलर साहन अदिशा एक बल फालेपछि घाइते हुँदा विराटनगरले सुरुमै ठूलो झट्का सहनुपर्यो । उनको स्थान लिन पारस तेस्रो ओभरमा अफ स्पिन बलिङ लिएर आए । पारसले ३५ ओभरमा १८ रन खर्चेर ३ विकेट लिँदै म्यान अफ द फाइनल प्रदर्शन गरे । अनिलले ३ ओभरमा १९ र करण केसीले ४ ओभरमा २९ रन खर्चेर २ विकेट लिए । यसअघि अंशुमनले विराटनगरबाट सर्वाधिक ४१ रन बनाएका थिए । ४१ बल खेलेका उनले ४ चौका र १ छक्का प्रहार गरे । आशिफ शेख ७ र बाबर हायत ११ रनमै आउट भए । पारसले २७, अनिलले २२ र प्रनित थापामगरले १४ रन बनाउँदै विराटनगरको स्कोर अगाडि बढाएका थिए । भैरहवाका कृष्ण र हरिशंकरले २२ तथा आरिफ र शरदले ११ विकेट लिए । विराटनगरले यसअघि भैरहवालाई लिग चरण र पहिलो क्वालिफायरमा पराजित गरिसकेको थियो । विराटनगर अपराजित च्याम्पियन बनेको हो । ६ फ्रेन्चाइज टोलीले प्रतिस्पर्धा गरेको प्रतियोगिता विजेता विराटनगरले २१ लाख रुपैयाँ नगद पुरस्कार जित्यो । नेपाली क्रिकेटमा विजेताले पाएको यो सर्वाधिक ठूलो पुरस्कार हो । उपविजेता भैरहवाले ८ लाखमात्र पायो । प्रतियोगितामा सर्वाधिक ३ सय १३ रन बनाएका विराटनगरका बाबर म्यान अफ द सिरिजमा चुनिए । उनलाई २ सय सीसीको टीभीएस अपाचे मोटरसाइकल प्रदान गरियो । भैरहवाका रोहित पौडेलले मोस्ट भ्यालुएबल ट्रफी पाए । जितपछि विराटनगरका कप्तान पारसले राम्रो टिम भएर खेल्दा नै उपाधि जित्न सफल भएको बताए । उनले भने, फाइनल निकै रोमाञ्चक भयो । अन्तिम तीन ओभरमा हामीले सोचेअनुसार प्रदर्शन गर्न सक्यौं । बीचमा अंशुमनको एक ओभर नराम्रो भए पनि अन्य खेलाडीले त्यसलाई सम्हालेका थिए । जसले गर्दा उपाधि जित्न सफल भयौं ।भैरहवाका कप्तान शरदले भने अन्त्यमा लगातार विकेट गुमाउनु हारको मुख्य कारण भएको बताए । उनले भने, फाइनल साँच्चै फाइनलजस्तै रह्यो । युवा खेलाडीको अनुभवको कमी खडकयो । अन्त्यतिर ठूलो शट हान्ने धुनमा हातमै आइसकेको खेल गुमाउन पुग्यौं ।"
पाल्पामा टाइसिट नै किर्ते बनाएको आरोप,"तानसेन विगतमा बी डिभिजनमा रहेको जिल्ला हाल सी मा झरेको, जिल्ला बाहिरका खेलमा सहभागिता शून्यजस्तै छ, खेलाडीमा खेलप्रति आकर्षण घटो छ । यति मात्र होइन, खेलाडीहरू खेल सामग्री तथा सुविधाबाट वञ्चित छन् । एन्फाले तोकेको खेलबाहेक हुन सकेको छैन । एन्फाको स्थायी कार्यालय छैन, पुराना अभिलेख हेर्न नपाएको जस्ता विभिन्न बुँदासहित जिल्लाका केही क्लबका खेलाडी जिल्ला प्रशासन कार्यालयमा पुगे । प्रशासनले जिल्ला खेलकुद विकास समितिलाई यस विषयमा अध्ययन गर्ने र निर्वाचनका विषयमा बुझ्न लगायो । खेलकुद विकास समितिका अध्यक्ष करुणा काफ्ले सबै प्रकृया ठिक भएकाले निर्वाचन सम्पन्न गर्न पूरै अवधि बसे । तर, जिल्ला फुटबल संघ पाल्पाले सम्पन्न गरेको निर्वाचनको विरोधमा मतदान बहिष्कार गर्ने तीन क्लबले अखिल नेपाल फुटबल संघ (एन्फा) केन्द्रीय कार्यालयसमक्ष निवेदन दिएका छन् । उनीहरूले पाल्पा जिल्ला संघले किर्ते कागजपत्र तयार गरेर अधिवेशनमा क्लब सहभागी गराएको आरोप लगाउँदै सप्रमाण एन्फामा उजुरी गरेको दाबी गरेका छन् । क्रियाशील र लिग खेलेका क्लबलाई दर्तासमेत नगराई पुरानै क्लबको मात्र दर्ता कायम राखेर निर्वाचन गरेको थियो ।जिल्ला फुटबल संघसँग आबद्ध क्लबका प्रतिनिधि नै मतदाता हुने व्यवस्था छ । सोहीअनुसार १३ मध्ये १० क्लबले अधिवेशनमा सहभागी भएर मतदान गरे । संस्थापनले किर्ते गरेको भन्दै तीन क्लबले निर्वाचन बहिष्कार गरेका थिए । बस्किार गरेका न्यु ब्वाइज क्लबका मुख्य प्रतिनिधि प्रणयवीर जंग राणाले जिल्ला अध्यक्षमा उम्मेदवारी दर्ता गराएका थिए । सिक्सटिन ब्रदर्श दमकडाका मुख्य प्रतिनिधि कृष्ण बस्यालले उपाध्यक्ष र भगवती ब्वाइज तानसेनका सुजन मगरले सदस्यमा उम्मेदवारी दिएका थिए । उनीहरूले पनि बहिष्कार गरे ।संघले किर्ते गरेको सप्रमाणसहित फाइल खडा गरेका छौं, राणाले भने, त्यसलाई लिएर न्यायका लागि एन्फामा निवेदनसहित गएका छौं । उनले निर्वाचन निर्देशिका उल्लंघन गर्दै लिग नखेलेका क्लबलाई मान्यता दिएकामा जिल्ला संघप्रति आपत्ति जनाउँदै मतदान प्रकृयामा भाग नलिएको बताए । पाल्पा जिल्ला फुटबल संघप्रति पारदर्शी नभएको आरोप उनीहरूको छ । उनीहरूले लिग खेलेका क्लब दर्ता नगरेको र पुरानै क्लबलाई मान्यता दिएर किर्ते कागजपत्र बनाएर अधिवेशन गरेको आरोप लगाएका हुन् । रामपुर र सराईले लिग खेल जिते पनि उनीहरूलाई जिल्ला संघले दर्ता गर्न समेत दिएको थिएन ।जिल्ला फुटबल संघमा सिक्सटिन ब्रदर्श दमकडा, वसन्तपुर युवा, नवयुवा क्लब, सतनचुली युवा, युनाइटेड पाल्पाली, न्यु ब्वाइज क्लब, फ्रेन्ड्स युनियन ग्रुप, युथ युनियन क्लव, न्यु स्टार क्लब, इलेभेन ब्रदर्श, भगवती ब्वाइज क्लब, लाङघाली ग्रुप र पाल्पा स्पोर्ट्स क्लब दर्ता छन् । निवेदन दर्ता गराउने र मतदान बहिष्कार गर्ने समूहले लिग खेलेकालाई एन्फाको विधानअनुसार दर्ता गर्न नदिएको आरोप छ । लिग खेलेका दमकडा फुटबल क्लब, शितलादेवी (वंशगोपाल) हार्डली ग्रुप, कैलाश युवा (बतासे), युथ युनियन नीलो, नवजागृति युवा क्लब, युथ युनियन मटेरी रामपुर, कुन्सरे, सराई लगायतका क्लबलाई दर्ता गर्न नदिएको आरोप छ । जसले गर्दा केन्द्रमा पठाएको टाइसिट र जिल्लामा खेलेको टाइसिट नै फरक देखिएको छ ।लिगमा सहभागी क्लबलाई दिएको टाइसिटमा छाप र हस्ताक्षर नै छैन तर एन्फामा पठाइएको टाइसिटमा भने हस्ताक्षर र छाप लगाइको छ । संस्थापन पक्षले विरोध गर्नेहरूले अर्को टाइसिट बनाएको आरोप लगाएको छ । तर, लिग बिजेता क्लबका खेलाडीहरूले नै टाइसिट र आफूहरू खेलेको प्रमाणसहित उजुरी दिएका छन् । पहल गर्दासमेत निवर्तमान कार्यसमितिले कुनै वास्ता नगरेपछि मतदान बहिष्कार गर्नुपरेको राणा पक्षको दाबी छ ।एन्फाको विधानअनुसार दर्ता भएपछि मात्र जिल्ला लिग खेल्न पाइन्छ तर लिग खेलिसकेका रामपुर, सराई, बसन्तपुर, कुन्सरे, मिसन, कैलाश युवालगायतलाई दर्ता गर्न नै नदिएको आरोप छ । कुन्सरेले एन्फामा दर्ता हुन खोजे पनि नपाएको भन्दै निवेदन नै दिएको छ । संघका निवर्तमान अध्यक्ष भीमसेन कार्की हुन् । उनकै समर्थनमा यसपालि मनोहर थापा जिल्ला संघका अध्यक्ष चुनिए । २० वर्षअघि गठित जिल्ला फुटबल संघ पाल्पाले जिल्लामा फुटबल विकास गर्न नसकेको आरोप लगाइएको छ ।"
अरहान्त र भावना विजेता,"काठमाडौं (कास) अरहान्तकेशर सिम्ह र भावना सुनुवारले राखेप च्याम्पियनसिपअन्तर्गत १० औं राष्ट्रिय स्क्वासको एकलतर्फ शनिबार स्वर्ण जितेका छन् । दुवै मध्यमाञ्चलका खेलाडी हुन् ।सातदोबाटोमा भएको पुरुष सिंगल फाइनलमा अरहान्तले पश्चिमाञ्चलका अमृत थापामगरलाई ८११, ११९, ११५, ११७ को सेटमा पराजित गरे । मध्यमाञ्चलका चिरी लामा र राजेन्द्र शाक्य तेस्रो भए । अरहान्तले दुई स्वर्ण जिते । उनीसँगै सुदीपबहादुर सिंह, चिरी लामा र विनोदरत्न शाक्यको मध्यमाञ्चल टोलीले स्वर्ण जितेको हो । महिला फाइनलमा भावनाले पश्चिमाञ्चलकै कृष्णा थापालाई ११६, ११६, ६११, ११७ को सेटमा हराइन् । मध्यमाञ्चलका विपना ब्लोन र स्वस्थानी श्रेष्ठ संयुक्त तेस्रो बने ।"
स्मिथको शतकसँगै टेस्ट बराबरी,मेलबर्न (एएफपी) अस्ट्रेलियाका कप्तान स्टिभ स्मिथले करिअरको २३ औं शतक बनाएपछि एसेज शृंखलाअन्तर्गत चौथो टेस्ट बराबरीमा सकिएको छ । स्मिथले उत्कृष्ट ब्याटिङ गरेपछि इंग्ल्यान्ड शृंखलामा पहिलो जितबाट टाढिएको हो । शृंखलामा तेस्रो शतक बनाउनेक्रममा स्मिथले अविजित १ सय २ रनको इनिङ्स खेले । अस्ट्रेलियाले अन्तिम दिन २ विकेटमात्र गुमायो । लन्चपछि सम्हालिएको अस्ट्रेलियाले दिनको खेल सकिँदा ४ विकेट क्षतिमा २ सय ६३ रन जोडयो । टोलीका लागि मिचेल मार्सले नटआउट २९ रनको योगदान दिए । अस्ट्रेलियाले सिड्नीमा अर्को साता हुने अन्तिम टेस्टअघि ३० को अग्रतासहित शृंखला आफ्नो नाममा गरिसकेको छ ।एलिस्टर कुकले नटआउट २ सय ४४ रन जोडेपछि इंग्ल्यान्डले पहिलो इनिङ्समा १ सय ६४ रनको अग्रता लिएको थियो । अस्ट्रेलियाका कप्तान स्मिथले २ सय ७५ बलको इनिङ्स खेल्दै शृंखलामा १ सय ५१ रनको औसतसहित कुुल रन ६ सय ४ पुर्याए । दोहोरो शतक बनाएका एलिस्टर कुक म्यान अफ द म्याच चुनिए ।
निशाचर,सबै जीवजन्तु दिउँसोको समयमा सक्रिय हुँदैनन् । कतिपय जीवजन्तु र चरापन्छी रातको समयमा सक्रिय हुन्छन् । तिनीहरू आहारा खोज्न या सिकार गर्न रातकै समयमा दौडधुप गर्छन् । तिनलाई निशाचर भनिन्छ ।
जापानी मेयरको चिठी,"जापानबाट आएका ताकाहितो चिहाराले लुम्बिनीका बालबालिकालाई कापीकलम दिन पाउँदा निक्कै खुसी लागेको बताए । बुद्ध जन्मेका ठाउँका बालबालिकालाई कापीपेन्सिल दिन पाउँदा शान्तिको अनुभूति भया,े उनले भने, ससाना विद्यार्थीको खुसीले मन छोयो । आउँदा दिनमा पनि शैक्षिक कोसेली पठाउने कामलाई निरन्ततरता दिनेछौं । बालबालिकाका लागि मेयरले २ लाख रुपैयाँ बराबरका शैक्षिक सामग्री पठाएका थिए । मन्दिरै मन्दिरको सानो कोया सहर र विश्वशान्तिको स्रोत लुम्बिनी सहरबीच गत वर्षको डिसेम्बरमा भगिनी सम्बन्ध स्थापित भएको थियो । लुम्बिनीका तर्फबाट लुम्बिनी विकास कोषका पूर्व उपाध्यक्ष भिक्षु निग्रोध र कोया नगर प्रमुख योसिया हिरानोले सम्झौतापत्रमा हस्ताक्षर गरेका थिए । यी दुवै सहर विश्व सम्पदा सूचीमा सूचीकृत हुन् । लुम्बिनी सन् १९९७ मा युनेस्कोद्वारा विश्व सम्पदा सूचीमा सूचीकृत भएको थियो । कोया नगरचाहिँ सन् २००४ मा सूचीकृत भएको हो । मेयर हिरानोले राम्ररी पढ्ने लुम्बिनीका बालबालिकालाई कोया सहर भ्रमण गराउने निम्तो पनि पठाएका छन् । चिठीसँगै मेयरको निम्तो पाएपछि तेनुहवा सामुदायिक मावि कक्षा ४ मा पढ्ने रिता हरिजन निक्कै खुसी भइन् । अब त झन् राम्ररी पढ्छु, उनले भनिन्, मिहिनेती र जेहनदार विद्यार्थीले जापान घुम्न जान पाउने भएकाले उत्साह बढेको छ । उनीजस्तै कक्षा ४ मा पढ्ने गुल्जार अहमद पनि दंग छन् । जापानी कापी र पेन्सिल पाइयो, उनले भने ।सांस्कृतिक सम्बन्ध स्थापनापछि कोया नगरले लुम्बिनी बौद्ध विश्वविद्यालयमा स्नातकोत्तर अध्यनरत एक नेपाली विद्यार्थीलाई जापानमा पढ्न छात्रवृत्ति दिन थालेको शैक्षिक सामग्री बाँड्न आएका जापानी नागरिक ताकाहितो चिहाराले बताए । िमनोज पौडेलकपिलवस्तु"
धुलिखेलमा रमाउँदा,"विद्यालयको वार्षिक तालिकाअनुसार केहीअघि हामी कक्षा ८ र ९ का विद्यार्थी वनभोजका लागि धुलिखेल गएका थियौं । सधैं पढ्नका लागि बिहानै विद्यालय आउँथ्यौं । तर त्यो दिन वनभोज जानका लागि बिहानै विद्यालयमा आउँदा निकै रमाइलो लागेको थियो । नयाँ ठाउँमा घुम्न पाउँदा कस्तो होला भन्ने कुराले मनमा खुलदुली भइरहेको थियो । बिहान ठीक ६ बजे विद्यालयमा सबैजना जम्मा भयौं । बिहानको चिसो पनि त्यस दिन महसुस भएन । केही बेरमा हामी धुलिखेल जान गाडीमा बस्यौं । हामीसँग शिक्षकहरू पनि गाडीमा चढ्नुभयो । गाडीमा नाच्दै, गाउँदै, रमाइलो गर्दै हामी करिब ८ बजेतिर धुलिखेल पुग्यौं ।काठमाडौंको धूलोधुवाँबाट मुक्त हुन पाउँदा र डाँडाकाँडा हेर्दै रमाउन पाउँदा निकै खुसी लाग्यो । त्यहाँ हामीले सुरुमा चियाखाजा खायौं । त्यसपछि हामी त्यहाँबाट देखिने मनोरम दृश्य हेर्दै फोटो खिच्न थाल्यौं । केहीबेर नाचगन र रमाइलो गर्यौं । सफा वातावरण र मनोरम दृश्यमा रमाउन पाउँदा सबै उत्साहित थिए । विद्यालयका शिक्षकशिक्षिका सँगैसँगै नाच्दै रमाउन पाउँदा मेरो पनि खुसीको सीमा नै रहेन । धुलिखेलको डाँडाबाट देखिने हिमालका दृश्य, हरिया पहाड र मनोरम दृश्यले आकर्षित गरेर पनि होला, मलाई आजको दिन ढिलो बिते हुन्थ्यो भन्ने लागिरहेको थियो । तर समय रोकेर कहाँ रोकिन्छ र ? यत्तिकैमा फेरि अर्काे चरणको खाजा खाने बेला भयो । हामी सबैजना खाजा लिन गयांै । घरमा तिनै चिजहरू खाँदा खासै रुचि नलागे पनि त्यहाँको वातावरण र साथीहरूसँगै बसेर खाँदा निकै मीठो लागेको थियो । खाजा खाइसकेपछि फेरि हामी फोटो खिच्न र नाचगानमै व्यस्त भयौं । धुलिखेलको डाँडोमा रहेको चुच्चेढुंगा निकै प्रसिद्ध रहेछ । निकै लामो लाइन बसेर भए पनि त्यसमाथि फोटो खिचायांै । समय कत्ति छिट्टै बितेछ । घडीमा ४ बजेको थियो । त्यसपछि हामी सबैजना खाना खान गयौं । खाना खाइसकेपछि सबै जना बसमा चढयौं र विभिन्न मनोरम दृश्य हेर्दै फर्कियौं । गाडीमा फर्कंदा पनि नाचगान र रमाइलो गर्यौं ।सुप्रिया श्रेष्ठ, कक्षा : ९पिनाकल स्कलर्स एकेडेमी, काठमाडौं ।"
के बोटमा फल्छ पैसा ?,योगेन्द्र तिमिल्सिना
फुर्सदमा पढौं,"बालबालिकाका लागि रोचक र मनोरञ्जनात्मक चित्रकथा सुनापातालको सुनझाँक्री र आकाशको बञ्चरो बालकथा संग्रह बजारमा आएका छन् । एकै लेखकका यी दुई पुस्तकमा चाख लाग्दा कथाका साथमा रमाइला चित्र पनि छन् । कथा संग्रह आकाशको बञ्चरो भित्र ९ कथा छन् । किताबको शीर्षक तिनै कथामध्ये एउटाको हो । अरू कथाका शीर्षक अमेरिकी पत्रमित्र, जन्ती, बाराह पोखरी, पाठ सिकाउने प्रकृति, पत्रबाटै मित्र, मानिसको बास्ना, डाँडापारि, र टुहुराका दिन छन् । सबै कथा कुनै न कुनै उपदेश दिने खालका छन् । यी कथाबाट बालबालिकाले आफ्नो सूचना पाउने हकबाट वञ्चित हुनु हुँदैन भन्ने प्रेरणा पाउन सक्छन् । साथै, आफ्नो अधिकार कसरी लिनुपर्छ भन्ने कुरा पनि सिक्न सक्छन् । टुहुराका दिन शीर्षकको कथा निक्कै मार्मिक छ । पाँच वर्षकै उमेरमा आमा गुमाएको पवनले सौतेनी आमाको अत्याचार सहन नसकेर घर छोडेर हिँड्नुपरेको हुन्छ । तैपनि ऊ निकै दु:ख सहेर एक सफल र असल नागरिक बन्न पुग्छ । यो कथाले आफू इमानदार र ज्ञानी भयो भने कसरी सबैको नजरमा परिन्छ र अगाडि बढ्न सजिलो हुन्छ भन्ने कुरा प्रस्ट पारेको छ । त्यस्तै सुनापातालको सुनझाँक्री चित्रकथामा हजुरबाबा आमाले ससाना नानीबाबुहरूलाई सुनाउने गरेका लोककथालाई रोचक शैलीमा प्रस्तुत गरिएको छ । यी दुवै पुस्तकका रामविक्रम थापाले लेख्नुभएको हो । आकाशको बञ्चरो कथा संग्रहमा प्रज्ज्वल थापा मगरले चित्रहरू बनाउनुभएको छ । ट्रिनिटी प्रकाशनले बजारमा ल्याएको यो किताबको मूल्य ६० रुपैयाँ छ । सुनापातालको सुनझाँक्री पुस्तकका चित्रहरूचाहिँ संजिप कँडेलले बनाउनुभएको हो । कथालय इन्कले प्रकाशन गरेको यो पुस्तकको मूल्य एक सय रुपैयाँ छ ।"
विद्यार्थी,"पुस्तकालयमा थरीथरी पुस्तक पत्रिका पढौं,आँट गरी मिहिनेती बनी सधैं अघि बढौंम विद्यार्थी पढ्ने लेख्ने मेरो पहिलो काम हो,शिक्षा दीक्षा दिनुस्, हामी भोलिको घाम हो ।।मुना कुमाल, कक्षा ८ जगतमाता आधारभूत विद्यालय, छत्रदेव३, अर्घाखाँची"
कमल किन रुन्न,"कमलको वासना,कमलको वासना,मगमग चलेजस्तोनेपाल तिमी हाँस नमिहिका ज्ञवाली, कक्षा २हिमालयन ह्वाइट हाउस वल्र्ड स्कुल, काठमाडौ"
लाग्यो ठन्डीयाम,कमल कोइराला
मद्दत,"एकादेशमा एउटा परिवार थियो । त्यो परिवार धेरै गरिब थियो । उनीहरूको जग्गाजमिन थोरै थियो । तर त्यो जग्गाको उब्जनीले उनीहरूलाई राम्रोसँग खानसम्म पनि पुग्दैनथ्यो । उनीहरू अर्काको काम गरेर आफ्नो जीविका चलाउने गर्दथे । यति गर्दा पनि उनीहरूलाई साझ बिहान खाना खान धौधौ हुन्थ्यो ।एक साँझ उनीहरूको घरमा अचम्मको घटना घट्यो । उनीहरू सबै बसेर आफ्नो दु:खसुखका कुरा गरिरहेका थिए । अचानक उनीहरूको घरमा एक जना परीजस्ती महिला आएर बास मागिन् । उनीहरूले साँझको पाउना भगवान्जस्तो भनेर बास दिए । आफूहरूले नखाएर भए पनि ती महिलालाई खान दिए । ती महिलाले पनि खाना मीठो मानेर खाइन् र भनिन्, म तपाईंहरूको आतिथ्यले अत्यन्त खुसी भए । तपाईंहरू मसँग केही माग्न सक्नुहुन्छ । सबै जना अचम्ममा परे । उनीहरूले अफ्ना दु:खका सबै कथा सुनाए । ल अब तपाईंहरू चाँडै धनी हुनुहुनेछ भनेर उनी हिँडिन् ।भोलिपल्ट उनीहरूले बारीमा खाडल खन्दा एक गाग्री सुनका सिक्का भेटे । त्यति धेरै धन भेटेर सबै जना खुसी भए । तर घरमुली भने यो त्यत्तिकै आएको धन सदुपयोग गर्न सकिएन भने फेरि पनि हामीले दु:खपाउनुपर्छ भनेर चिन्तित भए । दिनहरू बित्तै गए । ती व्यक्तिको चिन्ता बढ्दै गयो । उनी हरबखत ती सुनका सिक्काको सदुपयोग के होला भनेर सोच्ने गर्दथे । एक दिन सपनामा उनै महिला आएर सोधिन्, तिमीलाई के भयो ? किन यति चिन्तित छौ ? ती व्यक्तिले आफू दु:खी हुनुको कारण बताए । तिनले उनलाई भनिन्, म तिम्रो सोच देखेर अत्यन्त खुसी भएँ । यो सम्पत्तिबाट अलिकति तिमीले तिम्रा वरिपरिका गरिब दु:खीलाई मद्दत गर्न छुट्टयाऊ । अनि अरू केहीले उत्पादनमूलक काम गर्न थाल । घरमूली सपनाबाट ब्युँझिए । उनले पनि त्यो सम्पत्तिको केही प्रतिशत वरिपरिका गरिब दु:खीका लागि छुट्टयाए । बाँकीले सानोतिनो उद्योग सुरु गरे । उद्योगबाट उनलाई धेरै फाइदा भयो । उनीहरू धेरै धनी भए । तैपनि गरिबदु:खीको सेवा गर्न छोडेनन् । त्यसैले हामीले पनि सकेसम्म अरूको मद्दत गर्नबाट कहिल्यै पछि हट्नु हुँदैन । प्राञ्जिला न्यौपाने, कक्षा : ४ द हिमालयन इन्टरनेसनल एकेडेमी, काभ्रे"

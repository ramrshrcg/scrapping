शीर्षक,विवरण
भिड्दै पूर्वसहयोद्धा,"गोरखा वाम गठबन्धनबाट बाहिरिएका बाबुराम भट्टराई कांग्रेससँग तालमेल गरेर अन्तत: गोरखा क्षेत्र २ बाट प्रतिनिधिसभाका लागि प्रत्यक्षतर्फको उम्मेदवार बनेका छन् । अब उनको प्रतिस्पर्धा पूर्व सहयात्री नारायणकाजी श्रेष्ठसँग हुनेछ । श्रेष्ठ एमालेमाओवादी केन्द्रको वाम गठबन्धनबाट उम्मेदवार बनेका छन् । लोकतान्त्रिक गठबन्धनबाट भट्टराई र वाम गठबन्धनबाट श्रेष्ठ चुनावमा भिडेपछि गोरखा २ ले सबैको ध्यान खिचेको छ । दुवै पक्षबीच कडा प्रतिस्पर्धा हुने आकलन गरिँदै छ । माओवादीमा रहँदा दुवै नेता पार्टी उपाध्यक्ष थिए । एउटै पार्टीमा रहँदासमेत दुई नेताबीच मतभेद रहँदै आएको थियो । दुवैले पञ्चैबाजा र र्यालीसहित निर्वाचन अधिकृतको कार्यालय पुगेर उम्मेदवारी दर्ता गराए । क्षेत्र २ मा प्रतिनिधिसभाका लागि १० जनाको मनोनयन दर्ता भएको छ । कुनै समय एउटै पार्टीमा एकै हैसियतमा रहेर छुट्टिएका नयाँ शक्ति संयोजक भट्टराई र माओवादी शीर्ष नेता श्रेष्ठ एउटै निर्वाचन क्षेत्रमा चुनाव भिड्ने भएपछि गोरखाको चुनावी प्रतिस्पर्धा रोचक बन्ने भएको छ । वाम गठबन्धनको औचित्य पुष्टि गर्न आफूले उम्मेदवारी दिएको श्रेष्ठले बताए । गोरखा कम्युनिस्ट किल्ला हो, त्यसलाई जोगाएर वामपन्थीहरूको बहुमतको सरकार बनाउन चुनावमा उठेको हुँ, मनोनयन दर्तापछि उनले भने । पूर्वप्रधानमन्त्री भट्टराईले लोकतन्त्रवादी र कम्युनिस्ट मिलेर मुलुकमा शान्ति र समृद्धि ल्याउन कांग्रेससँग तालमेल गर्नुपरेको बताए । गोरखाबाट नयाँ प्रयोग सुरु गरेका हौं, उनले भने, कांग्रेस र नयाँ शक्तिको चुनावी गठबन्धनले विश्वको ध्यान खिचेको छ । ०६४ र ०७० का संविधानसभा निर्वाचनमा क्रमश: क्षेत्र नम्बर १ र २ बाट विजयी भएका भट्टराईले पुरानो विरासत जोगिने दाबी गरे ।मनोनयन दर्ता गर्न आउनुअघि दुवै नेताका लागि कार्यकर्ताले आँबुखैरनीबाट सदरमुकामसम्म मोटरसाइकल र्याली गरेका थिए । एमालेसहितका सहयात्रीसँग श्रेष्ठ निर्वाचन अधिकृतको कार्यालय पुगेका थिए । भट्टराई पनि कांग्रेसका अन्य उम्मेदवारसहित मनोनयन दाखिला गर्न पुगेका थिए । भट्टराईको प्रस्तावकमा नयाँ शक्तिका संयोजक रमेश पोखरेल छन् भने समर्थकमा कांग्रेस सभापति हरिबहादुर घले । श्रेष्ठका प्रस्तावक माओवादी सहिद परिवारका सदस्य विकास वाग्ले र समर्थक एमाले अध्यक्ष प्रेम गुरुङ छन् ।एमालेमाओवादी गठबन्धनमा सामेल भएर निर्वाचन क्षेत्रमा कुरा नमिल्दा भट्टराई बाहिरिएका थिए । लामो छलफलपछि भट्टराईलाई कांग्रेसले गोरखा २ मा समर्थन गरेको हो । १ नम्बर क्षेत्रमा कांग्रेस नेता चीनकाजी श्रेष्ठले नयाँ शक्तिसँग तालमेल गरेर उम्मेदवारी दर्ता गराए । वाम गठबन्धनबाट माओवादी नेता हरि अधिकारीको उम्मेदवारी छ । १ नम्बर क्षेत्रमा ८ जनाको उम्मेदवारी दर्ता भएको जिल्ला निर्वाचन अधिकृत नारायण सापकोटाले बताए ।"
मनोनयन शान्तिपूर्ण,"विराटनगर प्रतिनिधि तथा प्रदेशसभाका लागि प्रदेश नम्बर १ का ७ जिल्लामा आइतबार शान्तिपूर्ण ढंगले उम्मेदवारी दर्ता भएको छ । धेरै जिल्लामा कांग्रेस र एमालेबाट टिकट नपाएकाहरूले स्वतन्त्र रूपमा उम्मेदवारी दिएका छन् । प्रतिनिधिसभामा एउटा र प्रदेशसभामा दुई क्षेत्र रहेको संखुवासभामा पञ्चेबाजाका साथ निर्वाचन कार्यालय पुगेका विभिन्न दलका उम्मेदवारले मनोनयन दर्ता गरेका छन् । प्रतिनिधिसभाका लागि एकजना स्वतन्त्रसहित ११ दलको उम्मेदवारी परेको छ । प्रदेशसभाका लागि क्षेत्र क बाट एकजना स्वतन्त्रसहित ९ दल र ख मा १ जना स्वतन्त्रसहित ८ दलले उम्मेदवारी दर्ता गराए ।कांग्रेस र एमालेबाट बागीकांग्रेस र एमालेबाट प्रतिनिधिसभा र प्रदेशसभामा बागी उम्मेदवारी परेको छ । कांग्रेसबाट प्रतिनिधिसभामा बालकुमार राई र एमालेबाट गुप्तबहादुर श्रेष्ठले स्वतन्त्र उम्मेदवारी दर्ता गरेका हुन् । प्रदेशसभा क मा कांग्रेसका महासमिति सदस्य मुक्तिसिंह राई र ख बाट जीवनकुमार राईले बागी उम्मेदवारी दिएका हुन् । प्रतिनिधिसभामा एमालेबाट गुप्तबहादुर श्रेष्ठले बागी उम्मेदवारी दर्ता गरे । श्रेष्ठ जिल्ला कमिटी सदस्य हुन् । एक निर्वाचन क्षेत्र रहेको ओखलढुंगाबाट प्रतिनिधिसभा सदस्यका लागि ९ जनाले मनोनयपत्र दर्ता गराएका छन् । कांग्रेस, एमाले र माओवादी केन्द्रका उम्मेदवार जुलुससहित मनोनयन दर्ता गराउन आएका थिए । प्रदेशसभाका २ निर्वाचन क्षेत्रमध्ये ख मा कांग्रेसको बागी उम्मेदवारी परेको छ । हेलिकोप्टर चार्टरभोजपुरमा पनि मनोनयन दर्ता शान्तिपूर्ण रूपमा सम्पन्न भएको छ । प्रतिनिधिसभा सदस्यका लागि १ र प्रदेशसभामा २ निर्वाचन क्षेत्र रहेको भोजपुरमा स्वन्त्रतसहित ९ दलले उम्मेदवारी दर्ता गराए । प्रतिनिधिसभाका लागि कांग्रेस, एमाले, माओवादी केन्द्र, संघीय समाजवादी फोरम, नेकपा मालेलगायत दलले उम्मेदवारी दिए । मुख्य निर्वाचन अधिकृतको कार्यालयले मनोनयन दर्ताका लागि छुट्टाछुट्टै समय निर्धारण गरेपनि राजधानीबाट उम्मेदवार ढिला आउँदा निर्धारित समयमा मनोनयन भएन । केन्द्रमा उम्मेदवारी टुंगोमा ढिलाइ हँुदा कांग्रेस र संघीय समाजवादी फोरमका उम्मेदवार हेलिकोप्टर चार्टर गरेर आएका थिए । ताप्लेजुङमा प्रतिनिधिसभाका लागि आठ र प्रदेशसभाका लागि सातवटा दलले मनोनयन दर्ता गराए । एकजनाले स्वतन्त्र उम्मेदवारी दिएका छन् । चुनावी तालमेल गरेका एमाले र माआवादी केन्द्र मनोनयन दर्ताका लागि ठूलै तामझामसाथ मुख्य निर्वाचन अधिकृतको कार्यालय पुगेका थिए । कांग्रेस कार्यकर्ता पनि च्याब्रुङ बजाउँदै मनोनयनका लागि पुगेका थिए ।मनोनयन दर्तापछि एमालेले पहिलो चुनावी आमसभा सदरमुकाम फुङलिङबाटै सुरु गरेको छ । सोमबारदेखि गाउँमा कार्यक्रम राखेको पार्टी उपाध्यक्ष मातृकाप्रसाद भट्टराईले बताए । यो पटकको निर्वाचनमा जसले जिते पनि सबै नयाँ अनुहारले नेतृत्व पाउने भएका छन् । उम्मेदवार मनोनयन गराएका कोही पनि सांसद भएका छैनन् । एमाले सचिव योगेश भट्टराई काठमाडांैबाट दुईपटक पराजित भएपछि गृहजिल्ला फर्किएका हुन् । उनले प्रतिनिभिसभाका लागि उम्मेदवारी दिए । कांग्रेसका केशव दाहालसँग उनको प्रतिस्पर्धा हुँदै छ । दाहाल कांग्रेसबाट नगरपालिका निर्वाचनमा पराजित भएका थिए । अरूको तुलनामा बलियो देखिएपछि उनैलाई प्रतिस्पर्धामा उतारेको हो । पाँचथरमा भने मनोनयन दर्ता गर्न जाँदा दलहरूले तामझाम गरेनन् ।"
तीन चुनावदेखि भिडन्त,रुकुम (कास) गोपालजीजंग शाहले २०४८ सालको आमनिर्वाचनमा प्रतिनिधिसभा सदस्यमा जनार्दन शर्मालाई हराए । तत्कालीन जनमोर्चाबाट निर्वाचन लडेका शर्माले कांग्रेसका उम्मेदवार शाहबाट झन्डै १ हजार ३ सय मतान्तरमा चुनाव हारे । २०७० सालको संविधानसभा निर्वाचनमा फेरि उनै शाह र शर्माबीच चुनावी प्रतिस्पर्धा भयो । साबिक रुकुम क्षेत्र नं २ बाट चुनाव लडेका शर्माले २२ वर्षअघिको चुनावी हारलाई उल्ट्याएर शाहलाई साढे १२ हजार मत अन्तरले पछि पारे । मंसिर १० गते हुने प्रतिनिधिसभा सदस्यमा उनै शाह र शर्माबीच पुन: प्रतिस्पर्धा हुने भएको छ ।यसपालिको प्रतिनिधिसभा सदस्यमा कांग्रेस २०४८ सालको इतिहास दोहोर्याउने दाउमा छ भने माओवादीले २०६४ र ०७० को अवस्थालाई कायमै राख्ने योजनामा छ । वर्षमान गृहजिल्लाबाटैरोल्पा पहिलो संविधानसभामा ललितपुर र दोस्रोमा मोरङबाट उम्मेदवार बनेको वर्षमान पुन मगर यसपटक गृहजिल्लाबाटै उम्मेदवार बनेका छन् । दुईपटक मन्त्री भइसकेका उनलाई वाम गठबन्धनपछिको शक्तिसन्तुलन मिलाउने चुनौती थपिएको छ । मोरङबाट पराजित भएका पुनले टुरिस्ट उम्मेदवारबाट पाठ सिकेर गृहजिल्ला फर्केको बताए । वाम गठबन्धनका तर्फबाट प्रतिनिधिसभा सदस्यमा उम्मेदवार बनेका पूर्वमन्त्री पुन वरिष्ठ नेता हुन् । माओवादी वरिष्ठ नेता कृष्णबहादुर महरा दाङबाट उम्मेदवार बन्ने तय भएपछि पुन सर्वसम्मत भएका हुन् ।एमाले कार्यकर्ता असन्तुष्टप्रतिनिधि र प्रदेशसभा निर्वाचनपछि पार्टी एकीकरण गर्ने तयारीमा रहेको वाम गठबन्धनको मुख्य शक्ति एमालेका कार्यकर्ता आइतबार भएको मनोनयन दर्ताप्रति असन्तुष्ट छन् । प्रतिनिधिसभा र प्रदेशसभा सदस्य गरी तीनवटै सदस्यको उम्मेदवारी माओवादी केन्द्रका नेताले गराएपछि एमालेका कैयौं कार्यकर्ता असन्तुष्ट बनेका हुन् ।दुवै पार्टीले गठबन्धनमार्फत निर्वाचनमा उम्मेदवार छनोट गर्ने क्रममा रोल्पामा एमालेलाई शून्य बनाउने गरी गरिएको निर्णयप्रति स्थानीयदेखि जिल्ला समितिका थुप्रै पदाधिकारी असन्तुष्ट देखिएका छन् । एमाले जिल्ला सचिव ओमराज घर्तीमगरका अनुसार गठबन्धनले ग्रामीण तहसम्म प्रशिक्षण र समान सम्मान प्रदान नगरेर गरेको निर्णयप्रति कार्यकर्तामार्फत असन्तुष्टि प्राप्त भएको छ । गाउँमा पुगेर कार्यकर्ताका धारणा सुनेपछि पुन: छलफल गर्नुपर्ने अवस्था आएको उनले बताए । एमाले अध्यक्ष हरिप्रसाद घर्तीमगरले पार्टीले केन्द्रीय तहबाट गरेको निर्णयलाई पछ्याउनुको विकल्प नभएको बताए । जिल्लाको तर्फबाट उचित सल्लाह र सुझाव दिएकै हौं । ती सुझावलाई पार्टीले कार्यान्वयन नगरेको भने पक्का हो ।
ईपीजीद्वारा सीमा नियमन गर्ने प्रस्ताव,"फोहोरमैलाको व्यवस्थापन कहिले होला ?नेताले खाएको देश कहिले नेताहरूको सत्बुद्धि आउला ? हामी जनता कराइरहने नेताहरू सुनेको नसुनै गर्ने कहिलेसम्म ? राजधानीमा सबभन्दा ठूलो समस्या भनेको फोहोरमैलाको भएको छ । उचित तरिकाले फोहोरमैला व्यवस्थापन नभएका कारण जताततै फोहोरैफोहोरले बाटो हिँडिनसक्नु भएको छ । गोकर्णेश्वर नगरपालिका जोरपाटी अहिले फोहोर थुपार्ने डम्पिङ साइडजस्तो देखिएको छ । सडक पेटीदेखि सडकको आदि भागसम्म फोहोरले भरिएको छ । यात्रा गर्ने यात्रुलाई पैदल हिँड्न कठिन भएको छ । स्थानीय जनप्रतिनिधिहरूको त्यसतर्फ ध्यान गएको पाइँदैन । फोहोर फाल्न उचित ठाउँ नहुँदा राजधानीको फोहोर समयमा उठ्नसकेको छैन । त्यसो भन्दैमा कसरी फोहोर व्यवस्थापन गर्न सकिन्छ भनेर सोच्न नसक्नु गलत हो । पुरुषोत्तम घिमिरेजोरपाटी, काठमाडौं"
निर्वाचनमा कस्तालाई जिताउने ?,"आफूले मत दिएको उम्मेदवारले निर्वाचन हारे पनि न्याय र सन्तोषको अनुभव हुनुलाई सार्थक लोकतान्त्रिक वातावरण मानिन्छ । निष्पक्षतापूर्वक जित्नमात्र होइन, निष्पक्षतापूर्वक पराजित हुनपाउनु पनि लोकतन्त्रले दिनुपर्ने हक हो । निर्वाचनले जनतालाई मत दिने अधिकार दिएको हुन्छ भने त्यही मतबाट चुनिएका शासकबाट शासित हुने कर्तव्य पनि बोकाएको हुन्छ । अधिकार र कर्तव्यको सन्तुलन नै लोकतन्त्रको उच्चतम गुण हो । कर्तव्य विनाको अधिकार अराजकताको जोखिम हो भने अधिकार विनाको कर्तव्य दासत्वको द्योतक हो । अराजकता र दासत्व दुवै लोकतन्त्रका लागि विष हुन् । अत: जनतामा आएको मताधिकारलाई उच्चतम विवेक र शालिन संस्कारका साथ सदुपयोग गर्नुपरेको छ । कसलाई मत दिने होइन, कस्तालाई मत दिने भन्ने प्रश्नको जवाफले मात्रै मतदाताको जिम्मेवारीको स्तर मापन गर्छ ।सत्तामा बसेका वा बसिसकेका सबै दलहरूको साझा गुणात्मक विशेषतालाई जाँचेर भन्ने हो भने नेपालमा बहुदल होइन, एक दलमात्र छ, एउटै दलका गुट वा भङ्गालाहरूमात्र सक्रिय छन् भन्न सकिन्छ । सत्ता प्रतिको आशक्ति, नैतिकता वा मर्यादाको बार भाँचेर चलाएको नैतिकहीन र मौकापरस्त राजनीति, आफूमात्र शक्तिशाली बन्न खोज्ने होडबाजी, दण्डहीनता, भ्रष्टाचार र कालो धनलाई प्रश्रय, कानुनीराज, विधिको शासन र स्वच्छ प्रशासन बनाउन उदासीनता, जनतालाई फगत भोट बैंक बनाउने दूषित नियत, राजाको छोरो राजै हुन्छ भन्ने फर्मुला पछ्याउँदै नेताको छोरो नेतै हुन्छ भन्ने युवराज मनोवृत्तिमा सबै दलको समरूप छ भने एकदलीय अवस्थाबाट मुलुक बहुदलतिर उठ्न थालेको कसरी भन्ने ? यहाँ सबैजसो दललाई यही चटारोले बिहान सबैरदेखि राति अबेरसम्म दौडाइरहेको छ ।यो साझेदारीको युग हो, ठेकेदारीको युग होइन । साझेदारीको भावना बोकेका कार्यकर्ता र विवेकशील नेता भएको शक्तिले नै अब केही गर्न सक्छ भन्ने नैसर्गिक अपेक्षा मतदातामा आउन सक्छ । किनकि आफ्नै कर्ममा हारिसकेको मान्छे कुराले जित्न खोज्छ । राजनीतिमा सुनिने गरेको कुराको होडबाजी पराजित मानसिकताको प्रतिविम्ब हो । आफ्नै नाराका अगाडि हारेका र साख तथा विश्वसनीयता निरन्तर गुमाइरहेका मानिसबाट मुलुक बन्दैन । त्यसैले पद्धति, पारदर्शिता, इमानदारी र उत्कृष्टता यी ४ खम्बामा निर्माण भइरहेको कुनै शक्तिले नै आजको पुस्तालाई सम्बोधन गर्न र नयाँ पुस्ताको आवाज मुखरित गर्न सक्छ ।आज विश्वभरि नै वंशवादी राजनीतिको विसर्जन र नयाँ पुस्तालाई बोकेर हिँड्ने परिणाममूलक राजनीतिको युग आएको छ । भारतमा नेहरूगान्धी परिवारको वंशीय बर्चस्ववाला राजनीतिमा ठूलो गिरावट आयो र कर्मयोगी राजनीतिले मोदी युग ल्यायो । युरोप, अमेरिकातिर त कलेजमा पढ्दै गरेका जस्ता युवायुवतीहरू जनताको प्रचण्ड बहुमत बोकेर सत्ता चलाउन पुगेका छन् । करिब ८८ लाख जनसंख्या भएको अस्ट्रियामा हिजोअस्ति मात्र पिपुल्स पार्टीका ३१ वर्षीय नेता सेबास्टियन कर्ज चान्सलर (सरकार प्रमुख) भए । फ्रान्सका ३९ वर्षीय राष्ट्रपति इम्मानुएल जाँ म्याक्रोँले त्यहाँका सदियौंदेखिका विशाल दलहरूलाई पछाडि पार्दै अग्रगामी शब्दार्थ बुझिने एकदमै नयाँ ऐन मार्च पार्टीलाई प्रचण्ड बहुमत दिलाएर आफू राष्ट्रपतिको ओहदामा पुगे । क्यानाडामा लिबरल पार्टीका ४५ वर्षे नेता जस्टिन ट्ररुडो संसदमा बहुमतसहित प्रधानमन्त्री छन् । बेल्जियममा १६९ वर्षमा सबभन्दा कान्छा, ३८ वर्षे प्रधानमन्त्री मिचेल सन् २०१४ देखि सत्ता सम्हालिरहेका छन् । पोल्यान्डमा दुई वर्षयता ४३ वर्षे राष्ट्रपति एन्द्रेज दुदा सत्ता मजाले चलाइरहेका छन् । युरोपका ग्रीस, एस्टोनिया, जर्जिया लगायत ट्युनिसियाका यस्तै युवाहरू राष्ट्रसरकार प्रमुखहरू आआफ्ना शासनमा सफल नै छन् ।अलिक बेग्लै उदाहरण दिउँ भने उत्तर कोरियामा ३२ वर्षे किम जोङ उनले २०१३ देखि सर्वोच्च शासकका रूपमा चकचकी गरेकै छन् । कतारमा ३२ वर्षे युवा शेख तमिमले मुलुक हाँकिरहेका छन् । भारतमा राजीव गान्धी ४० वर्षमा, पाकिस्तानमा बेनजिर भुट्टो ३५ वर्षमा प्रधानमन्त्री भए भने अमेरिकामा केनेडी ४४ वर्षमै राष्ट्रपति भएकै हुन् । इजिप्टमा नास्सेर ३८ वर्षमा, लिबियाका शासक गद्दाफी २७ वर्षको उमेरमा सत्तामा पुगेका हुन् । नेपालमै पनि बीपी कोइराला लगायतका कतिपय नेता ४० वर्षको हाराहारीमै मुलुकको प्रधानमन्त्री भए ।नयाँपन खोज्ने वा चाख्ने साझा मानवीय रुचि संसारभरिकै जनतामा रहेको हुन्छ । पार्टी (हरू) जनताका साझा बनुन् र नेता तथा कार्यकर्ता विवेकशील बनुन् भन्ने आम चाहनालाई बुझेर आफ्नो पहिचानलाई त्यही रूपमा प्रस्तुत गर्ने चलाकी कसैले गरेको भए त्यसलाई सामाजिक बुद्धिमानी नै मान्नुपर्छ । आजको जमानामा कसले कुन मन्त्र जप्छ वा कुन दलले कस्तो राजनीतिक रङ वरण गर्छ भन्ने कुरा वेमतलबको कौतुहलता मात्र भइसकेको छ । जनता र देशका लागि दलहरूले के गरे भन्ने प्रश्नको जवाफद्वारा गरिएको मूल्याङ्कनबाट मात्र अब उनीहरूको औचित्य निर्धारण हुने दिन आए । त्यस्तो मूल्याङ्कनमा आफू विफल भइएला भन्ने खतराबोधले पनि हालका राजनीतिक गठबन्धन बनेका हुन् भन्ने देखिन्छ ।अबको निर्वाचनमा मतदाताले परम्परागत ढर्राबाट अलिकति पृथक रहेर सुझबुझसाथ मतदान गरेनन् भने लोकतन्त्र फेरि पनि केही धूर्तका लागि मनपरि गर्ने लाइसेन्स हुनजान्छ । त्यस्तो अवस्थामा मुलुकले धोका पाउँछ, लोकतन्त्र असफल हुन्छ र जनताका मनासिब भावना र चाहना व्यर्थ हुँदै सडेर जान्छन् । हालै ३ चरणमा सम्पन्न भएको स्थानीय तहको निर्वाचनमा तराईमधेस, हिमाल, पहाड, राजधानी सर्वत्र मतदाताहरूको साझा ट्रेन्ड र मुड के देखियो भने उनीहरूले पार्टीगत पहिचान र आग्रहबाट उठेर उम्मेदवार हेरी मत दिएका छन् । नेताहरूकै घरआँगनको क्षेत्रमा उनीहरूका पक्ष वा प्रियपात्र पराजित भए ।मतदाताले गुणदोष (मेरिटोक्रेसी) का आधारमा भोट दिनसक्ने नयाँ पात्र खोजेका छन् । त्यसैले गुणात्मक विशेषताको नयाँ पात्रतिर जनताको सहज आकर्षण भयो भने विश्वब्यापी लहर र नेपाली मतदाताहरूमा बढेको नयाँ रुचिको परिणाम मान्नुपर्छ । अबको निर्वाचनमा खराब र कम खराब पात्र (उम्मेदवार) का बीचको यथास्थितिवादी छनोट होइन, असल र खराबका बीचको चुनाव हुनुपर्छ । मतदाताले कस्तो निर्णय लिन्छन्, त्यसैमा यस मुलुकको भाग्य र भविष्य निर्धारित हुन्छ । गलत मानिसले निर्वाचनमा प्रश्रय र अवसर पायो भने बुझ्नुपर्छ, हामी मतदाताहरू असल परम्परा र प्रणाली त चाहन्छौं, कुशासन र भ्रष्टाचारको विरोध पनि गर्छौं, तर हाम्रै मनमा कताकता भ्रष्टाचारको नियत बसेको हुनुपर्छ । तसर्थ यस निर्वाचनद्वारा हामीले आफ्नै नियत र तुषसँग पनि संघर्ष गर्नुपर्ने हुनसक्छ ।निर्वाचनमा पैसाको बढ्दो बोलवाला प्रजातन्त्रको खतरनाक पक्ष हो, जुन हाम्रो लोकतन्त्रमा देखिएको छ । गाउँपालिका जस्तो स्थानीय तहमा समेत करोडौं र पचासौं लाख खर्च हुन थालेपछि जनप्रतिनिधिमूलक संस्थाहरू भ्रष्टाचारका अखडा हुने खतरालाई कसले रोक्ने ? तसर्थ चुनावमा पैसाको उल्टो वागमती बगाउने परिपाटी अन्त्य नभएसम्म यो लोकतन्त्र जनताको हितमा कहिल्यै प्रमाणित हुनसक्दैन । मतदाताको बदलिँदो मनोविज्ञानलाई हेरेर सबै दल र नेताहरूले बुझ्नुपर्छ, अधिकारका लागि संघर्षको राजनीतिको आवश्यकता अब सकियो, कर्तव्यको प्रतिस्पर्धात्मक अभियानको राजनीति आवश्यक मानिँदैछ । कतिपय मतदातालाई के भान परेको बुझिन्छ भने जब जनताको प्रजातन्त्र फालियो र विदेशीको लोकतन्त्र भित्र्याइयो, विदेशी शक्तिको प्रवेश कोठाभित्र हात्ती पसेजस्तो भयो, तब देश र जनताले परिवर्तन र लोकतन्त्रको पर्खाईसँगै बिनासित्तीमा धेरै कहर र कष्ट उठाउनुपर्यो । यो सिकायतको उपचार पनि आसन्न निर्वाचनलाई बनाइयो भने निर्वाचन जनताका लागि वरदान हुन्छ । नत्र निर्वाचनबाट नै हिटलरजस्ता तानाशाह सत्तामा पुगेका घटनाको पुनरावृत्ति हुन बेर लाग्दैन, सावधानी लिनैपर्छ ।"
चीनको नयाँ युग सपना,"गत बुधबार चीनको राजधानी बेइजिङमा (सीपीसी) को १९औँ महाधिवेशन सुरु भएको छ । एक साता चल्ने यो महाधिवेशनले मुख्य नेतृत्व परिवर्तन नगरे पनि शक्तिशाली पोलिटब्युरो, स्थायी समितिमा पाँचजना नयाँ अनुहार भित्र्याउँदैछ । सीपीसीको १८ औँ महाधिवेशनबाट निर्वाचित सात सदस्यीय पोलिटब्युरो, स्थायी समितिमा रहेका मध्ये वर्तमान राष्ट्रपति सी चिनफिङ र प्रधानमन्त्री ली खछ्याङमात्र आगामी पोलिटब्युरो, स्थायी समितिमा रहने सम्भावना छ । अन्य पाँचजना उमेर हदका कारण सक्रिय राजनीतिबाट बाहिरिँदैछन् ।चिनियाँ राजनीतिमा लागेका नेताको सन्यास समय गणना निकै रमाइलो मानिन्छ । चिनियाँ संविधानमा राष्ट्रपति र प्रधानमन्त्रीमा एउटै व्यक्ति लगातार दुई कार्यकालका लागिमात्र चयन हुने उल्लेख भए पनि सीपीसीको विधानमा उमेरहद तोकिएको छैन । २००२ देखि अभ्यासमा रहेको अवकाशको अभ्यास अनुसार सामान्यत: मन्त्री तथा त्यसभन्दा माथिका नेताहरू ६८ वर्षमा निवृत्त हुन्छन् । यदि उनीहरू ६७ वर्षको छँदा सीपीसी अधिवेशन भयो भने त्यही पदमा अथवा बढुवा भएर थप पाँच वर्ष पूरा कार्यकाल काम गर्न पाउँछन् । महाधिवेशन भएको वर्ष उनीहरूको उमेर ६८ वर्ष पुगिसकेको भए स्वत: रिटायर्ड हुने चलन छ । त्यसैगरी सीपीसीका मन्त्रीस्तरीय व्यक्ति महाधिवेशनको समयमा ६५ वर्ष पार भएमा स्वत: रिटायर्ड हुन्छन्, उपमन्त्रीस्तरका ६० वर्षमा रिटायर्ड हुन्छन् । कम्युनिस्ट पार्टीका केन्द्रीय सदस्यहरू मन्त्रीस्तरीय भन्दा माथिल्लो तहका मानिन्छन् ।हाल जारी महाधिवेशनबाट पोलिटब्युरो, स्थायी समितिमा आउनसक्ने नयाँ अनुहारहरूमा सीपीसी अठारौँ केन्द्रीय समितिका महानिर्देशक ली चानशु, संगठन विभागका प्रमुख चावो लची, पार्टीको केन्द्रीय नीति अनुसन्धान कार्यालयका प्रमुख वाङ हुनिङ, क्वाङतोङ प्रान्तीय पार्टी सचिव हु छुनह्वा, सांघाईका पार्टी सचिव हान चङ, वर्तमान उपप्रधानमन्त्री वाङ याङ र पार्टीको प्रचार विभागका प्रमुख लिउ छिपावो रहेका छन् । यीमध्ये सबभन्दा कम उमेरका क्वाङतोङ प्रान्तीय पार्टी सचिव हु छुनह्वालाई सी चिनफिङको उत्तराधिकारीका रुपमा हेरिएको छ । अहिले नै अड्कल गर्न मुस्किल छ तर आगामी मार्चमा हुने चीनियाँ राष्ट्रिय जनकंग्रेसको पहिलो अधिवेशनले जसलाई उपराष्ट्रपति बनाउँछ, उही व्यक्ति पाँच वर्षपछि चीनको राष्ट्रपति हुनसक्छ ।महाधिवेशनमा सहभागी प्रतिनिधिले वैकल्पिक र पूर्णकालीन गरेर लगभग ३७० सदस्यीय नयाँ केन्द्रीय समिति चयन गर्नेछन् । त्यसैले २५ सदस्यीय पोलिटब्युरो र ७ सदस्यीय स्थायी समिति छान्छ । यो महाधिवेशनका मुख्य मुद्दाहरूमा भ्रष्टाचार विरुद्धको अभियान, गरिबी निवारण, सर्वसाधारणका समस्या, १८ औँ महाधिवेशनपछिका उपलब्धि, बेल्ट एन्ड रोड इनिसिएटिभको प्रगति र विदेशमा चिनियाँ लगानी लगायतका विषयहरू रहेका छन् । चीनमा सी चिनफिङ सत्तामा आएपछि आर्थिक सुधार र खुलापनमाथि अंकुश लाग्ने अनुमान पश्चिमा मुलुकहरूले गरेका थिए । सन् २०१२ मा सीपीसीको १८ औँ महाधिवेशनबाट महासचिवमा निर्वाचित सीलाई अनुदारवादी कम्युनिस्टको ट्याग पश्चिमा मुलुकले लगाइदिएका थिए । सीपीसीको महासचिव नै चीनको राष्ट्रपति हुने प्रावधान अनुसार उनी सन् २०१३ मार्चमा उक्त पदमा पुगे । राष्ट्रपति भएपछि उनले चीनमा चालु आर्थिक सुधार र खुलापनलाई निरन्तरता दिने प्रतिबद्धत्ता व्यक्त गरे । यो महाधिवेशनले त्यसलाई अझ अगाडि बढाएको छ । महाधिवेशनको प्रतिवेदनमा भनिएको छ : चीनले सम्पूर्ण एकीकृत बजार र निष्पक्ष प्रतिस्पर्धाका लागि अवरोध हुने विभिन्न नियम र कारबाहीको उन्मूलन गर्ने, निजी पुँजीद्वारा सञ्चालित व्यवसायको विकासलाई समर्थन गर्ने, विभिन्न प्रकारका बजार समुदायको जीवन्त शक्तिलाई तेज पार्ने, प्रशासनिक एकाधिकार हटाउने, बजारको एकाधिकारको प्रतिरोध गर्ने र सेवागत व्यवसाय बजारमा भित्रिने सीमिततालाई खुकुलो पार्नेछ । चिनियाँ बजारमा वैदेशिक लगानीको प्रवेश अनुमतिलाई बृहत्तर रूपमा खुकुलो पार्ने, विदेशी व्यापारीको लगानी गर्ने हक तथा अधिकारको संरक्षण गर्ने, चीनमा दर्ता गरिएका व्यवसायलाई चिनियाँसरह मान्यता दिने र उत्पादन सम्बन्धी अन्तर्राष्ट्रिय सहयोगलाई सबल पार्ने कुरा प्रतिवेदनमा समेटिएको छ । कुनै बेला १२ प्रतिशत पुगेको आर्थिक वृद्धिदर खुम्चेर अहिले सात प्रतिशतभन्दा तल झरेको चीनमा ग्रामीण र सहरी क्षेत्रबीच असन्तुलित विकास समस्या पनि देखिएको छ । सन्तुलित विकाससँगै वातावरण संरक्षणका लागि हरित विकासलाई चीनले उच्च प्राथमिकतामा राखेको छ । चीनको कुल राष्ट्रिय गार्हस्थ उत्पादन मात्रा आठ सय खर्ब चिनियाँ युआन पुगेको छ र यसले विश्व आर्थिक वृद्धिमा तीस प्रतिशतभन्दा बढी योगदान पुर्याएको छ । चीनको वैदेशिक व्यापार, वैदेशिक लगानी, विदेशी मुद्रा भण्डारको मात्रा विश्वको अग्रस्थानमा छ ।विश्वको ध्यान चीनले कार्यान्वयन गरिरहेको गरिबी निवारणले तानेको छ । सन् २०२० सम्म चीनका सबै ग्रामीण क्षेत्रबाट गरिबी निवारण गर्ने र क्षेत्रीय गरिबी निवारण हुने कुरामा प्रतिवेदनमा जोड दिइएको छ । सीले आफू सत्तामा आएपछि गरिबी निवारण कार्यलाई फड्को मार्नेगरी प्रगति हासिल भएको उल्लेख गरेका छन् । विगत पाँच वर्षमा चीनका ६ करोडभन्दा बढी गरिब जनता गरिबी अवस्थाबाट मुक्त भएका छन् । हरेक वर्ष गरिबीको संख्या औसत रूपमा एक करोड घटेको छ । चीनमा गरिबीको अनुपात १०२ प्रतिशतबाट ४ प्रतिशतमा झरेको छ । चीनले सन् १९८६ देखि ठूलो परिमाणमा गरिबी निवारण कार्यक्रम थाले पनि उल्लेख्य उपलब्धि भने सन् २०१३ पछि देखिन थालेको हो ।भ्रष्टाचारलाई सीपीसीको सबभन्दा ठूलो शत्रु भन्दै भ्रष्टाचारप्रति शून्य सहनशीलता अपनाउने, घुस खाने र खुवाउनेलाई कडा कारबाही गर्नका लागि सहर तथा जिल्ला तहको पार्टी समितिमा घुम्ती छानबिन प्रणाली स्थापना गर्ने नयाँ व्यवस्था गरिएको छ । महाधिवेशनले जोड दिएको अर्को कुरा सीपीसीका सदस्यमाथिको निगरानी र अनुशासन हो । सीपीसीको १८ औँ महाधिवेशन अघिसम्म अनुशासनलाई कडा नबनाइएको संकेत गर्दै सीले विगत पाँच वर्षमा सीपीसीले आफ्नो व्यवस्थापनको खुकुलो अवस्थाको सुधार गरेको, विभिन्न तहमा व्यवस्थापनबारे राजनीतिक जिम्मेवारी दिएको उल्लेख गरेका छन् । उच्च, मध्य तथा आधारभूत विभिन्न तहका भ्रष्टाचार विरुद्धको अभियान सफल हुँदै आएको पनि उनले बताएका छन् । चीनमा व्याप्त भ्रष्टाचार नियन्त्रण तथा अनुशासन कार्यान्वयनका लागि अब केन्द्र, प्रान्त, सहर तथा जिल्लामा चार स्तरको अनुगमन समिति बनाइनेछ । यसले सम्पूर्ण सरकारी कर्मचारीलाई चौतर्फी रूपमा अनुगमन गर्नेछ । गरिबीको चपेटा, वातावरण प्रदूषण, सर्वव्याप्त भ्रष्टाचार, धनी र गरिब बीचको खाडल, समाजमा देखिएका अन्तरविरोध, अत्यधिक जनसंख्याको व्यवस्थापनजस्ता दर्जनौं समस्याका बीचमा पनि चीनले आगामी तीन दशकमै विश्वकै सुविधासम्पन्न समाजवादी मुलुक बन्ने घोषणा गरेको छ । सीले प्रस्तुत गरेको प्रतिवेदनमा नयाँ युगको चिनियाँ विशेषतायुक्त समाजवादी विचारधारा भनेर लक्ष्य निर्धारण गरिएको छ । यसका लागि नयाँ दृष्टिकोणबाट कम्युनिस्ट पार्टीको शासन गर्ने विधान, समाजवादको निर्माणका लागि सन् २०३५ सम्ममा चौतर्फी रूपमा सम्पन्न समाजको निर्माण गर्ने र सन् २०५० सम्म चीनलाई सबल, प्रजातान्त्रिक, सभ्य, सौहार्द र सुन्दर आधुनिक समाजवादी शक्तिशाली मुलुक बनाउने घोषणा गरिएको छ । यस अघिका महाधिवेशनमा प्रस्तुत भएका प्रतिवेदनमा यस प्रकारका लक्ष्य निर्धारण गरिँदैन थियो ।परराष्ट्र मामिलामा चाहिँ अरूको आन्तरिक मामिलामा हस्तक्षेप नगर्ने चिनियाँ नीति दोहोर्याइएको छ । जस्तो कि प्रतिवेदनमा भनिएको छ, चीनले अरू देशको हितको दुरुपयोग गरेर आफ्नो विकास नगर्ने र आफ्नो उचित हकअधिकारलाई त्याग गर्ने छैन । चीनको विकासले कुनै पनि मुलुकका लागि त्रासधम्की दिने छैन । जसरी विकास भए पनि चीन सधैँ एकाधिकार र विस्तारवादको विपक्षमा रहनेछ । आचार्य चिनियाँ अन्तर्राष्ट्रिय रेडियो, नेपाली सेवा, बेइजिङमा कार्यरत छन् ।"
आमिरको त्यो प्रेम,"अभिनेता आमिर खान र किरण रावको दाम्पत्य जीवन सुखमय छ । सन् २००५ मा विवाह गरेका उनीहरू व्यावसायिक रूपमा पनि एकअर्कासँग सहकार्य गरिरहन्छन् । आमिर अभिनीत लगान मा किरण सहायक निर्देशक छँदा उनीहरू नजिकिएका थिए । त्यस बेला आमिर विवाहित थिए । उनले सन् १९८६ मै रिना दत्तसँग बिहे गरेका थिए । रिना उनकी छिमेकी थिइन् । आमिर उनलाई रगतले चिठी लेखेर पठाउँथे । जुनेद र इरा जन्मिएपछि उनीहरूको डिभोर्स भयो । आमिरले सन् २००५ मा किरणसँग दोस्रो विवाह गरे ।सम्बन्ध विच्छेद भइसकेपछि पनि आमिर र रिनाबीच मनमुटाव भएन । उनीहरू अझै एकअर्कासँग नजिक छन् । टाइम्स अफ इन्डियासँगको कुराकानीमा आमिरले भनेका थिए, रिना हाम्रो परिवारको महत्त्वपूर्ण हिस्सा हुन् । हामी कानुनी रूपमा अलग भए पनि हाम्रो नाता कहिल्यै समाप्त हुन सक्दैन ।दुईको सम्बन्ध फिल्मी पाराले सुरु भएको थियो । छिमेकी भएकाले उनीहरू घण्टौंसम्म एकअर्कालाई हेरेर बस्थे । अति भएपछि, एक दिन आमिरले हिम्मत गरेर रिनालाई प्रपोज गरे । तर, डरले थुरथुर भएकी रिनाले प्रेम प्रस्ताव अस्वीकार गरेको कुरा आमिरले नै बताएका थिए । म उनलाई फकाउन धेरै कोसिस गर्थें, आमिर भन्थे, तर, उनी मान्ने होइन । मैले हरेस खाइसकेपछि चाहिँ उनी आफैं बोल्न आइन् । सम्बन्ध सुरु भइसकेपछि आमिर रिनालाई इम्प्रेस गर्न रगतले चिठी लेख्थे ।"
कृष्णराजलाई योगेश्वर कलासाहित्य,"काठमाडौं (कास) नेपाली कला साहित्य डटकम प्रतिष्ठानले यस वर्षको योगेश्वर कला साहित्य पुरस्कार लमजुङका स्रष्टा एवं समाजसेवी कृष्णराज ओलियालाई प्रदान गर्ने भएको छ । उक्त पुरस्कारमा २५ हजार रुपैयाँ रहेको छ । प्रतिष्ठानले आउँदो शुक्रबार लमजुङमा गर्न लागेको सृजना उत्सवमा पुरस्कार हस्तान्तरण गरिने लेखक राजेश्वर कार्कीले जानकारी दिए । उक्त पुरस्कार कार्कीले नै आफ्ना बुवा योगेश्वर कार्कीको स्मृतिमा एक दशकअघि स्थापना गरेका हुन् । यसअघि यो पुरस्कारबाट डा कृष्णराज जोशी, अमर गिरी, कृष्णभूषण बल, उषा शेरचन, वनमाली निराकार, मुकुन्द प्रयास, दिलीप शाह सम्मानित भइसकेका छन् ।"
चाडबाडले परिवारलाई जोडिन सघाउँछन्,"काठमाडौं कलाकार लक्ष्मी गिरी कुनै बेला ७८ जना दाजुभाइलाई लहरै राखेर सप्तरंगी टीका लगाइदिन्थिन् । बिस्तारै दाजुभाइसँग दूरी बढ्दै गयो । कोही बिदेसिए, कोही कता पुगे, कोही यत्तिकै टाढिए । यसपालि त हुँदाहुँदा एक जनासँग मात्रै भाइटीका मनाउनुपर्यो ।दुई जना टुट्नुहुन्नथ्यो, उनले भनिन्, तर, यसपालि यस्तै भयो । एक जनाको नमिल्ने भएर भाइसँग मात्रै तिहार मनाएँ । गिरीले काकाबडाबाका छोराहरूलाई पनि भाइटीका लगाइदिने गरेकी थिइन् । फिल्म लाइनका मान्छेलाई चाहिँ कहिल्यै तिहारमा निम्ता गरिनन् । मसँग भाइटीका लगाइमाग्ने थुप्रै हुनुहुन्छ, उनले भनिन्, तर, म मान्दिनँ । दुईचार वर्ष लगाएर स्वार्थ पूरा भएपछि टीका लगाउनै छोडेको देखेकी छु । त्यस्तो गर्नुभन्दा खाली हात बस्नु ठीक लाग्छ । यद्यपि, उनले खल्लो चाहिँ बस्नु परेको छैन । यत्ति हो, दाजुभाइ छरपस्ट भएका छन् ।गिरीलाई बच्चा बेलाको तिहार सम्झिँदा बेग्लै रमाइलो लाग्छ । आमाले सेलरोटी, मालपुवा, अनरसा पकाउँदा उनी फुरुक्क पर्थिन् । अगेनाछेउ नाचिहिँडदा गाली पनि खान्थिन् । छिमेकका साथीसंगी बोलाएर तिनलाई चखाउने, उनीहरूकहाँ जाने गर्थिन् । यहीँ काठमाडौंको पशुपति क्षेत्रमा जन्मिएकी हुँ, उनले भनिन्, चाडपर्वमा हाम्रोतिर अर्कै खालको रौनक हुुन्छ । बिहे गरेर खोटाङको हलेसी पुगेँ, त्यहाँ पनि बडा रमाइलो हुँदोरहेछ । यी अभिनेत्रीलाई खासमा शरद ऋतुको माहोलै प्रिय लाग्छ । जताततै ढकमक्क फूल फुलेको देख्दा मुड फ्रेस हुने उनी बताउँछिन् । मौसमले आफूलाई पूर्ण रूपमा खुलाएको समय हो यो, साहित्यतिर सुधा गिरीका नामले परिचित उनले भनिन्, सयपत्री, मखमली, लाहुरे फूल सबै फक्रिन्छन् यो बेला । प्रकृति हेरेर पनि रमाउँछु म त ।नातिनातिना हुर्काइसकेकी यी वरिष्ठ कलाकार तिहारको सांस्कृतिक पाटोप्रति भने चिन्तित छिन् । अहिलेका मान्छेले देउसीभैलो खेलेको त्यति चित्त बुझदैन उनलाई । फिल्मका गीत बजाएको देखेर मुर्मुरिन्छिन् । कतिपयले त बलिउड आइटम सङ नै बजाएर देउसी खेलेको पनि उनले देखेसुनेकी छन् । त्यसमाथि, जथाभावी भट्याएको सुन्दा टाउको चर्किन्छ । के भट्याउने, कुन बेला भट्याउने, कसरी भट्याउने भन्नेबारे अहिलेकालाई ज्ञान छैन, उनले भनिन्, नयाँ पिँढीलाई संस्कार सिकाउने कुरामा हामी नै सचेत हुन आवश्यक छ ।तिहार क्रमश: छोटोछरितो हुँदै गएको पनि गिरीले अनुभव गरेकी छन् । मान्छेहरू अचेल बेफुर्सदिला भएकाले छिटोछिटो सक्नपट्टि लागेको हुनसक्ने उनले बताइन् । पहिले निकै फुर्सद हुन्थ्यो, उनले भनिन्, काम नै भए पनि मान्छेहरू चाडबाडका लागि समय छुट्याउँथे । तिहारका रीतिरिवाज आरामले पूरा गर्थे । अचेल सबै थोक हतारहतार सक्न खोजेजस्तो लाग्छ । भाइटीकाका रीतिरिवाजसमेत सालाखाला पाराले गर्ने गरेको उनले बताइन् । २०२६ देखि फिल्म क्षेत्रमा सक्रिय रहेकी गिरी अहिले र उहिले दुवै समयको तिहार रमाइलो मान्छिन् । यो पर्वले पारिवारिक सम्बन्ध प्रगाढ बनाउन सदैव राम्रो भूमिका खेलेको उनलाई लाग्छ ।कल्चर भन्ने कुरा सधैं राम्रो हुन्छ, उनले भनिन्, त्यसलाई कसरी निभाउने भन्नेमा सचेत हुन जरुरी छ । दसैंतिहारले टुक्रिँदै गएको हाम्रो फ्यामिली सिस्टमलाई जोडिन सघाइरहेको छ ।गिरीलाई एक वर्षको तिहारमा अलि नरमाइलो भएछ । २०४९ को तिहारमा भाइको घरमा टीका लगाउने कार्यक्रम रहेछ । साँझ घर फर्किंदा आफूले माया गरेर पालेको कुकुर मरिरहेको देखिन् ।उसलाई दुईचार दिनदेखि सन्चो थिएन, गिरीले सम्झिन्, भाइटीकाको दिन बितेछ । त्यो देखेर साह्रै पीडा भएको थियो । त्यो घटनापछि गिरीले जनावर पाल्न छोडेकी छन् । यद्यपि, हरेक साल तिहार आउँदा आफ्नो प्यारो कुकुर सम्झन्छिन् ।"
रमेशलाई दर्शकको भर,"काठमाडौं सांगीतिक बजारमा यति बेला एउटा गीत चल्तीमा छ : तिमी रोएको पल तिमीलाईहँसाउन नसकुँलातर तिमीसँगै म रोइदिन सक्छुअर्जुन पोखरलेको रचनासंगीतमा सुगम पोखरेल र अन्जु पन्तले गाएको उक्त गीत ऐश्वर्य को हो । उक्त फिल्म यसै बिहीबारदेखि प्रदर्शनमा आउँदै छ । र, यसै फिल्ममार्फत कुनै बेलाका चल्तीका नायक रमेश उप्रेती फेरि एक पटक दर्शकको माया पाउने आशामा छन् । आफ्नै लगानीमा फिल्म बनाएका रमेशले यसमा डेब्यु नायिका दीपिका प्रसाईंसँग स्क्रिन सेयर गरेका छन् भने केकी अधिकारी र प्रशान्त ताम्राकार पनि छन् । ठूलो क्यानभास दिएर राम्रै खर्चमा फिल्म बनाएका रमेशलाई यति बेला लगानी सुरक्षित गर्ने ध्याउन्न होला वा करिअरको ? भने, पहिले त म कलाकार नै हुँ । कलाकारकै रूपमा फेरि काम गर्न चाहन्छु । अझै केही वर्ष दर्शकको मनमा बस्न सकूँ भन्ने सोच छ । उनले फिल्म क्षेत्रमा आउनुअघि आफू शून्यमा भएको र सबै यहीँबाट कमाएको उल्लेख गर्दै थपे, त्यसैले लगानी डुब्यो भने म फेरि कमाउन सक्छु, तर जुन विश्वास र माया छ त्यसबाट टाढिनुपर्यो भने त्यो मेरा लागि आघात हुनेछ ।अमेरिकाबाट फर्के लगत्तै रमेशले ब्रासलेट खेले । फिल्म खेल्ने रहरले ब्रासलेट खेलेको थिइनँ । मेरो एउटा आस्थाले तानिएर खेल्न पुगें । नत्र यसबाट मलाई कमब्याक हुनु थिएन । म आफ्नै फिल्मबाटै कमब्याक गर्न चाहन्थें, आस्तिक रमेशले भने । उनको कुरा काट्दै ब्रासलेट का निर्देशक तथा ऐश्वर्य का निर्माता निर्मल शर्माले कुरा खोले, उहाँले खड्को टार्नका लागि त्यो फिल्म खेल्नुभएको हो । रमेशले आपत्ति जनाएनन् ।त्यसो त रमेश यति बेला अभिनेताको रूपमा भन्दा पनि गतिलो फिल्ममेकरका रूपमा आफ्नो भूमिका खोजिरहेका पनि रहेछन् । मेरो सोच मेकरकै रूपमा आऊँ भन्ने हो । नत्र म अब यस्तो उमेरमा पुगिसकें, अरूका फिल्म वर्षमा चार वटा खेलेर न मलाई चित्त बुझ्छ, न गर्न नै सक्छु । आफैं खेल्नका लागि मेकिङमा लागेको पनि हैन, उनले भने ।ऐश्वर्य को ट्रेलरपछि फिल्मका भिलेन प्रशान्तको हाइप बढेर गयो । एकाध फिल्ममा खेले पनि उनी फेसन क्षेत्रमै व्यस्त थिए । तिलचामले भइसकेको दाह्रीकपालमा ह्यान्डसम हंक देखिने प्रशान्त पनि आफूले पाइरहेको माइलेजबाट आफैं दंग छन् । ऐश्वर्य को प्रस्ताव लिएर निर्देशक दिवाकर र रमेश नै पुगेका थिए प्रशान्तकहाँ । राघव भन्ने एकदमै हेभी क्यारेक्टरका लागि प्रस्ताव गर्नुभयो । मलाई त्यो क्यारेक्टरको रेस्पोन्सिबिलिटी निर्वाह गर्न सकुँला भन्नेमा कन्फिडेन्ट थिएन । तर उहाँहरूले यो क्यारेक्टरमा मबाहेक विकल्प नै छैन भनेपछि यदि मैले अलिकति इफोर्ट लगाएर राम्रो हुन्छ भने किन नगर्ने भन्ने लाग्यो, सही निर्णय लिएकोमा खुसी देखिएका प्रशान्तले सुनाए, यति बेला मिडियाले पनि मलाई नोटिस गराइदिएका छन् । यो मेरा लागि एकदमै नयाँ चिज भइरहेको छ । भिलेन भनेपछि अलिकति डरलाग्दो, तर्सिने खालको, बिग्रेको अनुहार भएको सोचिन्थ्यो । तर भिलेनको पनि दिन आउने रहेछ ।केकी फिल्ममा नआउँदै रमेश अभिनीत गीतमा नाच्ने गर्थिन् रे । अहिले उनै नायकसँग स्क्रिन सेयर गरिरहेकी छन् । भनिन्, मैले सोच्दा पनि नसोचेको कुरा । रमेश दाइसँग स्क्रिन सेयर मेरा लागि ठूलो अवसर हो । केकीले सोही समयमा अर्को फिल्म घामपानी को छायांकन समय जुधेपछि छोड्ने मनस्थिति बनाएकी रहिछन् । तर छोड्न पाइनन् । उनले थपिन्, रमेश दाइले यदि तिमीले भ्याउँदिनौ भने मैले यो फिल्म बनाउनुको औचित्य नै छैन, बरु यो स्टोरी नै ड्रप गरेर अर्कोमा फिल्म बनाउँछु भन्नुभयो । ममाथि त्यत्रो विश्वास देखाएपछि मलाई पनि यो फिल्म स्पेसल रहेको फिल भयो ।केकीले आफ्नो भूमिकाबारे बताउन नचाहिरहँदा रमेशले कुरा काटे, म यति स्योर छु, केकीलाई यो फिल्मको जस्तो भूमिकामा दर्शकले देख्न पाएका थिएनन् । यो विशेष नै छ ।निर्देशकले पनि छेवैमा भएकी केकीलाई फिल्मको ब्याकअप भनेर फुक्र्याए । अहिलेसम्म निर्माताबाट म सेभ भइसकेको छु । उहाँहरूले फिल्म मन पराइदिनुभएको छ । दर्शकको च्यालेन्ज बाँकी छ । रिलिजपछि यदि मन पराइदिनुभयो भने मेरो सेफ ल्यान्डिङ हुनेछ, दिवाकरले भने, केकी मेरा लागि अन्तिममा गोल गर्ने ब्याकअप हो । त्यसैले म सुरक्षित छु ।रमेश कोस्टार केकीबारे फेरि बोले, उहाँ अभिनयको भण्डार हुनुहुँदोरहेछ । मैले उहाँबाट पनि कति कुरा सिकें । हुन त उहाँको रगतमै अभिनय छ । सेकेन्डसेकेन्डमा एक्सप्रेसन चेन्ज गर्ने खुबी छ । यस्तो हिरोइन पहिले जल शाह हुनुहुन्थ्यो । केकी एकदमै खतरनाक कलाकार लाग्यो ।"
प्रत्यक्ष शासन अस्वीकार्य,"म्याड्रिड (बीबीसी) क्याटालोनियाका राष्ट्रपति कार्लस पुइग्डेमोन्टले स्पेन सरकारको प्रत्यक्ष शासन अस्वीकार्य भएको बताएका छन् । उनले क्षेत्रीय प्रशासनलाई निलम्बन गर्ने म्याड्रिडको तयारी कू भएको प्रतिक्रिया दिएका छन् । पोइग्डेमेन्टले क्याटालोनियामा प्रत्यक्ष शासन गर्ने म्याड्रिडको योजना अधिनायकवादी भएको जनाए । आइतबार टेलिभिजन सम्बोधन गर्दै पुइग्डेमेन्टले स्पेनी प्रधानमन्त्री मारियानो राखोयको कदमलाई स्पेनका जेनेरल फ्रान्सिस्को फ्र्यान्कोको अधिनायकवादी शासकसँग तुलना गरेका छन् । सन् १९३९ देखि १९७५ सम्म जेनेरल फ्र्यान्कोको शासनकालमा क्षेत्रीय स्वतन्त्रता निलम्बन गरिएको थियो । स्पेनका विदेशमन्त्री अल्फोन्सो डास्टिसले क्याटालोनियाका राष्ट्रपति पुइग्डेमेन्टको आरोपको खण्डन गर्दै प्रत्यक्ष शासनको तयारी कू नभएको प्रस्ट पारेका छन् । उनले भने, यदि कसैले कूको प्रयास गरेको छ भने त्यो क्याटालोनियाको क्षेत्रीय सरकार हो । राखोयले क्षेत्रीय सरकार तथा संसद निलम्बन गर्ने र ताजा निर्वाचन गराउने योजना घोषणा गरेपछि प्रमुख सहर बार्सिलोनामा लाखौं मानिसले विरोध प्रदर्शन गरेका छन् । बार्सिलोना प्रहरीका अनुसार स्वतन्त्रताको नारा लगाउँदै करिब ५ लाख मानिसले प्रदर्शन गरेका हुन् । पुइग्डोमेन्टले स्पेन सरकारले क्याटलोनियासँग वार्ता अस्वीकार गरेर जनाताको प्रजातन्त्रप्रतिको चाहनालाई कुठाराघात गरेको जनाए । साथै उनले क्यटालोनियाका जनतालाई आफ्नो अधिकारका लागि लड्न अपिल समेत गरेका छन् । पुइग्डोमेन्टले स्पेनी प्रधानमन्त्री राखोयको योजनाबारे छलफल गर्न क्याटलान संसद्मा एउटा सत्र आहवान गर्ने बताए । युरोपेली नागरिकलाई अंग्रेजीमा सम्बोधन गर्दै उनले युरोपेली संघका मूल्यमान्यताहरू क्याटालोनियामा खतरामा परेको बताए । युरोपेली जनतालाई अंग्रेजी भाषामा गरेको सम्बोधनमा पुइग्डोमेन्टले क्याटालोनिया एउटा पुरानो युरोपेली राष्ट्र भएको बताए । उनले भने, शान्तिपूर्ण र प्रजातान्त्रिक जनमत संग्रहबाट आफ्नो भविष्यको निर्णय गर्नु अपराध होइन । यसमा म्याड्रिडले अनावश्यक हस्तक्षेप गरिरहेको छ । मन्त्रिपरिषद्को बैठकलगत्तै राखोयले क्याटालोनियाको स्वायत्तता अन्त्य नगरेको दाबी गर्दै कानुनी शासन पुन:स्थापित गर्न योजना सार्वजनिक गरेको दाबी गरे । राखोयले स्पेनको संविधानको मर्मअनुसार संसद्, सरकार र निर्वाचन सम्बन्धी योजना घोषणा गरेको दाबी गरे । संविधानको धारा १५५ मा देशको स्वायत्त क्षेत्रमा कुनै संकट उत्पन्न भए केन्द्र सरकारले प्रत्यक्ष शासन लागू गर्न सक्ने व्यवस्था उल्लेख छ । स्पेनको संसद्ले राखोयको प्रस्तावमाथि शुक्रबार मतदान गर्ने बताइएको छ ।"
तीन दिनमा ६२ करोडको सुनचाँदी बिक्यो,"काठमाडौं तिहारमा मनाइने धनतेरस लक्ष्मीपूजीमा सुनचाँदीको बिक्री ह्वात्तै बढेको छ । अन्य दिनमा सामान्य कारोबार भए पनि तिहारको तीन दिन (काग तिहार, कुकुर तिहार र लक्ष्मीपूजा) मा कारोबार अत्यधिक बढेको व्यवसायीहरूले बताएका छन् । सुनचाँदी व्यवसायी महासंघका अनुसार तीन दिनमा करिब एक सय किलो सुन र २१ सय किलो चाँदी बिक्री भएको छ । एक किलो सुनको मूल्य करिब ४८ लाख ४४ हजार रुपैयाँ पर्छ । जसअनुसार तीन दिनको अवधिमा ४८ करोड ४४ लाख रुपैयाँको सुन बिक्री भएको छ । यस्तै एककिलो चाँदीको मूल्य करिब ६६ हजार ४ सय रुपैयाँ पर्छ । जसअनुसार १३ करोड ९४ लाख रुपैयाँको चाँदीका सामान बिक्री भएको व्यवसायीको भनाइ छ । काग तिहारको दिनमा मुुलुकभरि करिब ४ सय किलो सुन र ७ सय किलोभन्दा बढी चाँदीका सामान बिक्री भयो, महासंघका पूर्वअध्यक्ष तेजरत्न शाक्यले भने, गत वर्षको तुलनामा कारोबार उत्साहजनक नै मान्नुपर्छ । सामान्य दिनमा १५ देखि २० किलो सुन बिक्री हुन्छ । काग तिहार (धनतेरस) मा अघिल्लो वर्षको तुलनामा करिब १५ प्रतिशतले कारोबार बढेको उनले बताए । धनतेरसका दिनमा गहना खरिद गर्दा लक्ष्मीको बास हुने विश्वास छ । जसले गर्दा सर्वसाधारणहरू सोही दिनमा खरिद गर्न रुचाउने गरेको व्यवसायीको भनाइ छ । लक्ष्मीपूजा गर्न काग तिहारकै दिनमा गहना खरिद गर्ने प्रचलन छ । काग तिहारको अघिल्लो दिन व्यापार सामान्य रहे पनि धनतेरसमा सबै पसलमा भीड थियो, पूर्वअध्यक्ष शाक्यले भने, सोहीअनुसार सामान बिक्री भयो ।महासंघका अध्यक्ष मोहन सुनारले पनि कारोबार उत्साहजनक भएको बताए । उनले कुकुर तिहार र लक्ष्मीपूजाको दिनमा करिब ३०३० किलो सुन बिक्री भएको बताए । चाँदीको बिक्री ७ सय किलो नाघेको उनले बताए । चाँदीको मुख्य कारोबार हुने सिजन भनेकै तिहार हो । तिहारमा मुख्यत: चाँदीका सिक्का, भाँडाकुँडा, मूर्तिहरूको बिक्री हुन्छ, उनले भने, तीन दिन दैनिक ७ सय किलोको दरले चाँदीका सामान बिक्री भयो । महासंघका अनुसार सामन्य दिनमा औसत रूपमा साढे २ सय किलो चाँदीको कारोबार हुन्छ । तर, तिहारको तीन दिन ७ सय किलो नाघेको अध्यक्ष सुनारको दाबी छ ।सुनचाँदी रत्न तथा आभूषण महासंघका पूर्वअध्यक्ष रमेश महर्जनले गत वर्षको तुलनामा माग करिब ४० प्रतिशतले बढेको बताए । दसैंमा खासै चहलपहल थिएन । तिहारमा मुख्यत: धनतेरसको दिनमा केही किन्नुपर्छ भन्ने संस्कार बढेको छ, अध्यक्ष महर्जनले भने, गत वर्षको तुलनामा बजार करिब ४० प्रतिशत बढेको छ । सर्वसाधारणले अर्डरभन्दा तयारी गहना, सिक्का र सुनचाँदीका सामानहरू खरिद गरेको उनको भनाइ छ । पछिल्लो समय व्यवसायीहरूले नयाँनयाँ डिजाइनमा केन्द्रित भएका छन्, उनले भने, ग्राहकहरू पनि अर्डरभन्दा तयारी गहना किन्ने बढी छन् ।गोल्ड स्पटका प्रबन्ध निर्देशक निर्मलज्योति तुलाधारले कारोबार उत्साहजनक भएको बताए । उनले एक साताको अवधिमा ५ सय किलो चाँदी बिक्री गरेको बताए ।चाँदीको सिक्का किन्दा लक्ष्मीको बास हुने, सर्बसाधारणको आयस्रोत पनि बढेको छ, उनले भने, जसले गर्दा कारोबार बर्सेनि बढेको छ । गत वर्षको तुलनामा कारोबार २० प्रतिशतले बढेको उनले बताए । व्यवसायीका अनुसार गहनाको हकमा तिहार ठूलो सिजन हो । यसको कारोबार प्रत्येक वर्ष बढ्दै गएको उनीहरूको दाबी छ । धनतेरस मुख्यत: भारतमा मनाइन्छ । तर, बिस्तारै यसको प्रभाव नेपालमा पनि परेको हो । धनतेरसका दिन प्राय: उपभोक्ताले चाँदीको टुक्रा, सिक्का, लक्ष्मी गणेशको मूर्ति, पूजाको भाँडा, थाली, पञ्चपात्र, कलशलगायतका सामान खरिद गर्छन् । सुनको सिक्का, आंैठी, बाला पनि किन्नेहरू हुन्छन् । नेपालमा दशकयता धनतेरस मनाउने प्रचलन बढ्दै गएको छ । तुलाधरका अनुसार भारतीय टीभी सिरियल र विज्ञापनले पनि कारोबार वृद्धिमा मद्दत पुगेको छ । गहनाको कारोबार मुख्यत: दसैं, तिहार र बिहेको सिजनमा हुन्छ । त्यसबेला मूल्य जतिसुकै अकासिए पनि सुन खरिद गर्ने ग्राहकको संख्यामा कमी आउँदैन ।सुन मुख्यत: दुबई, हङकङ, स्विटजरल्यान्डबाट आयात हुन्छ । उक्त सुन वाणिज्य बैंकले मात्र आयात गर्न पाउँछन् । हाल राष्ट्र बैंकले सुनको दैनिक कोटा २० किलो तोकेको छ । तर, चाडबाडमा दैनिक माग ३० किलोभन्दा बढी हुन्छ । बाँकी माग अवैध रूपमा भित्रिएको सुनचाँदीले पूर्ति गर्ने व्यवसायीहरू बताउँछन् ।अवैध रूपमा भित्रिएको सुन खरिद गर्दा तोलामा एक हजार रुपैयाँ फाइदा हुन्छ, नाम उल्लेख गर्न नचाहने एक गहना व्यवसायीले भने, सिजनमा माग पूर्ति गर्न तस्करीकै भर हुन्छ । तस्करीको खरिद गर्दा फाइदा पनि छ । उनले सानादेखि ठूला सबै व्यवसायीहरूले तस्करीको सुन खरिद गर्ने गरेको दाबी गरे । माग धान्न व्यवसायीले पुरानो गहना, फिर्ता आएको गहनाबाट पूर्ति गरेको दाबी गर्छन् । ती सबै भनाइ मात्र हो, ती व्यवसायीले भने, तस्करीको सुनबिना माग पूर्ति गर्न सक्दैन ।"
एउटै पसलेले बेचे ५० क्विन्टल लड्डु,"लक्ष्मी पुजाको दिन सबैभन्दा बढी लड्डुको बिक्री हुने गरेको छ । जनकपुरको हंसराज मिठाई पसलले लक्ष्मीपूजाको अवसरमा ५० क्विन्टल लड्डु बिक्री गरेको जनाएको छ । दीपावलीलाई भनी तयार गरिएको ५० क्विन्टल लड्डु दिउँसो नै सकिएको सञ्चालक हंसराज साहले बताए । त्यसदिन हंसराजले २० लाख रुपैयाँभन्दा बढीको व्यापार गरेको थियो । अघिल्लो वर्षभन्दा परिणाम बढाए पनि ग्राहकको माग पूरा गर्न गाह्रो परेको साहले बताए । जनकपुरको होटलहरूमा दीपावलीमा सबैभन्दा बढी लड्डु बिक्री हुन्छ । जनकपुरकै होटल रघुपति मिष्ठान्नले यो तिहारमा २० क्विन्टल प्रसाद बिक्री गरेको सञ्चालक सन्तोष साहले बताए । लक्ष्मीपूजाका लागि तयार गरीएको २० क्विन्टल लड्डु दिउँसो १ बजे नै सकियो, सञ्चालक साहले भने । यी दुई मिठाई पसलबाट मात्र करिब ५० लाख रुपैयाँ बराबरको लड्डु र मिठाई बिक्री भएको साहले बताए । लक्ष्मीपूजाको अवसरमा घर, पसल, कलखरखाना सबैलाई लड्डु चाहिने भएकाले जनकपुरमा रहेका सानाठूला गरी २ सय मिठाई पसले ५ सय क्विन्टलभन्दा बढी मिष्ठान्न बेच्ने गरेका छन् । साना पसलले न्यूनतम ३४ क्विन्टल लड्डु र मिठाई बेचेका छन् । जनकपुरको जानकी मन्दिर आसपासको बजारमा प्रसाद खरिद गर्न भीड लागेको थियो ।"
न्युजिल्यान्डको अग्रता,"मुम्बई (एएफपी) टम लाथमको शतकमा न्युजिल्यान्डले पहिलो वानडे अन्तर्राष्ट्रियमा भारतलाई ६ विकेटले पराजित गरेको छ । लाथमले १ सय ३ रन बनाएपछि न्युजिल्यान्डले मुम्बईको वान्खडे रंगशालामा २ सय ८१ रनको लक्ष्य १ ओभर अगाडि पूरा गरेको थियो । लाथमले रोज टेलरसँग चौथो विकेटमा २ सय रनको साझेदारी गरे । टिमलाई जितका लागि १ रन चाहिँदा आउट भएका टेलरले १ सय बल खेली ९५ रन बनाए । उनले ८ चौका र २ छक्का प्रहार गरे । कोलिन मुनरो २८, कप्तान केन विलियम्स ६ र मार्टिन गुप्टिल ३२ रनमा आउट भएका थिए । यसअघि कप्तान विराट कोहलीको १ सय २१ रनमा भारतले निर्धारित ५० ओभरमा ८ विकेट गुमाई २ सय ८० रन बनाएको थियो । कोहलीले १ सय २५ बल खेली ९ चौका र २ छक्का प्रहार गरेका थिए । दिनेश कार्तिकले ३७, भुवनेश्वर कुमारले २६ र महेन्द्रसिंह धोनीले २५ रन बनाए । न्युजिल्यान्डका ट्रेन्ट बोल्टले ४ र टिम साउथीले ३ विकेट लिए ।"

शीर्षक,विवरण
ढुकेर गोली प्रहार,"अनुसन्धानमा संलग्न प्रहरी अधिकारीका अनुसार अपराधीहरू लामो समयदेखि गौचन घरबाहिर निस्कने समय कुरेर बसेका थिए । घुमाउरो र सानो मोडमा गाडीको गति सुस्त हुने र त्यही बेला गोली प्रहार गर्न सकिने योजना उनीहरूले कार्यान्वयन गरेको देखियो । सोमबार साँझसम्म पनि प्रहरीले मोटरसाइकलको नम्बर र कस्तो मोटरसाइकल प्रयोग भएको थियो भन्ने पत्ता लगाउन सकेको छैन । प्रहरीले गोली कुनै आपराधिक समूहले चन्दाको निहुँमा हानेको हुन सक्ने प्रारम्भिक अनुमान गरेको छ । महानगरीय प्रहरी आयुक्त कार्यालयका प्रमुख एआईजी जयबहादुर चन्दका अनुसार आपराधिक समूहका व्यक्तिले पैसाको बार्गेनिङ गरेको र नपाएपछि हत्या गरेको हुन सक्ने बताए । घटनाबारे सूक्ष्म अनुसन्धान भइरहेको बताउँदै उनले कारण यकिन भइनसकेको बताए ।एआईजी चन्दले गुन्डा नाइके रमेश बाहुन भनिने सुजन पौडेलको समूहका केही सदस्यले चन्दाकै निहुँमा केही दिनअघि गौचनलाई थप्पड हानेको सूचना आएको बताए । उनले भने, सोही समूहको संलग्नता हो या होइन अनुसन्धान हुँदै छ । रमेश बाहुन अवैध रोडाढुंगाको कारोबार, ठेक्कापट्टा र अवैध असुली धन्दामा लामो समयदेखि सक्रिय छन् ।प्रहरीले हत्याका पछाडि अर्का गुन्डा मनोज पुन समूहको हात हुन सक्ने अनुमान गर्दै अनुसन्धानलाई त्यतातिर पनि सोझ्याएको छ । एक उच्च प्रहरी अधिकारीले कान्तिपुरसँग मनोज पुनले नै आफ्ना सदस्य परिचालन गराएको हुन सक्ने भन्दै उनका समूहका सदस्यहरूको खोजी भइरहेको बताए । मनोज पुन गत वर्ष युवा संघ रूपन्देहीका अध्यक्ष दुर्गा तिवारीको गोली हानी हत्या गरेपछि चर्चामा आएका थिए । स्रोतका अनुसार पुनको समूहका एक सदस्य मानिएका तिब्बती शरणार्थीका रूपमा भारतको धर्मशालामा बस्ने लोप्साङ लामाले एक प्रहरी अधिकारीलाई अपरिचित नम्बरबाट फोन गरी घटनाको जिम्मेवारी आफूले लिएको बताएका छन् । लोप्साङ तिनै व्यक्ति हुन् जसले चैत अन्तिम साता गौरीघाटको एक फिटनेस क्लबमा रहेका दाबा लामामाथि गोली प्रहारको घटनालगत्तै तत्कालीन प्रहरी परिसर काठमाडौंका प्रमुख छविलाल जोशीलाई फोन गरी घटनाको जिम्मेवारी लिएका थिए । गणेश लामा समूहबाट ठेक्कापट्टा र अवैध असुलीको धन्दामा संलग्न लामा पछिल्लो समय आफ्नै समूह बनाएर अवैध असुलीको धन्दामा सामेल छन् । एक प्रहरी अधिकारीका अनुसार अधिकांश समय भारत बस्ने लामाले त्यतिबेलाजस्तै अहिले पनि फोन गरेर घटना आफूले गराएको दाबी गरेका छन्, तर त्यसैका आधारमा घटनाको निष्कर्ष निकाल्नु गलत हुनेछ । सोमबार साँझसम्म पनि प्रहरीले घटनाको यकिन कारण र त्यसमा संलग्नहरूको पहिचान गरिसकेको छैन । प्रहरीका अनुसन्धान अधिकारीले घटनास्थल वरपर कतै सीसीटीभीको कभरेज थियो कि भनेर खोजी गरेको थियो । एक अनुसन्धान अधिकारीले उक्त क्षेत्रमा कतै सीसीटीभी नभएका कारण अभियुक्तहरूको पहिचानमा समस्या भएको बताए । राजधानीमा मध्यदिनमै गौचनमाथि गोली प्रहारको घटनाले २०६९ जेठ १८ मा न्यायाधीश रणबहादुर बमको हत्या घटनालाई सम्झाएको छ । प्रहरी अधिकारीका अनुसार राजधानीमा बम हत्याको घटनापछि उस्तै प्रकृतिको हत्या घटना भएको थिएन । सोमबारको घटनापछि प्रहरी अधिकारीलाई गम्भीर बनाइदिएको छ । गौचनलाई जस्तै कारमा चढेर सर्वोच्च अदालत आउँदै गर्दा मोटरसाइकलमा सवार बन्दुकधारीले कार रोकेर बममाथि गोली चलाएका थिए । उक्त हत्याको मुख्य अभियुक्तको पहिचान गर्ने क्रममा प्रहरीले २ लाखभन्दा धेरै एसएमएस र हजारौं फोन कलको डिटेल चेकजाँच गरेको थियो । उक्त घटनामा प्रहरीले ७ दशमलव ६५ एमएमका गोलीका खोका भेटेको थियो भने घटनामा अभियुक्तहरूले ४ वटा पेस्तोल लगेको निष्कर्ष निकालेको थियो । अनुसन्धानपछि प्रहरीले चारमध्ये दुई पेस्तोलबाट मात्रै फायर भएको बताएको थियो । हत्याको दुई वर्ष सात महिनापछि प्रहरीले घटनाका मुख्य अभियुक्त सञ्जय इस्माइली मगरलाई साउदी अरबबाट पक्रेर नेपाल ल्याएको थियो ।"
बन्दुकको बिगबिगी,"काठमाडौं (कास) शान्तिनगर क्षेत्रमा नेपाल निर्माण व्यवसायी महासंघका अध्यक्ष शरदकुमार गौचनको हत्या हुनुभन्दा केही घण्टाअघि महानगरीय अपराध महाशाखाले काठमाडौंकै म्हैपीबाट एक पेस्तोल र तीन गोलीसहित ३ जनालाई पक्राउ गरेको थियो । काभ्रेको रोशी नगरपालिका घर भएका छिरिङ तामाङ, सञ्जय तामाङ र दिलीप तामाङलाई प्रहरीले पक्राउ गरेको हो । प्रहरी परिसर काठमाडौंका एसपी रामदत्त जोशीका अनुसार पक्राउ परेकाको सम्बन्ध व्यवसायी गौचनको हत्यासँग छछैन भनेर अनुसन्धान भइरहेको छ । एकैदिनका दुई घटनामा बन्दुकको सहज पहुँचले राजधानीमा बन्दुकको बिगबिगी बढेको देखिएको छ । पछिल्ला तीन महिनामा मात्रै राजधानीमा भएका ४ आपराधिक घटनामा बन्दुक प्रयोग भएका छन् । ६ असोजमा पेप्सीकोलाबाट चक्रे मिलनका मुख्य सहयोगी मानिएका रामेश्वर गौतमलाई महानगरीय अपराध महाशाखाले घुँडामुनि गोली प्रहार गरेर पक्राउ गरेको थियो । व्यापारीसँग पैसा उठाइरहेको सूचनाका आधारमा महाशाखाको टोली त्यहाँ पुगेको थियो । प्रहरीमाथि गोली प्रहार गर्दै भाग्न खोजेपछि प्रहरीले जवाफी फायर गरेर उनलाई पक्राउ गरेको थियो । साउन अन्तिम साता पनि प्रहरीले लागूऔषध कारोबारी, दुव्र्यसनी प्रवीण खत्रीलाई ललितपुरको कुसुन्तीबाट पक्राउ गर्न खोज्दा जवाफी फायर गर्नुपरेको थियो । प्रहरीबाट भाग्ने क्रममा खत्रीले दुवै हातमा पेस्तोल समातेर छतबाट हामफाल्ने प्रयास गरेका थिए । सोही क्रममा उनको कञ्चटमा गोली लागेको थियो । यी चारवटै घटनामा पेस्तोलको सहज उपलब्धता र त्यसैका आधारमा अपराध मौलाएको देखिन्छ ।"
साहित्य साधक जगदीशशमशेर रहेनन्,"काठमाडौं (कास) लेखकीय प्रयोग र सिर्जनाका हिसाबमा अब्बल मानिने साहित्यकार जगदीशशमशेर राणाको ८८ वर्षको उमेरमा सोमबार भारतको चण्डीगढमा निधन भएको छ ।एक वर्षयता श्वासप्रश्वासको रोगबाट ग्रसित राणा लामो समयदेखि भारतको हिमाञ्चल प्रदेशस्थित सिमलामा निर्वासित जीवन बिताइरहेका थिए । २०१७ सालमा राजा महेन्द्रले चालेको पञ्चायती कदमको खुलेर विरोध गर्ने क्रममा जेलनेलसँगै जिउज्यान सुरक्षामा भारत गएका राणा कला, संस्कृति र साहित्यमार्फत नेपालसँग निकटताको सम्बन्धमा थिए । प्रधानमन्त्री बबरशमशेरका नाति तथा मृगेन्द्रशमशेरका छोरा हुनाले राणामा राणाकालीन वंशजको चिनारी पनि उत्तिकै रहिआएको थियो । नरसिंह अवतार काव्यका लागि २०३७ सालमा मदन पुरस्कार पाएका जगदीशका नाचगानको राजधानी भक्तपुर, सेतो ख्याक, उत्तर आधुनिकता र बाहुल्य विस्फोट लगायत कृति प्रकाशित छन् । राणाका श्रीमती, एक छोरा र तीन छोरी छन् ।"
सरकारलाई राप्रपाको साथ,"राजपा महासचिव मनीष सुमनले भने सरकारमा जाने राजपाको सोचाइ नभएको दाबी गरे । लोकतान्त्रिक गठबन्धन निर्माण गर्ने दिशामा हामी सकारात्मक छौं र सकारात्मक ढंगले नै अघि बढिरहेका छौं, उनले भने, सरकारमा नगए पनि लोकतान्त्रिक गठबन्धन बनाएर समान राजनीतिक धारणाका साथ चुनावमा जान सकिन्छ । कांग्रेस नेतृत्वको गठबन्धनमा राजपा, फोरम, फोरम लोकतान्त्रिक, राप्रपा र राप्रपा (प्रजातान्त्रिक) छन् । यीमध्ये राप्रपा (प्रजातान्त्रिक) र फोरम लोकतान्त्रिक सरकारमै छन् । राप्रपा अध्यक्ष थापालाई उपप्रधानसहित महत्त्वपूर्ण मन्त्रालय दिएर सरकारमा ल्याउन कांग्रेस तयार भएकै कारण उसले सरकारलाई समर्थन दिने निर्णय लिएको हो । राप्रपाका अध्यक्ष कमल थापाले यसबीचमा कांग्रेस नेताहरूसँग छलफल गरी प्रतिनिधिसभा र प्रदेशसभाका लागि तालमेल गरी जाने विषयमा सहमति जनाएका थिए । राप्रपाले वर्तमान सरकारप्रति समर्थन गर्दै आगामी मंसिरमा हुने चुनावमा समेत लोकतान्त्रिक गठबन्धनमा आबद्ध हुने औपचारिक निर्णयसमेत गरेको छ । राप्रपाको केन्द्रीय कार्यसम्पादन समितिको बैठकले सरकारलाई समर्थन दिने र गठबन्धनमा सामेल हुने निर्णय लिएको हो ।"
१ किलो सुन रिजाललाई,"काठमाडौं (कास) कान्तिपुर मिडिया गु्रपले कान्तिपुर स्वर्णपुर ग्राहक योजनाअन्तर्गत गोला प्रथाबाट छनोट भएकी कलंकीकी कमला रिजाललाई एक किलो सुन सोमबार प्रदान गरेको छ । कान्तिपुर मिडिया गु्रपका अध्यक्ष तथा प्रबन्ध निर्देशक कैलाश सिरोहियाले एक किलोको सुनको सिक्री रिजाललाई लगाइदिएका थिए । कान्तिपुरले सूचना र समाचारका साथसाथै भाग्य पनि दिन्छ, सुन हस्तान्तरण गर्दै सिरोहियाले भने, अब तपाईं कान्तिपुरको सद्भावना दूत हुनुभयो ।सुन हस्तान्तरण कार्यक्रममा कान्तिपुर दैनिकका प्रधान सम्पादक सुधीर शर्मा, दि काठमान्डु पोस्टका प्रधान सम्पादक अखिलेश उपाध्यायलगायतको सहभागिता थियो । सुन लिन रिजालका पारिवारिक सदस्यसमेत जम्मा भएका थिए । कलंकी टासिङडाले मार्गकी रिजाल २०५८ सालदेखि कान्तिपुर दैनिकको ग्राहक बन्दै आएकी थिइन् । रिजालले सुनबाट हुने आम्दानी छोरी श्लेष्माको पढाइमा खर्च गरिने जानकारी दिइन् । उनकी छोरी श्लेष्माले किस्ट कलेजबाट एमबीबीएस गरेकी छन् । उनी वीर अस्पताल ट्रमा सेन्टरमा काम गर्छिन् । छोरीलाई एमडी पढाउन सुन प्रयोग गर्छु, ५१ वर्षीया रिजालले भनिन् । कान्तिपुरले गत चैत २ देखि कान्तिपुर स्वर्णपुर ग्राहक योजना सुरु गरेको थियो । यसबीचमा लाखांै ग्राहक बनेका थिए । तीमध्येबाट रिजाल छानिएकी हुन् ।"
अक्सिजन दिन थालियो,"चारसूत्रीय माग राखेर आमरण अनशन सुरु गरेका डा केसीले तीन माग थपेका छन् । शिक्षा क्षेत्रलाई चरम पार्टीकरणका साथै अयोग्य पार्टी कार्यकर्ता भर्ती केन्द्र बनाउने गरी जनतालाई झुक्याएर पारित गरिएको शिक्षाविरोधी शिक्षा ऐनको संशोधन तत्काल खारेज गर्नुपर्ने माग थपिएको छ । त्यस्तै, शिक्षामन्त्रीको स्वार्थमा प्राविधिक शिक्षा ध्वस्त हुने गरी शैक्षिक सत्रको बीचमा आएर गरिएको सीटीईभीटीमार्फत दर्जनौं कलेजलाई सम्बन्धन दिने निर्णय पनि तत्काल खारेज गर्नुपर्ने उनले माग गरेका छन् । यस्तै, मध्यम र निम्न वर्गका सबै नेपालीका लागि सम्पूर्ण स्वास्थ्य उपचार र सबै विद्यार्थीका लागि शिक्षा गुणस्तरीय, नि:शुल्क वा सस्तो एवं र सर्वसुलभ गर्नुपर्ने अर्को माग पनि थपिएको छ । उनले डाक्टरहरूको हकहित र सेवासुविधाका लागि राखिएका मागसमेत पूरा गर्नुपर्ने बताएका छन् । डा केसीले चारवटा माग राखेर १३ औं अनशन सुरु गरेका थिए । ती मागमा माथेमा प्रतिवेदनको भावनाअनुसार आफूहरूले दिएको सुझाव समेटेर जनता र विद्यार्थीमुखी चिकित्सा शिक्षा विधेयक संसद्बाट पारित गर्नुपर्ने प्रमुख छ । हाल मेडिकल माफियासँग मिलेर काठमाडौं विश्वविद्यालय (केयू) ले एमबीबीएसको शुल्क ६० लाखभन्दा बढी निर्धारण गरेको जनाउँदै यसलाई अविलम्ब खारेज गर्नुपर्ने उनको अर्को माग छ । सरकारले आर्थिक वर्ष २०७४७५ सम्मका लागि एमबीबीएसका लागि काठमाडौं उपत्यकामा ३८ लाख ५० हजार र उपत्यकाबाहिर ४२ लाख ४५ हजार तथा बीडीएसका लागि १९ लाख ३२ हजार तोकेअनुसार नै शुल्क कायम गर्नुपर्ने डा केसीले बताए । सरकारी निर्णयविपरीत माफियाको मिलेमतोमा शुल्क बढाउने डिन राजेन्द्र कोजु र उपकुलपति रामकण्ठ मकाजुलाई तुरुन्त कारबाही गर्नुपर्ने उनको माग छ । यस्तै, डा केसीले त्रिविअन्तर्गतका निजी मेडिकल कलेजमा चिकित्साशास्त्रमा स्नातकोत्तर तहको शुल्क २२ लाख ५० हजार कायम गर्नुपर्ने समेत माग राखेका छन् । खाली घरलाई एमबीबीएसको सम्बन्धन दिने त्रिवि पदाधिकारीलाई बर्खास्त गरेर कारबाही गर्नुपर्ने जनाउँदै डा केसीले चिकित्साशास्त्र अध्ययन संस्थानबाट त्रिविले खोसेर लगेका सबै अधिकार तत्काल फिर्ता गरिनुपर्नेसमेत बताएका छन् । कर्णाली स्वास्थ्य विज्ञान प्रतिष्ठानमा तुरुन्त अध्ययनअध्यापन सुरु गर्ने गरी बजेट तथा अन्य व्यवस्था गरिनुपर्ने, कैलाली, दाङका सरकारी मेडिकल कलेजको काम छिट्टै अघि बढाउनुपर्ने, डोटीडडेलधुरा, धनुषामहोत्तरी, उदयपुर, पाँचथरतेह्रथुम आदि ठाउँमा समेत तुरुन्त सरकारी मेडिकल कलेज खोल्ने प्रक्रिया अघि बढाइनुपर्ने डा केसीको माग छ । आयल निगमका बर्खास्त प्रमुखमाथि छानबिन गरेर हिनामिना गरेको रकम असुल गर्दै कारबाही बढाउनुपर्ने माग गर्दै डाकेसी उक्त भ्रष्टाचार काण्डमा उनीसग मिलेर भ्रष्टाचार गर्ने सबै तहका व्यक्तिहरूसँँगै भ्रष्टाचार गरेको पुष्टि भएर पनि कारबाहीमा नपरेका अन्य सार्वजनिक संस्थान, परिषद् र संस्थाका दाधिकारीहरूलाई तत्काल पदच्युत गरेर छानबिन तथा कारबाही गरिनुपर्ने माग गरेका छन् ।"
क्षेत्र बाँडफाँटको अन्तिम तयारी,यसैबीच नेकपा संयुक्तले माओवादी केन्द्रसँग पार्टी एकता गर्ने निर्णय गरेको छ । पार्टी अध्यक्ष गणेश साहले मंगलबार बस्ने केन्द्रीय समिति बैठकले त्यसलाई अनुमोदन गर्ने जानकारी दिए ।
कांग्रेस र लोकतान्त्रिक फोरमबीच एकता रोकियो,"काठमाडौं (कास) कांग्रेस र लोकतान्त्रिक फोरमबीच सोमबार हुने भनिएको पार्टी एकता आन्तरिक व्यवस्थापन नमिलेको भन्दै रोकिएको छ । लोकतान्त्रिक फोरमका अध्यक्ष विजयकुमार गच्छदारले आफ्नो पार्टीका नेतालाई व्यवस्थापन गर्न माग गरेअनुसार प्रत्यक्ष र समानुपातिक सिट संख्या नमिलेका कारण पार्टी एकता रोकिएको हो ।गच्छदारजीले आफ्नो समूहमा रहेका नेता तथा कार्यकर्ताको व्यवस्थापनका लागि प्रत्यक्ष र समानुपातिक सिट अलि धेरै माग गरेका कारण नमिलेको हो, प्रधानमन्त्रीनिकट स्रोतले भन्यो, छलफल हुँदै छ । एकदुई दिनमा टुंगो लाग्छ । कांग्रेस महामन्त्री शशांक कोइरालाले कान्तिपुरसँग सोमबार बिहान कांग्रेस र लोकतान्त्रिक फोरमबीच पार्टी एकता हुन लागेको जानकारी गराएका थिए । यसैबीच, राप्रपाका केन्द्रीय सदस्य एवं पूर्वसांसद नवोदिता चौधरी र नरेन्द्र चौधरी सोमबार कांग्रेस प्रवेश गरेका छन् । उनीहरूलाई प्रधानमन्त्री शेरबहादुर देउवाले बालुवाटारमा आयोजित कार्यक्रममा पार्टीको सदस्यता दिए ।"
विवेकशील साझाद्वारा उम्मेदवार घोषणा,"काठमाडौं (कास) केही महिनाअघि दुई पार्टर्ी मिलेर बनेको विवेकशील साझा पार्टीका संयोजकद्वय रवीन्द्र मिश्र र उज्ज्वलबहादुर थापाले क्रमश: काठमाडौंको क्षेत्र नम्बर १ र ५ बाट प्रतिनिधिसभा सदस्यका लागि प्रत्यक्षतर्फ उम्मेदवारी दिने भएका छन् । पार्टीले सोमबार जारी गरेको विज्ञप्तिअनुसार काठमाडौंकै क्षेत्र नम्बर ४, ७, ८ र ९ मा क्रमश: सुबुना बस्नेत, अनुपा श्रेष्ठ, पुकार बम र मिलन पाण्डेलाई प्रतिनिधिसभा सदस्यमा प्रत्यक्षतर्फ उम्मेदवार बनाइएको छ । अन्य क्षेत्रमा पनि क्रमश: उम्मेदवार सार्वजनिक गर्ने जनाइएको छ । संयोजक मिश्र बीबीसी नेपाली सेवाका पूर्वप्रमुख तथा हेल्प नेपाल नेटवर्कका संस्थापक हुन् । अर्का संयोजक थापा चार वर्षदेखि विवेकशील नेपाली पार्टीका अध्यक्ष थिए । उनले अमेरिकामा सूचना प्रविधि अध्ययन गरेको जनाइएको छ । बस्नेत सामाजिक गतिविधिमा सक्रिय र बमलाई सामाजिक र राजनीतिक अभियन्ताका रूपमा चिनाइएको छ । पाण्डे शिक्षण तथा इन्जिनियरिङ कन्सल्टेन्सी पेसामा संलग्न, श्रेष्ठ अन्तर्राष्ट्रिय महिला पत्रकारिता सञ्जाल कार्यसमिति सदस्य रहेको विज्ञप्तिमा उल्लेख छ ।"
सरकारी कामकाजको भाषा सिफारिस,"काठमाडौं भाषा आयोग गठन भएको वर्ष दिन नाघिसक्दा पनि अध्यक्ष बाहेकका सदस्य नियुक्त नहुँदा नीतिगत निर्णय हुनसकेको छैन । यद्यपि आयोगका अध्यक्ष लवदेव अवस्थीले सल्लाहकार समूहको परामर्शमा सरकारी कामकाजको भाषाबारे सिफारिस गरेका छन् । आयोग गठनको पहिलो वर्षको प्रतिवेदन सरकारलाई बुझाउँदै उक्त सिफारिस गरेका हुन् । नेपालको संविधानको धारा २८७ (१) मा यो संविधान प्रारम्भ भएको मितिले एक वर्षभित्र नेपाल सरकारले प्रदेशहरूको प्रतिनिधित्व हुने गरी एक भाषा आयोगको गठन गर्नेछ उल्लेख छ । संविधानले प्रत्येक प्रदेशबाट आयोगको सदस्य रहने भनेको छ । तर, गत वर्ष भदौ २३ गते गठित आयोगको अध्यक्षबाहेक सदस्य नियुक्त हुनसकेको छैन । आयोगले पूर्णता नपाउँदा आयोगको काममा असुविधा भएको भन्दै संवैधानिक प्रावधानबमोजिम भाषा आयोगलाई अविलम्ब पूर्णता दिन माग गरेको छ । संसद्मा विचाराधीन भाषा आयोगको विधेयक चाँडो स्वीकृत गर्न भनेको छ । संविधानको धारा २८७ (९) मा भाषा आयोगको अन्य काम, कर्तव्य र अधिकार तथा कार्यविधि संघीय कानुनबमोजिम हुनेछ उल्लेख छ । संविधानको प्रावधानअनुसार सबै प्रदेशको प्रतिनिधित्व हुनुपर्छ, आयोगका अध्यक्ष अवस्थीले कान्तिपुरसित भने, संविधानले तोकेको कामको क्षेत्र बृहत् छ । अबको चार वर्षभित्र भाषाको आधार सिफारिस गरिसक्नुपर्छ । तर सदस्यहरूको नियुक्ति नहुँदा नीतिगत निर्णयसहित द्रुतगतिमा कार्यसम्पादन हुन सकिरहेको छैन । त्यसका निम्ति एक वर्षको प्रगति प्रतिवेदनसहित सरकारको ध्यानाकर्षण गराएका हौं । आयोगले संवैधानिक प्रावधानअनुसार अबको पाँच वर्षभित्र सरकारी कामकाजको भाषा सिफारिस गर्ने, भाषा संरक्षण, संवद्र्धन र विकास, मातृभाषाको स्तर मापन र शिक्षामा प्रयोग र भाषाको अध्ययन अनुसन्धान र अनुगमन नीति सुझाव सरकारलाई बुझाइसक्नुपर्ने छ । आयोगले एक वर्षभित्र गरेको कार्यप्रगति प्रतिवेदनमा देशभित्र वा बाहिर जुनसुकै सरकारी कार्यालय, सार्वजनिक सरोकारका निकायमा नेपाली भाषा अनिवार्य हुनुपर्ने भनेको छ । सरकारी कार्यालयमा अभिलेख राख्दा, शैक्षिक वा अन्य प्रमाण पत्र तयार गर्दा, पत्राचार गर्दा, पत्रमा कार्यालयको नाम र विवरण उल्लेख गर्दा वा छाप प्रयोग गर्दा, कार्यालयहरूको नामकरण गर्दा, औपचारिक समारोहमा सम्बोधन गर्दा, आयोगले यातायातका साधन वा सार्वजनिक सरोकारका विषयमा भाषाको प्रयोग गर्दा, सार्वजनिक सूचना वा विज्ञापन गर्दा अपनाउने विषयमा भनेको छ, सञ्चारका माध्यमबाट सरकारको आधिकारिक जानकारी सम्प्रेषण गर्दा, नेपाल राज्य पक्षको तर्फबाट नेपाल भित्र वा मुलुकबाहिर प्रतिनिधित्व हुने गरी औपचारिक समारोहमा सम्बोधन गर्दा नेपाली भाषाको प्रयोग अनिवार्य गर्न राज्यका तर्फबाट संविधानसम्मत नीति तर्जुमा गर्नु आवश्यक देखिन्छ ।"
सडक मर्मतको भुक्तानी भएन,"काठमाडौं राष्ट्रिय पुनर्निर्माण प्राधिकरणले भूकम्पबाट क्षतिग्रस्त १५ सडक मर्मतबापतको भुक्तानी गरेको छैन । भौतिक पूर्वाधार तथा यातायात मन्त्रालयले उच्च जोखिममा परेका सडक मर्मतबापत पाउनुपर्ने २ अर्ब रुपैयाँ प्रधिकरणले भुक्तानी नगरेको हो । सडक विभागले २०७२ वैशाखको विनाशकारी भूकम्पबाट क्षतिग्रस्त ती सडकलाई पहिरोको उच्च जोखिममा राखेको थियो । प्राधिकरणले भुक्तानी दिनुपर्ने हो, अहिलेसम्म दिएको छैन, मन्त्रालयका एक अधिकारीले भने, निकै समस्या परेको छ । भूकम्प र त्यसपछिका परकम्पले चिराचिरा परेको भन्दै ती सडकलाई विभागले उच्च जोखिममा राखेको थियो । विभाग र विशेषज्ञ टोलीले १ महिना लगाएर ती सडकको अध्ययनपछि प्रतिवेदन तयार पारेको थियो । वर्षाका बेला ती सडक अति जोखिमपूर्ण भएको प्रतिवेदनमा उल्लेख गर्दै निकै सावधानी अपनाउनुपर्ने सुझावसमेत दिइएको थियो । विभागका सम्भार महाशाखा प्रमुख सरोज प्रधानले सडक निर्माण सम्पन्न भए पनि रकम उपलब्ध नभएको जनाए । भूकम्पले सडक चिराचिरा परेका थिए, वर्षामा चिराभित्र पानी पसेर पहिरो जाने सम्भावना निकै थियो । जति बेला जे पनि हुन सक्थ्यो, उनले भने, वर्षामा बाटो सुचारु राख्न र यात्रीलाई सुरक्षित स्थानमा पुर्याउन तत्काल मर्मतसम्भार गर्यौं तर रकम पाएनौं ।प्रतिवेदनअनुसार भूकम्पमा भत्केर मर्मत भएका सडक अरनिको राजमार्ग खण्डको दोलालघाटबाह्रबीसेकोदारी, लामोसाँघु खण्डको चरिकोटजिरी, तामाकोसी खण्डको मन्थलीखुर्कोट छन् । टोखाछहरे, पासाङ ल्हामु राजमार्गको बालाजुककनीत्रिशूली, त्रिशूली खण्डको धुन्चेस्याफ्रुबेंसीरसुवागढी र पृथ्वी राजमार्गको काठमाडौंमुग्लिङडुम्रे खण्ड छन् । गोरखाको एघारकिलोबारपाक, मुग्लिन सडक, साँखुभोटेचौर, सिद्धार्थ राजमार्ग, पोखरा खण्डको बागलुङबेनीजोमसोम र हेटौंडा खण्डको भीमफेदीकुलेखानीसिस्नेरीछैमलेदक्षिणकाली मर्मत गरिएका छन् । रसुवा, दोलखा, सिन्धुपाल्चोक र गोरखालगायत सडकमा भूकम्पका बेला पहिरोले अवरुद्ध भएको भन्दै हाल सुचारु रहेको महाशाखा प्रमुख प्रधानले बताए ।पुनर्निर्माण प्राधिकरणका प्रवक्ता यमलाल भुसालले बजेटबारे छलफल भइरहेको बताए । यसबारे प्राधिकरणले छलफल गरिराखेको छ, उनले भने, अहिले भन्न सकिने अवस्था छैन, केही दिनभित्रै अन्तिम टुंगोमा पुग्छौं । भूकम्पका बेला विभागले त्रिभुवन राजपथ, कान्ति राजपथ, बनेपासिन्धुलीबर्दिबास, सीतापाइलाधार्के र गल्छीत्रिशूली खण्डलाई विकल्पका रूपमा प्रयोग गरेको थियो ।"
"चालक, सहचालकलाई पोसाक अनिवार्य","काठमाडौं (कास) ट्राफिक प्रहरीले उपत्यकामा सञ्चालित सार्वजनिक गाडीका चालकलाई पेसाप्रति अनुशासित र मर्यादित बनाउन पोसाक लगाउनुपर्ने अनिवार्य व्यवस्था गर्ने तयारी गरेको छ । महानगरीय ट्राफिक प्रहरी, यातायात व्यवस्था विभाग, व्यवसायी र निजी विद्यालयका अधिकारीबीच भएको छलफलमा उक्त व्यवस्था गर्ने तयारी गरेको हो । त्यसका लागि पहिलो चरणमा त्रिभुवन अन्तर्राष्ट्रिय विमानस्थलमा चल्ने पर्यटक ट्याक्सी चलाउन चालकलाई अनिवार्य रूपमा पोसाक लगाउने व्यवस्था गरिएको छ । चालक र सहचालकलाई पेसाप्रति बढी मर्यादित, अनुशासित र इमान्दार बनाउन पोसाकमा एकरूपता ल्याउन लागेको महानगरीय ट्रफिक महाशाखाका प्रमुख डीआईजी सर्वेन्द्र खनालले बताए । छलफलमा सबै सकारात्मक छन् र निर्णय पनि भएको छ । कस्तो रङको पोसाकको व्यवस्था गर्ने भन्नेबारे समिति गठन गरेका छौं, उनले भने, समितिले प्रतिवेदन बुझाउने बित्तिकै लागू गर्छौं । एयरपोर्टमा ट्याक्सी चालकलाई पोसाक व्यवस्था गरेपछि पेसाप्रति बढी अनुशासित देखिएको उनले बताए । पोसाक लगाइसकेपछि उसले (चालक) ले जथाभावी गर्दैन, ऊ आफैं मर्यादित हुन्छ, उनले भने ।उपत्यकामा चल्ने निजी विद्यालयका गाडी चालक र सहचालकले पनि अनिवार्य रूपमा पोसाक लगाउनुपर्ने उनले बताए । राष्ट्रिय यातायात व्यवसायी महासंघका महासचिव सरोज सिटौलाले पोसाकबारे छलफल भइरहेको जानकारी दिँदै केही दिनभित्रै अन्तिम निष्कर्षमा पुग्ने बताए । यो निकै सकारात्मक विषय हो तर भौतिक पूर्वाधारको पनि विकास हुनुपर्छ, सरकारले ध्यान दिनुपर्यो, उनले भने । राष्ट्रिय निजी तथा आवासीय विद्यालय अर्गनाइजेसन नेपाल (एनप्याब्सन) का अध्यक्ष कर्णबहादुर शाहीले विद्यार्थी सवार विद्यालयका गाडीलाई फरक ढंगले देखाउन चालकलाई पोसाकको व्यवस्था गर्न लागेको बताए । विद्यालय शान्ति क्षेत्र हो, त्यसकारण सडकमा गाडी चल्दा विद्यार्थीमाथि कसैको दुव्र्यवहार नहोस् भनेर पोसाकमा एकरूपता ल्याउन खोजेका छौं, उनले भने, विद्यालयको आफ्नै गाडी होस् वा भाडा लिएका, ती गाडी चलाउने चालक पोसाकमा हुनुपर्छ ।"
सिफारिसमा राम्राभन्दा हाम्रा को प्रभुत्व,"वाम तालमेलको प्रसंग भए पनि स्याङ्जामा प्रतिनिधिसभा र प्रदेश सभा निर्वाचनका लागि एमाले र नयाँ शक्तिले उम्मेदवारको नाम केन्द्रमा सिफारिस गरेका छन् । एमालेले क्षेत्र १ मा नारायणप्रसाद मरासिनी, गणेशमान गुरुङ, टेकु नेपाली र क्षेत्र २ मा पद्मा अर्याललाई सिफारिस गरेको छ । प्रदेशमा मीनप्रसाद गुरुङ, विश्व पौडेल, रामबहादुर थापा र नीरमाया कार्की, मोहन रेग्मी, रामचन्द्र भट्टराई, ढाकाराम अर्याल र सोभियत ढकालको नाम सिफारिस गरेको जानकारी उनले दिए ।यता नयाँ शक्तिले प्रत्यक्षतर्फ क्षेत्र १ मा ख्यामनारायण ढकाल र समानुपातिकमा कमला गुरुङ, क्षेत्र २ प्रत्यक्षमा टीकाराम रेग्मी र समानुपातिकमा जगदीश गैरेको नाम केन्द्रमा सिफारिस गरेको छ ।"
माओवादी केन्द्रले टुंग्याउन सकेन,"माओवादी केन्द्रले संखुवासभाका लागि प्रदेश सभा र प्रनिनिधिसभाका लागि केन्द्रमा नाम सिफारिस गरेको छ । उसले प्रतिनिधिसभाका लागि प्रत्यक्षतर्फ टासिलाक्पा शेर्पा, सीताराम तिम्सिना र छत्रजंग कार्कीको नाम सिफारिस गरेको छ । त्यसैगरी समानुपातिकतर्फ कृष्ण जिमी, मेनुका भट्टराई र टेकमान राईको नाम रहेको छ । प्रदेशसभाको निर्वाचनका लागि क्षेत्र नं १ (क) को प्रत्यक्षतर्फ पूर्वसभासद पूर्णप्रसाद राई र हेमराज खड्काको नाम सिफारिस गरिएको छ । समानुपातिकतर्फ राजकुमार घिमिरे, माधव थापा र दलबहादुर विश्वकर्मा रहेका छन् ।त्यसैगरी क्षेत्र नं २ (ख) को प्रत्यक्ष तर्फ चन्द्रबहादुर न्यौपाने र पूर्वसभासद उमा कार्की (विष्ट) रहेका छन् । समानुपातिकतर्फ भने लाखमान तामाङ, मुना सापकोटा र प्रेम बयलकोटीको नाम सिफारिस गरेको जिल्ला इन्चार्ज आरपी किरातीले जानकारी दिए ।"
ईपीजीको औचित्य,"सन् १९५० को शान्ति तथा मैत्री सन्धिका साथै नेपालभारतबीचका सबै द्विपक्षीय सन्धिसम्झौताका सम्बन्धमा सुझाव दिन गठित प्रबुद्ध व्यक्ति समूह (ईपीजी) पाँचौं बैठकसम्म आइपुग्दा पनि यही नै गर्ने भन्ने ठोस निर्णयमा पुग्न सकेको छैन । दुवै देशका विज्ञहरू सम्मिलित ईपीजीले आफ्नो औचित्य साबित गर्ने र दशकौंदेखि विवादका घेरामा रहेका द्विदेशीय सम्झौताहरूको पुनरावलोकन सुनिश्चित गर्ने हो भने निर्धारित समयमै आफ्नो प्रतिवेदन बुझाउने ढंगबाट काम गर्नुपर्छ । दुई देशका विज्ञहरूले साझा सहमतीय प्रतिवेदन बुझाउने हो भने त्यसका आधारमा निर्णय लिन दुवै देशका सरकारमाथि दबाब पर्नेछ । यो मामिला किन महत्त्वपूर्ण र पेचिलो पनि छ भने यसले नेपालभारत सम्बन्धमा बेलाबखत बल्झिरहने समस्याको चुरोलाई सम्बोधन गर्ने र दशकौंदेखि थाती राख्दै आइएका विवादित विषयहरू निरुपण हुने अपेक्षा राख्न सकिन्छ । त्यहाँसम्म पुग्ने मार्गचित्र निर्धारणको अग्रसरता ईपीजीले लिन सक्छ, आफ्नो कामकारबाही प्रभावकारी ढंगले अगाडि बढाउन सकेका खण्डमा । नेपालभारत सम्बन्ध पुन:परिभाषित गर्नका निम्ति पुनरावकोलन गर्नुपर्ने मुख्य सम्झौता भनेको सन् १९५० को सन्धि हो, जसमा हस्ताक्षर भएको मसी सुक्न नपाउँदै विरोध सुरु भएको थियो । उक्त सन्धि हालकै हालतमा नरहने दाबी यसपटक ईपीजी टोलीले गरेको छ । सिद्धान्तत: यो विवादित सन्धि यथा रूपमा नरहला, तर परामर्शदायी भूमिकामा रहेको समूहले यस्तो ठोकुवा गर्नेभन्दा पनि मूलत: सुझाव दिने हो, जसका आधारमा दुवै देशका सरकारहरूले अन्तिम निर्णय लिनेछन् । समूहले आफ्नो कार्यादेश भुलेर यो अवस्थामा सन्धि रहँदैन भनिहाल्दा गृहकार्यबिना हतारो गरेझैं देखिएको छ । ईपीजी गठन भएपछि कसरी अघि बढ्छ भन्ने आशंका रहँदारहँदै यसको पाँचौं बैठक सम्पन्न हुनुलाई भने सकारात्मक मान्नुपर्छ । यसका सदस्यहरूले आगामी बैठकपछि प्रतिवेदन लेखनकार्य थालिने बताएका छन् । दुई वर्षभित्र छलफल र बहस गर्दै निष्कर्षमा पुग्नुपर्ने भनी तय गरिएको कार्यसूचीअनुसार निरन्तरता पक्रनु पनि उचित छ । एक सदस्य अनुपस्थित हँुदा पनि पुरानो सहमतिअनुसार बैठक हुनु र अबको छैटांै बैठक एक महिनापश्चात् नै गर्ने कुरा सहमतिमै तोक्नुले ईपीजी समयमै प्रतिवेदन बुझाउनेतर्फ अग्रसर भएको देखिन्छ । तथापि यसका लागि दुवै देशका ईपीजी सदस्यहरूले यसबीचमा जुन स्तरको अन्तरक्रिया गर्नुपथ्र्यो, त्यो भने हुन सकेको देखिन्न । उनीहरूबीच बैठक हुने बेला मात्र भेट हुने अवस्था छ, अनौपचारिक छलफल र सघन वार्ता अझै हुन सकेको छैन । यो ढंगले अघि बढेको ईपीजीले कस्तो सुझाव दिने हो, त्यो हेर्न अब नौ महिना कुर्नुपर्नेछ ।विगत १५ महिनाको अवधिमा धेरै विषयमा सहमति भइसकेको र दुईपक्षीय स्पष्टता रहेको जानकारी नेपाली पक्षले दिए पनि यसबारे भारतीय बुझाइ फरक देखिन्छ । वास्तवमा पहिलो बैठकयता भारतीय पक्षले कुनै पत्रकार सम्मेलनसमेत फेस गर्न चाहेको देखिन्न । सानो विषयमा समेत प्रेस विज्ञप्ति निकाल्ने भारतीय पक्ष यसरी मौन देखिनु आफैंमा अर्थपूर्ण छ । यसपटक उनीहरूले आप्रवासीका विषयमा उठाएको कुराले नेपाली पक्ष निकै झस्केको छ । दुवै देशका नागरिकलाई एकअर्का भूमिमा समान व्यवहार भन्ने बुँदामा नेपालले भूगोल र जनसंख्या हेर्नुपर्ने भन्दै अन्तर्राष्ट्रिय अभ्यासको सन्दर्भ उठाएको छ । त्यसमा उनीहरूको मत मिलेको देखिन्न । नेपालले सधैं उठाउँदै आएको सन् १९५० को सन्धि परिमार्जन या त्यसका विवादास्पद बुँदाहरूको खारेजी नै मुख्य हो । मुख्यत: उक्त सन्धिको धारा २, ५, ६ र ७ मा परिमार्जन नेपालको चाहना हो । भारतीय बाटो हुँदै हतियार, युद्धसामग्रीगोलाबारुद खरिद गर्दा सोध्नुपर्ने, समान हैसियत, लगानीजस्ता विषय ती बँुदाअन्तर्गत पर्छन् । नेपालले त्यही विषयलाई ध्यान दिएर सुधारमा जोड दिनुपर्ने हो । यसका साथै दुई देशबीचको सीमा विवाद, सीमा क्षेत्रमा निर्मित विभिन्न तटबन्धका साथै सीमावर्ती क्षेत्रको सुरक्षा अवस्थाका विषयमा सधैंभरि चासो रहँदै आएको छ । यी मामिलालाई सुल्झाएर साझा विन्दु पहिल्याउनुपर्ने जिम्मेवारी ईपीजीको छ । यसमा ऊ जतिचाँडो अगाडि बढ्न सक्यो, राजनीतिक नेतृत्वलाई निर्णय लिने वातावरण त्यति चाँडो बन्नेछ ।"
लोकतन्त्र र वाम गठबन्धन,"यो लोकतन्त्रको युग हो, साम्यवादको युग होइन । विश्वभरि नै स्वतन्त्रता र लोकतन्त्रको आवाज घन्किरहेको युगमा हामी छौँ । २००७ सालको क्रान्तिले पूर्णता दिन नसकेका कार्यभारलाई कांग्रेसले पटकपटकका जनआन्दोलनबाट पूरा गरेको छ । संविधानसभाले बनाएको संविधान कांग्रेसकै लोकतान्त्रिक आदर्श अनुरूप परिकल्पना गरेको दस्तावेज हो, जसमा प्रत्येक नागरिकले आफ्नो अनुहार हेर्न सक्छ । हो, संविधानलाई परिमार्जन र संशोधन गर्दै अझ सर्वानुकूल र ब्यापक बनाउँदै लैजाने जिम्मेवारी छ, कांग्रेस त्यसलाई पूरा गर्न दृढसंकल्पित छ । त्यसैले हाल विकसित घटनाक्रमबाट नेपाली कांग्रेसका कार्यकर्ताहरूले कमजोर महसुस गर्नुपर्ने कुनै कारण छैन । आफ्नो स्थापनादेखि नै अनेकौँ चुनौती र व्यवधानलाई चिर्दै संघर्षैसंघर्षको इतिहास बोकेको कांग्रेसलाई यस्ता गठबन्धनले कुनै फरक पार्दैन । बाहिरी प्रहारको भूमिकाले कांग्रेस कमजोर होइन, झन् बलियो भएर आउँछ । साँच्चै भन्नुपर्दा, कांग्रेसको समस्या पार्टी बाहिर होइन, पार्टीभित्रै छ ।उपरोक्त परिस्थितिले नेपाली कांग्रेसलाई अझ संवेदनशील, सम्पूर्ण एकता, जिम्मेवार र सावधानीसाथ अग्रगामी कदम चलाउनुपर्ने अनिवार्यता थपेको छ । थोत्रा आश्वासन, बासी बानी, विचार र विगतको शिक्षाबाट विमुख भएर वाम गठबन्धनको झैँ जनतालाई लट्पटयाएर जिम्मेवारीको बेडा पार गराउने धृष्टता अब निरर्थक कल्पना हुन्छ । गति छाडा र विधि टाढा भएको गतिविधिको नतिजा कहिल्यै सुखद नहुने हेक्का राख्नैपर्छ । जनाधारमा अहिले पनि कांग्रेस बहुमत तथा सबल अवस्थामा छ । तर निरुत्साहित जनाधारलाई आशा र भरोसाको सञ्चार गरी उत्साही बनाउने, जनप्रिय पात्रलाई मात्र उम्मेदवारीको टिकट दिने, पार्टी अनुशासनको अत्यन्त कडाइसाथ पालन गर्नैपर्छ । अनुशासन तोड्ने र निर्वाचनमा अन्तरघात गर्नेलाई मोलाहिजा गर्न थालियो भने भएको जनाधार पनि निर्ममतासाथ गुम्ने भएकोले कांग्रेस केन्द्रीय समितिको हालैको बैठकले केही ठोस निर्णय लिएको छ । इतिहासले नेपाली कांग्रेसलाई प्रजातान्त्रिक आन्दोलनको नामद्वारा अंकित गरेको छ । फेरि एकचोटी सबै प्रजातान्त्रिक शक्तिलाई संयोजन गर्दै प्रजातन्त्रको संरक्षण र सम्बद्र्धन गर्ने दायित्व यसलाई आएको छ । तसर्थ वाम गठबन्धनका चहलपहल र भ्रामक प्रपोगन्डाबाट हामीले अनुभव, परिपक्वता र सफलता हासिल गर्ने अवसरबाट स्वयंलाई वञ्चित गर्नु हुँदैन । केसी सांसद एवं नेपाली कांग्रेसका केन्द्रीय सदस्य हुन् ।"
सेयर बजारको ओरालो यात्रा,"कता जान्छ देश ?आजभोलि राजनीतिमा केके पाक्योपाक्योआशावादी हुँदाहुँदा नेपाली त थाक्योझालेमाले रातेकाले एकै ठाउँमा जुटेजसको कुुनै सिङ छैन, उसकै नाम तिखेकतै कुुनै छेउतिर घाम झुुल्के त हुन्थ्यो अनि बल्ल देशवासीले केही पीडा भुुल्थ्योउठी बोले उडिजान्छ, बसे सुुन्छ कसले ?यो देश अब कता जान्छ, भन्न सक्छ कसले ? कृष्ण कुम्पुरेधादिङ"
"कस्तो कम्युनिस्ट, कस्तो वामपन्थी ?","यो एकता प्रयास मूलत: पार्टीभित्र र बाहिरको सत्ताशक्ति बाँडफाँडको खेलमात्रै हो । चुनावी तालमेलदेखि दुई तिहाइ वा सामान्य बहुमतसम्म, सरकार निर्माणदेखि प्रधानमन्त्री र राष्ट्रपति पदको बाँडफाँडसँगै मिलिजुली सत्ताशक्तिसम्पत्तिको उपयोगसम्म यसको कडी जोडिएको छ । पुँजीवाद भित्रको संसदीय राजनीतिमा चुनावी तालमेल, सरकार निर्माण, पार्टी एकीकरण र सत्ताशक्तिसम्पत्ति चलिरहने नियमित खेल नै हो । यसमा मूकदर्शक बनाइएका बहुसंख्यक जनता र कार्यकर्तालाई यस खेलको क्रममा एकल राष्ट्रवादको आकर्षक नारा, सुदूर भविष्यको समाजवादी सपनाको जंगलमा फँसाइने र मानिसलाई घरेलुकरण गर्ने दैनन्दिन लाभहानिको पासोमा पारिरहने क्रम यसका नित्यकर्म जस्तै हुन् । फेरि पनि बहुजन हितको आँखाबाट खोजी हुनुपर्ने त मानिसलाई मानिस बन्न नदिने आँसिया रेजिमको अन्त्यको प्रयास नै हो । अति जरुरी त पुरानो समाजको लोकतान्त्रिक, जनमुखी र मानवीय रूपान्तरणका लागि ससाना कोसिससँगै सशक्त हस्तक्षेप र शक्ति निर्माण नै हो । आफूलाई कम्युनिस्ट, माक्र्सवादी र वामपन्थी भन्नेहरूले नेपालको वस्तुस्थिति अनुसार कम्युनिस्ट वा वामपन्थी एजेन्डा नबनाउने क्रम जारी राखेको वर्तमान अवस्थामा फेरि पनि वामपन्थको नयाँ परिभाषा गर्नु जरुरी देखिएको हो । सरकारीगैरसरकारी वामपन्थभन्दा भिन्न ढंगले सोच्ने हो भने वर्ग, वर्ण, जात, जाति, लिंग, क्षेत्र, धर्मको नाममा जारी उत्पीडनकारी सम्बन्धलाई चिरफार गर्ने तथा लोकतान्त्रिक र जनमुखी सामाजिक रूपान्तरणलाई मार्गनिर्देश गर्ने नेपाली माक्र्सवादी सिद्धान्त विकास गर्ने जमर्काेको आवश्यकता भइसकेको छ । त्यसो त सत्ताधारी र सत्ताकांक्षी दल तथा तिनका भाष्यकारहरूबाट नयाँ संविधानबाटै वर्ग, वर्ण, जात, जाति, लिंग, क्षेत्र, धर्मको समस्या समाधान गर्न थालिएको भ्रामक व्याख्या भइरहेको छ । यस्ता समस्या उठाइएमा सामाजिक सद्भाव भड्किने तथा देशको एकता, अखण्डता र सार्वभौमिकतामा आँच आउने राष्ट्रवादी विश्लेषणको कुनै अभाव छँदै छैन । अब आर्थिक समृद्धिका साथ समाजवादमा जाने हो भने सबै समस्या छुमन्तर हुने सपनाको व्यापार निकै फस्टाउने अवस्था देखिएको छ । यस्तो अबौद्धिक सांस्कृतिक वातावरणबीच नयाँ नेपाली माक्र्सवादी सिद्धान्त विकास पक्कै पनि कठिन छ, तर असम्भव भने छैन । राष्ट्रवादी बाढीबीच समाजवादको रंगीन सपनाले धेरैलाई रिंगाउने सम्भावना हुँदाहुँदै पनि तिनको खरो आलोचनात्मक समीक्षाका साथ वर्ग, वर्ण, जात, जाति, लिंग, क्षेत्र, धर्मको नाममा जारी उत्पीडनकारी सम्बन्धलाई तोड्ने खालका सिद्धान्त र व्यवहार स्थापनाको कुनै उन्नत विकल्प देखिएको छैन ।ट्विटर :"
ध्रुवीकरणले सुरक्षामा पार्ने प्रभाव,"यथार्थमा आफू कमजोर बन्दै गएको वा आफू अपेक्षित रूपमा बलियो बन्न नसकेको आंँकलनका आधारमा दुई वा दुईभन्दा बढी राजनीतिक दलबीच तालमेल हुनथालेको देखिन्छ, निर्वाचनको पूर्वसन्ध्यामा । दलहरूले भने राजनीतिक स्थायित्व र वैचारिक समानताका कारण तालमेल गरेको दलिल पेस गरिरहेका छन् । एउटै मतिमा सहमति र एउटै नीतिमा गति कायम गर्नसकेमा मात्र तालमेलमा जालझेल समाप्त हुनसक्छ, अन्यथा दलीय तालमेल केवल दाउपेचको खेलमा परिणत हुने र छरपष्ट भएको शक्तिलाई झुन्डका रूपमा उपयोग गर्न सकिन्छ, जुन झुन्डमा समाविष्ट हुन गुन्डा र गैरराजनीतिक चरित्रका व्यक्ति बढी लालायित र उत्साहित हुनेछन् । तालमेलका क्रममा गुन्डा र आपराधिक आचरणका व्यक्तिहरूको सहज प्रवेशमा रोक नलगाउने हो भने यसले आपराधिक प्रवृत्तिलाई राजनीतिक संरक्षण गर्ने गलत संस्कारको विस्तार गर्नेछ, जसको प्रत्यक्ष प्रभाव सुरक्षा व्यवस्थामा पर्नजाने निश्चित छ ।राजनीति सेवा नभई राज्यशक्ति हासिल गर्ने कुटिल रणनीतिमात्र भएको अवस्थामा राजनीतिक मूल्य र मान्यताका सबै सीमारेखा सबै दलले निर्ममतापूर्वक उल्लंघन गरिरहेकै हुन्छन् । राजनीतिक तालमेल प्राकृतिकअप्राकृतिक, स्वाभाविकअस्वाभाविक के होहोइन ? भन्ने प्रश्न निहित स्वार्थको छायामा पर्छ । निहित उद्देश्य प्राप्ति र राजनीतिक शक्ति हासिलका लागि गरिने तालमेलले एकातर्फ राजनीतिक ध्रुवीकरण निर्माण गर्छ भने अर्कोतर्फ यसले समाजिक र राजनीतिक द्वन्द्वलाई नयांँ चरणमा प्रवेश गराउँछ ।वामशक्ति बीचको तालमेल र एकीकरणको मुद्दाले जसरी विद्यमान राजनीतिमा नयांँ तरंग ल्याएको छ, त्यसैगरी यसले राजनीतिक स्थायित्व, शक्ति सन्तुलन र द्वन्द्व रूपान्तरण र समाधानको स्थितिमा पनि तत्कालीन र दीर्घकालीन प्रभाव पार्ने देखिन्छ । पछिल्ला राजनीतिक उपलब्धिको संरक्षण र संविधानमा उल्लेखित राज्यनीतिको प्रयोगमा प्रत्यक्ष रूपमा प्रभाव पार्नेछ । राष्ट्रिय, अन्तर्राष्ट्रिय र क्षेत्रीय शक्ति सन्तुलनमा प्रभाव पर्ने आंँकलन गरिएको छ । यसले समाजमा स्पष्ट कित्ता विभाजनको स्थिति निर्माण गरी प्रतिद्वन्द्वी वा विरोधी शक्तिको भूमिका सशक्त र सक्रिय गराउने देखिन्छ । द्वन्द्व समाधानमा समन्वयात्मक शक्तिको भूमिका महत्त्वपूर्ण हुने गर्छ । तर राजनीतिक ध्रुवीकरणतर्फ अग्रसर दलका कारण आन्तरिक समन्वयात्मक शक्ति कमजोर हँुदै जाने र त्यस अवस्थामा छिमेकी राष्ट्रको भूमिका सक्रिय हुनसक्ने खतरा बढ्ने देखिन्छ । राजनीतिक संस्कार र मर्यादामा राम्ररी अभ्यस्त भइनसकेका दलका नेता र कार्यकर्तामा ध्रुवीकरणबाट प्राप्त हुने संगठित शक्तिको दुरुपयोगको सम्भावना अर्को प्रमुख चुनौतीका रूपमा देखा पर्नेछ । वामशक्ति वा लोकतान्त्रिक जुनै राजनीतिक शक्ति भए पनि राजनीतिक चरित्रमा पछिल्लो समय आएको ह्रासले नेता तथा कार्यकर्ताको मनोविज्ञान सेवामुखी भन्दा अवसरमुखी बन्न गएको सर्वत्र महसुस गर्न सकिन्छ । राजनीति लाभदायक व्यवसाय बन्दै गइरहेको अवस्थामा ध्रुवीकरणका कारण अवसरबाट बञ्चित हुनुपर्ने नेता, कार्यकर्ताको पीडा दलले कसरी व्यवस्थापन गर्ने हुन् भन्ने प्रश्न पनि उत्तिकै महत्त्वपूर्ण छ । नीति, नियम र सिद्धान्तभन्दा निकै माथि पुगेको छ, राजनीतिक लाभको मनोविज्ञान । यस्तो अवस्थामा राजनीतिक स्थायित्वको मुद्दालाई मात्र आधार मानी तालमेलको राजनीति कति प्रभावकारी बन्न सक्ला भन्ने प्रश्न अहं छ ।राजनीतिको सही उपयोगबाट मात्र सामाजिक सद्भाव कायम हुने र द्वन्द्वलाई सकारात्मक रूपमा उपयोग गर्न सकिने भएकोले राजनीतिक तालमेललाई दलीय आवश्यकता वा राज्यशक्ति आर्जनको माध्यममात्र नबनाई राजनीतिक स्थिरता र स्थायित्वको अपरिहार्य उपायका रूपमा आत्मसाथ गर्न आवश्यक छ । राजनीतिक घटनाक्रममा आउने उतारचढावले नै सुरक्षा व्यवस्थामा अनुकूल वा प्रतिकूल प्रभाव पार्ने गर्छ । पहिचान, जातीय, भेगीय, उत्पीडन, धार्मिक आदि सामाजिक मुद्दालाई राजनीतिक मुद्दा बनाई सक्रिय रहेका दलहरुको तालमेलले यी मुद्दाको समाधान कसरी गर्ने हो र यी मुद्दालाई बोकिरहेका नेताकार्यकर्ताको पलयान वा निजहरूको उग्र गतिविधिले सुरक्षा चुनौती थप्न सक्ने विषयमा ध्यान दिन आवश्यक छ । जे होस्, वैचारिक समानता भएका राजनीतिक दलबीच समीकरण, तालमेल वा एकीकरण भइरहनु राजनीतिक सम्बन्ध र स्थायित्वका दृष्टिकोणले समसामयिक र उपयुक्त नै मान्न सकिन्छ । यसले सुरक्षा व्यवस्थामा पनि सकारात्मक प्रभाव नै पार्ने देखिन्छ । किनभने राजनीतिक अवस्थामा आउने स्थिरता र स्पष्टताले नै सुरक्षा व्यवस्थालाई आन्तरिक रूपमा बलियो बनाउँछ ।"
दक्षिण एसियाको सन्तुलित कूटनीति,"भारत र चीन बीचमा दुई महिनाभन्दा लामो समयसम्म दोक्लाम क्षेत्रमा चलेको सैनिक तनावबारे दक्षिण एसियाली मुलुकहरूले खासै मुख खोलेनन् । भारतको चाहना आफ्ना नजिकका छिमेकीले आफ्नो पक्षमा अभिव्यक्ति दिउन् भन्ने थियो, उता चीन पनि यी मुलुकहरूलाई आफ्नो पक्षमा पार्न कसरत गरिरहेकै थियो । तर बंगलादेश, श्रीलंका लगायतका मुलुकहरूले मुख खोलनन् । नेपालका परराष्ट्रमन्त्री कृष्णबहादुर महराले भारत र चीनको द्वन्द्वमा नेपाल तटस्थ रहेको र कसैको पनि पक्ष नलिने सार्वजनिक अभिव्यक्ति दिए । महराको भनाइको सर्वत्र प्रशंसा भयो, किनभने पछिल्लो समय नेपालले भारत र चीनको सम्बन्धमा अपनाउन थालेको सन्तुलित कूटनीतिको अभिव्यक्ति थियो, उक्त भनाइ । दोक्लाम द्वन्द्वबारे अन्य मुलुकको तटस्थता तथा नेपालको अभिव्यक्ति वास्तवमा पछिल्लो समय दक्षिण एसियाली मुलुकले अपनाएको सन्तुलित कूटनीतिको पछिल्लो कडी थियो ।यतिबेला नेपालको मात्र होइन, बंगलादेश, श्रीलंका लगायत मुलुकका राजनीतिक नेतृत्वले बारम्बार सन्तुलित कूटनीतिमा जोड दिइरहेको पाइन्छ । दिल्लीले सन्तुलित कूटनीतिको सिद्धान्तलाई सहज रूपमा लिएको छैन भने बेइजिङले यसलाई आफ्नो कूटनीतिक सफलताको रूपमा व्याख्या गरिरहेको छ । चीन यी मुलुकमा आफ्नो सम्पर्क, सम्बन्ध र प्रभाव बढाउन चाहन्छ । तर आफूले प्रभाव बढाउँदा यी मुलुकहरूको भारतसँगको सम्बन्ध नबिग्रियोस् भन्नेमा उत्तिकै सचेत देखिन्छ । किनभने बेइजिङ स्पष्ट छ कि दक्षिण एसियाली मुलुकहरूको सम्पूर्ण आवश्यकता आफूले अहिले नै पूरा गर्न सकिँदैन ।वास्तवमा भन्ने हो भने दक्षिण एसियाका केही मुलुकहरू यतिबेला भारत र चीन नीतिका सम्बन्धमा एकखाले संक्रमणमा छन् । परराष्ट्र नीतिलाई लिएर आन्तरिक रूपमा विभाजित नेपाल, बंगलादेश, श्रीलंका, अफगानिस्तान लगायतका मुलुकहरू भारत र चीनसँगको सम्बन्धलाई कसरी अगाडि बढाउने भन्ने सम्बन्धमा एकदमै संवेदनशील र निर्णायक अवस्थाबाट गुज्रिरहेका छन् । उनीहरू चीनसँग सम्बन्ध विस्तार गर्न चाहन्छन् । तर त्यसो गर्दा भारत नचिढियोस् भन्नेतर्फ पनि चनाखो देखिन्छन् । विगतमा तत्कालीन आन्तरिक राजनीतिक लाभको लागि भारत र चीनपरस्त नीति लिने दक्षिण एसियाका प्रमुख राजनीतिक दलहरूले पनि विस्तारै सन्तुलित कूटनीतिको सिद्धान्त स्वीकार्न थालेका छन् । चीनसँग नजिकिंँदा भारतको सुरक्षा लगायतका चासोहरूलाई कुनै हालतमा तलमाथि हुन दिँदैनौं भनी यी मुलुकहरूले आश्वस्त पार्दैछन् भने भारतले चाहिँं चीनको बढ्दो प्रभावले आफ्नो राष्ट्रिय सुरक्षामा असर गर्ने न्यारेटिभ विकास गर्न खोज्दैछ । उसले छरछिमेकमा चीनको बढ्दो आर्थिक लगानी र व्यापारले आफ्नो राष्ट्रिय सुरक्षामा पर्ने असरबारे औपचारिक रूपमा अध्ययनसमेत गर्दैछ । तर छिमेकी मुलुकहरूले भारतलाई आश्वस्त पार्न भन्ने गरेका छन् हाम्रो चीनसँगको सम्बन्ध विशुद्ध व्यापारिकआर्थिक हो, जसले भारतको सुरक्षा चासोलाई असर गर्दैन ।भारतले आफ्ना साना छिमेकी मुलुकहरूमा देखाएको हेपाहा तथा ठूलदाइ प्रवृत्तिले पनि दक्षिण एसियामा चिनियाँ प्रभाव विस्तारमा सघाउ पुगिरहेको छ । विशेषत: भारतले छिमेकी मुलुकहरूको आन्तरिक मामिलामा हस्तक्षेप गर्ने गरेकाले हरेकजसो देशमा त्यसको प्रतिवाद हुने गरेको छ । त्यसलाई घटाउन चीनसँग सम्बन्ध विस्तार गरेर भूराजनीतिक सन्तुलन मिलाउने तिनको ध्येय देखिन्छ । चीनले पनि आन्तरिक मामिलामा हस्तक्षेप नगर्ने र जुन दलको सरकार आए पनि मिलेर काम गर्ने सन्देश प्रवाह गर्ने गर्छ, जसको व्यावहारिक परीक्षण भने हुन बाँकी नै छ । विदेश तथा परराष्ट्र नीतिमा दिल्लीबाट निर्देशित हुने भुटानसमेत पछिल्लो समय चीनसँग कूटनीतिक सम्बन्ध विस्तार गर्ने मनस्थितिमा देखिन्छ । अब भारतसँग मात्र निर्भर भएर हुँदैन, चीनसँग पनि सम्बन्ध अगाडि बढाउनुपर्छ भन्ने मत त्यहाँ बलियो हुँदै गएको छ । विशेषत: विदेशमा पढेर फर्किएको शिक्षित युवा वर्ग र मिडियाको एउटा तप्काले चीनको तीव्र आर्थिक विकासबाट फाइदा लिनुपर्ने राय राख्ने गरेको छ । पछिल्लो पटक भुटानको दोक्लाम क्षेत्रमा भारत र चीनबीच देखिएको तनावको सन्दर्भमा पनि भुटान चीनप्रति त्यति आक्रामक देखिएन । वास्तवमा उक्त द्वन्द्वको एउटा हिस्सेदार भुटानले दुईपटक विज्ञप्ति प्रकाशित गर्ने बाहेक खासै केही बोलेन । भौगोलिक, सांस्कृतिक, धार्मिक हिसाबले नेपाल, बंगलादेश र श्रीलंका व्यवहारत: भारतसँगै नजिक छन् । त्यसैले चाहेर पनि उनीहरू भारतसँग टाढा र चीनसँग नजिक हुन सक्दैनन् । उदाहरणका लागि नेपाल र बंगलादेशको तीनतिरको सिमाना भारतसँग जोडिएको छ । धार्मिक तथा सांस्कृतिक हिसाबले यी देशहरू भारतसँगै नजिक छन् । अझ बंगलादेश र भारतको सम्बन्धका अरू आयामहरू पनि छन् । सन् १९७१ को स्वतन्त्रता आन्दोलनमा भारतले बंगलादेशलाई ठूलो सहयोग गर्यो र धेरै शरणार्थीहरूलाई आश्रय दियो । बंगलादेशमा कुनै पनि प्राकृतिक तथा अन्य संकट पर्दा सहयोग गर्ने मुलुक पनि भारत नै हो । तर पछिल्लो दशकमा बंगलादेशले चीन र भारतसँगको सम्बन्धलाई सन्तुलित रूपमा अगाडि बढाउन विभिन्न पहलहरू गरिरहेको छ । पछिल्ला केही उदाहरणहरूले पनि त्यही देखाउँछ । सन् २००५ मा चीन र बंगलादेशको बीचमा बृहत साझेदारी गर्ने सहमति भएको थियो । सन् २०१६ अक्टोबरमा चीनका राष्ट्रपति सी चिनफिङको बंगलादेश भ्रमणको समयमा त्यसलाई रणनीतिक साझेदारीमा स्तरोन्नति गरिएको छ । बंगलादेशलाई रणनीतिक साझेदारको रूपमा लिँदै चिनियाँ राष्ट्रपतिले २१ बिलियन अमेरिकी डलर सहयोग तथा ऋणको रूपमा प्रदान गर्ने घोषणा गरेका थिए । सन् २०१५१६ मा बंगलादेशले चीनबाट ९८ विलियन बराबरको सामान आयात गरेको थियो । यति मात्र होइन, आफ्नो सेनाको लागि आवश्यक पर्ने ठूलठूला सैन्य सामग्रीहरू चीनबाटै खरिद गर्ने गर्छ । वर्तमान प्रधानमन्त्री शेख हसिनामा भारत र चीनसँंग सन्तुलित सम्बन्धको प्रयास गरेकी छन् । बंगलादेशले चीनसँंग आफूले मिलेर बनाउने परियोजनाले भारतलाई समेत फाइदा गर्ने भन्दै दिल्लीलाई आश्वस्त पार्ने प्रयास गरिरहेको छ । विशेषत: भारतको पूर्वी एसियाली मुलुकहरूसँग कनेक्टिभिटी बढाउन यस्ता परियोजनाले सहयोग गर्ने बंगलादेशको बुझाइ रहेको छ । एक दशकदेखि बंगलादेशले निरन्तर रूपमा ६ प्रतिशत आर्थिक वृद्धिदर हासिल गरिरहेको छ । तर विश्व बैंकले रोजगारी सिर्जना गर्नका लागि कम्तीमा ८ प्रतिशत आर्थिक वृद्धि हासिल गर्नुपर्ने बताइरहेको छ र त्यसका लागि चीनको लगानी आवश्यक रहेको बंगलादेशको बुझाइ छ ।चीनले श्रीलंकासँगको सम्बन्धलाई पनि उच्च प्राथमिकता दिएको छ । सन् २०१३ मा चिनियाँ राष्ट्रपति सी तत्कालीन श्रीलंकाली राष्ट्रपति महिन्दा राजपाक्षेको निमन्त्रणा स्वीकार्दै त्यहाँ गएका थिए । त्यसको एक वर्ष अगाडि श्रीलंकाका राष्ट्रपतिको चीन भ्रमणको समयमा दुई देशबीच रणनीतिक सहकार्य सम्बन्धी सहमति भएको थियो । भारतले चाहिँं चीनले श्रीलंकामा आफ्नो प्रभाव बढाउँदै लैजाँदा आफ्नो संवेदनशीलता बुझिदिनुपर्ने बताइरहेको छ । विगतमा तमिल टाइगरसँगको लडाइँमा चीनले श्रीलंकालाई पर्याप्त मात्रामा हातहतियार प्रदान गर्यो, तर आफ्नो आन्तरिक राजनीतिको कारणले भारतले त्यसो गर्न सकेन । श्रीलंकाले पनि सन्तुलित सम्बन्धको प्रयास गरिरहेको देखिन्छ । उसले चीनको बेल्ट एन्ड रोड इनिसिएटिभ्स (बीआरआई) लाई पूर्ण रूपमा समर्थन गरिरहेको छ । हामवानतोता बन्दरगाहको जिम्मा अहिले पूर्णरूपमा चीनले प्राप्त गरेको छ । कोलम्बो बन्दरगाहको क्षमता वृद्धि पनि चीनको सहयोगमै अगाडि बढिरहेको छ । यतिबेला श्रीलंकाको दुईपक्षीय व्यापारमा भारतभन्दा चीन अगाडि आउने संकेतहरू देखिएका छन् । भारत र श्रीलंकाको बीचमा दुईपक्षीय व्यापार सम्झौता रहेको छ र त्यसबाट भारतले ठूलो लाभ लिइरहेको छ । तर चीनले त्यस्तो सम्झौताविना नै श्रीलंकासँगको व्यापार तीव्र गतिमा वृद्धि गरिरहेको छ । त्यसैगरी श्रीलंका र भारतको बीचमा लामो समयदेखि रणनीतिक, व्यापार, वाणिज्य तथा विकास सहयोगको सन्दर्भमा लामो सहकार्य रहेको छ र त्यसलाई निरन्तरता दिने श्रीलंकाले बताइरहेको छ । उता अफगानिस्तान र माल्दिभ्स पनि नेपाल, बंगलादेश र श्रीलंकाको अवस्थाबाटै गुज्रिरहेका छन् । यसले दक्षिण एसियाली मुलुकहरू चीन र भारतबीच सन्तुलित कूटनीति अपनाउने दिशातर्फै अगाडि बढिरहेको देखाउँछ ।"
त्रिवि पदाधिकारीको गैरप्राज्ञिक कार्य,"सबैभन्दा पुरानो र ठूलो विश्वविद्यालय, त्रिभुवन विश्वविद्यालय, यसका पदाधिकारीहरूका क्रियाकलाप र गैरप्राज्ञिक कामकारबाहीले आफ्नो हैसियत र दायित्व भुल्न थालेको छ । दुर्भाग्य हो, सांस्कृतिक विचलनको सुरुवात विश्वविद्यालयबाट नै भइरहेको छ, जुन भावी प्राज्ञिक पुस्ताका लागि गम्भीर चिन्ताको विषयसमेत हो । विश्वविद्यालयको प्राज्ञिक निकायको रूपमा काम गर्न प्रत्येक अध्ययन संस्थान र संकायमा एक विद्या परिषद रहने नियममा उल्लेख छ । नियमत: कुनै पनि निजी शैक्षिक संस्थालाई सम्बन्धन दिनुपरेमा विद्या परिषदको सिफारिस अनिवार्य रहन्छ । त्रिविको आफ्नै आंगिक क्याम्पसमा विषय थपको जरुरी परे पनि विद्या परिषदको निर्णयविना सम्भव देखिँदैन । त्रिविमा मानविकी, व्यवस्थापन तथा अन्य संकायमा विद्या परिषदको निर्णयसहित पठाइएका बीसीए, बीबीएजस्ता कार्यक्रमहरू वर्षौंदेखि रोकिएको र विद्या परिषदको निर्णयविना नै आफ्नो स्वार्थका लागि पदाधिकारीहरूले नेसनल मेडिकल कलेजलाई सम्बन्धन दिन उठाएको कदमले विश्वविद्यालयभित्र भ्रष्टाचारको आँखा पुगेको र अख्तियार दुरुपयोग अनुसन्धान आयोगको नजर नपुगेको चर्चा विश्वविद्यालयभित्रै सुनिन थालेको छ । सायद चर्चामा आएको ६० करोडको भागबन्डामा अख्तियारका पदाधिकारी पनि सामेल छन् कि भनी जनसरोकारमा शङ्का उब्जिनुलाई त्रिविका पदाधिकारीहरूको काम गराइले नाजायज मानिँदैन होला । यो त्रिविमा पलाएको भ्रष्टाचारको एउटा उदाहरण मात्र हो ।जथाभावी सम्बन्धनका कारण चिकित्सा क्षेत्रमात्र होइन, इन्जिनियरिङ पनि बेथितिको चङ्गुलमा पँसेको छ । चिकित्सा क्षेत्रको विशेषगरी सामाजिक अहिङ्सात्मक अभियानका अभियन्ता डा गोविन्द केसीको कारणले चर्चामा ल्याएको मात्र हो । तर इन्जिनियरिङसहित अन्य संस्थानसंकायको बेथिति केसीजस्तै अभियन्ताहरूको अभावमा प्रकाशमा आउन सकेनन् । छुट्टै विश्वविद्यालय स्थापना भएका कारण, त्रिविले सम्पत्ति र जनशक्ति गुमाउनुपरेका कुरा त्रिविका वनविज्ञान र कृषि तथा पशुविज्ञान अध्ययन संस्थानका डिन कार्यालयहरू आफै शरणार्थी भएका छन् । शिक्षाशास्त्र उपकुलपति तीर्थ खनियाको पकेट भनिन्छ । तर शिक्षाशास्त्र डिन कार्यालय आफैमा भद्रगोल छ । मानविकी संकायको नेतृत्वलाई त त्रिविभित्र मूर्तिको संज्ञा दिन थालिएको छ, जसमा शिक्षाध्यक्ष प्रा सुधा त्रिपाठीको आवेगमा निर्णय भएको हो भनी सम्बन्धित क्षेत्रका विद्वानहरू नै भनिरहेका छन् । विगतदेखि नै थला पर्दै आएको यो संकाय सम्भवत: यो कार्यकालमा थप थलापरेमा अन्यथा मानिँदैन । कानुन संकायमा योग्य डिन भएको भए (कार्यकारी परिषदको सदस्य पनि हुन्) नेसनल मेडिकल कलेजको सम्बन्धनको प्रक्रियागत विवादै आउने थिएन । अर्कोतर्फ त्रिविमा थुप्रै भवन निर्माण कार्य भइराखेका छन् । रजिष्ट्रार आर्थिक प्रमुख भएर पनि उनको असंलग्नताले आर्थिक अनियमितताको चरम अवस्थामा कर्मचारी र अरू पदाधिकारी रमाएको सुनिन्छ । त्यसैगरी प्राध्यापक आवासगृह अवैधानिक रूपमा प्रवेश गर्ने जमातको कब्जामा गइरहेको छ । आवासगृहमा प्रवेश त्रिवि प्राध्यापक र कर्मचारीहरूको मेरिटवेसको आधारमा छनोट हुने प्रावधानलाई लत्याइएको छ । यस्ता बेथितिमा जिम्मेवारी लिएका प्रिन्सिपल निरीह छन् । प्रिन्सिपलले बाहिर झारजंगल फाँड्ने, गान्धी भवन वरिपरि वृक्षरोपण गरेर वातावरण सफा देखाउने विज्ञापन गर्दैछन्, तर आवासगृह र कैयौं भवनभित्रका विकृतिका डंगुरलाई थुपारेर त्यो दृश्य देखाउनु भनेको रोमाञ्चकारिता मात्र हो । त्रिविका अनुगमन, योजना, सम्बन्धनजस्ता शाखानिकायमा पहिले महाशाखा प्रमुखको प्रावधान थियो । जुन डिनसरह हुँदैनथ्यो । तर अहिले पदाधिकारीले त्रिवि ऐन संशोधनविना आफ्नो अनुकूलतामा यी शाखानिकायभित्र डिनसरह सुविधा भत्ता दिनेगरी नयाँ पद निर्देशक सिर्जना गरेका छन् । ऐनमा नभएको कुरा कार्यविधि बनाएर सेवासुविधा वृद्धि गर्नु भनेको विश्वविद्यालयलाई अनावश्यक आर्थिक बोझ थुपार्नु हो । यसरी कार्यकारीले स्वेच्छाचारी निर्णयले त्रिवि ऐनसँग बाझिनेगरी पद सिर्जना गर्न नयाँ कार्यविधि बनाउनुले कानुनी प्रश्नसमेत उठेको छ । आर्थिक लाभमा परेर कानुनी सल्लाहकार पनि यस्तै राय दिन्छन् भन्ने कुरामा कसैको विमति नहोला कि ? अर्कोतर्फ त्रिवि अनुसन्धान केन्द्रहरू अहिले दरबन्दी विनाका मान्छे थुपार्ने डम्पिङ साइड मात्र बनेका छन् । कुनै समय कुमार खड्गविक्रम शाह, डोरबहादुर विष्टजस्ता व्यक्तित्वहरूले कार्यकारी निर्देशक सम्हाल्दा सिनास अन्तर्राष्ट्रिय स्तरमा ख्याति प्राप्तसमेत थियो । हालै राजनीतिक भागबन्डाको आधारमा नियुक्ति पाएका सिनास कार्यकारी निर्देशकले थुप्रै अनुसन्धानका पाटा नदेखेर डिन कार्यालयसँग मैत्रीपूर्ण प्रतिस्पर्धा भन्दै सिनासमार्फत विद्यावारिधि कार्यक्रम चलाउने प्रस्ताव गरेको सार्वजनिक गरेका छन् । अनुसन्धान केन्द्रहरूले विद्यावारिधि कार्यक्रम चलाउने भन्नुमा कुनै तुक छैन । त्रिविले केही समयअघि आंशिक शिक्षकको अवस्था बुझ्न र आवश्यक परे करार नियुक्ति दिनेबारे अध्ययन गर्न प्रा टेकनाथ ढकालको अध्यक्षतामा ३ सदस्यीय समिति गठन गरेको थियो । उक्त समितिको प्रतिवेदन फेद न टुप्पा भएको समितिकै सदस्यहरू बताउँछन् । सुनिन्छ, अहिले उक्त रिपोर्ट दरबन्दी माग गर्दै अर्थ मन्त्रालय पुगेको छ । यदि त्यही रिपोर्टको आधारमा दरबन्दी दिने हो भने सायद त्यसले त्रिविको हितभन्दा अहित नै बढी गर्छ । अहिले त कुनै एक अनशनकारीले आमरण अनशनसमेत गरेका छन् । अनशनका आधारमा करार हुँदै आन्तरिक विज्ञापनमार्फत स्थायी प्रक्रियामा लग्ने संस्कारले हाम्रो प्राज्ञिक अभ्यास कहाँ पुग्छ ? यस्ता अवाञ्छित गतिविधिलाई अनावश्यक संरक्षण गरेर पदाधिकारीले प्राज्ञिक मर्यादामा खेलवाड गर्नु भनेको कतै नेसनल मेडिकल कलेजको जस्तो लाभांशको हिसाबकिताब त होइन ? समग्रमा, त्रिवि अहिले प्राज्ञिक मूल्यमान्यता विपरीतका कुनै अवाञ्छित सम्झौता नगर्ने दृढ, कुशल नेतृत्वको अभावमा छट्पटाइरहेको छ । पदाधिकारीको प्राज्ञिक कार्यकुशलतामा अहिले अनेकांै प्रश्न उठिरहेका छन् । देशको वैचारिक शुद्धता अभ्यासको शिर विश्वविद्यालय नै फोहोरको सागरमा पौडी खेलिरहेको परिदृश्यले विश्वविद्यालय धरापमा पर्दै गएको स्पष्ट छ । यो धरापबाट बचाउनु देशका सबै प्राज्ञिक व्यक्तिहरूको दायित्य हो ।"
खाद्यान्न जुटाउन दिनभर पैदल,"कञ्चनपुर डडेलधुराको परशुराम नगरपालिका८ जोगबुडा बड््डीमलासकी निर्मला धामी १६ वर्षकी भइन् । पढाइसँगै परिवारलाई आवश्यक नुनतेलदेखि खाद्यान्न बोक्ने काम उनकै काँधमा छ । भारत, उत्तराखण्डको टनकपुरबाट नुनतेल, मसला, चिनी, आलु, पिठो पिठ्युँमा बोकेर गाउँ पुर्याउँछिन् । भित्री मधेस क्षेत्रमा पर्ने बड्डीमलासदेखि चुरेको डाँडो काटेर ब्रह्मदेव हुँदै टनकपुर आउजाउ गर्नु सहज छैन । घरबाट बिहान ५ बजे हिँडे मात्रै साँझमा फेरि घर फर्कन सकिन्छ, टनकपुरबाट खाद्यान्न लिएर फर्कंदै गरेकी उनले भनिन्, गाउँमा नुनतेल पाइने पसलसमेत छैनन्, सबैथोक यतैबाट किनेर लैजानुपर्छ । एकपटकमा साता दिनलाई पुग्ने सामान लैजाने गरेको धामीको भनाइ छ । मलास क्षेत्रमा यतिबेला अदुवा, काँक्रा, घिरौँला, फर्सी, लौकालगायत तरकारी फल्छन् । उनीहरू ती सामग्री ब्रह्मदेव र टनकपुरमा बेचेर खर्च जोहो गर्छन् । मलासबाट ल्याइएको अदुवा, काँक्रा, फर्सी र बोडीलगायत सामग्री ब्रह्मदेवमा ५०६० रुपैयाँ प्रतिकिलोमा बिक्री हुन्छ । घरमा फलेको साग, तरकारी बेचेर खाद्यान्न किन्छौं, ६० वर्षीया अस्मिता धामीले भनिन्, बड्डीमलासमा बसेदेखि यसरी नै गुजारा गरिरहेका छौं । उनका अनुसार बड्डीमलासबाट ब्रह्मदेव पुग्न ३४ घण्टा लाग्छ । फर्किंदा ठाडो उकालो पर्ने भएकाले अझ बढी समय लाग्छ । टनकपुर पुग्दा त पूरै दिन खर्चनैपर्छ । दसैंतिहारसँगै सुदूरपश्चिम क्षेत्रमा जात्राको सुरुवात पनि हुने भएकाले त्यतिबेलासम्मका लागि खाद्यान्न जोहो गर्न एकै परिवारबाट २३ जनासम्म आउने गरेका छन् । आउँदाजाँदा उनीहरूका पिठ्युँमा भारी टुट्दैन । बिदाका दिन स्कुले बालबालिकासमेत आउने भएकाले भीडभाड बढी हुन्छ । जोगबुडाको विकट भेग मानिने बड्डीमलासमा करिब डेढ सय परिवारको बसोबास छ । उनीहरू दार्चुला र बझाङबाट बसाइँ सरेका हुन् । २०३० सालतिरै बस्ती बसे पनि मोटरबाटो पुगेको छैन । त्यसैकारण त्यहाँ सबै सामग्री पाइने पसलसम्म छैनन् । एकदुई जनाले घरमै सामान राखेर बेच्छन् तर ब्रह्मदेव र महेन्द्रनगरभन्दा दोब्बर तिर्नुपर्छ, स्थानीय गोरख धामीले भने, त्यही भएर मलासका बासिन्दा किनमेलका लागि आधाजति टनकपुर र आधा महेन्द्रनगर पुग्छन् । उनका अनुसार गाउँमा धान, गहुँ र मकै केही पनि उत्पादन हुँदैन । खाद्यान्न किनेरै खानुपर्ने बाध्यता छ । मोटरबाटो प्ुागे त्यहाँ उत्पादित सागसब्जी, खसीबोका तथा कुखुराले बजार पाउने उनको बुझाइ छ । ब्रह्मदेव मण्डी विगतमा सुदूरपश्चिमका पहाडी जिल्लाका बासिन्दाको प्रमुख बजार हो । खाद्यान्नदेखि लुगाकपडा र अन्य सामग्री सबै यहींबाट जाने गथ्र्याे । सडक यातायात पहुँचले सबै ठाउँमा बजार विस्तार हुँदै गएपछि भने यहाँ चल्ती घटेको छ । बर्खायाममा चुरे क्षेत्रका खोलानालामा बाढी र पहिरोको जोखिम मोलेरै भए पनि किनमेलका लागि तराई झर्नुपर्ने बाध्यता रहेको मलासका बासिन्दा बताउँछन् । त्यसैले उनीहरू सकेसम्म असारदेखि भदौसम्मलाई वैशाखजेठमै खाद्यान्न जोहो गर्नतिर लाग्छन् । बर्खा लागेपछि सामान ल्याउनुपरे खोलाले बगाएर ज्यानै जान सक्ने गोरख बताउँछन् ।"
गाउँका पसल रित्तै,"तेह्रथुम (कास) म्याङलुङ नगरपालिका र फेदाप गाउँपालिकाको सीमा खोरुंगा खोलामा पुल नबन्दा स्थानीय बासिन्दा मर्कामा छन् । दैनिक उपभोग्य सामग्री गाउँ पुर्याउनै मुस्किल छ । खोलामा बहाव नघटेकाले सवारी पार गराउन सकिँदैन । फेदाप गाउँपालिकाका सिम्ले, ओयाक्जुङ, जलजले, सम्दु र इसिबुमा खाद्यान्नलगायत दैनिक उपभोग्य वस्तुको ढुवानी ठप्प छ । अघिल्लो हिउँदमा वहाब घटेका बेला ढुवानी गरिएका सामग्री सकिएकाले अभाव चुलिएको सिम्ले औंसी बजारका होटल व्यवसायी चित्र श्रेष्ठले बताए । चामल, चिउरा, चिनी, नुन, बिस्कुट, पिठोलगायत सामग्रीको अभाव छ । खाद्यान्न अभावमा दसैं खल्लो भएको श्रेष्ठको भनाइ छ ।खोरुंगामा वहाब बढेसँगै असार पहिलो साताबाट म्याङलुङसंक्रान्ति ६७ किमि सडक अवरुद्ध छ । खोलावारिका ग्रामीण सडक जेठयता हिलाम्मे छन् । ठाउँठाउँमा पहिरो खसेर हिँड्नसमेत मुस्किल पर्छ । सम्बन्धित निकायले पहिरो नपन्छाउँदा गाउँका ट्रयाक्टरसमेत थन्किएको पोक्लाबाङका यातायात व्यवसायी दुर्गाप्रसाद लिम्बूले बताए । सामान लैजान नसकेर गाउँका बजारपसल रित्तै छन् । धेरैको व्यवसाय बन्द भएको औंसी बजार व्यवस्थापन समिति अध्यक्षसमेत रहेका लिम्बूले जानकारी दिए । खोला तार्न नसकिँदा गाउँमा उत्पादित तरकारी, दूध, गोलिया, अदुवालगायतले बजार पाउन नसकेको फेदाप गाउँपालिका २ ओयाक्जुङका नरबहादुर दर्जीले बताए । औंसीका होटल व्यवसायी श्रेष्ठका अनुसार उनीकहाँ चामल, नुन, चिउरा, चिनी, तेल, चाउचाउ सकिएको छ । ग्राहकलाई त्यसै फर्काउनुपरेको छ, उनले भने । ओयाक्जुङ गाउँ भएर राष्ट्रिय गौरवको आयोजना मध्यपहाडी लोकमार्ग निर्माण भइरहेको छ । ग्रामीण पहुँच कार्यक्रम (र्याप), जिल्ला समन्वय समिति, साबिकका गाविसलगायतले खनेका सडक धेरै छन् । असारयता यी कुनै पनि सडकमा गाडी गुडेका छैनन् । खोरुंगामा पुल नहुँदाको पीडा खोलावारिका बासिन्दाले वर्षौंदेखि भोगिरहेको जिविस पूर्वसदस्य अम्बिकाप्रसाद दुलालले बताए । डाइभर्सन बनाइदिन जिसस, दलका अगुवा, जनप्रतिनिधिसँग पटकपटक कुरा राख्दा पनि सुनुवाइ नभएको उनको गुनासो छ । दुईवटा ह्युमपाइप राखेर अस्थायी डाइभर्सन बनाइदिएको भए यो समस्या आउने थिएन, उनले भने । गाउँमा सडक बनेपछि खाद्यान्नलगायत सामग्री ढुवानी गर्न गाउँलेलाई सहज थियो । अघिल्ला वर्ष खोलाको बहाव अहिलेजति माथि आउँदैनथ्यो । सदरमुकामबाट सामान लिएर गएका सवारी खोला तर्न नसकेर फर्किन थालेका छन् ।"
चिकित्सकमाथि हातपात,"धरान बीपी कोइराला स्वास्थ्य विज्ञान प्रतिष्ठानका आवासीय चिकित्सकले सोमबार बिहानदेखि ओपीडी र वार्ड बहिष्कार गरेका छन् । उनीहरूले बिरामी उपचार गरिरहेका चिकित्सकमाथि हातपात र दुव्र्यवहार गर्नेलाई कारबाही नगरेसम्म काममा नफर्कने बताए ।आइतबार राति साढे १० बजे चिकित्सक र नर्समाथि हातपात र दुव्र्यवहार भएको थियो । त्यसपछि ओपीडी र वार्ड बहिष्कार गरेका हुन् । अस्पतालका अनुसार बराह नगरपालिका२ पुनर्वासका ७२ वर्षीय डम्बरबहादुर बराइलीलाई ह्दयाघात भएपछि आफन्तले उपचारका लागि भर्ना गरेका थिए ।जुनियर रेजिडेन्ट वेल्फेयर सोसाइटीका सचिव रोशन पराजुलीले बराइलीको उपचारमा लापरबाही भएको भन्दै सघन उपचार कक्षभित्रै प्रवेश गरेर केही युवाहरूले मेडिसिन विभागका डा प्रदीप मण्डल, एनेस्थेसिया विभागका डा अजित झा र नर्समाथि हातपात गरेको बताए । उनीहरूले सघन उपचार कक्षका ढोका, केही उपकरण र झ्यालसमेत तोडफोड गरेका छन् ।उपचार गर्दागर्दै सघन उपचार कक्षभित्र झडप भएपछि त्रसित हुँदै उपचारमा संलग्न चिकित्सक र नर्स बाहिरिएपछि ह्दयाघात पीडित बराइलीको राति साढे ११ बजे मृत्यु भएको थियो । मृतकका आफन्तले चिकित्सकको लापरबाहीले बराइलीको मृत्यु भएको आरोप लगाएर शव जिम्मा लिन नमानेपछि सोमबार १२ बजेसम्म शव सघन उपचार कक्षमै थियो । अस्पताल व्यवस्थापन र मृतकका आफन्तबीचको वार्तामा औषधि उपचार र आईसीयूमा राखेको शुल्कमा छुट र परिवारका अन्य सदस्य बिरामी भए थप छुट दिने सहमतिपछि शव जिम्मा लिइएको छ । सोसाइटीका सचिव डा पराजुलीले चिकित्सकको लापरबाही भएमा न्यायिक छानबिन गर्ने अधिकार सबैसँग भएको बताए ।"
दुईजनाविरुद्ध मुद्दा,कञ्चनपुर (कास) आइतबारदेखि अवरुद्ध महाकाली अञ्चल अस्पतालको सेवा सोमबार साँझबाट सुचारु भएको छ । प्रशासन कार्यालयमा भएको सर्वपक्षीय भेलापछि सहमति जुटेको हो ।सुत्केरीका क्रममा शिशुको मृत्यु भएपछि आफन्तले चिकित्सकमाथि हातपात गरेका थिए । हातपात विरुद्ध स्वास्थ्यकर्मीहरूले सेवा ठप्प पारेका थिए । अञ्चल अस्पताल व्यवस्थापन समिति अध्यक्ष अशोक पाण्डेयका अनुसार प्रहरीले नियन्त्रणमा लिएका ५ जनामध्ये ३ जनालाई तत्काल रिहा गर्ने र बाँकी २ जनाविरुद्ध सार्वजनिक अपराधको मुद्दा दर्ता भएकाले कानुनी प्रक्रिया अगाडि बढाउने सहमति भएको छ ।
दुर्घटनामा ३ को मृत्यु,ताप्लेजुङ (कास) फुङलिङ नगरपालिका१० भालुगौंडेमा सोमबार भएको दुर्घटनामा दुई जनाको मृत्यु भएको छ । घाइते दुई जनालाई फिस्टेल एयरको हेलिकप्टरबाट थप उपचारका लागि काठमाडौं लगिएको छ । पाथीभरा दर्शनका लागि जाँदै गरेका मोरङ उर्लाबारीकी अनिता थापा घिमिरे र होमराज घिमिरेको मृत्यु भएको डीएसपी ज्ञानेन्द्रबहादुर बस्नेतले बताए । यस्तै मनाङको नासोङ गाउँपालिका१ तालगाउँ नजिक जिप दुर्घटना हुँदा इजरायली नागरिक २६ वर्षीया भेरेड एभियासरको उपचारका क्रममा मृत्यु भएको छ ।
किशोरीको हत्या,रामेछाप (कास) कान्लाको घाँस काटेको रिसमा सँधियार युवकको आक्रमणबाट बेतालीकी १६ वर्षीया अम्बिका बस्नेतको हत्या भएको खुलेको छ । अनुसन्धानका क्रममा साबिक बेताली गाविसका राजन कार्कीले साँधको घाँस काटेको निहुमा भनाभन हुँदा अम्बिकाको हत्या गरेको स्विकारेको प्रहरीले जनाएको छ । प्रहरी निरीक्षक राजकुमार थापाका अनुसार हत्यापछि उनी गाउँमै थिए । दुई दिनअघि पक्राउ गरेर आइतबार सार्वजनिक गरेको हो । उनी विरुद्ध कर्तव्य ज्यान मुद्दा दर्ता गरिएको छ ।
राष्ट्रिय कविता महोत्सव,"धरान (कास) कवि विमल गुरुङको ४३ औं जन्मजयन्ती तथा विमल स्मृति पुस्तकालयको २७ औं वार्षिकोत्सव पारेर राष्ट्रिय कविता महोत्सव गरिने भएको छ । कात्तिक १९ मा धरान१८ स्थित पुस्तकालयमा प्रतियोगिता गरिने सचिव राजेश विद्रोहीले जानकारी दिए । उक्त अवसरमा कविद्वय बम देवान र मिश्र वैजयन्तीलाई सम्मान पनि गरिनेछ । विद्रोहीका अनुसार, प्रतियोगितामा पहिलो, दोस्रो र तेस्रो हुनेलाई क्रमश: २० हजार, १५ हजार र १० हजार रुपैयाँ पुरस्कारस्वरूप दिइनेछ ।उक्त पुस्तकालय विमलका लाहुरे बाबु पूर्णबहादुर गुरुङले २०४८ मा स्थापना गरेका हुन् । पुस्तकालयले गतवर्ष ५० लाख रुपैयाँको अक्षय कोषसमेत स्थापना गरेको छ ।पुस्तकालय अध्यक्ष गुरुङका अनुसार उक्त पुस्तकालयसँग धरान१८ को बुद्धचोकमा रहेको भवन र पुस्तकालय गरी करिब ५ करोडको पुँजी छ"
रहस्य छ आफूभित्रै,"काठमाडौं रंगीबिरंगी चराहरू एकै ठाउँ । त्यो पनि मानव स्वरूपमा । अझ उनीहरूको हाउभाउ उनीहरूकै चरित्रअनुसार प्रत्यक्ष देख्न पाउँदा कस्तो अनुभूति हुन्छ होला ? कल्पिँदा पनि रमाइलो लाग्ने नाटक हो, चराहरूको सम्मेलन ।उक्त नाटक यति बेला बत्तिसपुतलीस्थित शिल्पी थिएटरमा मञ्चन भइरहेको छ । यसलाई निर्देशन गरेकी हुन् दिया मास्केले । नाटक पर्सियाका सुफी कवि फरिद उद्दिन अत्तारको कृतिमा आधारित छ, जसको नाटय रूपान्तरण निर्देशक पिटर ब्रुक र लेखक ज्याँक्लोद कायेरले गरेका हुन् ।अभिनेत्री दिया सात वर्षअघि चराहरूको सम्मेलन बारे फिजिकल थिएटर कार्यशालामा सहभागी भएकी थिइन् । त्यति बेला उनले खासै बुझेकी थिइनन् । कतिपय कुरा नबुझेर पनि गरिँदो रहेछ, उनले भनिन्, अनि धेरैपछि त्यसको अर्थ महसुस हुन थाल्ने रहेछ ।त्यही भएर पनि दियाले यही नाटकलाई आफ्नै निर्देशनमा दर्शकमाझ ल्याएकी छन् । कुशल नृत्यांगनासमेत रहेकी उनले पहिलो पटक नाटक निर्देशन गरेर आफ्नै क्षमताको परीक्षा लिने प्रयास गरेकी छन् । डेढ घण्टाजति लामो नाटकभर चराहरूको मानव रूपको गतिविधि देख्न सकिन्छ । भँगेरा, सुगा, ढुकुर, मुजुर, चमेरालगायत विभिन्न प्रजातिका चराहरूको हूल एकै ठाउँ भेला हुन्छ । कलाकारहरूको शारीरिक अभिव्यक्ति नै दर्शकका लागि हेर्नलायक विषय हो । मञ्चमा सुरुको बेला चराहरूको जुन हाउभाउ थियो त्यो आकर्षक थियो ।चराहरू सधैं ऊर्जाशील हुन्छन् । नाटकमा भने त्यो गुण अन्तिमसम्म यथावत् रहेको पाइँदैन । उनीहरू आफूभित्रको म खोज्न यात्रामा लाग्छन् । नाटक यात्रामा हराउँछ । त्यसै हूलमा कलाकारहरूको गति बिस्तारै ओइलाउँदै जान्छ । खोजीमा उडिरहेका चराहरूलाई विस्तारै थाकेको अनुभव हुन्छ । नाटकको सबल पक्षचाहिँ नाटकमा चरापात्रहरूले उच्चारण गरेका जीवनोपयोगी सूक्तिहरू हुन् ।आफ्नै शैलीको जीवन बिताइरहेका चराहरू राजा खोज्न मरुभूमि जानुपर्ने चुनौतीपूर्ण संघर्ष नाटकको मूल प्लट हो । दियाले चराहरूलाई ऊर्जाशील बनाउन उडन्ते अभिनयमा देखाएकी छैनन् । नाटकमा चरा उडिरहेको देखाउँदा कमेडी हुने र त्यसले नाटकको मूल मर्म ओझेल पर्ने खतरा हुँदा फरक जुक्ति लगाएको दियाले बताइन् ।नाटकमा रहस्य लगभग अन्तिमसम्म छ । चराहरूको यात्राको टुंगो कसरी लाग्छ भन्ने कौतूहल दर्शकमा रहिरहन्छ । रहस्य आफूभित्रै छ, अन्यत्र खोज्न थाल्नु मूर्खता हो भन्ने सन्देश नाटकले दिन खोजेको छ ।बुझ्न धेरै बाँकी छ, दियाले भनिन्, परिपक्वता छिट्टै आउँदैन ।कात्तिक १ सम्म मञ्चन हुने एक्टर्स स्टुडियोको प्रस्तुतिमा सुरज मल्ल, आयुष प्याकुरेल, अर्जुन न्यौपाने, गौरव विष्ट, मनीष निरौला, सेरफ लामा, मनोज थापामगर, कमल देवकोटा, सुमन श्रेष्ठले अभिनय गरेका छन् ।"
खाँचो व्यावसायिक निर्माताको,"काँकडभिट्टा दिनेश पोखरेल अस्ट्रेलिया बसेर नेपाली फिल्महरूमा लगानी गरिरहेका छन् । सुपरहिट फिल्म नाइँ नभन्नु ल २ र ४ भागका यी निर्माताले भुलभुलैया र राधा पनि बनाए ।६ फिल्ममा लगानी गरिसकेका पोखरेलको अनुभव छ, नेपालमा व्यावसायिक निर्माताको खाँचो छ । नेपाली फिल्मी इन्डस्ट्रिजमा वार्षिक सरदर सयभन्दा ज्यादा फिल्म बनिरहेका छन् । तर, बढीमा १० फिल्मले मात्रै लागत उठाइरहेका छन् । १० प्रतिशत जतिले मात्रै मुनाफा गरिरहेका छन्, पोखरेल भन्छन्, ९० प्रतिशत जति फिल्म निर्माता डुबेका छन् । उनका अनुसार, नेपालमा व्यावसायिकभन्दा बढी रहर र लहडका भरमा बनेका निर्माताहरू ज्यादा छन् । विदेशमा कमाएको पैसा अन्धाधुन्ध फिल्ममा लगानी गर्दा धेरैजसो निर्माता सडकमा समेत आएको उनले देखेका छन् । तर, फिल्ममा लगानी गर्ने मामिला उनी चाहिँ ज्यादै सचेत छन् । सफल निर्देशकका फिल्महरूमा मात्रै उनले प्राय: लगानी गरेका छन् । १२ वर्षदेखि अस्ट्रेलियामा बसोबासरत पोखरेल पछिल्लो समय नेपाली फिल्मका दर्शकको स्वाद फेरिँदै गएको ठान्छन् । पुरानो ढर्राका फिल्ममहरू अब दर्शकले रुचाउँदैनन्, उनी बुझाइ छ, दर्शकको स्वाद बुझेर बनाइएका फिल्म सफल हुन्छन् । वार्षिक चार फिल्ममा लगानी गर्ने आफ्नो योजना रहेको उनले सुनाए । तर, नाइँ नभन्नु ल ४ पछि अर्को फिल्मबारे सोचेका छैनन् । उनका निर्देशक विकास आचार्यको व्यस्तताका कारण यस्तो भएको रे । यो वर्ष एकैपल्ट दुइटा फिल्म पनि बनाउन सक्छु, अन्तर्राष्ट्रिय झापाली समाजको सम्मेलनमा सहभागी बन्न आएका पोखरेलले कान्तिपुरसँग भने, नबनाउन पनि सक्छु ।"
स्तरीय गीत लेख्न राष्ट्रकविको आग्रह,"काठमाडौं (कास) यसपालिको कालिका एफएम म्युजिक अवार्ड मा राष्ट्रकवि माधवप्रसाद घिमिरेलाई लाइफटाइम अचिभमेन्ट अवार्ड प्रदान गरिएको छ । एफएमका अध्यक्षसमेत रहेका वन तथा भूसंरक्षण मन्त्री विक्रम पाण्डेले घिमिरेलाई दोसल्ला ओढाई ट्रफी र ताम्रपत्र प्रदान गरे । राष्ट्रकविलाई सम्मान गर्दा आफूहरू नै सम्मानित भएको मन्त्री पाण्डेले बताए । उहाँ सय वर्ष पुगेपछि र महाकाव्य लेखिभ्याएपछि अचिभमेन्ट अवार्ड प्रदान गर्ने सोच थियो, उनले भने, तर, हाम्रो धैर्यको बाँध टुट्यो । यसै पालि मौका मिलेकाले यो सम्मान दिएका हौं । कालिका एफएम स्रष्टा र श्रोताप्रति समर्पित रहेको पनि उनले बताए । राष्ट्रकविलाई सोमबार होटल हार्दिकमा आयोजित समारोहमा सम्मान गरिएको हो । कवि, गीतकार, गायक, संगीतकर्मीलगायत स्रष्टाका माझ राष्ट्रकविलाई आदर गरियो । म्युजिक अवार्ड समारोह भने असोज २६ मा गैँडाकोटस्थित नारायणी रिसोर्टमा आयोजना गरिने एफएमकी निर्देशक रिना गुरुङले बताइन् । हामीले यसअघि धेरै स्रष्टालाई सम्मान गरिसकेका छौं, उनले भनिन्, तर, राष्ट्रकविलाई सम्मान नगरेसम्म अधुरो महसुस भयो ।पत्नी महाकाली घिमिरेसँगै कार्यक्रममा उपस्थित ९९ वर्षीय राष्ट्रकविले अचिभमेन्ट अवार्ड प्रदान गरेकामा आयोजकलाई धन्यवाद दिए । त्योभन्दा पनि बढी चाहिँ उनले समारोहमा विविध व्यक्तित्वलाई भेट्न पाएकामा खुसी व्यक्त गरे । स्वास्थ्य अवस्थाका कारण घरबाहिर ननिस्किएको धेरै भएको थियो, कामेका हातले माइक समाउँदै उनी बोले, आज यत्तिका समयपछि तपार्इंहरूलाई देख्दा खुसी लागेको छ ।घिमिरेले सबै स्रष्टालाई समाजप्रति उत्तरदायी रहन आग्रह गरे । गीत रच्दा स्तरीयतालाई ख्याल राख्न अनुरोध गरे । सधैँ साइँलीमाइली फकाउने कुरा मात्रै रचेरगाएर हुँदैन, उनले भने, कविगीतकारले समाजप्रतिको कर्तव्य पनि बोध गर्नुपर्छ । सञ्चारमाध्यमले पनि मनोरञ्जन प्रदान गर्नुसँगै भाषासाहित्यलाई पनि सुधार्नुपर्छ । गीतकार कृष्णहरि बरालले सही व्यक्तिलाई सम्मान गर्दा संस्था आफैं सम्मानित हुने तर्क गरे । स्रष्टालाई सम्मान गर्न काठमाडौंसम्म आएर कालिका एफएमले नमुना काम गरेको छ, उनले भने । गायक कुमार बस्नेतले चाहिँ राष्ट्रकविभन्दा पहिले आफू नै सम्मानित भएको उल्लेख गर्दै कविको उन्नति र प्रगतिको कामना गरे । गीतकार यादव खरेलले स्रष्टालाई सम्मान गर्दा मर्यादाक्रम याद राखिदिन आग्रह गरे । हामीभन्दा पछि पो उहाँलाई सम्मान गरियो, खरेलले भने, मर्यादाक्रमको अध्ययन गरेको भए हुने थियो । भविष्यमा यो कुरा याद राखिदिनुहोला । उनले पनि राष्ट्रकविको दीर्घायुको कामना गरे ।समारोहमा गायक प्रेमध्वज प्रधान, साहित्यकार माया ठकुरी, गीतकार राजेन्द्र थापा, प्राडा खगेन्द्र लुइँटेल लगायतले पनि घिमिरेलाई बधाई दिएका थिए ।"
लन्डनमा देवकोटा जयन्ती,"लन्डन (कास) नेपाली साहित्य विकास परिषद् यूकेले आइतबार १०८ औं महाकवि लक्ष्मीप्रसाद देवकोटा जयन्ती मनाएको छ ।पश्चिम लन्डनस्थित एबीआई कलेज एक्टनमा आयोजित समारोहमा राजदूत दुर्गाबहादुर सुवेदीले साहित्यिक सिर्जनात्मक क्षमता र कृतिहरूका आधारमा देवकोटाको स्थान विश्वस्तरका विशिष्ट साहित्यकारहरूकै पंक्तिमा रहेको गर्वका साथ भन्न सकिने बताए । परिषद्का वरिष्ठ सल्लाहकार राघवप्रसाद धिताल (ओबीई) ले देवकोटा सामाजिक चिन्तक भएको टिप्पणी गर्दै थपे, मुनामदन ले नेपाली समाजमा समावेशिताको आवाज उति बेलै उठाएको थियो । देवकोटा नेपाली साहित्यका शिखर व्यक्तित्व थिए ।परिषद्का संस्थापक तथा अध्यक्ष सुरेशजंग शाहले नेपाली साहित्यलाई फराकिलो बनाउने र समाजलाई हेर्ने सोच बदल्ने देवकोटाका कृतिहरूले तत्कालीन अवस्थामा सामाजिक क्रान्तिको उद्घोष गरेको बताए ।कार्यक्रममा कलाकार मदन थापाले मंगल धुन प्रस्तुत गरे । थापा, कवि हरिसिंह थापा, गायिका सितु खरेल र शर्मिला सिंहले मुनामदन का केही अंश प्रस्तुत गरेका थिए । उक्त अवसरमा पूर्वराजदूत हरिकुमार श्रेष्ठको संस्मरण कृति मैत्री एक्सप्रेस सार्वजनिक पनि गरियो । कार्यक्रममा खगेन्द्र नेपाली, कोमल मल्ल, डा सुधा श्रेष्ठ, वसन्त राय क्षेत्री, वीरेन्द्र कुँवर, जुनी लामिछाने, लक्ष्मी भुसाल लगायतले आफ्ना रचना वाचन गरेका थिए ।"
प्रफुल्ल परिणीति,"रोहित शेट्टी निर्देशित गोलमाल अगेन प्रदर्शनको तरखरमा छ । अभिनेत्री परिणीति चोपडा अचेल यो फिल्मको प्रचारमा व्यस्त छिन् । यही क्रममा उनले कमेडी फिल्म खेल्दाको अनुभव र यसबाट प्राप्त उपलब्धिबारे बताउन थालेकी छन् । कुनै बेला सजिलो ठानेको कमेडी विधा असलमा निकै गाह्रो भएको उनको अनुभव छ । यो फिल्म आफ्ना लागि विविध कारणले महत्त्वपूर्ण रहेको उनले बताएकी छन् । सबैभन्दा ठूलो कुराचाहिँ यो फिल्म खेलेर मैले राम्रा साथी कमाएँ, उनी भन्छिन्, सुरुमा मलाई डर लागेको थियो । अजय देवगण, तब्बु, अरसद वारसी, तुसार कपुरजस्ता स्टारहरू थिए । उनीहरू आपसमा रमाएको देख्दा म के गर्ने होला भन्ठान्थेँ । तर, जसै उनीहरूसँग नजिक भएँ, मेरो खुसीको सीमा रहेन । पहिले पहिले कमेडी जानरालाई आफूले झारपात ठान्ने गरेको पनि उनले खुलाएकी छन् । काम थालेपछि भने उनको सोच फेरिएछ । मान्छेलाई हँसाउनु त हो, कमेडी गर्न के गाह्रो होला र जस्तो लाग्थ्यो, उनी भन्छिन्, तर, यो त झन् च्यालेन्जिङ रहेछ । बरु, ड्रामाटिक सिन पो सजिलो लाग्न थालेको छ । उनका अनुसार, परबाट हेर्दा हल्काफुल्का लागे पनि कमेडी भनेको सिरियस बिजनेस हो ।अर्कातिर, यी अभिनेत्री पाँच वर्षपछि अर्जुन कपुरसँग स्क्रिन सेयर गर्दै छिन् । सन् २०१२ मा इशकजादे फिल्ममा सहकार्य गरेका उनीहरू सन्दीप और पिंकी फरार मा पुन: देखिन लागेका हुन् । कुरा यति मात्रै होइन, उनीहरूले नमस्ते क्यानडा मा पनि एकसाथ काम गर्ने टुंगो भइसकेको छ । यी फिल्मको लागि म पूर्ण तयारीमा छु, इन्डियन एक्सप्रेससँग अर्जुनले भनेका छन्, यसकै लागि म दिल्ली पुगेको थिएँ । पात्रभित्र पस्न खोज्दै छु । दिवाकार बनर्जीले निर्देशन गर्ने भनिएको सन्दीप और पिंकी फरार मा दुई फरक समुदायका पात्रको कथा उनिएको छ । परिणीतिले पनि दिवाकारसँग काम गर्ने आफ्नो सपना रहेको बताएका छिन् । उनका फिल्म अलि फरक शैलीका हुने भएकाले अर्जुन र आफू सँधै लालायित हुने गरेको परिणीतिको भनाइ छ ।म उहाँको पात्रमा डुब्न चाहिरहेकी छु, परिणीतिले प्रफुल्ल हुँदै भनेकी छन्, दर्शकलाई केही गम्भीर चिज दिने इच्छा छ ।"
डुंगा डुब्दा १२ को मृत्यु,"कोक्स बजार (बीबीसी) म्यान्मारमा पछिल्लो महिना जारी हिंसाबाट बच्न बंगलादेश जाँदै गरेका रोहिंग्या चढेको डुंगा डुब्दा कम्तीमा १२ जनाको मृत्यु भएको छ । मृतकमध्ये १० जना बालबालिका भएको अधिकारीले जनाएका छन् । म्यान्मार र बंगलादेशको सीमामा पर्ने नाफ नदीमा डुंगा दुर्घटना हुँदा अन्य थुप्रै हराइरहेका छन् । स्थानीय सञ्चारमाध्यमले खराब मौसमका कारण घटना भएको जनाएका छन् । अधिकारीले अहिलेसम्म १० बालबालिका, १ महिला र एक पुरुषको शव प्राप्त भएको जनाएका छन् । डुंगामा सवार मानिसको संख्या यकिन भइसकेको छैन । बंगलादेशी सीमा सुरक्षा अधिकारीले करिब १ सय जनाले यात्रा गरेको अनुमान गरेका छन् । म्यान्मारबाट शरणार्थी बंगलादेश जाने क्रममा यसअघि पनि पटकपटक डुंगा डुब्बेका थिए । दुई साताअघि भएको यस्तै घटनामा ६० भन्दा बढी मानिसको ज्यान गएको थियो । म्यान्मारको राखिने राज्यमा सेनाले गरेको कारबाहीले विस्थापितहरू शरणका लागि छिमेकी बंगलादेश प्रवेश गर्ने क्रम अझै जारी छ । उनीहरूमध्ये कतिपय स्थलमार्ग हुँदै गइरहे पनि अधिकांशले माछा मार्न प्रयोग हुने साना डुंगाबाट नदी पार गरिरहेकाले दुर्घटनाका घटनामा वृद्धि भइरहेको जनाइएको छ । संयुक्त राष्ट्रसंघका अनुसार म्यान्मारबाट हालसम्म करिब ५ लाख रोहिंग्या शरणार्थी बंगलादेश प्रवेश गरिसकेका छन् । बंगालदेशी अधिकारीका अनुसार अहिले पनि दैनिक करिब २ हजारको संख्यामा रोहिंग्या बंगलादेश प्रवेश गरिरहेका छन् । यसअघि बंगलादेशका सडक यातायात तथा पुलमन्त्री अबैदुल क्वादेरले कोक्स बजारको शिविरको भ्रमण गर्दैै रोहिंग्या शरणार्थी आफ्नो देशका लागि सम्हाल्न नसकिने भार भएको बताएका थिए । उनले म्यान्मारका कारण समस्या उत्पन्न भएको भन्दै उसैले समाधान निकाल्नुपर्नेमा जोड दिएका थिए । गत अगस्ट २५ मा आर्कन रोहिंग्या साल्भेसन आर्मी (आर्सा) ले म्यान्मारको राखिने राज्यका ३० प्रहरी चौकीमा आक्रमण गरेपछि सेनाले गरेको जवाफी कारबाहीपछि रोहिंग्याहरू विस्थापित भएका हुन् । रोहिंग्याले सेनाले आतंककारीको आरोपमा क्रूर दमन गरेको जनाउँदै आएका छन् ।"
अर्थशास्त्रको नोबेल अमेरिकी प्राध्यापकलाई,"स्टकहोम (बीबीसी) यस वर्षको अर्थशास्त्रको नोबेल पुरस्कार अमेरिकी अर्थशास्त्री रिचार्ड एच थलेरलाई प्रदान गरिने भएको छ । उनलाई व्यावहारिक अर्थशास्त्रमा पुर्याएको योगदानका लागि पुरस्कार दिने निर्णय गरिएको नोबेल पुरस्कार समीतिले जनाएको छ ।७२ वर्षीय थलेर व्यावहारिक अर्थशास्त्रका एक पिताका रूपमा समेत परिचित छन् । उनी अमेरिकाको सिकागो विश्वविद्यालयका प्राध्यापकसमेत हुन् । उनले लामो समयदेखि व्यावहारिक विज्ञान र अर्थशास्त्र विषय अध्यापन गर्दै आएका छन् । विगत ४७ वर्षमा सिकागो विश्वविद्यालय सम्बद्ध २९ जनाले अर्थशास्त्र विधामा नोबेल पुरस्कार प्राप्त गरेका छन् । उनले प्रतिपादन गरेको अर्थतन्त्रको शब्दावली नजिङ अर्थात् सकारात्मक सुदृढीकरण आममानिसले कसरी खराब वा असान्दर्भिक छनोट गर्छन् भन्नेबारे केन्द्रित छ । पुरस्कारको घोषणापछि कुरा गर्दै थलेरले असल अर्थशास्त्रका एजेन्टहरू मानव भएकोमा ध्यान दिनुपर्ने बताउँदै आफू सदैव त्यसैमा प्रयासरत भएको जनाए । पुरस्कार छनोट समितिका सदस्य पर स्ट्रोयमवर्गले प्राध्यापक थलेरको योगदानले आममानिसको आर्थिक निर्णयमा उसको मनोवैज्ञानिक भूमिका उजागर गरेको जनाए । उनले भने, थलेरको उपलब्धिले व्यावहारिक अर्थतन्त्रको क्षेत्रमा अन्य अनुसन्धानकर्ताका लागि नयाँ कुरा पत्ता लगाउन गोरेटो निर्माण गरेको छ । पुरस्कार निर्णायक समितिले उनको कार्यले मानिसलाई बजारशास्त्रका नयाँ चाल पत्ता लगाउन र गलत आर्थिक निर्णय गर्न रोकेको जनाएको छ । अल्फ्रेड नोबेलको नाममा सन् १९०१ देखि प्रदान गर्न थालिए पनि अर्थशास्त्र विधामा भने १९६९ देखि प्रदान गर्न थालिएको हो । पुरस्कार राशि ९० लाख डेनिस क्रोनर (११ लाख अमेरिकी डलर) रहेको छ ।"
अमेरिकाटर्की भिसा सेवा स्थगन,"अंकारा (बीबीसी) टर्कीले अमेरिकी कूटनीतिक नियोगका थप एक कर्मचारीविरुद्ध पक्राउ पुर्जी जारी गरेको जनाएको छ । सोमबार टर्कीका सञ्चारमाध्यमले फेथुल्लाह गुलेनविरुद्ध पक्राउ पुर्जी जारी गरिएको जनाएका छन् । उनीहरूका अनुसार गुलेनको खोजी भइरहेको छ । उनका श्रीमती र बच्चासँग आवश्यक सोधपुछ गरिएको अधिकारीले जनाएका छन् । यसै साता टर्कीले गतवर्ष भएको असफल कु को प्रयासमा संलग्न भएको आरोपमा अमेरिकी कूटनीतिज्ञलाई पक्राउ गरेको थियो । तर अमेरिका र उनले आफू कु प्रयासमा संलग्न भएको आरोप अस्वीकार गर्दै आएका छन् । मेटिन टोपुजको पक्राउपछि दुवै देशले प्रवेशाज्ञासम्बन्धी सबैजसो सेवा स्थगित गरेका छन् । गुलेनको पक्राउपछि अमेरिकाले गैरआप्रवासी सेवा स्थगित गरेपछि टर्कीले प्रवेशाज्ञासम्बन्धी सबै सेवा स्थगित गरेको हो । यद्यपी टर्कीले अमेरिकालाई आफ्नो निर्णयमा पुनर्विचार गर्न आग्रह गर्दै आएको छ । सोमबार टर्कीका विदेशमन्त्री मेलभुट काभुसोग्लुले पछिल्लो आशंकाले अनावश्यक तनाव सिर्जना भएको जनाएका थिए । उनले पछिल्लो समय जारी तनावले दुवै देशलाई नोक्सान पुग्ने दाबी गरेका छन् ।दुई देशबीचको तनावपछि टर्कीको मुद्रामा समेत केही गिरावट आएको जनाइएको छ । अमेरिकी राष्ट्रपति डोनाल्ड ट्रम्पले अमेरिका र टर्कीको सम्बन्ध इतिहासकै सबैभन्दा राम्रो भएको महिना नबित्दै दुई देशबीच तनाव उत्कर्षमा पुगेको हो । टर्कीका राष्ट्रपति रेसेप तैयप एर्दोगानले पनि गुलेनलाई उक्त घटनामा संलग्न भएको आरोप लगाउँदै आएका छन् । २०१६ को जुलाईमा भएको असफल प्रयासपछि ४० हजार मानिस पक्राउ परिसकेका छन् । घटनामा संलग्न भएको आरोपमा १ लाख २० हजार सेना, प्रहरी र सरकारी कर्मचारी बर्खास्त भइसकेका छन् ।"
बीबीआईएनमार्फत नेपाल र बंगलादेशबीच सहकार्य हुने,"काठमाडौं नेपाल र बंगलादेशको कूटनीतिक संयन्त्रले नेपाल, बंगलादेश, भारत र भुटान (बीबीआईएन) उपक्षेत्रीय सञ्जाल फ्रेममा रहेर दुईपक्षीय विषयलाई अघि बढाउने सहमति गरेका छन् । परराष्ट्र सचिवस्तरीय संयन्त्र बैठकमा व्यापार, यातायात सञ्जाल, जनस्तरको सम्बन्ध, पर्यटन, बन्दरगाह उपयोगजस्ता विषयमा छलफल भएको ढाकास्थित नेपाली दूतावासले सोमबार विज्ञप्ति जारी गरी जनाएको छ । बैठकमा जनस्तरको सम्बन्धका विषयमा थप गृहकार्य गर्नुपर्ने विषयमा पनि समझदारी भएको विज्ञप्तिमा जनाइएको छ । दुई देशबीचको व्यापार प्रवद्र्धन, ऊर्जा क्षेत्रमा लगानी, सम्पर्क सञ्जाल विस्तार, संस्कृति, उच्च शिक्षा र पर्यटन प्रवद्र्धनलगायत विषयमा पनि बैठकमा छलफल भएको दूतावासले जनाएको छ । उच्च शिक्षाका लागि बंगलादेश पुगेका नेपाली विद्यार्थीको संख्या धेरै रहेको र उनीहरूका विषयमा पनि त्यहाँको सरकारले ध्यान दिनुपर्ने विषय छलफलमा उठेको अधिकारीहरूले बताए । संयन्त्रमा छलफल भए पनि तयारी अभावले ठोस निर्णय भने हुन सकेन । यातायात र बन्दरगाहका विषयमा कूटनीतिक संयन्त्रमा छलफल हुने यसअघि नै तय भए पनि त्यसमा तयारी अभाव देखिएको एक सहभागीले बताए । बंगलादेश र नेपालबीच यातायात सञ्चालनका विषयमा छलफल हुने भनिए पनि अझैसम्म कार्यान्वयनमा आउन सकेको छैन । नेपालको आन्तरिक गृहकार्य कमजोर हुँदा कतिपय विषय अघि बढ्न नसकेको हो । परराष्ट्र सचिव शंकरदास बैरागी नेतृत्वको टोलीले बंगलादेशका परराष्ट्रमन्त्री अबुल हसान मोहमद अलीसँग पनि छुट्टै भेट गरेको थियो । टोलीमा परराष्ट्रका सहसचिव तथा दक्षिण एसिया (राजनीति) महाशाखा प्रमुख भृगु ढुंगाना, वाणिज्य र ऊर्जा मन्त्रालयका सहसचिव पनि सहभागी थिए । यसअलावा दूतावासबाट राजदूत डा चोपलाल भुसाल पनि सहभागी थिए । छलफलका क्रममा दुईपक्षीय सहकार्य र समन्वयलाई थप विस्तार गर्ने समझदारी भएको बताइएको छ । यातायात सञ्जाल र ऊर्जा व्यापारका लागि पावर हब (उपक्षेत्रीय ग्रिड) मा बढी जोड दिइएको पनि अधिकारीहरूले बताए । दक्षिण एसियाली क्षेत्रीय सहयोग संगठन (सार्क) अन्तर्गत घोषित बीबीआईएन उपक्षेत्रीय संयन्त्र भुटानको संसदले पारित नगरेपछि आफैं अन्योलमा छ ।"
तीन न्यायाधीश सर्वसम्मत,"काठमाडौं (कास) संसदीय सुनुवाइ विशेष समितिले सर्वोच्च अदालतका लागि प्रस्तावित तीन न्यायाधीशको नाम सर्वसम्मत अनुमोदन गरेको छ । समितिको सोमबारको बैठकले न्यायपरिषद्बाट प्रस्तावित उच्च अदालतका न्यायाधीशत्रय बमकुमार श्रेष्ठ, डम्बरबहादुर शाही र टंकबहादुर मोक्तानलाई अनुमोदन गरेको हो ।"
मनपरी भाडा लिनेलाई कारबाही,ओखलढुंगा (कास) आफूखुसी भाडा लिएर यात्रु बोक्ने रातो नम्बर प्लेटका गाडीलाई प्रशासनले नियन्त्रणमा लिएको छ । निजी नम्बर प्लेट राखेर भाडाका सवारी साधन सरह यात्रु बोक्नेलाई कारबाही थालिएको हो ।आइतबार मात्रै २५ बोलेरो जिप र एउटा एम्बुलेन्स नियन्त्रणमा लिइएको जिल्ला प्रहरीका डीएसपी अर्जुन तिमिल्सिनाले बताए । उनले सवारीधनीलाई यही असोजभित्र नियम पालना गर्ने कागज गराएर छाडेका छन् । यात्रु बोक्न चाहेमा असोजभित्रै कालो नम्बर प्लेट बनाएर आउनुपर्ने प्रहरीले जनायो ।यात्रु तथा सवारीधनीले भने प्रहरीको कडाइले ग्रामीण भेगका यात्रु मारमा परेको गुनासो गरेका छन् । कच्ची सडकमा भाडाका नम्बर प्लेटका टाटा सुमो र बस चल्न नसक्ने भन्दै बोलेरो चल्न दिनुपर्ने माग उनीहरूले गरेका हुन् । यसअघि बोलेरोले क्षमताभन्दा बढी यात्रु बोक्दै आएका थिए ।यस्तै भूतपूर्व भारतीय गोरखा सैनिक संघले सञ्चालन गरेको एम्बुलेन्सले समेत यात्रु बोकेको कारण नियन्त्रणमा लिइएको छ । एम्बुलेन्सले शव र यात्रु बोक्ने गरेको गुनासोको आधारमा पक्राउ गरिएको प्रहरीले जनायो । दसैंअघि नै प्रशासनले यातायात व्यवसायीहरूसँग छलफल गरी दसैंभरि मात्र बोलेरोले यात्रु बोक्न दिने निर्णय गरेको थियो । त्यतिखेरै रातो नम्बर प्लेट भएका सवारीलाई यात्रु बोक्ने हो भने कालो नम्बर प्लेट बनाउने प्रक्रियामा जान सुझाव दिएको डीएसपी तिमिल्सिनाले बताए । सोही निर्णय कार्यान्वयन स्वरूप कारबाही प्रक्रिया अघि बढाइएको उनको भनाइ छ । पटकपटक पक्राउ पर्दासमेत नियम नमान्ने सवारीको हकमा दर्ता खारेजका लागि सिफारिस गर्नेसम्मको कारबाही गर्ने प्रहरीले जनाएको छ । जिल्ला प्रशासन र जिल्ला प्रहरीको संयुक्त प्रयासमा कारबाही अघि बढाइएको थियो ।
बन्दै गरेको घर धितो राखी तीन लाख ऋण,"दोस्रो किस्ताका लागि योग्य लाभग्राहीहरूले स्थानीय तहको सिफारिसमा अग्रिम रूपमा अर्को किस्ता पाउने भएका छन् । गाउँपालिका, नगरपालिका, उपमहानगरपालिका तथा महानगरपालिकाको सिफारिसमा अग्रिम रूपमा तेस्रो किस्तासमेत पाउने व्यवस्थाका लागि अर्थ मन्त्रालयले स्वीकृति दिइसकेको प्राधिकरणले जनाएको छ । स्थानीय तहको जिम्मामा लाभग्राहीले पाँच महिनाभित्र घर सम्पन्न गर्ने सर्तमा तेस्रो किस्ता आवास अनुदान अग्रिम रूपमा पाउने भएका हुन्, विज्ञप्तिमा भनिएको छ, निजी आवास निर्माणमा लाभग्राहीलाई अग्रिम रूपमा तेस्रो किस्ताको रकम उपलब्ध होस् भनी राष्ट्रिय पुनर्निर्माण प्राधिकरणले गरेको प्रस्तावलाई अर्थ मन्त्रालयले स्वीकृति दिएको हो । यो व्यवस्थापछि अब घरको जग उठाएर दोस्रो किस्ता लिन योग्य भएका घरधनीले दोस्रो किस्ताबापतको डेढ लाख र तेस्रो किस्ताबापतको एक लाख गरी एकैपटक अढाई लाख पाउने भएका हुन् । यो व्यवस्थापछि निजी आवास निर्माण गर्न चाहने घरधनीले जग उठाइसकेपछि एकमुष्ठ रकम प्राप्त गरी घर निर्माण सम्पन्न गर्न सक्नेछन्, विज्ञप्तिमा भनिएको छ । सरकारले भूकम्पपीडितलाई निजी घरको जग निर्माणका लागि पहिलो किस्ताबापत ५० हजार, जगभन्दा छाना छाउनुपूर्व दोस्रो किस्तामा डेढ लाख र छाना छाउनका लागि तेस्रो किस्ताको एक लाख रुपैयाँ दिने व्यवस्था गरेको थियो । हाल आएर जग निर्माणपछि दोस्रो किस्तासँगै तेस्रो पनि पाउने व्यवस्था गरिदिएको हो ।२०७२ वैशाख १२ को भूकम्प गएको ३० महिना भइसक्दा पनि हालसम्म ६ प्रतिशतले मात्रै घर बनाइसकेका छन् । बाँकी सबै पीडित अझै टहरामा छन् । चरम राजनीतिका कारण भूकम्प गएको ९ महिनापछि मात्रै प्राधिकरण गठन भएको थियो । त्यसको प्रमुखका लागि मुख्य गरी एमाले र कांग्रेसबीच हानथाप हुँदा काम प्रभावित भएको थियो । यसबीचमा दुई जना प्रमुख कार्यकारी अधिकृत फेरिसकेका छन् । अहिलेका प्रमुख पोखरेल कांग्रेसका तर्फबाट प्रतिनिधिसभा सदस्यका लागि सिफारिस पनि भएका छन् ।"
तिहारलक्षित ११ टोली परिचालन,"काठमाडौं दसैंअघि गरिएको अनुगमनका क्रममा दोषी पाइएका व्यवसायीलाई कारबाही गर्न नसके पनि सरकारले पुन: विशेष अनुगमन थालेको छ । तिहारलक्षित गरी आपूर्ति मन्त्रालयले ४ र आपूर्ति व्यवस्थापन तथा उपभोक्ता हित संरक्षण विभागले ५ टोली गठन गरी अनुगमन सुरु गरेको हो । खाद्य प्रविधि तथा गुण नियन्त्रण विभागले पनि मंगलबारदेखि दुई टोली बजारमा खटाउने जनाएको छ । विभागले विशेषत: मिठाई, तेल, मसला पसलमा अनुगमन गर्ने खाद्य विभागका प्रवक्ता पूर्णचन्द्र वस्तीले बताए । तिहारमा मुख्यत: मिठाई, मसलाको कारोबार उच्च हुन्छ । उपभोक्ता ठगिने सम्भावना पनि बढी नै हुन्छ, वस्तीले भने, तिहार र छठलाई लक्षित गरी अनुगमन टोली खटाउँदै छौं । विभागका अनुसार बजारमा मुख्यत: घिउ र तेलमा बढी समस्या रहेको गुनासो छ । घिउतेलमा मिसावटभन्दा पनि कच्चा पदार्थ न्यून गुणस्तर र भण्डारणको समस्याले सरकारी मापदण्डभित्र नपरेको विभागको दाबी छ । टोलीले खानेतेलमा पनि अनुगमन गर्ने खाद्य विभागले जनाएको छ । आपूर्तिसँगको अनुगमन र दोषीलाई कारबाही गर्न ढिलाइ हँुदा खाद्यको बदनामी भयो, खाद्य विभागका महानिर्देशक सञ्जीव कर्णले भने, मगलबारदेखि टोलीले खटाउँछौं । उपभोक्ता ठगी गर्नेलाई खाद्य ऐनअनुसार कारबाही हुन्छ । आपूर्ति विभागले तिहारलाई लक्षित गरी उपत्यकामा ४ र उपत्यकाबाहिर एउटा टोली खटाएको छ । टोलीले आइतबार फलफूल तथा तरकारी, खाद्य किराना, रेडिमेड कपडा र मिठाई गरी ३१ वटा व्यावसायिक पसलमा अनुगमन गरेको थियो । त्यसक्रममा फलफूल तथा तरकारीमा विषादी प्रयोग भएको फेला परे पनि सुधार गर्न निर्देशन दिएर उन्मुक्ति दिएको छ । व्यवसायीलाई कुहिएका र सडेका फलफूल तथा तरकारीहरू बिक्री वितरण नगर्न निर्देशन दिएको छ । खाद्य पसलमा पनि मूल्यसूची नभएको तथा म्याद नाघेका सामानहरू बिक्री गरेको फेला परेको थियो । तर, टोलीले केही बिस्कुट, फ्यान्टा, कोकलगायतको बोतल नष्ट गरेर म्याद नाघेको सामान बिक्री नगर्न निर्देशन दिएको थियो । लत्ताकपडा पसलमा पनि प्रत्येक सामानमा ट्याग राख्न, खरिदबिक्री बिल लिनेदिने गर्न निर्देशन दिएर उन्मुक्ति दिएको छ । आपूर्तिको विशेष टोलीले सोमबार पनि लत्ताकपडा र खाद्यान्न गरी २० वटा पसलमा अनुगमन गरेको छ । त्यसक्रममा खरिद बिल र बिक्री बिल व्यवस्थित गरी राख्न, खरिद बिल र बिक्री बिलको मूल्य देख्ने गरी ट्याग राख्न र खरिदबिक्री बिलसहित ७ दिनभित्र विभागमा उपस्थित हुन निर्देशन दिएको छ । अनुगमनका क्रममा कैफियत फेला परेका व्यवसायीलाई निर्देशन मात्रै दिँदा बजारमा थप समस्या भएको उपभोक्ताकर्मीहरू बताउँछन् । कारबाही नहुँदा व्यवसायीको मनोबल उच्च हुँदै गएको छ ।विभागको कर्मचारीहरूका अनुसार दसैंअघि दरबारमार्ग पसलमा अनुगमन र सिलबन्दी गर्दा विवाद उत्पन भएपछि निर्देशन मात्रै दिने गरेको छ । अनुगमनको क्रममा लत्ताकपडामा अत्यधिक कैफियत देखिन्छ । सिलबन्दी गर्दा पुन: विवाद हुने सम्भावना रहन्छ, अनुगमनमा सहभागी विभागका एक अधिकारीले भने, माथिल्लो कर्मचारीको निर्देशनअनुसार सुधार गर्न निर्देशन मात्रै दिएका छौं । चाडबाड नजिकिए र मन्त्री फेरिएलगत्तै विशेष अनुगमन हुन्छ । प्रचारप्रसारको लागि अनुगमन गरिन्छ । अनुगमनका क्रममा कैफियत भेटिए पनि व्यवसायीलाई कारबाही नगरी छुट दिएको छ । विशेष अनुगमन चाडबाड मनाउनका लागि हुने गरेको उपभोक्ताकर्मीहरू आरोप लगाउँछन । सरकारले उपभोक्ताका लागि नभई व्यापारीका लागि अनुगमन गरेको छ । कर्मचारीहरू चाडबाड मनाउनका लागि अनुगमन गरेको गुनासो छ, उपभोक्ता हित संरक्षण मञ्चका अध्यक्ष ज्योति बानियाले भने, अनुगमनका लागि अनुगमन हुनु भएन । यसको जवाफ विभागले दिनुपर्छ । अनुगमनको क्रममा कसुर गरेको व्यवसायीलाई मुद्दा चलाएर कारबाही हुनुपर्ने बताए । तर, विडम्बना समातेपछि उन्मुक्ति दिने गरिएको छ, उनले भने । आपूर्ति विभागका महानिर्देशक कुमार दाहालले दोषीलाई उन्मुक्ति नहुने बताए । चाडबाडको अवसरमा सर्वसाधारणलाई ठगीबाट बचाउन अनुगमन टोली खटाएको बताए । अनुगमन टोली घिउ, मिठाई, लत्ताकपडामा केन्द्रित हुने उनले जनाए । उपत्यकामा ४ टोली खटाएका छौं । जिल्लामा एउटा टोली गएको छ, उनले भने, जिल्लामा खटिएको टोलीले बारा, पर्सा, मकवानपुर, भैरहवा, हेटौंडालगायत औद्योगिक क्षेत्रमा अनुगमन गर्छ । कैफियत भेटिए उन्मुक्ति हुँदैन । दरबारमार्ग अनुगमनको हकमा कारबाही गर्नका लागि सम्पूर्ण फाइलहरू प्रहरीलाई बुझाएको बताए । मन्त्रालयले पनि अनुगमन भन्दै जिल्लामा ४ टोली खटाएको छ । जानकारहरूका अनुसार मन्त्रालयले नीतिनियम बनाउने हो । तर, प्रचारबाजीका नाममा अनुगमन भएको उपभोक्ताकर्मीहरू बताउँछन् । आपूर्तिमन्त्रीको टोलीले अनुगमन गर्दा कैफियत भेटियो । सिलबन्दी भएका पसलहरू कारबाही नगरी फुुकुवा गरियो, उपभोक्ता अधिकार अनुसन्धान मञ्चका अध्यक्ष माधव तिमिल्सेनाले भने, मन्त्रीले गरेको अनुगमनमा कारबाही नहुँदा बजार सुधारको आशा गर्न सकिँदैन । कारबाही नगर्ने प्रवृत्तिले मन्त्रीद्वारा गरिएको अनुगमन पनि नाम मात्रैको भएको उनले बताए । अनुगमनलाई प्रभावकारी बनाउन अनुगमनको जिम्मा स्थानीय तहलाई दिनुपर्ने बताए ।यसैबीच आपूर्ति विभागको अनुगमन टोलीले हेटौंडामा रहेको नारायणी मिल्क एन्ड फुड्स प्रालिमा सिलबन्दी गरेको छ । शाखा अधिकृत श्रीप्रसाद अधिकारीको नेतृत्वमा भएको अनुगमनमा आइसक्रिम स्टोरहरूमा अत्यधिक फोहोर, पाम आयलको प्रयोग गरेको फेला परेको थियो ।"
गौचन हत्याको निजी क्षेत्रद्वारा भत्र्सना,"काठमाडौं (कास) नेपाल निर्माण व्यवसायी महासंघका अध्यक्ष शरदकुमार गौचनको हत्याको निजी क्षेत्रले भत्र्सना गर्दै दोषीमाथि तत्काल कारबाहीको माग गरेको छ । उद्योग वाणिज्य महासंघ, उद्योग परिसंघ (सीएनआई) र नेपाल चेम्बर अफ कमर्सले छुट्टाछुट्टै विज्ञप्ति जारी गरी गौतमको हत्याले लगानीको वातावरण बिग्रने भन्दै चिन्ता व्यक्त गरेका छन् । गौचनलाई अज्ञात समूहबाट दिनदहाडै राजधानीको शान्तिनगरस्थित ओम शान्ति चोकमा गोली प्रहार गरी हत्या गरिएको हो । हत्याबाट महासंघ स्तब्ध भएको छ, महासंघद्वार जारी विज्ञप्तिमा भनिएको छ, उक्त घटनाप्रति गहिरो दु:ख व्यक्त गर्दै यस्ता बर्बर, आपराधिक कार्यको महासंघ घोर निन्दा एवं भत्र्सना गर्दछ । शान्तिको सास फेर्न पाइन्छ कि भन्ने आसमा रहेका आम नेपाली जनतामा यस बर्बर घटनाले पुन: एक पटक झस्काइदिएको भन्दै महासंघले भनेको छ, उद्यमी व्यवसायी त्रसित हुन पुगेका छन् । सीएनआईले उक्त घटनालाई अमानवीय र कायरतापूर्ण कार्य भन्दै भत्र्सना गरेको छ । देश क्रमश: राजनितिक स्थायित्वतर्फ गइरहेको र व्यवसायले प्राथमिकता पाउँदै गरेको अवस्थामा राजधानीको व्यस्त स्थानमा व्यवसायीको हत्या हुँदा सम्पूर्ण व्यावसायिक क्षेत्रमा पुन: त्रास र संसयको अवस्था सिर्जना भएको छ, परिसंघको विज्ञप्तिमा भनिएको छ, यसप्रकारको अमानवीय कार्यले मुलुकमा बिस्तारै बन्दै गरेको लगानीको वातावरणमा समेत नकारात्मक असर पुर्याउने परिसंघको ठहर छ ।चेम्बर अफ कमर्सले पनि नेपालकै उत्कृष्ट निर्माण व्यवसायी भन्दै गौचनमाथिको गोली प्रहारले सुरक्षा व्यवस्था कमजोर रहेको पुष्टि भएको टिप्पणी गरेको छ । राजधानीको मुटु नयाँ बानेश्वरमा आफ्नै गाडीमा हिँडिरहेका व्यवसायीको हत्या हुनुले निर्माण व्यवयासी मात्रै होइन, नेपालका सम्पूर्ण उद्योगी व्यवसायीहरूलाई नै मर्माहत तुल्याएको छ, चेम्बरको विज्ञप्तिमा भनिएको छ ।"
वीरगन्जमा खाद्यान्न गोदाम थपियो,पर्सा वीरगन्जस्थित खाद्य संस्थान परिसरमा १ हजार टन क्षमताको खाद्यान्न गोदाम निर्माण भएको छ । मध्यक्षेत्रमा खाद्यान्न भण्डारण क्षमता बढाउन तथा दैवीप्रकोप बेलाका लागि गोदाम निर्माण गरिएको हो । संस्थानको वीरगन्ज कार्यालय परिसरमा पूर्वतर्फको खाली जग्गामा अमेरिकी सरकारले गोदाम निर्माण गरिदिएको हो । गोदाम भवन निर्माण सम्पन्न भइसकेको र औपचारिक रूपमा संस्थानलाई हस्तान्तरण प्रक्रिया मात्र बाँकी रहेको छ । अमेरिकी सरकारले संस्थानको हेटौंडा कार्यालय परिसरमा निर्माण गरी दिएको गोदाम यसअघि नै हस्तान्तरण भइसकेको छ । कार्यालय परिसरको खाली जग्गाको सदुपयोग भएको र शाखालाई अत्याधुनिक गोदाम उपलब्ध भएकाले धान र चामल भण्डारण गर्न सहज हुने वीरगन्ज कार्यालयका प्रमुख पवित्र गौतमले बताए । गोदाम भएपछि मध्यक्षेत्रको खाद्य सञ्चितिको क्षमता वृद्धि हुने उनले बताए । भौगोलिक रूपले वीरगन्ज र हेटौंडा क्षेत्र मुलुकको मध्यभागमा पर्ने भएकाले यस क्षेत्रमा खाद्यान्न सञ्चय क्षमता वृद्धि गर्न लागिएको हो । बंगलादेशको एनडीएल आर्किटेक्टले ठेक्का पाएकोमा नेपाली ठेकेदार उत्सव कन्स्ट्रक्सन एन्ड इन्टेरियरले पेटी ठेक्काबाट गोदाम निर्माण गरेको हो ।
कोकाकोलाद्वारा विजेताहरूको घोषणा,"काठमाडौं (कास) कोकाकोला नेपालले मन खोलौं कोकसँग प्रवद्र्धनात्मक अभियानमार्फत हालसम्म १० हजारभन्दा बढी विजेताहरूको नाम घोषणा गरिसकेको छ । कम्पनीले घोषणा गरेको भाग्यशाली विजेताहरूमध्ये २८ जनाले टीभीएस स्ट्राइकर १२५ सीसी बाइक, ११२ जनाले एलजी एलईडी टीभी र ११ हजार दुई सय जनाले रिचार्ज कार्ड जित्न सफल भएको जारी विज्ञप्तिमा छ । कम्पनीका अनुसार यो अभियान असोज ३० सम्म सञ्चालन हुनेछ ।"
महिन्द्राको सोरुम टेकुमा,"काठमाडौं (कास) राजधानीको टेकुमा महिन्द्राको नयाँ सोरुम सञ्चालनमा आएको छ । विक्रेता दुगड ब्रदर्स एन्ड सन्सले उक्त सोरुम सञ्चालनमा ल्याएको छ । महिन्द्रा गाडी, किन्न चाहने ग्राहकका लागि सजिलो होस् भनेर टेकुमा नयाँ सोरुम खोलिएको कम्पनीले जनाएको छ । नयाँ सोरुममा महिन्द्राका साना कमर्सियल भेहिकल्सहरू सुप्रो भ्यान, जितो र म्याक्सिमोलगायतका गाडीहरू उपलब्ध हुने जारी विज्ञप्तिमा छ ।"
"कतार एयरवेजको टु सिट्स, वन ग्रेट अफर","काठमाडौं (कास) कतार एयरवेजले दुई टिकट खरिद गर्दा एउटा फ्री प्रदान गर्ने विशेष योजना ल्याएको छ । टु सिट्स, वन ग्रेट अफर नाम दिइएको योजनाको उद्देश्य यात्रुले आफ्ना मित्र, परिवार वा सहकर्मीहरूका साथ कतार एयरवेजमा यात्रा गर्न सकोस् भन्ने रहेको जारी विज्ञप्तिमा उल्लेख छ । यो योजना पहिलो र बिजनेस क्लास क्याबिन्स सिटमा उपलब्ध हुुने कम्पनीले जनाएको छ ।"
एनआईसी एसिया क्यापिटलमा नयाँ सीईओ,काठमाडौं (कास) एनआईसी एसिया क्यापिटलले प्रमुख कार्यकारी अधिकृत (सीईओ) मा झनकराज ढुंगेललाई नियुक्त गरेको छ । उनी २३ वर्षयता नेपालको वित्तीय क्षेत्रमा कार्यरत रहँदै आएको बैंकले जनाएको छ । ढुंगेलले रामचन्द्र खनालको स्थानमा कार्यभार समाल्ने जारी विज्ञप्तिमा छ ।
नेपालको लक्ष्य पहिलो जित,"काठमाडौं एएफसी एसियन कप छनोटअन्तर्गत समूह एफ का सुरुआती तीन खेलमा जितविहीन नेपाली राष्ट्रिय फुटबल टोलीले मंगलबार ताजिकिस्तानको सामना गर्दै छ । एक अंकसहित नेपाल पुछारमा छ भने फिलिपिन्स ७ अंक लिएर शीर्षस्थानमा छ । दोस्रो स्थानको यमनसँग ५ अंक छ । नेपाललाई पराजित गरेको ताजिकिस्तानको खातामा ३ अंक छ । नेपाललाई प्रतियोगिताको अन्तिम चरणमा छनोट हुने सम्भावना बलियो राख्न यो खेल जित्नैपर्ने दबाब छ ।नेपालले यो खेलमा नयाँ संरचना प्रयोग गर्दै छ । नेपालले विगतका खेलमा प्रयोग गर्दै आएको ४४२ को रणनीति छाडेर ३४३ अपनाउँदै छ । टोलीले तीन सातायता यसै संरचनामा अभ्यस्त हुन दैनिक प्रशिक्षण गरिरहेको छ । यो रणनीति प्रयोग गर्दा टोलीमा पहिलाभन्दा बढी सन्तुलन आउने प्रशिक्षक ग्योतोकु कोजीको विश्वास छ ।खेलको पूर्वसन्ध्यामा प्रशिक्षक कोजीले नेपाली टोली पहिलो जितका लागि उत्रने बताए । ताजिकिस्तानसँगको खेल निकै कठिन हुनेछ तर हामी जितका लागि यहाँ आएका हौं । पछिल्लो खेलमा घरेलु मैदानमा पराजित भए पनि हामी त्यसको बदला लिने छौं, उनले थपे, ताजिकिस्तान हामीभन्दा माथिल्लो स्तरको टोली भए पनि उसका पनि कमजोरी पक्ष छन् । हामी त्यसैको फाइदा उठाउने प्रयासमा हुन्छौं ।प्रशिक्षक कोजीले समूहमा फिलिपिन्स सबैभन्दा बलियो टोली रहेको बताए । यमन र ताजिकिस्तान नेपालभन्दा केही राम्रो स्तरको टोली रहेको उनको बुझाइ छ । यद्यपि उनले फुटबलमा राम्रो खेल्ने टोलीले जित्ने हुनाले मैदानमा प्रदर्शन गर्न नसके टोलीको वरीयता र स्तरले केही फरक नपर्ने बताए ।नेपालका कप्तान विराज महर्जनले ताजिकिस्तानविरुद्धको खेल निकै कठिन हुने बताए । ताजिकिस्तानमा निकै बलिया खेलाडी छन् । प्रशिक्षकले भनेझैं हामी ३ अंककै लागि आएका हौं, उनले थपे, हामीले खेलमा पाएको मौकाको सदुपयोग गरेर आयोजक टोलीमाथि दबाब सिर्जना गर्ने प्रयास हुनेछ ।नयाँ संरचनामा उत्रने नेपाली टोलीमा पछिल्लो खेलको तुलनामा केही परिवर्तन हुने सम्भावना छ । तीन सेन्टर डिफेन्डर खेल्ने भएपछि कमल श्रेष्ठ र विराज महर्जन बेन्चमा रहने सम्भावना छ । अनन्त तामाङसँग आदित्य चौधरी र देवेन्द्र तामाङले डिफेन्स सम्हाल्ने छन् । वाइड मिडफिल्डको भूमिकामा प्रशिक्षक कोजीले भरत खवास र सुजल श्रेष्ठलाई उतार्ने तयारी गरेका छन् । यस संरचनामा पहिलाको तुलनामा दुवै खेलाडी बढी रक्षात्मक भूमिकामा हुनेछन् ।मिडफिल्डको मध्यभाग सम्हाल्ने जिम्मेवारी रोहित चन्द र विशाल राईको काँधमा हुनेछ । पछिल्लो खेलमा डेब्यू गरेका फरवार्ड जर्ज प्रिन्स कार्की पहिलोपल्ट सुरुआती लाइनअपमा पर्ने सम्भावना छ । उनीसँगै विमल घर्तीमगर र अन्जन विष्टले आक्रमणको जिम्मेवारी सम्हाल्ने छन् ।"
लुम्बिनी नवयुवा च्याम्पियन,"पाल्पा प्रदेशस्तरीय ट्वान्टीट्वान्टी क्रिकेटको सोमबार फाइनलमा प्रोफेसनल क्रिकेट क्बल पाल्पालाई १ सय रन अन्तरले पराजित गर्दै लुम्बिनी नवयुवा क्रिकेट क्लबले उपाधि जितेको छ । टस जितेर प्रोफेसनलले फिल्डिङ रोजेपछि ब्याटिङ गरेको लुम्बिनीले १८४ ओभरमा सबै विकेट गुमाई १ सय ४९ रन जोड्यो । मैनुद्दिन खानले सर्वाधिक ३५ रन जोडे । सज्रुद्दिन खानले २५, मुमिक खान र अहमद खानले १८१८ र मुरन अलीले १४ रनको योगदान दिए । प्रोफेसनलका अजय सुवेदीले ४, सुरज थापाले ३ र महेन्द्र सुवेदीले २ विकेट लिए । प्रत्युत्तरमा प्रोफेसनलले १५ ओभरमै सबै विकेट गुमाई ४९ रनमात्र बनायो । प्रोफेसनलका प्रवीन जीसीले २७ रनको योगदान दिए । अन्य खेलाडीले गतिलो स्कोर बनाउन सकेनन् । लुम्बिनीका मैनुद्दिन खान र बैतुल्लाह खानले ३३ विकेट लिए । मौनावर खानले २, वसिर खान र अहमत खानले ११ विकेट लिए । लुम्बिनीका मैनुद्दिन खान काजु म्यान अफ द म्याच भए । लुम्बिनीले ६० हजार र उपविजेताले प्रोफेसनलले ३० हजार पुरस्कार पाए । विजेतालाई जिल्ला समन्वय समितिका प्रमुख दयाराज बस्याल, दमकडा क्रिकेट क्लबका आदित्य पाण्डेय, अच्यूत पाण्डेय, बगनासकाली गाउँपालिकाका कार्यकारी अधिकृत रामचन्द्र अर्याल, तानसेन ९ का वडाध्यक्ष हरिसुमर रेग्मी लगायतले पुरस्कृत गरे । दमकडा क्रिकेट क्लब जुनियरले फेयर प्ले ट्रफी जित्यो । म्यान अफ द सिरिज लुम्बिनीका मैनुद्दिन खान भए । बेस्ट क्याच लिने अभिषेक पाण्डेय, उदीयमान खेलाडी रोजित अधिकारी र कान्छो खेलाडी सुभम भुसाल पुरस्कृत भए । तीनै खेलाडी दमकडा जुनियरका हुन् । खेल अवधिभर उत्कृष्ट रिपोर्टिङ गर्ने कान्तिपुर दैनिकका उपसम्पादक माधव अर्याल पनि सम्मानित भए । पाल्पा, रुपन्देही, कपिलवस्तु र स्याङजाका १६ टिमले प्रतिस्पर्धा गरेका थिए ।"
षडानन्दलाई कोसी कप,"भोजपुर (कास) कोसी भलिबल कपको उपाधि षडानन्द नगरपालिका१३ बोयाले चुमेको छ । षडानन्दले २५ हजार नगद पुरस्कार जित्यो । षडानन्द४, दिंलाबजार दोस्रो र अरुण गाउँपालिका १ याङपाङ तेस्रो भए । दोस्रोले १७ हजार र तेस्रोले १२ हजार पुरस्कार पाए । चौथो भएको षडानन्द१२, देउरालीले ७ हजार पायो । खुला वडास्तरीय भलिबल कोसी युवा क्लब देउरालीले आयोजना गरेको थियो । स्पर्धामा भोजपुर र संखुवासभाका १२ टिम सहभागी थिए ।"
सुनीलको खुलदुली,"हङकङ क्रिकेटमा राम्रो भिजेको मान्छे हुँ म । हङकङमा आएपछि यहाँ खेल्न मलाई त्यति गाह्रो भएन् । हङकङ क्रिकेटमा एउटा पद्धति छ । हङकङ छनोटको जुन प्रक्रिया छ, सबै पद्धतिमा चल्छ । लिगमा राम्रो खेल्यो भने स्वत: उसको राष्ट्रिय टिममा प्रक्रिया सुरु हुन्छ । नेपालमा लिग नै छैन, प्रतियोगिता पनि राम्रोसँग हँुदैन । यसैले समस्या निम्त्याइरहेको छ । यहाँ सबै प्रदर्शनमा आधारित हुन्छ, कुनै धाँधली हुँदैन । १९९६९७ को सिजनमा मैले राम्रो खेलेपछि राष्ट्रिय टोलीमा परेको हुँ । हङकङ क्रिकेटमा सुविधा पनि छ । यहाँ स्कुल लेभलदेखि क्रिकेट सुरु छ । स्कुल लिगले धेरै फरक पार्छ । यहाँ स्कुल लिग, जुनियर लिग, महिला क्रिकेट सबै छ । नेपाल र हङकङको क्रिकेट भिन्नता भनेकै यही हो । पद्धतिमा चल्ने भएकाले हङकङको क्रिकेट अहिले राम्रो भइरहेको हो । यसको अर्थ नेपालमा सबै नराम्रो छ भनेको होइन । नेपालमा पनि पद्धति भएको भए धेरै राम्रो हुन्थ्यो । नेपालमा एउटा खेलाडी पर्न पर्यो भने सयौं जना आउँछन् छनोटका लागि । तर हङकङमा खेलाडी भनेकै गिने चुनेर जम्मा ४ सयजति छन् । नेपालमा स्रोतको कुनै कमी छैन । हङकङमा भने यसमा समस्या छ । त्यही भएर पद्धति हुने हो भने नेपालको क्रिकेट धेरै राम्रो हुन्थ्यो । नेपालको टिम अहिले राम्रो छ । हङकङमा भएता पनि नेपालले दुवै खेल जित्नुपर्छ । म खेलमा नेपाललाई नै समर्थन गर्छु । मलाई लाग्छ नेपालले दुवै खेल जित्छ पनि र च्याम्पियनसिपमा टोली अगाडि बढ्ने छ ।"
थ्री स्टारलाई किस्तामा क्षतिपूर्ति,"सहिद स्मारक लिगको बी र सी डिभिजन लिगबाट ६ मतदाता थप गरिएको छ । विधान संशोधन गरी बी डिभिजनबाट ५ लाई ९ र सीबाट ३ लाई ५ क्लबलाई मतदान गर्न योग्य बनाइएको हो । यससँगै पुसमा हुने निर्वाचनमा मतदाता संख्या ७७ हुनेछ । त्यसमा ए डिभिजन लिगका १४ क्लब, ४५ जिल्ला र ४ समिति पनि हुनेछन् ।एन्फाका स्थायी १४ समितिमध्ये नौ समितिमात्र राख्न प्रस्ताव गरिएको थियो । आचार तथा फेयर प्ले, सुरक्षा, सञ्चार, स्वास्थ्य समितिलाई हटाइए पनि महिला समिति कायम नराख्ने प्रस्ताव सर्वसम्मत रूपमा अस्वीकृत भयो । विधानमै नैतिक समितिको व्यवस्था गरिएको छ, जसलाई कार्यसमितिले मनोनयन गरेपछि हटाउन साधारणसभा नै आवश्यक हुनेछ । बिच सकर र फुटसललाई पनि विधानमा समेटिएको छ ।"
उम्मेदवार बन्न खुकुलो,"विशेष अधिवेशनमा गरिएको विधान संशोधनसँगै एन्फाको कार्यसमिति निर्वाचनमा उम्मेदवार बन्न पाउने व्यवस्था खुला भएको छ । अब जसले पनि उम्मेदवारी दिन पाउने विधानमै समेटिएको छ ।कार्यकारी समितिका सदस्य २५ वर्षभन्दा कम उमेरको हुनु हुँदैन । त्यस्ता व्यक्ति एन्फाको समिति वा एन्फाको निकायमा निर्वाचन हुने साधारणसभाभन्दा अघिको पाँच वर्षमध्ये दुई वर्ष नेपाली फुटबलमा सक्रिय भएको हुनुपर्नेछ, संशोधित विधानको धारा ३३ (उपधारा १) मा भनिएको छ । यसमा एन्फाको निर्वाचन कार्यविधिको मापदण्ड पूरा गरेको हुनुपर्ने उल्लेख छ ।यसअघि विधानमा कार्यसमिति सदस्य २५ वर्षभन्दा कम र ७० वर्षमाथिका नहुने व्यवस्था थियो । एन्फाको निर्वाचन निर्देशिकाले अध्यक्ष पदको उम्मेदवारका लागि साधारणसभाको सदस्य अनिवार्य गरिएको व्यवस्थामा उक्त व्यक्तिलाई ५५ समर्थकप्रस्तावक राख्नुपर्ने तोकेको थियो । यसलाई पनि संशोधन गर्दै सबै पदका उम्मेदवारका लागि २२ समर्थकप्रस्तावको व्यवस्था गरी विधानमै समावेश गरिएको छ ।निर्वाचन प्रक्रियामा उम्मेदवारीको यस संशोधनप्रति विशेषगरी जिल्लाका प्रतिनिधिहरूले फरक मत राखेका थिए । तर अन्तर्राष्ट्रिय फुटबल महासंघ (फिफा) का प्रतिनिधि ल्युकाले उक्त व्यवस्था फिफाको पुनर्संरचनाअन्तर्गत अनिवार्य व्यवस्था भएको भन्दै पारित गर्नैपर्ने बताए । जसलाई अधिवेशन समाप्तिपछि पत्रकार सम्मेलन आयोजना गर्दै एन्फा अध्यक्ष नरेन्द्र श्रेष्ठले पारित भएको जानकारी गराए ।पछिल्ला ५ वर्षमध्ये दुई वर्ष जुनसुकै किसिमले फुटबलमा सक्रिय रहेका जो व्यक्ति पनि उम्मेदवार हुन पाउने छन्, उसका समर्थकप्रस्तावक भने साधारणसभाका सदस्य हुनुपर्नेछ । हाम्रा लागि यो नयाँ अभ्यास हो, उनले भने । देश संघीयतामा गएपछि एन्फा पनि प्रादेशिक संरचनामा जाने पनि उनले बताए ।"
इजिप्ट २८ वर्षपछि छनोट,"कायरो (एएफपी) लिभरपुल फरवार्ड मोहम्मद सलाहले इन्ज्युरी समयमा पेनाल्टीबाट गोल गरेपछि इजिप्टले आइतबार विश्वकप छनोटमा कंगोलाई २१ ले हरायो र सन् २०१८ को विश्वकपलाई रुसको टिकट काट्यो । सलाहकै गोलमा इजिप्टले अग्रता लिए पनि खेल सकिन दुई मिनेटअघि कंगोका आर्नोल्ड बोउकाले बराबरी गोल फर्काएका थिए । यो जितसँगै अफ्रिकी विश्वकप छनोटको समूह ई मा इजिप्टले युगान्डामाथि उछिन्न नसकिने ४ अंकको अग्रता लिएको छ । छनोटमा एक चरणको मात्र खेल बाँकी छ । अर्को खेलमा युगान्डाले घानासँग कम्पालामा गोलरहित बराबरी खेल्यो । छनोट हुन इजिप्टलाई भनेबराबरी पर्याप्त थिएन । इजिप्टले सन् १९९० मा पछिल्लोपल्ट विश्वकप खेलेको थियो । कीर्तिमान सातपल्टको अफ्रिकी च्याम्पियनको फुटबल त्यसयता ठूलो उचारचढावबाट गुज्रिरहेको छ । इजिप्टको छनोट यात्रा कति तनावपूर्ण रह्यो भने उसका प्रशिक्षक हेक्टर कुपरले कंगोको खेलअगाडि रक्तचाप नियन्त्रण गर्न औषधि सेवन गर्नुपरेको थियो । जीवन नै खासमा तनावपूर्ण हुन्छ, यसपल्टको विश्वकप छनोटमा म निकै ठूलो तनावबाट गुज्रिएँ, प्रशिक्षकले भने, तर अन्यमा विश्वकपका लागि छनोट भयौं र यो नै उपलब्धि रह्यो । इजिप्टको जितपछि १२ अंक भएको छ । यसअघि नाइजेरिया अफ्रिकाबाट विश्वकपमा छनोट हुने पहिलो देश भएको थियो ।"
पोल्यान्ड विश्वकपमा,"पेरिस (एएफपी) रोबर्ट लेवान्डोस्कीले युरोपेली विश्वकप छनोटमा कीर्तिमान १६ औं गोल गरेपछि पोल्यान्ड आइतबार मोन्टेनेग्रोलाई ४२ ले हराउँदै अर्को वर्ष हुने विश्वकपका लागि छनोट भएको छ । अर्कोतर्फ विश्वकपको डिफेन्डिङ च्याम्पियन जर्मनीले छनोटमा लगातार दसौं जित निकालेको छ । बायर्न म्युनिख स्ट्राइकर लेवान्डोस्कीको गोलसँगै पोल्यान्डले दुई गोलको अग्रता लिएर पनि गुमाएको थियो । त्यसयता भने पोल्यान्ड फेरि लयमा देखियो । सन् २००६ यता पोल्यान्ड विश्वकपको अन्तिम चरण पुगेको हो । दुईको अग्रता लिएर पनि २२ को स्थितिमा पुग्नु खराब हो, तेस्रो गोलपछि मात्र हामी शान्त हुन सक्यौं, लेवान्डोस्कीले प्रतिक्रिया दिए । यससँगै छनोटमा क्रिस्टियानो रोनाल्डोले अहिलेसम्म गरेको १५ गोललाई लेवान्डोस्कीले उछिनेका छन् । विश्वकपमा छनोट हुन सफल भएको सबैलाई बधाई, पोलिस प्रशिक्षक एडम नवाल्काले भने, यसका लागि अन्त्यसम्म टिममा एकता आवश्यक थियो । यसै समूह ई मा डेनमार्क र रोमानियाले ११ को बराबरी खेले । यस्तोमा समूहमा दोसो रहेको डेनमार्कले अर्को महिना हुने प्लेअफ खेल्नेछ । समूह सी मा जर्मनी छनोटका १० मध्ये सबै खेल जित्न सफल रह्यो । यसका लागि उसले अजरबैजानलाई ५१ ले हरायो । समूहको अर्को खेलमा उत्तरी आयरल्यान्ड नर्वेसँग १० ले पराजित रहेर पनि प्लेअफका लागि भने छनोट भयो । अर्को महत्त्वपूर्ण खेलमा इङल्यान्डले लिथुवानियालाई १० ले पन्छायो ।"
गाउँमा बन्यो सामूहिक आरन,"भोजपुर आमचोक ५, पावला टाङटुकका बासिन्दाले सामूहिक आरन बनाएर कृषि औजार निर्माण, मर्मत र अर्जाप्ने काम थालेका छन् । पहिले यस्तो खास समुदायले मात्रै गर्दै आएको थियो ।नजिकका विश्वकर्माहरू प्राय: बसाइँ सरे, भएका एकदुई घरमा पनि युवा वैदेशिक रोजगारी तथा बुढापाकाले काम गर्नै नसकेर छाडे, पावला ५ का वडासंयोजक गजेन्द्रबहादुर राईले भने, खेतीपाती गर्नेलाई हतियारऔजार चाहिन्छ, अर्जाप्नुपर्यो, नयाँ बनाउनैपर्यो, यो त दलितले गर्ने काम हो भनेर त भएन ।गाउँका २२ घरले गत वर्ष तिहारमा देउसी खेलेर जुटाएको ४५ सय रुपैयाँले सामूहिक आरन बनाएका हुन् । लिही, सनासो, रेती, छिनोलगायत आरनमा चाहिने सामग्री सुनसरीको चतराबाट किनेर ल्याइएको छ । बोकाएर ती सामान ल्याउँदा २ दिन लागेको थियो । जिल्लामा सडक विस्तार हुन थालेको दशक बिते पनि यो गाउँ अझै जोडिएको छैन । ५४ वर्षीय जितबहादुर राईको पालीमा आरन छ । आरनमा कोदालो, कचियाँ, हँसिया, कुटो, बन्चरो, खुकुरीलगायत कृषि सामग्री अर्जाप्छन् । गोल आफंै लिएर आउँछन् । बलको काम पनि भएकाले छिमेकी भेला भएर काम गर्छन् । यसअघि उनीहरूले ४ घण्टा धाएर साबिकको देवनटार गाविससम्म आरनको काम लिएर पुग्नुपथ्र्यो । गाउँमै आरन राखेपछि सजिलो भएको छ, आवश्यक परेका बेला आयो, अर्जाप्यो, बनायो, ६८ वर्षीय मंगलसिंह राईले सुनाए । जातीय विभेदका कारण दलितहरूले मात्रै गर्ने पेसाका रूपमा मान्यता पाएको कामप्रति गैरदलितहरूले समान व्यवहार गर्न थालेका छन् । यसले दलित र गैरदलितबीच सहकार्य पनि बढेको छ । आफ्नो पेसाप्रति सम्मान गरेको भन्दै दलितहरू आफैंले गैरदलितकहाँ आरन बनाउन, जानेको काम गर्न सिकाउने गरेका छन् । सल्लाह र परामर्श दिन हच्कँदैनन् । गैरदलित पनि दलितहरूको काम र व्यवहारलाई स्वीकार्न थालेका छन् । अधिकांश गाउँमा सामूहिक आरन छन् । कतिपयले व्यक्तिगत आरन पनि राखेका छन् । आमचोककै देवनटारमा, हतुवागढी गाउँपलिकाका ५६ स्थानमा व्यक्तिगत र सामूहिक आरन बनाइएका छन् ।यस्तै षडानन्द नगरपालिका, रामप्रसाद राई, पौवादुंमा, टेम्केमैयुङलगायत अन्य नगरपालिका तथा गाउँपालिकामा पनि सामूहिक आरन बनाइएका छन् ।"
लागूऔषध कारोबारी पक्राउ,"उदयपुर (कास) लागूऔषध कारोबारमा संलग्न ५ जनालाई प्रहरीले पक्राउ गरेको छ । कारोबार गरिरहेकै अवस्थामा उनीहरूलाई शनिबार राति गाईघाटबाट पक्राउ गरिएको हो ।त्रियुगा नगरपालिका १० बोक्सेका ३० वर्षीय पेशलकुमार घिमिरेको साथबाट प्रहरीले ३४ एम्पुल डाइजाल्याब, ३५ एम्पुल फेनरागन, ३४ एम्पुल लेबल नभएको फेनरागन बरामद गरिएको प्रहरी प्रमुख नवराज भट्टले जानकारी दिए ।यस्तै लहान ३, सिरहाका १९ वर्षीय राजु भनिने राजकुमार यादव, त्रियुगा १२ का अनिल मगर पनि पक्राउ परेका छन् । पुरानो गाईघाट बुद्धचोकका १९ वर्षीय अर्जुन चौधरी पक्राउ परेका छन् । यी सबै एकै समूहमा रही संगठित अपराधमा संलग्न रहेको प्रहरीको भनाइ छ । अर्जुन पक्राउपछि बयानका आधारमा त्रियुगा ११, पुरानो गाईघाटका विजय विकलाई पक्राउ गरिएको भट्टले जनाए ।"
सम्पदा प्रवद्र्धन भएन,"खोटाङ (कास) प्रसिद्ध धार्मिक तथा पर्यटकीय क्षेत्र मझुवागढीको प्रवद्र्धन हुन सकेको छैन । रूपाकोटको मझुवागढी क्षेत्रको पर्यटन प्रवद्र्धनका लागि २ वर्षअघि निर्माण गरिएको गुरुयोजनासमेत कार्यान्वयन हुन सकेको छैन । गुरूयोजना निर्माण भए पनि काम नभएको स्थानीयको गुनासो छ । गुरुयोजना बनेको छ, यसप्रति कसैको ध्यान गएको छैन, खोटाङ उद्योग वाणिज्य संघका अध्यक्ष राजु लयालुले भने, समृद्ध नगरपालिका बनाउन मझुवागढी क्षेत्रको गुरुयोजना कार्यान्वयन आवश्यक छ । त्यसो त यस क्षेत्रका सम्पदा कालिका भगवती मन्दिर, बुढेश्वरगुफालगायत जोखिममा पर्ने गरी अवैध रूपमा ढुंगा खानी सञ्चालन गरिएको छ । यसप्रति जनप्रतिनिधिहरू बेखबर बनेको जिविस पूर्वसभापति विष्णुकुमार राईले बताए । ढुंगा खानी सञ्चालनमा ब्रेकर प्रयोग गरिएकाले मझुवागढी क्षेत्रका सम्पदाहरू जोखिमसँगै पानीका मुहानसमेत सुकेका छन् । यसबारे प्रशासनसमेत मौन रहेको स्थानीय नेत्र कटवाल बताउँछन् । बृहत् गुरुयोजनामा धार्मिकपर्यटकीय क्षेत्रको विकासमा जोड दिइएको छ । यसअन्तर्गत दिक्तेल नगरपालिकाले विशेषज्ञ टोलीमार्फत गुरुयोजना निर्माण गरेको हो । काठमाडौंस्थित साउथ एसियन टुरिजम एडभाइजरको सहयोगमा नगरपालिकाले बनाएको गुरुयोजनामा संरचना निर्माण, कालिका भगवती मन्दिर पुन:संरचना, बुढेश्वर गुफा आसपासको संरचना निर्माण, गुम्बा, भ्युटार निर्माण, वन्यजन्तु अवलोकनका लागि मिनी जु, जैविक विविधता संरक्षण, खेल मैदानलगायत योजना छन् । समग्र मझुवा क्षेत्रलाई काँडेतारले घेरा लगाइनेछ । त्यसभित्र पर्ने तीनतले ढुंगामुनिको वन क्षेत्रमा मिनी जु बनाइनेछ । वन्यजन्तुका लागि जु क्षेत्र तथा अरू विभिन्न स्थानमा पोखरी बनाइनेछ । गुरुयोजनामा मझुवा क्षेत्रको करिब ३ सय रोपनीमा समेटिएको छ । यसमध्ये २६९ रोपनी सरकारी र अन्य भने निजी जमिन हुन् । यद्यपि यसबारे आफूलाई थाहा नभएको रूपाकोट मझुवागढी नगरपालिका प्रमुख दीपनारायण रिजालले बताए ।"
खुला दिसामुक्त अभियान निष्प्रभावी,"दमक निर्धारित मितिभित्रै झापा जिल्ला खुला दिसामुक्त घोषणा नहुने भएको छ । सन् २०१६ मै जिल्लालाई खुला दिसामुक्त बनाउने उद्घोष गरेका सरोकारवाला निकाय २०१७ को अन्त्यसम्म पनि अभियान सफल बनाउन सकेनन् । सरकारले २०१७ भित्र देशलाई नै खुला दिसामुक्त घोषणा गर्ने लक्ष्य लिएको छ । २०१७ सकिन अब ३ महिना बाँकी छ । जिल्लामा करिब ३६ हजार घरधुरी चर्पीविहीन छन् । यस कारण निर्धारित मितिभित्रै राज्यले लिएको लक्ष्य झापामा पूरा हुने सम्भावना छैन ।गरिबी र भूमिहीन सुकुम्बासीका कारण जिल्लालाई खुला दिसामुक्त घोषणा गर्न कठिनाइ भएको सरोकारवाला निकायको भनाइ छ । जिल्लाका ८१ प्रतिशत घरधुरीमा सरसफाइ र ८५ प्रतिशतमा खानेपानीको पहुँच पुगेको खानेपानी तथा सरसफाइ डिभिजनको दाबी छ । तर, १५ स्थानीय तहमध्ये एउटा बुद्धशान्ति गाउँपालिका मात्र खुला दिसामुक्त घोषणा भएको छ । भूमिहीन सुकुम्बासीको बसोबास रहेको दक्षिणी क्षेत्रमा अधिकांश परिवारसँग शौचालय बनाउने जमिन छैन । कचनकवल गाउँपालिका अध्यक्ष अञ्जार आलमले धेरैको जमिन नहुँदा चर्पी निर्माणमा समस्या भएको बताए । उनले चेतना अभावले कतिपय घरमा चर्पी भए पनि शौच गर्न भने खुला ठाउँमै जाने गरेको बताए । घर पक्कीको छ । तर, चर्पी बनाएका छैनन्, आलमले भने, बाहिर शौचालय जानु एक किसिमले आदत बनेको छ । उनीहरूका लागि केही समयसम्म चेतनामूलक कार्यक्रम सञ्चालन गर्न जरुरी देखिन्छ । चर्पी बनाउनुपर्छ र नबनाउँदाका बेफाइदाबारे अझै पनि ग्रामीण भेकका सर्वसाधारण बेखबर रहेको उनले बताए ।बाह्रदशी गाउँपालिकाका अध्यक्ष खड्गप्रसाद राजवंशीले चर्पी बनाउनुपर्छ भन्ने जानकारी भए पनि धेरैले गरिबीकै कारण बनाउन नसकेको बताए । थोरै माटो हुनेले मुस्किलले सानो घर बनाएका छन् । उनीहरूले चर्पी कहाँ बनाउनु ? उनले भने, धेरै सर्वसाधारण त वर्षांैदेखि अर्काको जमिनमा बस्दै आएका छन् । उनीहरूले पनि कसरी चर्पी बनाउने ? सरकारले उनीहरूका लागि ठोस कार्यक्रम ल्याउनुपर्ने राजवंशीको माग छ । जिल्लाको दक्षिण क्षेत्रमा आदिवासी, मधेसी र मुस्लिम समुदायको बसोबास छ । जिल्लामा १ लाख ८१ हजार ७ सय ९७ घरपरिवारमध्ये एक लाख ४५ हजार ८ सय २ घरमा शौचालय छ । अझै ३५ हजार ९ सय ९५ घरमा शौचालय नभएको जिल्ला खानेपानी, सरसफाइ तथा स्वच्छता समन्वय समितिका फोकल पर्सन रुद्र न्यौपानेले बताए । मेचीनगर नगरपालिकाका २५ हजार ७ सय ६३ घरधुरीमध्ये २२ हजार १ सय १६ ले शौचालय बनाएका छन् । नगरपालिकामा अझै ३ हजार ६ सय ४७ घरपरिवारको शौचालय छैन । अर्जुनधारा नगरपालिकाका १३ हजार ५० हजार घरधुरीमध्ये १२ हजार ४ सय ५३ घरमा शौचालय छ । नगरका ५ सय ९७ घर शौचालयविहीन छन् । ९५४३ प्रतिशत लक्ष्य पूरा गरेको उक्त नगरपालिका खुला दिसामुक्त घोषणाको तयारीमा छ । बिर्तामोड नगरपालिकाको १७ हजार ७ सय ७८ घरपरिवारमध्ये १५ हजार २ सय ९५ घरमा शौचालय छ । नगरभित्र अझै २ हजार ४ सय ८३ घरपरिवारमा शौचालय छैन । भद्रपुर नगरपालिकाका १४ हजार ६ सय १५ घरपरिवारमध्ये ११ हजार ७ सय ९९ घरमा शौचालय छ । त्यहाँ पनि २ हजार ८ सय १६ घरमा शौचालय निर्माण गर्न आवश्यक छ । कनकाई नगरपालिकाका ९ हजार २ सय ३७ घरपरिवारमध्ये ८ हजार १ सय ५६ घरमा शौचालय छ । १ हजार १ सय १७ घर शौचालयविहीन छन् । शिवसताक्षी नगरपालिकाका १४ हजार ८ सय १९ घरमध्ये १२ हजार ४ सय २८ घरमा शौचालय छ । नगरका २ हजार ३ सय ५३ घरमा शौचालय निर्माण गर्नुपर्नेछ । दमक नगरपालिकामा १५ हजार ४ सय २४ घरमध्ये १४ हजार ६ सय ५३ घरमा शौचालय छ । अब, ७ सय ७१ घरमा मात्र शौचालय बनाउनुपर्नेछ । गौरादह नगरपालिकाका १२ हजार १ सय ४८ घरमध्ये ७ हजार ८ सय ७९ घरमा मात्र शौचालय छ । तथ्यांकअनुसार अझै ४ हजार २ सय ६९ परिवार शौचालयविहीन छन् । झापा गाउँपालिकाका ७ हजार २ सय २९ परिवारमध्ये ३ हजार ६ सय १६ परिवारमा शौचालय छ । अझै ३ हजार ७ सय १३ परिवारमा शौचालय निर्माण गर्नुपर्नेछ । कचनकवल गाउँपालिकाका ९ हजार ६६ घरमध्ये ३ हजार ६ सय ५४ घरमा मात्र शौचालय छ । ५ हजार ४ सय १२ परिवार शौचालयविहीन छन् । हल्दिबारी गाउँपालिकाका ६ हजार ५ सय ४७ मध्ये ६ सय ४ सय ४६ परिवारले शौचालय बनाएका छन् । १ सय १ परिवारले शौचालय बनाउनुपर्नेछ । ९८४६ प्रतिशत लक्ष्य पूरा गरिसकेकाले हल्दिबारी पनि खुला दिसामुक्त घोषणाको तयारीमा छ । बाह्रदशी गाउँपालिकाका ७ हजार ९ सय ७२ घरमध्ये ५ हजार ६ सय ५९ परिवारले शौचालय बनाएका छन् । २ हजार ३ सय २२ परिवारसँग शौचालय छैन । कमल गाउँपालिकाका १० हजार ५ सय ५१ घरपरिवारमध्ये ९ हजार ७८ परिवारले शौचालय बनाएका छन् । अब, एक हजार ४ सय ७३ घरमा शौचालय बनाउनुपर्नेछ । गौरीगन्ज गाउँपालिकाका ८ हजार ३ सय ४६ परिवारमध्ये ३ हजार ४ सय ६३ घरपरिवारमा मात्रै शौचालय छ । अझै ४ हजार ८ सय ८३ परिवार शौचालयविहीन छन् । साबिकका ८ नगरपालिका र ३३ गाविसमध्ये ढुवागढी, खुदुनाबारी, धाइजन, बुधबारे, जलथल, लखनपुर, धरमपुर र शान्तिनगर गरी ८ गाविस मात्र खुला दिसामुक्त घोषणा भएका छन् । जसअन्तर्गत अहिलेको स्थानीय तहमा शान्तिनगर र बुधबारे मिलाएर बनाइएको बुद्धशान्ति गाउँपालिका मात्र खुला दिसामुक्त घोषणा भएको छ । १४ स्थानीय तह घोषणा हुन बाँकी छ ।"
रूसका नेपालीबाट दुर्गमलाई एम्बुलेन्स,"पर्वत (कास) यहाँको बिहादी गाउँपालिकामा रूसमा बस्ने नेपालीले एम्बुलेन्स हस्तान्तरण गरेका छन् । बिहादीको बिहादी स्वास्थ्य चौकीलाई आइतबार गैरआवासीय नेपाली संघका पूर्वअध्यक्ष डा उपेन्द्र महतो, युरोप संयोजक कुल आचार्य र रूसका अध्यक्ष रामेश्वर गौतमलगायतले स्वास्थ्य चौकीलाई एम्बुलेन्सको साँचो हस्तान्तरण गरे । प्रवासी नेपालीको सहयोगमा खरिद गरिएको उक्त एम्बुलेन्स हस्तान्तरणका लागि एनआरएन नेताहरू हेलिकप्टरमा बिहादी आएका थिए । बिहादी गाउँपालिकाका ६ वडाका साथै दक्षिणका पैयुँ र महाशिला गाउँपालिका समेतका बिरामीलाई सेवा दिनेगरी एम्बुलेन्स सञ्चालन हुने स्वास्थ्य चौकी इन्चार्ज विमल पौडेलले बताए ।एम्बुलेन्सका लागि रूसमा रहेका नेपालीले २० लाख रुपैयाँ संकलन गरेका थिए । एम्बुलेन्स अभावका कारण बिरामीको अकाल मृत्यु हुन नदिन यसले सहयोग पुर्याउने अपेक्षा राखिएको अध्यक्ष गौतमले बताए । डा महतोले ग्रामीण क्षेत्रका विपन्न जनताको स्वास्थ्य सुधार गर्न एम्बुलेन्सले सहयोग पुर्याउने बताउँदै मानवीय सेवाका क्षेत्रमा आगामी दिनमा पनि एनआरएनले थप सहयोग जारी राख्ने बताए । म जन्मिएको क्षेत्र र उति बेलाको स्वास्थ्य अवस्था सम्झिदा कहाली लाग्छ, महतोले भने, तराईका धेरै क्षेत्रमा अहिले पनि बिरामीहरू उपचार नपाएर घरमै मर्ने गरेका छन् । तपाईंहरू भाग्यमानी हुनुहुन्छ । एम्बुलेन्स सेवा सुरु भएसँगै स्वास्थ्य क्षेत्रमा सहज हुने र विकासका कार्यमा स्थानीय नै सक्रिय हुनुपर्नेमा उनले जोड दिए । गाउँमा नै एम्बुलेन्सको सुविधाले स्थानीयलाई राहत भएको स्वास्थ्य चौकीका अध्यक्ष सूर्यबहादुर थापाले बताए । यसअघि बिहादी र पैयुँका स्थानीयले गम्भीर बिरामी हुँदा जिप तथा हेलिकप्टर चार्टर गर्न बाध्य थिए । स्थानीयले एम्बुलेन्ससँगै गाउँसम्म जोड्ने सडक सबै सिजनमा चल्नेगरी स्तरोन्नति गर्न स्थानीय सांसद विकास लम्साललाई आग्रह गरे । सांसद लम्सालले जिल्लाका सबै स्थानीय तहमा एम्बुलेन्स आवश्यक रहेको भन्दै सडक सुधारमा पनि चासो दिइएको बताए ।"
८४ वर्षे उमेरमा पनि कटुवाल,"दोर्दी (लमजुङ) शिरमा थोत्रिएको ढाका टोपी । सेतो मैलो हाफसर्टमाथि थोत्रै आस्कोट, कम्मरमा नीलो पटुका, मुनि कछाड । थोत्रा चप्पल । चाउरिएको अनुहार । निगालोको लौरो लिएर एक वृद्ध हस्याङफस्याङ गर्दै गाउँ चहार्छन् ।सामाजिक कामका खबर करिब ७० जनाका घरघरै पुगेर भन्छन् । दोर्दी गाउँपालिका ८, दुवारगाउँका अमरध्वज मगरको आँखा र कानले पहिलेभन्दा भेउ पाउन छाडिसकेको छ । गाउँ चहार्दै घरघरै खबर पुर्याउने काम गरेको ४४ वर्ष पुग्नै आँट्यो उनले । ८४ वर्षको उमेरसम्म पनि उनले कटुवालको काम छाडेका छैनन् । २ वर्षअघि पत्नी र ४ मध्येका जेठा छोरा बितिसके । कान्छा भारतमा छन् । २ छोरा छुट्टिएर बसेका छन् । कहिलेकाहीं खाना बनाएर खान पनि भ्याउँदैनन् । गाउँलेले पत्याएर राखेपछि नाइँ भन्न सकिनँ । बस्दिनँ त भनेकै थिएँ, उनले भने, विश्वासिलो तिमी बूढा छौ । तिमीले नै घरघर खबर राम्रोसँग पुर्याउँछौ भन्छन् । अनि बस्नै पर्यो ।उनीसँगै ४९ वर्षीय सुकबहादुर उपरकोटी पनि घरघरै खबर गर्ने र निम्त्याउने काम गर्छन् । उनी १५ वर्षयता उक्त काम गर्दै आएका छन् । त्यसअघि २ वर्ष उनले काम छोडेका थिए । सुरुमा ५ वर्ष कटुवाल काम गरेका थिए । मैले छाडेपछि अरूलाई राखियो । खबर राम्रोसँग नपुग्ने भयो रे । अनि गाउँसमाजले मलाई नै राखेका, उनले भने । २ छोरा तनहुँ कालीमाटी बस्छन् । २ छोरीको बिहे भइसकेको छ । घरमा पत्नी छिन् । कहिलेकाहीं त रातदिन भन्नै पाउँदैनँ । अपर्झट काम रातिराति पनि गर्नैपर्यो, उनले भने । मगर र उपरकोटी एउटै गाउँका कटुवाल हुन् । साबिकको बन्सार गाविस दुवारगाउँको १ नम्बर वडामा मगर र २ मा उपरकोटीले कटुवाल गर्छन् । करिब ९० घरमा खबर पुर्याउँदा कहिलेकाहीं त खत्रक्कै गल्छु, उपरकोटीले भने । मगरले पनि ७५ घर चहार्नुपर्छ ।गाउँमा हुने विकास निर्माणदेखि सामुदायिक, सामाजिक कार्यका लागि तोकिएको ठाउँमा स्थानीयलाई बोलाउनुपर्छ । बाटोघाटो, पँधेरो, चौतारो निर्माणमर्मत, गाउँले बैठक, मर्दापर्दा, गाउँबार, पाहुनाको स्वागत, विवाह, पुटपुटेलगायत कामका लागि उनीहरू घरघरै पुग्नुपर्छ । मगर ४ दशकअघि हरेक घरको ४ माना कोदो लिने गरी नियुक्त भएका हुन् । उनीपछि करिब २ दशकअघि उपरकोटी पनि त्यही ४ माना कोदोमै नियुक्त भए । अहिले भने हरेक घरले वार्षिक ५ माना कोदो दिने गरेको दुवैले सुनाए । पहिले त ४ माना नै थियो । २ वर्षयता ५ माना दिने गरेका छन्, उपरकोटीले भने, अझै एक माना थपिदिनु भनेको छु, गाउँलेले के गर्छ, थाहा छैन ।गाउँमा मोबाइल फोनको नेटवर्क राम्रोसँग टिप्छ । फाट्टफुट्ट ठाउँका घरमा मोबाइल उपयुक्त हुने भए पनि उनीहरूले मोबाइल प्रयोग गर्दैनन् । मोबाइलभन्दा मान्छे नै गएर भनेको विश्वासिलो हुने उपरकोटी बताउँछन् । पाका उमेरका मगर मोबाइल चलाउन सक्दैनन् । मोबाइलमा फोन गर्दा कहिले नउठ्न सक्छ । कसैसँग फोन नहुन पनि सक्छ । भन्नुपर्ने घरमूलीलाई, फोन बोक्दैनन् । छोराछोरी पनि घरमा छैनन् । भएकाले पनि भन्ने हुन् कि हैनन्, उपरकोटीले भने, निम्तो वा जानकारी घरमूलीलाई नै गर्नुपर्ने भएकाले घरघरै गएर भन्नुको उपाय छैन । घर टाढाटाढा भएकाले धेरैले नसुनेको गुनासो गरेपछि घरघरै पुग्न थालिएको उनले बताए । गुरुङ बाहुल्य भए पनि स्थानीयले कटुवाल गैरगुरुङ राखेका छन् । ८६ वर्षीय दलबहादुर गुरुङका अनुसार गाउँमा कटुवालबिना कुनै सामाजिक काम हुँदैन । सुरुमा हरेक घरबाट ४४ माना कोदो उठाएर दिने निर्णय भएको बताए । गाउँमा सम्बन्धित व्यक्ति वा समूहले भनेपछि कटुवालले गाउँलेलाई बोलाउने काम गर्नुपर्छ । कटुवाल भएन भने हाम्रो कुनै काम सफल हुँदैन, उनले भने, समुदायले जसलाई पत्याउने हो, उसैलाई दिने हो । घरघरै बोलाउने वा डाँडामा गएर कराउने कटुवाल आफैंले गर्ने उनले बताए । उनले दुई टोलमा रहेको दुवार गाउँलाई जोड्ने विभिन्न क्रियाकलाप र कार्यक्रमका लागि कटुवालले भूमिका महत्त्वपूर्ण रहेको बताए ।"
दुई फरार पक्राउ,लमजुङ (कास) अदालतले कैद सजाय सुनाए पनि फरार रहेको भनिएका दुई अभियुक्तलाई प्रहरीले उनीहरूका घरैबाट पक्राउ गरेको छ । सवारी ज्यान मुद्दामा २०७२ चैत १० मा १ महिना २० दिन कैद सजाय र २ हजार जरिवाना तोकिएका सुन्दरबजार३ का २८ वर्षीय हरिबहादुर चिडीमगर र जुवा मुद्दामा ३ सय रुपैयाँ नतिरी फरार सोही वडाका ४२ वर्षीय धर्मराज गुरुङलाई पक्राउ गरिएको प्रहरीले जनाएको छ ।
सिँचाइ अभावमा धानबाली सुक्यो,"अर्घाखाँची सिँचाइ कुलो खोलाले बगाएपछि सय हेक्टरको धान खेती सुक्दै गएको छ । वर्षाको बाढीले कुलोको बाँध भत्काएपछि खेतमा सिँचाइ ठप्प छ । धानका बाला लागेका छन् । तर, पानी नभएपछि बोटै सुक्न थालेको छ । धान भित्र्याउन नपाउने भएपछि शीतगंगा नगरपालिका १४, विक्रमसोताका दुई सय हाराहारी कृषक चिन्तित छन् । फाँटमा सिँचाइका लागि वाणगंगा नदीबाट कुलो लगिएको थियो । बाढीले ५ सय मिटर कुलो बगाएको छ । अहिलेसम्म कुलो बगाएको थिएन, कृषक दीपक कार्कीले भने, ठूलो बाढी आयो । बाँधदेखि ५सय मिटरसम्मको कुलो बगाएर लग्यो । खेतका सिँचाइ ठप्प छ । धानका बोट पहेंला भएका छन । बाल चाउरी परिसके । खेतभन्दा नदी धेरै गहिराइमा छ । यहाँका बासिन्दाको खेत मात्रै छ । सधंै माना रोपेर मुरी भित्र्याउँथें तर अहिले बीउसमेत नफर्किन भो, उनले भने, धानको बोटको जरामा र डाक्लोमा किरा लागेको छ । पानी नभएर खेत फुटेर चिरा परेको छ ।विक्रमसोताका भीमबहादुर रानाले १ बिघा खेतमा ४५ मुरी धान उत्पादन गर्थे । तर, यसपालि एक मुरी पनि उब्जनी हुने आशामा उनी छैनन् । एउटै कुलोले एक हेक्टर खेतलाई सिँचाइ पुगेको थियो, उनले भने, बाढीले लगाएपछि अन्यत्रबाट सिँचाइका लागि पानी ल्याउने वैकल्पिक उपाय नै छैन । वर्षे धान, त्यसपछि गहुँ र मकै उत्पादन हुन्छ । उब्जनी राम्रो हुने भएकाले विक्रमसोताका कृषक खेतकै भर छ । कुलो भत्केपछि हिउँदमा गहुँ र मकै खेती पनि गर्न मुस्किल रहेको उनले बताए । तरकारी पनि उस्तै खेती हुन्छ । जिल्लाकै दुर्गम क्षेत्रमा पर्ने विक्रमसोता बस्ती चारैतिरबाट जंगलले घेरेको छ । वाणगंगा नदीको किनारा माथि बस्ती बसोबास छ । खेतमा मात्रै खेती हुन्छ । जंगल भएकाले बारी छैनन् । खोलाको बाँधदेखि खेतसम्म सिमेन्ट कुलो थियो । यहाँ जिल्ला र बाहिरबाट बसाइँसराइ गरेर आएका धेरै छन् । स्थानीय नारायण परियारको सात कठ्ठा खेतबाट चार जनाको परिवारलाई खान पुग्थ्यो । वर्षमा तीन खेती उब्जनी हुने भएकाले उनलाई खेतकै भर छ । तर, खेतमा सिँचाइ ठप्प भएपछि उनी चिन्तित छन् । खेत सबै सुक्खा छ । हिउँदमा पनि बाँझै रहन्छ, धानका बोट मर्न थालेपछि परिवार कसरी पाल्ने चिन्ता भयो, उनले भने । आकाशबाट पानी पर्न छाडेपछि बोट मर्न थालेको उनले बताए । सिँचाइ कुलो नभएपछि बस्ती नै विस्थापित हुने सम्भावना छ, कृषक ज्ञानबहादुर राष्कोटीले भने, बस्ती नै सुक्खा छ । उब्जनी नभएपछि परिवार कसरी पाल्ने । साउनमा ठूलो बाढीले कुलो भत्कायो । बर्सेनि साविकको जिविसले ढुंगा निकाल्ने टेन्डर खुलाउँछ । ठेकेदारले कुलोको आडमा रहेका ढुंगा निकालिदिएपछि बाढीले सजिलै बगाएको उनले दाबी गरे । खोलाको बीचमा ढुंगा सकिएपछि ठेकेदारले कुलोको बाँधमा बिच्छाइएका ढुंगा निकालेको उनले बताए ।"
माटाका सामग्रीको बिक्री बढयो,"गुलरिया (कास) तिहारको चहलपहल सुरु भएसँगै अस्रेनी कसगरलाई माटाका भाँडा बनाउन भ्याइनभ्याइ छ । तिहारका लागि माटाका दियो र कलशको माग बढेपछि उनी मात्र होइन यहाँका व्यवसायी व्यस्त बनेका हुन् । गुलरियाको भन्सार रोडमा तीन पुस्तादेखि माटाका भाँडा बनाउँदै आएकी कसगरले बिक्रीसँगै व्यस्तता बढेको बताइन् । उनले तिहारलगायत चाडपर्वकै कारण संकटमा पर्दै गएको आफ्नो पेसा जोगिएको बताइन् ।गर्मीमा माटाका सुराई र घैंटोको बिक्री हुने गरे पनि फ्रिजलगायत आधुनिक सामग्रीका कारण पेसा संकटमा परे पनि तिहारका बेला आम्दानी राम्रै हुने गुलरिया ११ की सैजावानु कसगर बताउँछिन् । उनले दैनिक ५ सयदेखि हजारसम्मका माटाका भाँडा बिक्री गर्ने सुनाइन् । व्यवसायी मोहम्मद सलिमका अनुसार तिहारका बेला दियो र कलशको माग बढे पनि विगतको तुलनामा कम हो । स्थानीय व्यवसायी विगतमा यहाँ उत्पादित माटाका भाँडा नेपालगन्ज, दाङ र सुर्खेतसम्म बिक्री हुने बताउँछन् । तिहारमा दियो, कलशको माग बढे पनि अन्य समय माटाका सामान खरिद बिक्री न्यून भएको उनीहरूको भनाइ छ । खरिद बिक्री कम हँुदै गएका कारण माटाका भाँडाबाट कमाइ नभएपछि नजिकका इँटा भट्टामा मजदुरी गर्ने गरेको अक्रम कसगर बताउँछन् । माटाका भाँडा बिक्री नभएपछि यहाँका अधिकांश कुमाल मजदुरी खोज्दै अन्यत्र जान थालेका छन् । सैजुवानका अनुसार सहरी क्षेत्रमा दीपावलीमा समेत माटाका दियो कम बिक्री हुने थालेको छ । अधिकांशका घरमा विद्युत् सुविधा भएकाले सहरी क्षेत्रमा दियोको माग घटेको उनको भनाइ छ । तिहारबाहेकको समयमा पुस्तांैदेखि माटाका भाँडा बनाउँदै गुजारा चलाउँदै आएका बर्दियाका कुमालको पेसा संकटमा परेको छ ।"
"सदरमुकाम सुनसान, गाउँमा चहलपहल","डोटी बड्डीकेदार गाउँपालिकाले सदरमुकाम खड्यौलीमा आवासका लागि घर नपाएपछि अध्यक्ष कृष्णबहादुर चन्द जीर्ण रहेको खाली घर मर्मत गरी भाडामा बसे । गाउँपालिकाको कार्यालयका लागि थप २ कच्ची घर मर्मत गरी काम चलाइएको छ ।स्थानीय तहको चुनावपछि गाउँघरको महत्त्व पनि बढेको छ, अध्यक्ष चन्दले भने, रित्ता जीर्ण भएका घर पनि काम लागिरहेका छन्, संघीयता कार्यान्वयनपछिको चहलपहलले गाउँमा उमंग छाएको छ ।यता, नयाँ संरचनामा गएपछि गाउँपालिकामा चलहपहल बढेका बेला जिल्ला सदरमुकाम भने सुनसान छ । सेवाग्राहीले भरिभराउ भइरहने साविकको जिविस समन्वय समितिका रूपमा परिणत भएपछि सुनसान बनेको हो । बजेट छैन योजना छैन । त्यही भएर सुनसान भएको हो, जिल्ला समन्वय समिति प्रमुख रामबहादुर ऐरले भने, कर्मचारीहरू पनि टिक्न मानिरहेका छैनन्, यहाँ एकान्त महसुस हुन्छ । विगतमा सोर्सफोर्स लगाएर जिविसमा आउन चाहने कर्मचारी अहिले अन्यत्र जान दौडधुप गरिरहेको ऐर बताउँछन् । करोडौंको बजेट चलाएका जिविसका कर्मचारी अब यता बस्न रुचाउँदैनन्, उनले भने, योजना कार्यक्रम नभएपछि सेवाग्राही पनि नआउने भएकाले सुनसान छ ।दक्षिण क्षेत्रको बर्छैन कुनै बेला जिल्लाको सबैभन्दा दुर्गम मानिन्थ्यो । स्थानीयलाई सदरमुकाम सिलगढी पुग्न २ दिन लाग्थ्यो । द्वन्द्वग्रस्त क्षेत्र भएकाले दक्षिण क्षेत्र सुनसान थियो । तर, स्थानीय तहको चुनावपछि भने गाउँमा चहलपहल बढेको छ । बर्छैनसहित साबिकका ५ गाविस मिलाएर बनेको बड्डीकेदार गाउँपालिकाको सदरमुकाम भएपछि त्यहाँको रौनक बढेको छ । पहिले सदरमुकाममा काम हुन्थ्यो, त्यसैले हामी दुई दिन लगाएर पनि जिल्ला जान्थ्यौं, ग्रामीण समुदाय विकास केन्द्रका अध्यक्ष भैरव साउदले भने, अहिले गाउँपालिकामै सबै काम हुने भएकाले सबैको जमघट यतै हुन्छ ।गाउँपालिकाको सदरमुकाम बनेपछि जनप्रतिनिधि, कर्मचारी, संघसंस्थालगायतको उपस्थितिले स्थानीय व्यापार व्यवसायसमेत फस्टाएको छ । २ नगरपालिका र ७ गाउँपालिका रहेको डोटीमा नयाँ संरचना बनाउनुपर्ने बाध्यता छ । अभावका कारण कर्मचारीहरू आवासका लागि बसाइँसराइ गरी रित्ता घरहरूमा आश्रय लिन बाध्य छन् । कार्यालय र संघसंस्थाका लागि भाडामा घरहरू पाउन कठिनाइ भइरहेको छ । होटलहरूको समेत अभाव भएको छ । गाउँपालिका सदरमुकामहरूमा सेवाग्राहीहरूको चापसमेत बढ्दै गएकाले खान तथा सुत्नका लागि होटलहरूको अभाव हुन लागेको केआईसिंह गाउँपालिका प्रमुख लोकेन्द्र शाहीले बताए ।केआईसिंह गाउँपालिका बायलका नरेश खड्काले बैंक स्थापनाका लागि घरको तला थप्न चौतर्फी दबाब आएपछि काम गर्न बाध्य भएको बताए । मसँग तला थप्ने पैसा नै छैन, उनले भने, तर सबैको दबाब आउन थालेपछि नबनाई सुख भएन ।"
सहजकर्ताका भरमा विद्यालय,"बैतडी (कास) शिवनाथ गाउँपालिका १ मा रहेको त्रिवेणी आधारभूत विद्यालय बालविकास सहजकर्ताका भरमा सञ्चालन हँुदै आएको छ ।निजी स्रोतबाट ३ कक्षा सञ्चालित उक्त विद्यालयले २०६९ मा स्वीकृति पाएको थियो । बालविकास कक्षा सञ्चालन गर्न नियुक्त संगीता साउद एक्लैले ३ कक्षासम्म पढाउँदै आएकी छन् । विद्यालय भर्ना भएका ६९ जनालाई एक्लैले पढाउने बाध्यता रहेको अभिभावकहरू बताउँछन् । बालविकास (शिशु) कक्षामा २० जना छन् । १ कक्षामा २३, २ कक्षामा १४ र ३ मा १२ विद्यार्थी छन् । विद्यालयका २ कोठामध्ये एउटामा कार्यालय, अर्कोमा विद्यार्थी खाँदिएर बस्दै आएका छन् । एक सहयोगी पनि छन् । शिक्षिका नआएका दिन सहयोगीे नै सबै कक्षा चलाउँछन् । आर्थिक स्रोत नहुँदा निजी शिक्षक राख्न नसकेको अभिभावकहरू बताउँछन् । सधैं बहुकक्षा शिक्षण विधिबाट पढाउँदा समस्या हुने गरेको साउदले बताइन् । तलब बेहोर्न सक्ने अवस्था नहुँदा अन्य शिक्षक राख्न नसकिएको अभिभावहरू बताउँछन् ।यो वडामा स्थानीय स्तरबाट सञ्चालित भौतिक संरचना र जनशक्ति अपुग भएका ४ विद्यालय सञ्चालनमा छन् । विकट बस्तीका विद्यालयमा विद्यार्थी भए पनि विद्यालय र अभिभावकको आम्दानी नहुँदा बहुकक्षा शिक्षण र कार्यालय सहयोगीले पढाउनुपर्ने अवस्था रहेको शारदा मावि शिवनाथका शिक्षक नारायणदत्त कलौनीले बताए ।"
७ हजार मतदाता थपिए,बैतडी (कास) मंसिर १० मा हुने प्रतिनिधि र प्रदेशसभा सदस्य चुनावका लागि जिल्लामा १ लाख ३२ हजार ३ सय १७ मतदाता रहेका छन् । स्थानीय तह चुनावपछिको नामावली संकलनमा ७ हजार ३४ मतदाता थपिएका छन् । गत असारमा सम्पन्न स्थानीय तह चुनावमा १ लाख २५ हजार २ सय ८३ मतदाता थिए । गत साउन १ देखि भदौ ३ सम्म फोटोसहितको नामावली संकलन गरेसँगै मतदाता थपिएका हुन् ।
करेन्ट लागेर मृत्यु,"कञ्चनपुर (कास) कञ्चनपुरको भीमदत्त नगरपालिका १०, जिमुवामा करेन्ट लागेर एक वृद्धाको मृत्यु भएको छ । आइतबार साँझ पंखाले धान सफा गर्ने बेला करेन्ट लागेर ७८ वर्षीया दामादेवी जोशीको मृत्यु भएको प्रहरीले जनाएको छ ।"

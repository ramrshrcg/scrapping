शीर्षक,विवरण
समानुपातिकको अन्तिम सूची  कांग्रेसमा ६०४० भागबन्डा,"काठमाडौं कांग्रेसमा केन्द्रीय कोषाध्यक्षसहित कार्यसमितिका १४ सदस्य समानुपातिकमा बसेका छन् । प्राथमिकताका आधारमा नेताहरूकै नाम अग्रपंक्तिमा राखेर कांग्रेसले आइतबार समानुपातिकको अन्तिम सूची बुझाएको हो ।संसद्मा प्रतिनिधित्व हुन नसकेका र न्यून प्रतिनिधित्व भएका वर्ग तथा समुदायका व्यक्तिलाई समेट्न समानुपातिक निर्वाचन प्रणाली व्यवस्था गरिए पनि राजनीतिक दलहरूले भने त्यसविपरीत सूची तय गरेका छन् । समानुपातिक सूची बुझाउँदा संस्थापन पक्षले ६० र वरिष्ठ नेता रामचन्द्र पौडेल पक्षले ४० प्रतिशत हिस्सा लिएका छन् । हालै कांग्रेस प्रवेश गरेका नेता विजय गच्छदारको समूहलाई छुट्टयाएर बाँकी सिटमा दुई पक्षले भागबन्डा गरेका हुन् । समानुपातिक सूची संशोधन देउवा र पौडेल दुवै पक्षले आआफ्नो समूहमा गरेका थिए । सूची मिलाउन संस्थापन पक्षबाट सभापतिसमेत रहेका प्रधानमन्त्री देउवा, नेता विमलेन्द्र निधि, ज्ञानेन्द्रबहादुर कार्की, प्रकाशशरण महत र बालकृष्ण खाँड खटिएका थिए । पौडेल पक्षबाट पौडेल, महामन्त्री शशांक कोइराला, पूर्वमहामन्त्री प्रकाशमान सिंह, रामशरण महत र मीनेन्द्र रिजाल थिए । दुवै समूहको छलफलसमेत अलगअलग भएको थियो । संसदीय समितिमा छलफल गरेर टुंग्याउनुपर्ने विषयलाई भागबन्डाका आधारमा आआफ्नै समूहमा बसेर टुंग्याइयो, असन्तुष्टमध्येका एक नेताले भने, यतिसम्म कि संस्थापन पक्षको सूची पौडेल पक्ष, पौडेल पक्षको सूची संस्थापनले थाहा नपाउने अवस्था देखियो । कांग्रेसले बुझाएको समानुपातिक सूचीमा दुई पटकसम्म यो अवसर प्राप्त गरिसकेका समेत परेका छन् । कांग्रेस केन्द्रीय कार्यसमितिले अपवादबाहेक समानुपातिक सांसद भइसकेकालाई त्यही अवसर नदिने निर्णय लिएको थियो । तर निर्णय उल्लंघन गरी सूची बुझाउँदा दुई पटकसम्म समानुपातिक सांसद भएका आधा दर्जन नेतालाई उम्मेदवार बनाएको छ । यसअघि सूचीमा एक नम्बरमै राखिएका कृष्णप्रसाद सिटौला भने प्रत्यक्षमै उठ्ने भएका छन् । राप्रपासँगको गठबन्धनको कारण जनाउँदै उनलाई समानुपातिक सूचीमा राखिएको थियो । आइतबार समानुपातिक सूचीबाट उनको नाम झिकिएको छ । अब म झापाको ३ नम्बर क्षेत्रबाटै उठ्छु, प्रत्यक्षमा उठ्ने निर्णय भएलगत्तै सिटौलाले कान्तिपुरसँग भने, म जत्तिको नेता समानुपातिकमा बस्न मिल्दैन । उनले प्रत्यक्ष र समानुपातिकबाट अहिलेसम्म अवसर नपाएकालाई मात्रै त्यसमा ठाउँ दिनुपर्ने बताए । समानुपातिक सूचीमा कांग्रेस कोषाध्यक्ष सीतादेवी यादव र केन्द्रीय सदस्यहरू कुलबहादुर गुरुङ, बालकृष्ण खाँड, दिलेन्द्र बडु, सुजाता कोइराला, मानबहादुर विश्वकर्मा, सुरेन्द्र पाण्डे, मीन विश्वकर्मा, चित्रलेखा यादव, पुष्पा भुसाल, बहादुरसिंह लामा, डिला संग्रौला, सुजाता परियार र लक्ष्मी परियार छन् । समानुपातिकमा पर्नेहरूमध्ये कोषाध्यक्ष यादव, खाँड र लामा दोस्रो संविधानसभामा निर्वाचित थिए । दोस्रो संविधानसभा निर्वाचनमा झिनो मतले विजयी खाँडले यस पटक चुनाव परिचालनको जिम्मेवारी सम्हालेकाले समानुपातिकमै बसेका छन् । दुई पटक समानुपातिकबाट सांसद भइसकेकाहरूको नाम भने यस पटक काटिएको छ । यसअघि समानुपातिक सूचीमा राखिएका कमला पन्त, सीता गुरुङको नाम समानुपातिक सूचीबाट हटाइएको हो । केन्द्रीय सदस्य महालक्ष्मी उपाध्याय (डिना) को नाम पनि समानुपातिक सूचीबाट हटाइएको छ । उनलाई मकवानपुर २ बाट प्रत्यक्षतर्फ उम्मेदवार बनाइने भएको छ । म प्रत्यक्षबाटै चुनाव लड्ने पक्का भयो, उनले भनिन्, समानुपातिकको अवसर एउटै व्यक्तिले बारम्बार लिनु राम्रो हुन्न । नेताहरू गुरुङ, कोइराला, मानबहादुर विश्वकर्मा, यादव, मीन विश्वकर्मा, परियार यसअघि पनि समानुपातिकबाटै सांसद भएका थिए । एक पटक समानुपातिक सांसद भएकाले अपवादबाहेक पुन: समानुपातिकमा नराख्ने निर्णय भए पनि वाणिज्य मन्त्रीसमेत रहेका मीनसमेत समानुपातिक सूचीमा छन् । नेतृ कोइराला स्वास्थ्यका कारण जनाउँदै समानुपातिकमा बसेकी हुन् । पूर्वकोषाध्यक्षसमेत रहेकी यादव र पार्टीका पूर्वप्रवक्ता बडुले भने आफ्नै निर्वाचन क्षेत्र असुरक्षित भएपछि समानुपातिक रोजेका हुन् ।"
समानुपातिकको अन्तिम सूचीवाम गठबन्धनमा ६० महिला,"काठमाडौं वाम गठबन्धनका दुई दल एमाले र माओवादी केन्द्रले समानुपातिक निर्वाचन प्रणालीतर्फका उम्मेदवारको सूची आइतबार निर्वाचन आयोगमा बुझाएका छन् । दुवै दलले करिब ६० प्रतिशत महिला उम्मेदवार समेटेर सूची बुझाएको जनाएका छन् ।दोस्रो चरणमा निर्वाचन हुने क्षेत्रका प्रत्यक्षतर्फ सिट बाँडफाँड भने अझै टुंगिएको छैन । झापा, मोरङ, सुनसरीसहितका जिल्लामा तालमेल मिल्न नसक्दा दुवै दलले उम्मेदवारको अन्तिम सूची तय गर्न सकेका छैनन् । समानुपातिकतर्फको सूची भने आइतबार मध्यराति आयोगमा बुझाएका हुन् ।दुवै दलले केन्द्र (प्रतिनिधिसभा) र प्रदेशसभा दुवैका लागि कुल समानुपातिक सिट संख्या ३ सय ३० जनाकै नाम सूचीमा पेस गरेका छन् । माओवादी केन्द्र प्रवक्ता पम्फा भुसालले केन्द्रमा १ सय १० र प्रदेशमा २ सय २० जनाको सूची आयोगमा कार्यालय समयमै पेस गरिएको जानकारी दिइन् । त्यसमा बढी महिला नै छन्, उनले भनिन् । माओवादी केन्द्रले करिब ६० प्रतिशत महिला उम्मेदवार सिफारिस गरेको छ । एमालेले पनि सोही हाराहारी महिला उम्मेदवार समेटेको जनाएको छ । संविधानको व्यवस्था पालना गर्न हामी प्रतिबद्ध छौं, एमाले स्थायी समिति सदस्य सुवास नेम्वाङले भने, प्रतिशतका आधारमा पुरुषका भन्दा बढी नै नाम महिलाका परेका छन् ।संविधानले दुवै सभामा ३३ प्रतिशत महिला सांसद हुनुपर्ने अनिवार्य व्यवस्था गरेको छ । प्रत्यक्ष चुनावबाट निर्धारित सिट नपुग्ने हुँदा दलहरूलाई समानुपातिकबाट उक्त प्रतिशत पुर्याउनुपर्ने बाध्यता छ । त्यसका लागि पनि पुरुषभन्दा बढी नाम समानुपातिक सूचीमा राख्नुपर्ने बाध्यता भएको हो ।प्रतिनिधिसभा र प्रदेशसभाका प्रत्यक्षतर्फको सिट विभाजन भने केही जिल्लामा अझै मिलिसकेको छैन । दुवै दलका शीर्ष नेता संलग्न एकता संयोजन समितिले टुंगो लगाउने भनिए पनि आइतबार समानुपातिक नाममै अलमल हुँदा त्यसको निक्र्योल हुन सकेन ।पाँचवटा जिल्लामा दुवै दलका उम्मेदवारले दाबी छाडेका छैनन् । बाँकी निर्वाचन क्षेत्रमा भने कार्यदलले सिट बाँडफाँड र उम्मेदवारको सूची अनौपचारिक रूपमा टुंगो लगाइसकेको छ । कतिपय क्षेत्रमा जित्ने उम्मेदवार खोज्ने क्रममा टुंगो लागिसकेको छैन । धेरैजसो क्षेत्रमा उम्मेदवार टुंगो लागेको छ । घोषणा हुन मात्र बाँकी हो, नेम्वाङले भने ।माओवादी केन्द्रबाट समानुपातिकतर्फ पदाधिकारी र सचिवालयमा रहेका नेताहरूले इच्छा देखाएका छैनन् । प्रमुख नेताहरूले प्रत्यक्षतर्फ सिट मिलान गरिरहेका छन् । अध्यक्ष पुष्पकमल दाहाल, नेताहरू नारायणकाजी श्रेष्ठ, रामबहादुर थापा, वर्षमान पुन, कृष्णबहादुर महरा, जनार्दन शर्मा, देव गुरुङ, शक्तिबहादुर बस्नेत, भुसाललगायत नेता प्रत्यक्षमै लडदै छन् । एमालेबाट पनि अध्यक्ष केपी ओलीसहित सबै पदाधिकारी प्रत्यक्षबाट उठ्दै छन् । समानुपातिकमा स्थायी समितिबाट ३ जनाको नाम परेको एक नेताले जानकारी दिए । स्थायी समितिका मुकुन्द न्यौपाने, सोमनाथ प्यासी र डा पुष्प कँडेल समानुपातिकमा छन् । त्यस्तै, राधा ज्ञवाली, थममाया थापा, रामप्रित पासवान, मणिकुमार लिम्बुसहितका नाम सूचीमा परेका छन् ।"
बिटक्वाइन कारोबारी पक्राउ,काठमाडौं (कास) नेपाल राष्ट्र बैंकले अवैध मानेको क्रिप्टोकरेन्सी का दुई कारोबारीलाई केन्द्रीय अनुसन्धान ब्युरोले पक्राउ गरेको छ । पक्राउ पर्नेमा पोखरा रामबजार बस्ने ३२ वर्षीय राम ढकाल र असन बस्ने २६ वर्षीय पुरुषोत्तम धर तुलाधर रहेको प्रहरीले जनाएको छ । साताअघि पक्राउ परेका उनीहरूमाथि बिटसेवा डटकम नामक वेबसाइट खोलेर अवैध बिटक्वाइन कारोबारको आरोप छ ।
कसलाई र किन मत,"आउँदो मंसिर १० र २१ गतेका लागि तय भएको प्रदेश र प्रतिनिधिसभाका लागि जनप्रतिनिधिहरूको चुनाव कुनै ठूलै अनिष्ट भएन भने अब रोकिने छैन । नेपालको लोकतान्त्रिक भविष्यका लागि यो निश्चय नै एउटा महत्त्वपूर्ण कोशेढुङ्गा हो । वास्तवमा नै यो चुनाव एउटा निर्णायक कोशेढुङ्गा सावित हुन सक्नुपर्छ । तर्कशास्त्रले सापेक्ष तथ्यलाई विवादेतर सत्यमा स्थापित गर्ने सर्त नेसेसरी एन्ड सफिसन्ट (आवश्यक र पर्याप्त) दुवै हुनुपर्छ भनेको छ । आधुनिक वैज्ञानिक अनुसन्धान विधिले पनि हरेक हाइपोथेसिस वा परिकल्पनालाई थ्योरी वा सिद्धान्तमा रूपान्तरण गर्ने विधि यिनै दुई सर्तलाई बनाएको छ । राजनीतिशास्त्र र यसको एक महत्त्वपूर्ण अवयव मानिएको लोकतन्त्रसमेत यसमा अपवाद छैनन् । यस दृष्टिले सार्थक लोकतन्त्रको सापेक्ष चरित्रलाई स्थापित गर्न चुनाव आवश्यक अवयव त निश्चय नै हो, तर योमात्र पर्याप्त सर्त भने होइन । आवधिक चुनाव गराएर स्वरूपमा मात्र जीवित राखिएका तर सारमा मृत लोकतन्त्रका उदाहरण प्रशस्त छन्, संसारभरि, इतिहास र वर्तमान दुवैमा ।लोकतन्त्रको सबभन्दा सुन्दर पक्ष के हो भने यो प्रणालीमा नागरिकले राष्ट्रको प्रगति र आफ्नो जीवन समृद्ध बनाउने वैकल्पिक प्रस्तावनाबीच छनोट गर्न पाउँछन् । वास्तविक चुनाव तिनै प्रस्तावनाबीच हुने हो । त्यस्ता फरक प्रस्तावनाको संस्थागत प्रतिनिधित्व गर्ने, स्वामित्व लिने र फरकपनको औचित्य स्थापित गर्ने जिम्मेवारी राजनीतिक दलहरूको हो । बहुदलीय लोकतन्त्रको क्रियाशील निरन्तरताका लागि यो अपरिहार्य छ । त्यसैले यस्ता प्रस्तावनाको व्याख्या र विशिष्टता सहितको घोषणापत्र (मेनिफेष्टो) लाई बहुदलीय लोकतान्त्रिक चुनावको एउटा अपरिहार्य हिस्सा र प्रतिस्पर्धाको आधार मानिएको हो । सन् १६२० मा पहिलोपटक प्रयोग भएको मानिएको मेनिफेष्टो शब्दको अर्थ वेब्स्टर शब्दकोशले जारीकर्ताको नियत, प्रयोजन वा विचारको लिखित सार्वजनिक घोषणा भनेको छ । चुनाव बाहेक पनि दलका घोषणाको सार्वजनिक महत्त्व छ ।चुनावको सेरोफेरोमा गठबन्धन निर्माण र वाम, लोकतान्त्रिक ध्रुवीकरणको अभ्यास पनि सघन रूपमा भइरहेको छ । पहिलो चरणमा चुनाव हुने ३२ जिल्लामा उम्मेदवारहरूको मनोनयन भइसकेको छ । प्रचारप्रसार तीव्र छ । दोस्रो चरणको मनोनयन पनि संघारैमा छ । तर गठबन्धन निर्माणको माथि भनिए जस्ता नियत, प्रयोजन वा विचार प्रस्ट्याउने र अहिले दलहरू बीचका आर्थिक, सामाजिक र कार्यक्रमगत चुनावी प्रतिबद्धताको फरक पहिचान हुनेगरी लिखित घोषणा वा मेनिफेष्टो आएका छैनन् । अहिले देखिएका सबै दल वा उम्मेदवारको एउटै नियत, प्रयोजन वा विचार चुनाव जित्ने र चुनाव जसरी पनि जित्नेमात्र छ । चुनाव जित्न खोज्नु अन्यथा होइन । स्वाभाविक र आवश्यक हो । तर यो त दल र उम्मेदवारको मात्र सरोकारको पक्ष हो । जनताको मूल सरोकारको पक्षचाहिँ गठबन्धनहरू बन्दा वा भत्कँदा र चुनावमा खास उम्मेदवारले हार्दा वा जित्दा नेपालको अर्थसामाजिक र अर्थराजनीतिक परिवेशमा आउने परिवर्तन हो । त्यो परिवर्तनले उनीहरूको जीविकोपार्जनमा पार्ने (सम्भावित) प्रभाव हो । किनभने राजनीतिक संगठनहरूको निर्माण वा विनिर्माण एवं चुनावमार्फत हुने सरकार परिवर्तनको औचित्य प्रत्यक्षत: उनीहरूको आर्थिक जीवनमा पर्ने आर्थिक प्रभावले मात्र स्थापित गर्न सक्छन् ।तर अहिले नेपालको अवस्था अत्यन्तै विडम्बनापूर्ण छ । चुनावमा होमिएका पुराना, पुन: संगठित, खासगरी निर्णायक वर्चस्व भएका वा नयाँ राजनीतिक दलहरू कुनैको पनि घोषणापत्र आएको छैन । धेरैको लेखिँदैछ भन्ने समाचार आउँदैछन् । जो थोरैको आएको छ, तिनको वैशिष्ठ्यबारे सार्वजनिक बहसछलफल भएको छैन । सञ्चार माध्यमहरू घाघडानहरू बीचको घमासन प्रतिस्पर्धाको खबर दिन्छन् । तर त्यस्तो घमासानका सैद्धान्तिक, वैचारिक आधार वा योजनागत प्रस्ट फरक के हुन् भन्ने कतै चर्चा गर्दैनन् । लोकतान्त्रिक भनिएको गठबन्धन कति दक्षिणपन्थी धापमा भासिँदो छ वा वामपन्थी भनिएको गठबन्धन कति उग्रकम्युनिष्ट धरापमा मच्चिँदैछ भनेर जनताले परख गर्न पाउनेगरी कुनै औपचारिक दस्तावेज सार्वजनिक भएको छैन । प्रस्ट केचाहिँ देखिँदैछ भने समग्र चुनावी प्रतिस्पर्धा यस्तो वैचारिक र भविष्यका समृद्धिका योजनामा नभएर पैसा, पहलमानी र प्रभुत्वमा आधारित बन्दैछ । यही कारण हो, चुनावी घोषणापत्र लेखन यतिखेर दलका लागि एक सर्वथा अनावश्यक र बोझिलो कर्मकाण्ड मात्र सावित भएको छ । जबकि लोकतन्त्रमा घोषणापत्रको प्रतिबद्धताबाट सुरु हुने आर्थिक, सामाजिक रूपान्तरणका प्रस्तावनाको कार्यान्वयनले जनताका चाहना र आवश्यकतालाई सम्बोधन गर्ने हो । जनताले अर्को चुनावमा खास दल वा उम्मेदवारलाई भोट दिनेनदिने आधार र प्रकारान्तरले लोकतन्त्र जनहितकारी हुनेनहुने मानक पनि त्यही हो । नेपालको लोकतन्त्र यो दिशामा अगाडि बढेको छैन । अथवा चुनावले लोकतन्त्रको नेसेसरी सर्त त पूरा गरेको छ, तर यसलाई पूर्णतातर्फ लैजाने यी सफिसन्ट सर्तहरूबारे सबै प्रमुख सरोकारवालाहरूको चरम बेवास्ता छ । यसरी जनताको समृद्धिको आकांक्षा कहिल्यै पूरा हुँदैन ।सिङ्गो नेपाली समाजले राजनीतिक दलहरू र तिनका नेताहरूलाई मात्र लोकतन्त्र असफल र क्रमश: संकटोन्मुख हुनुको जिम्मेवार मानेर एकोहोरो सरापिरहेको छ । तर लोकतन्त्रका प्रमुख सरोकारवाला त लोक वा जनता हुन् । तिनको जिम्मेवारी नेता र दलहरूलाई गाली गरेर मात्र पूरा हुँदैन । जनताले आफ्नो स्वार्थलाई सर्वाधिक हित गर्ने प्रस्तावना, दल वा उम्मेदवारलाई मत दिने जिम्मेवारी पनि पूरा गरेका छैनन् । लोकतन्त्रमा जनताको समालोचनात्मक चिन्तन (क्रिटिकल थिङकिङ) क्षमतालाई त्यसैले गम्भीर मानिएको हो । नेपाली मतदाताले चुनावअघि घोषणापत्रका न्यूनतम फरक सन्देशको तुलनात्मक मूल्यांकन गरेर मत दिने संस्कार नै सुरु गरेका छैनन् । यसले गर्दा दलहरूलाई मनोमानी उत्तेजक भाषण गर्ने, चुनावमा असम्भव वाचा गर्ने र तिनको कहिल्यै पूरा नगर्ने छुट मिलेको छ ।उदाहरण ताजै छन् । भर्खरै सम्पन्न स्थानीय चुनावमा विभिन्न दलका घोषणापत्रहरू आए । तिनलाई चुनाव जित्ने सम्बन्धित दलका उम्मेदवारले स्वामित्व लिन र कार्यान्वयन गर्न चाहेका छन् कि छैनन् ? फेरि तिनै दलका उम्मेदवार संसद्का लागि मत माग्न आउँदा जनता विगतका प्रतिबद्धता सम्बद्ध प्रश्न सोध्न तयार छन् कि छैनन् ? यिनै प्रश्नका उत्तरहरूले अब मत कसलाई दिने भन्ने निक्र्योल हुुनुपर्ने हो, लोकतन्त्रमा । तर नेपालको परिस्थिति त्यस्तो बनेको छैन । यो समाज क्रमश: राजनीतिक रिकुटीकरण (रेजिमेन्टेसन) मा रूपान्तरित हुँदैछ, जसले लोकतन्त्रमा हुनुपर्ने क्रान्तिक जमात वा क्रिटिकल मासलाई विस्थापित गर्दैछ । चिन्तक, पेसाकर्मी र प्राज्ञिकहरूसम्म फैलिएको यो रेजिमेन्टेसनको प्रभावले दलहरूसँग चुनावअघि तिनका विचार र कार्यक्रम माग गर्न यो सुपठित भनिएको जमातलाई समेत अशक्त बनाइसकेको छ । चुनावको आवरणले मात्र धानेको र सारमा संस्थागत हुन नसकेको यस्तो लोकतान्त्रले मुलुक र जनताका दु:ख र पछौटेपनालाई हटाउन सघाउँदैन ।लोकतन्त्रका सरोकारवालाहरूको कुरा गर्दा आमसञ्चार र प्राज्ञिक खोज र व्याख्याको भूमिकालाई किनारा लगाउन मिल्दैन । तर यी दुवै क्षेत्र न्यूनतम कर्तव्यबाट पनि विमुख हुँदै गएका छन् । समाचार संस्थाहरूकै दलगत झुकाव वा पक्षपाती प्रचारको आरोप आफ्नो ठाउँमा छँदैछ । समग्र लोकतन्त्रको अस्थिपञ्जरलाई जनमुखी बनाउने साझा उत्तरदायित्व बहन गर्न पनि आमसञ्चार चुकेको छ । दलका आर्थिक, सामाजिक कार्यक्रम र तिनका सैद्धान्तिक आधारहरू विगतको तुलनामा कति परिवर्तित हुँदै आए ? ती कति परिस्कृत, यथार्थपरक वा प्रयोगसम्भव भए ? प्रतिबद्धता र कार्यान्वयन बीचको तादात्म्य कस्तो रह्यो ? आदि बारेको जानकारी र विश्लेषण आमसञ्चारका माध्यममा कमै सुन्नपढ्न पाइन्छ । कसले मार्ला बाजी ? जस्ता शीर्षकमा समाचार त आएका छन्, त्यो बाजी थाप्ने खाल अथवा दार्शनिक आधारहरू शून्य बन्दै गएको बारे कतै चर्चा छैन । प्राज्ञिक पुठको अभाव झन् चर्को छ । घोषणापत्रकै उदाहरण लिने हो भने पनि नेपालका प्रमुख राजनीतिक दलका कम्तीमा २०४६ यताका घोषणापत्रहरूबारे व्यवस्थित प्राज्ञिक खोज र अध्ययन भएको कतै सुनिएको छैन । त्यस्तो अध्ययनबाट निस्कने निष्कर्षबाट आमजनता लाभान्वित हुनपाउने र त्यसका आधारमा आउँदो चुनावमा मत हाल्ने सम्भावना त निकै टाढाको विषय भइसक्यो । सबभन्दा दुर्भाग्यपूर्ण, यस्तो विषयमा खोजअनुसन्धान गर्ने प्राज्ञिकबौद्धिक निकायको उपस्थिति नै यतिखेर नेपालमा शून्य नै छ भन्दा सायद अत्युक्ति हुँदैन ।यी वास्तविकताका अतिरिक्त यतिखेर तीनवटा (कु)तर्क समानान्तर रूपले प्रसारित छन् । पहिलो, राजनीतिक दर्शनहरू मासिएर विश्वव्यापीकरण मौलाएको अहिलेको युगमा वामपन्थी वा दक्षिणपन्थी जे भने पनि सबै दलले ल्याउने मूलत: आर्थिक विकास र समृद्धिका प्रस्तावनाहरू लगभग समानै हुन्छन् । अथवा फरक हुने गुञ्जायस कम छ । यथार्थमा घोषणापत्रहरूको औचित्य सकिएको छ । दोस्रो, यो व्यावहारिक राजनीतिको युग हो । यहाँ दर्शनको गफ दिनु आवश्यक छैन । जब दर्शन छैन भने आदर्श पनि छैन । चुनाव पैसाले जित्ने हो । मत बजारमा किन्न पाइन्छ । तेस्रो, नयाँ खुलेका महत्त्वाकांक्षी दलहरूको रोइलो छ, हामी निकै आकर्षक घोषणाहरू लिएर आउँदा पनि जनताले वास्ता गरेनन् । मतदानको परम्परावादी शैली तोड्न सकिएन आदि ।यी सबैको साझा समाधान भर्खरै नोबेल पुरस्कार प्राप्त अर्थशास्त्री रिचर्ड थेलरको विश्व प्रसिद्ध पुस्तक नजले दिएको छ । कुरा उनै सनातनी भए पनि तिनको छनोट संरचना (च्वाइस आर्किटेक्चर) ले असल कुराबाट जनता लाभान्वित हुने प्रक्रियामा फरक पार्छ । छनोट संरचनाको प्रणाली राम्रो भयो भने त्यसले आफूलाई समृद्ध बनाउ सक्ने प्रकृतिको विकल्प पहिल्याउने र छान्ने क्षमतामा सुधार गर्न जनतालाई सघाउँछ (पृष्ठ ९२) । उदाहरणमा उनले भनेका छन्, सामान्य मानिसलाई स्याउको रस बनाउन उत्प्रेरित गर्ने हो भने कति ग्राम स्याउबाट कति मिलिलिटर रस बन्छ भन्नुको सट्टा तीनवटा स्याउबाट एक गिलास रस बन्ने सामान्य नियमले दिने उत्प्रेरणा सहज हुन्छ । सायद यस्तो च्वाइस आर्किटेक्चर बनाउने कुरामा खासगरी नयाँ दलहरू चुके कि ?छनोटको मुद्दा कुनै दलविशेषको घोषणापत्र लेखिनु वा नलेखिनुसँग मात्र सम्बन्धित होइन, जनताले आफ्नो चासोका मुद्दाबारे ती दलका धारणाबारे नै प्रस्ट नभई आफूबारे निर्णय गर्ने अधिकार मतदानमार्फत सुम्पनुपर्ने बाध्यताको हो । लोकतन्त्रले कसलाई, किन मत हाल्ने भन्ने आधार दिन सक्नुपर्छ । तबमात्र यो क्रियाशील, जनउपयोगी र दिगो हुन्छ । ट्विटर :"
सडक दुर्घटनाको पीडा,३१ जनाको मृत्यु हुनेगरी त्रिशूली नदीमा बस खसेको समाचारले शनिबार र आइतबार दिनभरि नै मन अमिलो भइरह्यो । सडक दुर्घटनाको पीडा मृत्यु हुनेहरूलाई मृत्युवरण हुनुभन्दा पहिले र आफन्तलाई मृत्युको खबरले कति हुन्छ भन्ने कुरा अकल्पनीय छ ।
स्वार्थको जगमा उभिएको एकता,"समाजवाद उन्मुखदेखि साम्यवादसम्मवाम एकताको घोषणासँगै समाजवाद उन्मुख अर्थ नीति अवलम्बन गर्दै साम्यवादलाई अन्तिम लक्ष्य बनाइयो । वाम एकताबाट हौसिएर बनाइएको लक्ष्य हो, यो । एकदलीय अधिनायकवादी कम्युनिष्टप्रतिको सकारात्मक जुनसुकै घटनाबाट कम्युनिष्टहरू कति छिटो हौसिन्छन् भन्ने कुरा १९९१ अगष्ट १९ का दिन तत्कालीन रूसी राष्ट्रपति मिखाइल गोर्भाचोभको राजनीतिक एवं आर्थिक सुधार पेरेस्त्रोइका कार्यक्रम विरुद्ध तत्कालीन रूसी उपराष्ट्रपति गेन्नाडी यनायवको नेतृत्वमा कट्टर साम्यवादीहरूले मिखाइल गोर्भाचोभको सत्तालाई कू गर्ने बित्तिकै नेपालका कम्युनिष्टहरू हौसिए । अझ एमालेले त २४ घन्टा बित्न नपाउँदै गेन्नाडी यनायवको नेतृत्वमा भएको कूलाई समर्थन गर्दै अब नेपालको सगरमाथामा पनि रातो झण्डा फहराउँछ भन्ने प्रतिक्रिया दिएका थिए । तर अधिनायकवादी कम्युनिष्ट शासनको विरुद्ध रूसी जनता सडकमा उर्लिएपछि गेन्नाडी यनायवको नेतृत्वमा भएको कू दुई दिनभन्दा बढी टिक्न सकेन । उक्त घटनाले एमालेको नेतृत्व वर्गको जबजप्रति कुनै लगाव छैन भन्ने कुरा प्रमाणित गर्छ । सत्ता स्वार्थ प्रधान विषय बनेपछि सिद्धान्तलाई आफू अनुकूल व्याख्या गर्न जान्नु कम्युनिष्टहरूको कला नै हो । अत: स्वार्थको जगमा उभिएको वाम एकताले पार्टीको सिद्धान्तलाई समेत स्वार्थकै पक्षमा लतारिन बाध्य तुल्याएको छ ।गुरुङ नेपाली कांग्रेस केन्द्रीय सदस्य हुन् ।"
क्षमताको मापदण्ड,"महिलाको क्षमतालाई कमजोर आकलन गर्दै आसन्न प्रदेससभा र प्रतिनिधिसभाको निर्वाचनमा प्रत्यक्षतर्फ महिलालाई उम्मेदवार बनाउन प्रमुख राजनीतिक दलहरूले नचाहिरहेको भनेर चर्को बहस चलिरहेकै बेला जलेश्वरमा सुमित्रा नामकी २५ वर्षीया महिला म्यादी प्रहरीमा जागिर खान सारी र घुम्टोमै दौडेर चर्चाको शिखरमा आइन् । उनको यो संघर्ष र सफलता घुम्टोभित्रै अलमलिइरहेका अधिकांश मधेसी महिलाका लागि त प्रेरणाको गतिलो उदाहरण हो । महिलाहरू कमजोर हुन्छन् भन्नेहरूका लागि मुखबुजो पनि हो । दृढ इच्छाशक्ति भए असम्भव केही छैन भन्ने कुरालाई प्रमाणित गरेर देखाउन पक्कै पनि उनलाई सहज भएन होला । तर सुमित्रा जस्ताको संघर्षले राजनीतिक वृत्तमा महत्त्व पाउँदैन । राजनीतिक परिवर्तनका निम्ति भएका हरेक संघर्षमा घरपरिवार नभनी खटेर साथ दिएका थुप्रै महिला चुनावको बेला सधैं पाखा लाग्छन् । उनीहरू स्वेच्छाले पाखा लागेका भने होइनन्, संघर्षको मैदानमा झण्डा बोकेर अघिअघि लागेका महिला सत्ता र शक्तिमा पुग्ने बेला पछाडि पारिन्छन् । झट्ट हेर्दा उनीहरूको क्षमतामाथि शंका गरिए जस्तो देखिन्छ । तर वास्तविकता अर्कै पनि हुनसक्छ । त्यो हो, महिलालाई सत्तामा पुर्याइयो वा उनीहरूको हातमा शक्ति पुग्यो भने कतै आफूले खाइपाइ आएको विरासत ढल्ने त होइन भन्ने आशंका । प्रत्यक्ष निर्वाचनमा महिला उम्मेदवारलाई जनताले विश्वास गर्दैनन् भन्ने हो भने पहिलो संविधानसभाको निर्वाचनमा प्रत्यक्ष चुनाव लडेर आएका महिलालाई हेरे पुग्छ । उनीहरूले पाएको भोटमा जनताको विश्वास थिएन भनेर कसरी भन्न सकिन्छ ? हालै सम्पन्न स्थानीय निर्वाचनमा पनि सत्ताको डाडुपन्यु पुरुष वर्गकै हातमा रहनेगरी उपमा मात्र महिलालाई टिकट दिइयो । तर पनि उनीहरूले पाएको भोटमा महिलाप्रतिको जनविश्वास प्रस्टै थियो । कतिपय स्थानमा पुरुष उम्मेदवारलाई भारी मतान्तरले पराजित गर्न महिला सफल भएका थिए भने टिकट पाएका दुईचार स्थानमा प्रमुखमै पनि महिलाको उत्साहजनक जित भएको थियो । अहिले आएर राजनीतिक दलले संविधान र कानुनकै मर्मको धज्जी उडाउँदै प्रदेससभा र प्रतिनिधिसभाको पहिलो चरणको निर्वाचनमा प्रत्यक्षतर्फ महिलालाई पाखा लगाएका छन् । संविधानले संसद्मा ३३ प्रतिशत महिलाको उपस्थिति अनिवार्य गरेको छ । प्रतिनिधिसभाको प्रत्यक्षतर्फको निर्वाचनमा प्रमुख भनिएका तीन दलमध्ये नेकपा एमालेले एकजना पनि महिलालाई चुनावी प्रतिस्पर्धामा लैजान चाहेन भने माओवादीले १ जना र कांग्रेसले २ जनामात्र महिलालाई उम्मेदवार बनाएका छन् । वर्षौंदेखि राजनीतिमा लागेर आफ्नो पहिचान बनाएका र युद्धकालमा घर, परिवार र पढाइ छाडेर युद्धमा होमिएका महिलाको योगदानको मूल्यांकन खोइ ? किन उनीहरूलाई जनताद्वारा अनुमोदित हुने अवसर दिइएन ? साँच्ची नै उनीहरूमा प्रत्यक्ष चुनाव लड्ने क्षमता नभएर हो ? जवाफ राजनीतिक दलहरूबाट पनि आउनुपर्छ र स्वयं राजनीतिमा लागेर संघर्ष गरिरहेका महिलाबाट पनि आउनुपर्छ । नेतृत्वसँग पहुँच नभएका र विभिन्न जाति, वर्ग र क्षेत्रका नागरिकको राजनीतिक सहभागिताका लागि नीति निर्माण तहमा उनीहरूको पहँुच पुर्याउन संविधानले संसद्मा ३३ प्रतिशत महिलाको उपस्थिति अनिवार्य गरेको छ । तर दलहरूले महिलालाई यो प्रावधान समानुपातिकमार्फत मात्रै पालना गर्न खोजेको देखिन्छ । राजनीतिक क्षेत्रमा चर्चा कमाएका, पटकपटक संसद्मा प्रतिनिधित्व गर्न भ्याएका र सत्ताशक्तिमा पहुँच भएका अधिकांश महिलालाई समानुपातिकमा सिफारिस गरिँदा वास्तविक रूपमा समानुपातिक कोटामार्फत नीति निर्माणको थलो संसद्मा पुग्नुपर्ने महिलाको भाग खोसिएको छ । यी सक्षम भनिएका र पहुँचवाला महिलाले प्रत्यक्ष निर्वाचनमा गएर जनतासँग अनुमोदित हुने हिम्मत गर्नुपर्छ । टाठाबाठा महिलाले प्रत्यक्ष चुनावमा जाँदा हारिन्छ कि ? भन्ने डर पाल्ने हो भने उनीहरूले राजनीति नगरे हुन्छ । राजनीति सत्ताकै लागिमात्र गरिनुपर्छ भन्ने पनि होइन र सधैं पुरानै अनुहार सत्तामा पुग्नैपर्छ भन्ने पनि छैन । हुन त संविधानसभामार्फत महिलाका थुप्रै अधिकार सुनिश्चित र सुरक्षित गर्न अगुवा महिलाको योगदान सराहनीय छ । तर पनि उनीहरू सधैं आरक्षणबाट सत्तामा पुग्नु सही होइन । उदाहरणका लागि नेपाली कांग्रेसका पुष्पा भुसाल, सीतादेवी यादव तथा सुजाता कोइरालाजस्ता सक्षम महिलाले प्रत्यक्ष निर्वाचनबाट डराएर समानुपातिकको कोटा ओगट्नु लाजमर्दो कुरा हो । अन्य ठूला दलका सक्रिय महिलाको मानसिकता र अवस्था पनि योभन्दा भिन्न देखिएको छैन ।महिलाहरूलाई पुरुषसँग प्रतिस्पर्धा गर्दै प्रत्यक्ष निर्वाचनमा होमिनु त्यति सजिलो पक्कै छैन । महिलाले पारिवारिक जिम्मेवारी र आर्थिक पहुँचकै कारण पनि पुरुषसँग प्रतिस्पर्धा गर्न ठूलो चुनौती सामना गर्नुपर्छ । तर यसो भन्दैमा सधैं आरक्षण र निगाहमा राजनीति गरेको गर्व पालेर महिला शक्तिशाली हुनै सक्दैनन् । निर्णायक शक्ति सधंै पुरुषमै रहने र उनीहरूको निगाहका पात्र बन्नुपर्ने परिस्थिति अन्त्य नभएसम्म न राजनीति नत सत्तामा महिलाले आफ्नो पहुँच स्थापित गर्न सक्छन् । यसका लागि स्वयं महिला नेतृहरूले नै नेतृत्व तहसँग हामीलाई प्रत्यक्ष चुनावको टिकट चाहियो भनेर भन्न सक्नुपर्छ । महिलाले प्रत्यक्षमा टिकट किन नपाएका ? भन्ने प्रश्नको जवाफमा अस्तिमात्र एमालेका एकजना नेताले भन्दै थिए, हामीले नदिएका होइनौं, उनीहरू नै प्रत्यक्ष चुनाव लड्न नचाहेका हुन् । अरू दलका नेताहरूले पनि त्यसै भन्लान् । के कम्युनिष्ट आन्दोलनमा लागेका महिलाहरूको जनतामाझ जाने हिम्मत छैन ? एउटा अन्तर्वार्तामा एमालेकै एक प्रभावशाली नेतृको भनाइ थियो, नेतृत्वले टिकट दिए चुनाव लड्छु, तर पार्टीसँग विद्रोह गर्दिन । उनी जस्ताले त टिकट माग्ने हिम्मत नगरेर दिए लड्छु भन्छन् भने पार्टीमा लागेका सामान्य महिलाको हिम्मत होला ? महिलालाई टिकट नदिनुको कारण सोध्दा उनी भन्छिन्, पितृसत्तात्मक सोचले हो । अब पनि नभत्काए कहिले भत्काउने त त्यो पितृसत्तात्मक सोच ? अनि उनीजस्ता महिलाले नभत्काए कसले भत्काउने ? किन लड्न सक्दैनन्, नेतृत्वसँग र त्यो पितृसत्तासँग ? भाषण गरेर मात्र हुन्छ कि व्यवहारमा पनि उतार्ने ? अर्को कुरा, समान सहभागिताको नारा फलाक्ने दलहरूले आफ्ना महिला कार्यकर्तालाई सक्षम पनि बनाउन सक्नुपर्छ र उनीहरूका लागि पार्टीले आर्थिक भरथेग पनि गर्नुपर्छ । हुन त अहिलेको चुनाव लोकतान्त्रिक पद्धतिबाट नभई गुटतान्त्रिक पद्धति र पैसाको चलखेलबाट हुने भएकाले पनि प्रत्यक्ष चुनावतर्फ महिलामा निराशा देखिनु स्वाभाविक हो । तर महिला असक्षम छन् र उनीहरूले चुनाव जित्न सक्दैनन् भन्ने मानसिकता भने महिलामा देखिएको राजनीतिक चेत र उत्साहमाथि प्रहार हो । आसा गरौं, महिला नेतृहरूले पुरुष नेतृत्वसँग बोल्ने हिम्मत गर्नेछन् र हाम्रा अधिकारलाई कागजको खोस्टो बन्नबाट जोगाउनेछन् ।"
राजदूत र अस्ट्रेलियाली विदेशमन्त्रीबीच भेटवार्ता,"अस्ट्रेलिया (कास) अस्ट्रेलियाका लागि नेपाली राजदूत लक्की शेर्पाले अस्ट्रेलियाली विदेशमन्त्री जुली बिसपसँग भेटवार्ता गरेकी छन् । क्यानबेरास्थित संसद भवनमा रहेको मन्त्री विसपको कार्यकक्षमा भएको भेटवार्तामा द्विपक्षीय सम्बन्ध, नेपाली राजनीतिक विकासक्रम र नेपाललाई अस्ट्रेलियाले पुर्याइरहेको सहयोगका बारेमा छलफल भएको दूतावासद्वारा जारी विज्ञप्तिमा उल्लेख छ ।राजदूत शेर्पाले अस्ट्रेलिया आउन चाहनेका लागि भिसा प्रक्रिया काठमाडौंबाटै पुन: सुरु गर्न आग्रह गरेकी थिइन् । उनले राष्ट्रसंघको मानव अधिकार परिषद् सदस्यको निर्वाचनमा अस्ट्रेलियाले नेपाललाई गरेको सहयोगका लागि धन्यवादसमेत दिएकी थिइन् । शेर्पाले आफूले विदेशमन्त्रीमार्फत अस्ट्रेलिया सरकारलाई उच्चस्तरको कूटनीतिक भ्रमणका लागि आग्रह गरेको बताइन् । भिसा प्रक्रिया नेपालमा नै स्थापना गर्ने सवालमा भने परराष्ट्रमन्त्री विसपले अहिले आफूहरूले अनलाइन आवेदन सुरु गरेको र कन्सुलर सेवालाई सहजीकरण गर्ने प्रक्रियामा रहेको जानकारी दिएको उनले बताइन् । विदेशमन्त्री विसपले पर्यटन तथा यातायात मन्त्रालयसँग समन्वय गरेर नेपालसित सिधा हवाई सेवा सञ्चालनका लागि अध्ययन गरिने जानकारी दिएकी थिइन् ।"
रोबोटलाई नागरिकता,"लन्डन (एजेन्सी) बेलायती कलाकार तथा मानव अधिकारवादी अउड्रे जस्तै देखिने सोफिया नामकी रोबोटलाई साउदी अरबले नागरिकता प्रदान गरेको छ । नागरिकता पाएसँगै सोफियाले साउदी अरबका महिलाले भन्दा बढी अधिकार पाएकी छन् । रोबोट हङकङको हान्सन रोबोटिक्स कम्पनीका डेभिड हान्सनले बनाएका हुन् । गतवर्ष रोबोट सार्वजनिक गर्ने क्रममा भएको संवादमा हान्सनको प्रश्नमा सोफियाले मानिसलाई समाप्त पार्न चाहेको बताएकी थिइन् । सोफियाले साउदी अरबमा महिलाले लगाउनैपर्ने बुर्का र स्कार्फबिना उपस्थित भएर अंग्रेजीमा सम्बोधन गरेपछि उनी एकाएक चर्चित भइन् । उनी आफ्नो कुनै पनि पुरुष अभिभावकबिना नै कार्यक्रममा उपस्थित भएकी थिइन् । राजधानी रियादमा अक्टोबर २५ मा सार्वजनिक रूपमा देखिएकी सोफियाले सूचना प्रविधिमा लगानीसम्बन्धी सम्मेलनका प्रतिनिधिलाई सम्बोधन गरेलगत्तै उनलाई साउदी अरबको नागरिकता दिइएको हो । उक्त घटनासम्बन्धी फोटो र दृश्यहरू सामाजिक सञ्जालमा भाइरल भएपछि भने साउदी अरबका महिलाभन्दा बढी अधिकार पाएकी सोफियाबारे धेरैको चासो बढेको हो । नागरिकता पाउने विश्वकै पहिलो रोबोट हुन पाउनु ऐतिहासिक कदम हो, नागरिकता पाएलगत्तै उनले भनिन्, म यो बिल्कुल फरक पहिचानका लागि निकै सम्मानित र गौरवान्वित भएकी छु । भविष्यबारे सोधिएको प्रश्नमा सोफियाले भनिन्, म मानिसजस्तै बाँच्न र काम गर्न चाहन्छु । त्यसैले मलाई अरूको भावना साटासाट गरी विश्वास कायम गर्नु आवश्यक छ । उनले आफ्नो कृत्रिम बौद्धिकतालाई नयाँ कुराको विकास गर्न प्रयोग गर्ने बताइन् । घोषणाको प्रशंसा गर्दै सामाजिक सञ्जालमा रोबोट विथ साउदी नेसनालिटी (साउदी नागरिकतासहितकी रोबोट) भनेर सेयर गरेको हयासट्याग २४ घण्टामै हजारौंले सेयर गरेका छन् । धेरैजसोले ट्वीटरमा सोफियाले अन्य साउदी महिलाले भन्दा बढी अधिकार पाएको जनाएका छन् । एमिली एप्पलगेटले लेखेकी छन्, सोफियालाई नागरिकता दिएसँगै उनले साउदी अरबका महिलाले भन्दा बढी अधिकार पाएकी छन् । कसैलाई अनौठो लाग्छ ? साउदी अरबमा हरेक महिला घरबाहिर जान कुनै पनि पुरुष अभिभावक, श्रीमान् वा नातेदार साथमा हुनुपर्छ । महिलाले अझै पनि विवाह गर्न, राहदानी बनाउन, भ्रमण तथा अध्ययनका लागि विदेशमा जान अभिभावकको अनुमति आवश्यक छ । यस्तो नियमकानुन भएका कारण पनि सामाजिक सञ्जालमा सोफियामाथिको बहसले प्राथमिकता पाएको हो । मौदी अल्जोहानीले उल्लेख गरेकी छन्, के सोफियाले आफ्नो अभिभावकको सहमतिबिना साउदी अरब बाहिर जान सक्छिन् ? एकजना ट्वीटर प्रयोगकर्ताले सोफियाका अभिभावक नभएको र शरीर पूरा नढाकेका कारण बाहिर जान नसक्ने भन्दै व्यंग्य गरेका छन् । सामाजिक सञ्जालमा विभिन्न टीकाटिप्पणीपछि साउदी अरबको अन्तर्राष्ट्रिय सञ्चार केन्द्रले विज्ञप्ति जारी गर्दै नागरिकता मजाकको विषय नभएको जनाएको छ । गत महिना साउदी अरबले महिलालाई सवारी चालक अनुमतिपत्र दिने निर्णय गरेको थियो । उक्त कदम साउदी राजकुमारको दीर्घकालीन सुधार योजनाअन्तर्गत भएको जनाइएको थियो । फ्रिडम हाउस का अनुसार साउदी अरब विश्वका खराब नागरिक स्वतन्त्रता र राजनीतिक अधिकार भएका राष्ट्रको सूचीमा १० औं स्थानमा पर्छ । कृत्रिम बौद्धिकतासहितका यस्ता रोबोट खासगरी अनुसन्धान कार्यमा प्रयोग गर्ने गरिन्छ । कतिपय अवस्थामा यस्ता रोबोट मानिसको दैनिक कार्यमा सहयोग गर्न तथा जोखिमपूर्ण काममा पनि लगाउने गरिन्छ । रोबोटमा प्रयोग हुने विभिन्न सेन्सर ले उसले गर्ने व्यवहारमा नियन्त्रण कायम गर्छ । रोबोटको शरीर र जोर्नीको गति नियन्त्रण गर्न प्रोप्रियोसेप्टिभ सेन्सरको प्रयोग गरिन्छ । त्यसैगरी एक्टेरोसेप्टिभ सेन्सरले दृश्य तथा तथ्यांकमाथि नियन्त्रण गर्छ । हान्सनले निर्माण गरेका मानिसजस्तै देखिने रोबोट पहिलो पटक सन् २००२ मा क्यानडामा भएको एसोसिएसन फर एडभान्समेन्ट अफ आर्टिफिसियल इन्टेलिजेन्स को सम्मेलनमा सहभागी भएका थिए । यसअघि उनले २००५ मा अल्बर्ट आइन्सटाइन जस्तो देखिने रोबोट निर्माण गरेका थिए । अमेरिकी रोबोट निर्माता हान्सनले टेक्सास विश्वविद्यालयबाट इन्जिनियरिङमा पीएचडी गरेका छन् ।"
अमेरिकाले छलकपट गर्यो : क्युबा,हवाना (बीबीसी) क्युबाले हवानास्थित अमेरिकी दूतावासका कर्मचारीमाथि ध्वनि आक्रमण नभएको बताएको छ । क्युबाले अमेरिकी दाबी राजनीतिक छलकपट को संज्ञा दिएको छ । यसअघि अमेरिकाले क्युबास्थित आफ्ना कूटनीतिक नियोगका कर्मचारीमा ध्वनि आक्रमण भएको दाबी गरेको थियो । उसले २१ जना कर्मचारीमा स्वास्थ्य समस्या देखिएको बताउँदै आएको छ । आक्रमण भएको जनाएलगत्तै अमेरिकाले क्युबाले आफ्ना कर्मचारीको सुरक्षा गर्न नसकेको जनाउँदै हवानास्थित दूतावासबाट १५ जना कर्मचारी फिर्ता बोलाइसकेको छ । क्युबाले अमेरिकी कदम औचित्यहीन भएको जनाएको छ । उसले त्यस्तो दाबी द्विपक्षीय सम्बन्ध बिगार्ने उद्देश्यले गरिएको दाबी गरेको छ । क्युबाली विदेशमन्त्री ब्रुनो रोड्रिगुएजले आक्रमणसम्बन्धी आरोप पूर्णत: झुटो भएको बताए । उनले प्रतिवेदनअनुसार अमेरिकी आरोप झुटो साबित भएको जनाए । अमेरिकाले एकप्रकारको ध्वनि आक्रमणमा परेर कर्मचारी बिरामी परेको बताए पनि प्रमाणित हुन सकेको छैन । दूतावासका कर्मचारी फिर्ता बोलाएपछि अमेरिकाले क्युबाबाट हुने भिसा प्रक्रिया अनिश्चितकालका लागि स्थगित गरेको छ ।
बुढ्यौलीलाई परपर,"ओस्कारमा सर्वोत्कृष्ट अभिनेत्रीको अवार्ड जित्ने एक मात्र अश्वेत अभिनेत्री हाली बेरी सौन्दर्यका लागि पनि नामी छिन् । उनी सधैं युथफुल देखिने गरेको इनस्टायल डटकमले उल्लेख गरेको छ । छाला फुस्रो भयो भने उमेरभन्दा बूढो देखिन सक्छ, हाली भन्छिन्, मलाई ड्राईभन्दा अयली छाला ठीक लाग्छ । त्यसैले धेरै पाउडर दल्दिनँ । मेकअप गर्नुअघि अनुहारमा रोज वाटर स्प्रे गर्छु । र, त्यसलाई सुक्न दिन्छु । यसले मलाई फ्रेस देखाइरहन्छ ।"
गोपाल योञ्जनको जन्मगाउँबाट,"लेखनाथ (कास्की) दार्जिलिङको मिरिक । मिरिकको ओकाइटी टी स्टेट । शब्द, संगीत र स्वरका हस्ती गोपाल योञ्जन जन्मेको ठाउँलाई गायक कर्म ग्याल्छेनले पोखरामा सम्झिए । पहिलो एकल साँझमा प्रस्तुत भएका उनले भने, गोपाल योञ्जन जुन गाउँमा जन्मिनुभएको हो, म पनि त्यहीँ जन्मेको हुँ ।अनुपम म्युजिक र लायन्स क्लब अफ पोखरा गतिशील मञ्जरीले उनलाई शनिबार पोखरा निम्त्याएको हो । सुगम संगीतका स्रष्टाको सम्मानमा आयोजित एकल साँझमा कर्मले गाएका एक दर्जन गीत गाए ।बनेको छ पहराले यो छाती मेरो गीतबाट प्रस्तुति थाल्दै गर्दा उनले पटकपटक गीतका स्रष्टा गोपाल योञ्जनलाई सम्झिए । उहाँको संगीतमा गाउने ठूलो इच्छा थियो, उनले भने, मेरो भाग्यमा त्यो अवसर जुरेन । यद्यपि गोपाल योञ्जनको शब्द र संगीत रहेको पुरानो गीत तिमी देऊ या नदेऊ तिम्रो माया चलचित्रमा मेघा मा गाउन पाएकोमा खुसी व्यक्त गरे । उक्त गीत यसअघि नारायण गोपाल र मीरा राणाले गाएका थिए ।कार्यक्रममा उनले नारायण गोपाल, प्रेमध्वज प्रधान, प्रदीपराज पाण्डे, अरुण थापा, दीप श्रेष्ठ, उदयमनिला सोताङ, अञ्जु पन्त लगायत अग्रज कलाकार र आफ्ना समेत गीत गाए । नेपाल र नेपालीपनले सधैं गर्वबोध गराउने भएकोले नेपाली संगीतबाट कहिल्यै टाढा जान नसक्ने उनले सुनाए ।म दार्जिलिङमा जन्मेहुर्के पनि खाँटी नेपाली हुँ भन्न पाउँदा गर्व लाग्छ, उनले भने । उनले त्यसोभन्दा पोखरा उद्योग वाणिज्य संघको हल तालीको गड्गडाहटले गुञ्जायमान भएको थियो ।उनले एकल साँझको अन्त्य राष्ट्रिय भाव बोकेको आफ्नै गीत तिमी पूर्वी भेगैमा बाट गरेका थिए । ५ सयभन्दा बढी गीतमा स्वर तथा संगीत दिएका ग्याल्छेनको एकल गायन यो नै पहिलो हो । एकल साँझमा उनलाई पोखराका गायिकाद्वय शीतल थापा र रोशनी गुरुङले २२ गीतमा साथ दिए ।"
समृद्धिको सपना,"काठमाडौं (कास) देशको हरेक चाडबाडमाथि गाउने गायक हुन् सुमित खड्का । दसैंदेखि होलीसम्म, ल्होसारदेखि माघीसम्म उनका स्वरमा भरिएका छन् । राष्ट्रियता र संस्कृतिलाई संगीतले जोड्यो भने देश झन् समृद्ध हुने ठान्ने उनै सुमितले यसपालि राष्ट्रिय गीतको एल्बममा एक्लै गाएका छन् । शक्तिबल्लभको संगीत र चूडामणि देवकोटाका शब्द रहेको स्वदेश र सपना मा पाँच गीत छन् । जातजाति, भाषाभाषी, संस्कृति, राष्ट्र, राष्ट्रियताजस्ता विषयलाई यसमा उठाइएको छ । यो राष्ट्रको जय जयकार गर्न कोही आउँदैन, हामीले नै गर्ने हो, त्यसका लागि लडाइँझगडा होइन, मेलमिलाप आवश्यक पर्छ भन्ने गीतको सन्देश छ । त्यस्तै यस एल्बमका गीतमा नेपालीको पौरखबहादुरीको प्रशंसा गरिएको छ । स्वाधीनता बचाउन लड्नैपरे पछि नहट्न प्रेरित गरिएको छ । अनि, तन्त्रैतन्त्रमा अलमलिइरहने होइन, अब समृद्धिमा लाग्नुपर्ने सन्देश दिइएको छ । त्यसका लागि नेताले कुर्सीमोह त्यागेर जनताका दु:खमा मिसिनुपर्ने यथार्थ बोलिएको छ ।"
विनोदीको महाकाव्य,"काठमाडौं (कास) कवि गोविन्दराज विनोदी महाकाव्यसहित आएका छन् । कैकेयी राजधानीमा आइतबार प्रा चूडामणि बन्धु, प्रा राजेन्द्र सुवेदी, कविसमालोचक प्रभा भट्टराई, साहित्यकार भुवनहरि सिग्देल लगायतले लोकार्पण गरे । महाकाव्य समकालीन समयमा पठनीय रहेको बन्धुले बताए । सुवेदीले रामायणमा उपेक्षित नारी पात्र कैकेयी लाई केन्द्रमा राखी सिर्जना गरिएको उक्त महाकाव्य कला, भाव, बिम्बप्रतीक र महाकाव्यिक चेतनाको दृष्टिले उत्कृष्ट रहेको टिप्पणी गरे । भट्टराईले रामायणको मिथकलाई महाकाव्यले आधुनिकतामा जोड्ने कोसिस गरेको बताइन् ।कार्यक्रममा छन्दकविहरू सुदेश सत्याल र मनोज भण्डारीले उक्त महाकाव्यका केही कविता वाचन गरेका थिए ।"
हिमश्रमिकको मृत्यु,दोलखा (कास) लेक लागेर एक हिमश्रमिकको मृत्यु भएको छ । नेदरल्यान्ड्सका ९ जना आरोहीलाई सघाउँदै रोल्वालिङ हिमशृंखलाको लाङडाक हिमालअन्तर्गतको ५ हजार मिटर उचाइको आधार शिविरमा पुगेका २१ वर्षीय मणिकुमार राईको मृत्यु भएको हो । डीएसपी रामेश्वर कार्कीका अनुसार सोलुखुम्बु जिल्लाको सल्यान गाउँपालिका १ नेसाका राई आरोहीका लागि भान्सेको काम गर्न त्यहाँ पुगेका थिए । समिट नेपाल ट्रेकिङको व्यवस्थापनमा ६ हजार ५ सय मिटर उचाइमा पुग्ने लक्ष्य लिएर टोली त्यहाँ पुगेको थियो ।
सिन्डिकेट गर्न नपाउँदा आन्दोलनको धम्की,"काठमाडौं सिन्डिकेट गर्न नपाउँदा पेट्रोलियम ढुवानी व्यवसायीले पेट्रोलियम पदार्थ लोडअनलोड ठप्प पार्ने चेतावनी दिएका छन् । नयाँ टयांकर थप्न लागेको भन्दै पुरानाले आन्दोलनको धम्की दिएका हुन् । पेट्रोलियम ढुवानी व्यवसायी महासंघले बिहीबार विज्ञप्ति जारी गर्दै सरकारी ऐन विपरीत लोडअनलोड ठप्प पार्ने धम्की दिएका हुन् । अत्यावश्यक सेवा सचालन ऐन २०१४ र अत्यावश्यक पदार्थ नियन्त्रण (अधिकार) ऐन २०१७ अनुसार ढुवानीमा अवरोध, बन्द हडताल गर्न पाइँदैन । ऐन विपरीत कार्य गर्ने कुनै पनि व्यक्ति, व्यवसाय र उद्योगलाई जिल्ला प्रशासन कार्यालयलाई कारबाही गर्ने अधिकार दिएको छ । ढुवानीमा कुनै प्रकारको अवरोध सिर्जना गरे ऐनअनुसार कैद र जरिवाना हुन सक्छ । तर, व्यवसायीले ऐन विपरीत कात्तिक १५ गतेसम्म माग सम्बोधन नगरे लोडअनलोड ठप्प पार्ने निर्णय गरेका छन् । महासंघका कार्यबाहक अध्यक्ष गुणराज निरौलाले निगमले आफैंले बनाएको विनियमावली विपरीत २ सय टयांकरलाई ढुवानी अनुमति दिएकाले बाध्य भएर आन्दोलनका कार्यक्रम सार्वजनिक गरेको बताए । निगमले ०७३ पुस ८ मा नयाँ पेट्रोलियम ढुवानी नियमावली जारी गर्यो । जेठ ०७४ सम्म सूचना नईि दुई सयवटा नयाँ टयांकरले अनुमति लिएको सूचना प्राप्त भयो, उनले भने, ३५ दिने सूचनाबिना अनुमति दिइएको टयांकरको अनुमति तत्काल खारेज हुनुपर्ने माग हो । व्यवसायीका अनुसार विनियमावलीअनुसार आवश्यक ठाउँका लागि ३५ दिने सार्वजनिक सूचना प्रकाशित गर्नुपर्छ । तर, बिनासूचना अनुमति दिएको उनीहरूको गुनासो छ । कार्यबाहक अध्यक्ष निरौलाका अनुसार व्यवसायीको विरोधपछि निगमले भदौ २२ गते नयाँ थपिएको टयांकरको अनुमति खारेज गरिएको सूचना गोरखापत्रमा प्रकाशित गरेको थियो । निगमले अनुमति खारेज गरेको सूचना प्रकाशन गरे पनि करिब १२ वटा टयांकर तयारी अवस्थामा रहेको र तीनवटाले ढुवानीका लागि अनुमति प्राप्त गरेको महासंघको दाबी छ । एकातर्फ अनुमति खारेज गरेको सूचना प्रकाशन गर्ने, अर्कोतर्फ ढुवानीका लागि अनुमति दिइएको अवस्था छ, कार्यबाहक अध्यक्ष निरौलाले भने, यो गैरकानुनी काम भयो । त्यसको अन्त होस् भनेर ढुवानी लोडअनलोड नगर्ने निर्णय भएको छ । व्यवसायीका अनुसार निगमले मध्यमाञ्चलका लागि अनुमति दिएको छ । ती टयांकरले रक्सौलकाठमाडौं, बरौनीअमलेखगन्जलगायत क्षेत्रमा ढुवानी गर्ने पाउने महासंघले जनाएको छ । ढुवानी बन्द गर्नका लागि पेट्रोलियम ढुवानी व्यवसायी संघ, वीरगन्ज तथा मध्यमाञ्चल पेट्रोलियम ढुवानी व्यवसायी संघ हेटौंडाको संयुक्त बैठकले गरेको थियो । उक्त बैठकको निर्णय अइतबार महासंघले पनि सर्वसम्मतले पारित गरेको हो । निजी स्वार्थ पूरा गर्न व्यवसायीले आन्दोलनको धम्की दिएपछि उपभोक्ता अधिकारकर्मीले पनि आपत्ति जनाएका छन् । इन्धन अत्यावश्यक वस्तुभित्र परेका गैरकानुनीनाजायज कार्य तत्काल फिर्ता लिनुपर्ने उनीहरूको आग्रह छ । मुलुक चुनावमा होमिएको अवस्थामा अत्यावश्यक वस्तुको हडताल गर्छु भन्नु राज्यलाई थर्काउनु हो । ठगी गरेर खाना नपाउँदा राज्यलाई धम्की दिन खोजिएको छ, राष्ट्रिय उपभोक्ता मञ्चका अध्यक्ष प्रेमलाल महर्जनले भने, अनौतिक माग राखेर आन्दोलन गर्न खोज्नेलाई कारबाही हुनुपर्छ । कडा रूपमा सामाजिक बहिष्कार गर्नुपर्छ । ढुवानी व्यवसायीको मागको सन्दर्भमा आन्दोलन गर्नुपर्ने अवस्था नरहेको उनको दाबी छ । वार्ताका रूपमा जायज माग सम्बोधन गर्न सकिन्छ, उनले भने, तर, बन्द हडताल गरेर राज्यउपभोक्तालाई थर्काउन पाइँदैन ।निगमका प्रवक्ता वीरेन्द्र गोइतले व्यवसायीहरूको मागबारे सोमबार छलफल गरिने बताए । निर्वाचनको समयमा अत्यावश्यक वस्तु बन्द गर्न पाइँदैन । गर्न पनि दिँदैनौं, उनले भने, व्यवसायीहरूको केही गुनासो भए सोमबार छलफल गरेर समाधान गर्छौं । उनका अनुसार एकदुई दिन बन्दले वितरण प्रणाली नै बिग्रिन्छ । त्यसको असर १०१५ दिनसम्म हुने उनले बताए । बन्द गरे ऐनअनुसार कारबाही हुने गोइतले बताए । अत्यावश्यक सेवा सञ्चालन ऐन २०१४ का अनुसार अत्यावश्यक सेवाको ढुवानीमा अवरोध गरेमा वा त्यसमा भाग लिएमा वा लिइरहेमा निजलाई ६ महिनासम्म कैद वा २ सय रुपैयाँसम्म जरिवाना वा दुवै सजाय हुने व्यवस्था छ ।हडताल गर्न वा त्यसमा भाग लिन वा भाग लिई राख्न कुनै व्यक्तिले अरूलाई दुरुत्साहन गरेमा निजलाई एक वर्षसम्म कैद वा १ हजार रुपैयाँसम्म जरिवाना वा दुवै सजाय हुने पनि ऐनमा उल्लेख छ । सरकारले ऐनअनुसार कारबाही गर्ने बताए पनि हालसम्म कुनै व्यवसायीलाई कारबाही भएको छैन । आपूर्ति सचिव कृष्णप्रसाद देवकोटाले इन्धनको ढुवानी बन्द नहुने बताए । व्यवसायीले बन्द गरे कानुनअनुसार कारबाहीको दायरामा ल्याइने उनले बताए । बन्द हँुदैन । बन्द गरेर जे पनि हुन्छ भन्ने सोचाइ हो भने कारबाही हुन्छ, उनले भने, बन्द गरे भने तत्काल सूचना प्रकाशित गरेर ५ सय टयांकरका लागि अनुमति दिन्छु । मन्त्रालयले पछिल्लो ५ वर्षमा अनुमति दिइएको टयांकरको विवरण उपलब्ध गराउन निगमलाई निर्देशन दिएको छ । ०६९ साउनदेखि कानुनबमोजिम र कानुन विपरीत तोक आदेशका भरमा स्वीकृतिमा दिइएका टयांकरको संख्या १५ दिनभित्र पेस गर्न निगमलाई निर्देशन दिएका छौं, उनले भने । यसअघि टयांकर ढुवानीकै विषयमा अख्तियार दुरुपयोग अनुसन्धान आयोगमा समेत उजुरी परेको थियो । आयोगले पनि नियमावली बनाएर सोहीअनुसार अनुमति दिन निर्देशन दिएको थियो । टयांकरको अनुमति दिँदा सोहीअनुसार सार्वजनिक सूचना जारी गरेर दिनुपर्ने व्यवसायी दाबी गर्छन् ।"
जटिल रोग निको पार्ने भन्दै नेटवर्किङ व्यवसाय,"धनकुटा जटिल रोगको समेत उपचार गराउने भन्दै नेटवर्किङ व्यवसाय फस्टाउन थालेको छ । जटिल रोग निको पारिने भन्दै यस्ता गिरोह सर्वसाधारणबाट आफ्ना उत्पादन भिडाउन थालेका छन् । स्वदेशमा सम्पर्क कार्यालयसमेत नभएको ओरियन्स नामको संस्थाले नेटवर्किङ शैलीबाट औषधि बिक्री गराउँदै आएको छ । अझ सदस्य बनाएबापत औषधि छुट मूल्यमा पाउने तथा बोनस दिलाइने भन्दै सर्वसाधारणसँग लाखौंको कारोबार गर्दै आएको छ । भारतको चेन्नाईमा मुख्य कार्यालय रहेको भनिएको ओरियन्सले नेटवर्किङ शैलीमार्फत आफ्नो उत्पादन बिक्री गर्दै आएको छ । विशेषगरी झापा, सुनसरी, धनकुटालगायतका जिल्लामा यसको विस्तार हुनेक्रम बढेको छ । खासगरी औषधिजन्य वस्तु सम्बन्धित चिकित्सकको सिफारिसबिना बिक्री वितरण गरिनु गैरकानुनी हुन्छ । तर, स्वास्थ्यसँग सरोकार नभएका व्यक्तिहरू यसमा संलग्न रहेको स्रोतले जनाएको छ । धनकुटामा पछिल्लो समय पाँच सयभन्दा बढी व्यक्तिलाई ओरियन्सका उत्पादन बिक्री गरिएको स्रोतले बतायो । नेटवर्किङमा संलग्न व्यक्तिले आफूहरूले औषधि नभएर फ्रुट सप्लिमेन्ट का वस्तु बिक्री गर्दै आएको दाबी गर्दै आएका छन् । खाल्सा छिन्ताङ सहिदभूमि गाउँपालिकाका युद्धबहादुर खड्काले ३० हजारको औषधि प्रयोग गरेको बताए । डायबेटिजबाट ग्रसित रहेका उनले मासिक १० हजार रुपैयाँका दरले तीन महिनासम्म औषधि प्रयोग गर्ने बताए । हाल ५ हप्ता औषधि सेवन गरिसकेको उनले जानकारी दिए । सुगर रोग चटक्कै निको हुने भनेकाले औषधि प्रयोग गरेको हुँ, उनले भने, यसको मात्रा पूरा गरेपछि हाल प्रयोग गर्दै आएको सुगरको औषधि कहिल्यै खान पर्दैन भनेकाले आशावादी छु । नेटवर्किङ बिजिनेसबारे सदरमुकामस्थित एक होटलमा सर्वसाधारणलाई सहभागी गराई प्रशिक्षणसमेत दिइएको छ । उक्त कार्यमा नेता, जनप्रतिनिधिदेखि सञ्चारकर्मीसमेत संलग्न रहेको एक सहभागीले जनाए । साँगुरीगढी गाउँपालिकाका विशाल कार्कीले ब्लड क्यान्सरबाट पीडित पत्नीका लागि ओरियन्सले बिक्री गरेको २२ हजारको औषधि प्रयोग गरिसकेको बताए ।प्रारम्भिक चरणमा बीपी कोइराला स्वास्थ्य विज्ञान प्रतिष्ठान धरान र पछि भरतपुर क्यान्सर अस्पतालमा उपचार गराइए पनि निको नहुने अवस्था भएकाले ओरियन्सको उत्पादन प्रयोग गरेको उनले बताए । चारपटक किमो गरिएपछि कमजोर भएपछि आफूले श्रीमतीलाई ओरियन्सको उत्पादन दिन थालेको हुँ, उनले भने, लाखौं खर्च भइसक्दा थोरै पैसाले रोग निको होला भन्ने आशाले प्रयोग गरेको हो । पछिल्लो समय उनी स्वयं ओरियन्सको प्रचारप्रसारमा जुटेका छन् । ओरियन्सको प्रचारमा जुट्नेहरूका अनुसार एकले सदस्य बनाएपछि त्यसपछिका व्यक्तिले सदस्यता विस्तार गरेको आधारमा बोनस दिने गरिन्छ । ओरियन्सको प्रचारमा हिँडेका विशालले प्रत्यक्ष बिक्री गरिने हुनाले ठगी धन्दा नभएको दाबी गरे । डाइरेक्ट सेलिङ हो तर नाफाबिना काम कसैले गर्दैन, उनले भने, हामी पनि काम गरेअनुसार नाफा त पाउँछौं । गत असोज ४ मा संसदले नेटवर्किङ बिजिनेसबारे कानुन बनाउने निर्णय पारित गरेकाले आफूहरू सक्रिय भएर प्रचारमा जुटेको उनले बताए । गैरकानुनी ठहर गरे सुरक्षित भएर बस्न बाध्य हुने उनको तर्क छ । ओरियन्सको अभियानमा जुटेका लक्ष्मी मगरले ओरिएन्स स्वास्थ्यसँग सम्बन्धित सामग्री भएको तर औषधि भन्न नमिल्ने तर्क राखे । धेरै बिरामीलाई निको पारेको छु, उनले भने, अहिलेसम्म कम्लेन आएको छैन । कतिपयले धन्न तपाईले गरेर बचाइदिनुभो भन्ने गरेका छन् । उक्त अभियानमा अर्का सक्रिय व्यक्ति सन्तोष केसीले खाद्यान्नको परिपूरक तत्त्व भएकाले औषधि भन्न नमिल्ने तर्क राखे । उनले रोग निको पार्ने भन्दै बिक्री गरिने वस्तु फुड सप्लिमेन्ट भएकाले अचुक हुनेसमेत दाबी गरे ।उनले चाँडै राजधानीमा कार्यालय खोल्ने तयारी गरिएको बताए । डाक्टरले निको पार्न नसक्ने रोग हामीले निको पार्नेछौं, उनले भने, डाक्टरको औषधिलाई चुनौती दिन सक्ने उत्पादन हो । ओरियन्स नेटवर्किङ बिजिनेसका अर्का अभियान्ता आरसी राईले पनि जटिल प्रकारका सबै रोग निको पार्ने दाबी गरे । ओरियन्सको सदस्य बनाउन सर्वसाधारणलाई भेला पारी प्रशिक्षण दिने कार्य पछिल्लो समय सक्रिय पारिएकाले प्रभावित संख्या बढदै गएका छन् ।"
विश्वकै धनाढय बने अमेजोनका मालिक बेजोस,"काठमाडौं अमेरिकी ईकमर्स कम्पनी अमेजोनका संस्थापक तथा प्रमुख कार्यकारी प्रमुख (सीईओ) जेफ बेजोस विश्वकै सर्वाधिक धनाढय बनेका छन् । उनले आफ्नो कुल सम्पत्तिका साथ माइक्रोसफ्टका सहसंस्थापक बिल गेट्सलाई पछाडि छाडेका छन् । अमेरिकी अखबार फोब्र्स का अनुसार अमेजोनको सेयरमा दुई प्रतिशतभन्दा बढीले वृद्धि भई बेजोसको कुल सम्पत्ति ९३ करोड डलरले माथि उक्लिएको छ । यो रकमसँगै उनी विश्वकै नं १ अर्बपति बनेका हुन् । हाल उनको सम्पत्ति बढेर ९३ दशमलव १ अर्ब अमेरिकी डलर पुगेको छ । अर्बपति बिल गेट्सको सम्पत्ति ८९ दशमलव ९ अर्ब डलरभन्दा यो रकम केही मात्र बढी हो । हालै उनले अमेरिकामा सबैभन्दा महँगो ग्रोसरी चेन होल फुड्स खरिद गरेका थिए । यसले पनि बेजोसको सम्पत्ति बढाउन सहयोग गरेको हो । ग्रोसरीबाट उनले एकैपटकमा दुई अर्ब अमेरिकी डलर कमाएका थिए । बिल गेट्सलाई बेजोसले सम्पत्तिमा पछाडि पारेको यो पहिलोपटक भने होइन । यसअघि जुलाईमा पनि उनले गेट्सलाई उछिन्नेका थिए । तर, त्यसताका उनी केही घण्टामै गेट्सभन्दा तल परेका थिए । २७ जुलाईमा अमेजोनको सेयर माथि उक्लिएसँगै बेजोसको सम्पत्ति ९३ दशमलव १ अर्ब डलर पुगेको हो । छ महिनाअघि अमानसियो ओर्टेगा र वारेन बफेटलाई पनि पछाडि पार्दै दोस्रो ठूलो धनाढय बनेका थिए । बेजोसले यसै वर्ष आफ्नो सम्पत्तिमा १० दशमलव २ अर्ब डलर जोडेका छन् । उनी पहिलोपटक सन् १९९८ मा फोब्र्सको चार सय धनाढयमा समावेश भएका थिए । बिल गेट्सले अर्बपतिहरूलाई आफ्नो सम्पत्तिबाट कम्तीमा आधा दान गर्न प्रोत्साहित गराउने उद्देश्यले वारेन बफेटसँग मिलेर च्यारिटी इन्स्टिटयुसन गिभिङ प्लेजको स्थापना गरेका छन् । सन् २०१६ मा गेट्ले यसमा ३१ दशमलव १ अर्ब डलर दान गरेका थिए । फोब्र्सका अनुसार गिभिङ प्लेजमा हस्ताक्षर नगर्ने बेजोसले सन् २०१५ को अन्त्यसम्ममा यसमा करिब सय मिलियन डलर दान गरेका थिए । आफैंले खोलेको कम्पनी अमेजोनबाट उनी लखपति हुँदै अर्बपति र अहिले विश्वकै सर्वाधिक धनाढय बनेका छन् । हाल बेजोस अमेरिकी प्रविधि क्षेत्रका चर्चित उद्यमी र लगानीकर्ताका रूपमा पनि चिन्छिन् । ईकमर्सको विकासमा उनको अतुलनीय योगदान रहेको छ । उनको बाल्यकाल त्यति राम्रो रहेन । बेजोसको जन्म एउटी किशोरी आमाबाट भएको हो । आमा ज्याकी (१६ वर्ष) सँगै पढ्ने साथी टेड (१८ वर्ष) सँग प्रेममा बाँधिएर गर्भवती भएकी थिइन् । तिनकै नासोका रूपमा बेजोसको जन्म भएको हो । टेडले धेरै रक्सी खाने गरेकाले दिक्क भई ज्याकीले उनीसँग अलग्गिने निर्णय गरेकी थिइन् । बेजोस ४ वर्ष टेकेकै बेला ज्याकीले क्युबाबाट बसाइ सराइ गरी आएका मिगल बेजोससँग अर्को विवाह गरिन् तर जेफलाई आफैंसँग राखिन् । पछि उनलाई हजुरबुबाको ठूलो फर्ममा लगियो । त्यहीँ उनले आफ्नै हातले काम गर्न सिकेका थिए । ५ वर्ष उमेरमा बेजोसले एमोलो ११ चन्द्रमामा अवतरण गरेको देखेका थिए । त्यसपछि उनी अन्तरिक्ष यात्री बन्ने निर्णयमा पुगेका थिए । आठ वर्षका हुँदा उनी किताबको किरा भइसकेका थिए । उनको यो बानीबाट अभिभावक चिन्तित थिए । यो बानीलाई सुधार्न अभिभावकले उनलाई फुटबल खेलमा रुचि बढाउने प्रयास गरेका थिए । १० वर्ष टेक्दा मिगल आफ्नो जन्म दिने बुबा नभएको थाहा पाएपछि उनी अत्यन्तै चिन्तित भएका थिए । पछि त्यो तनावलाई उनले आफंै व्यवस्थापन गरे । कलेज उमेरमा पुग्दा उनी भौतिकशास्त्र पढ्न चाहन्थे तर पछि उनले त्यो सोच त्याग्दै प्रिन्स्टोन विश्वविद्यालयबाट कम्प्युटर विज्ञान र इलेक्ट्रिकल इन्जिनियरिङमा स्नातक गरे । अहिले त्यही जेफ बेजोस विश्वकै सर्वाधिक धनाढय बनेका छन् ।सधैं हँसिलो मिजाजका उनी एकैपटक तीनवटा कम्पनीको जिम्मेवारी सजिलै सम्हाल्दै आएका छन् । ५३ वर्षका भइसक्दा पनि उनको जोस र जाँगरमा कुनै कमी आएको छैन । बेजोसको जन्म १२ जनवरी १९६४ मा अमेरिकास्थित न्युमेक्सिकोको अल्ब्युक्विर्कमा भएको हो । सुरुमा कम्प्युटरमा उनको बढी लगाव थियो । त्यही भएर यसलाई उच्च शिक्षाका लागि रोजेका हुन् । स्नातक सकेपछि उनले वाल स्ट्रिटमा काम गरेका थिए । सन् १९९० ताका उनी विभिन्न क्षेत्रमा लगानी गर्ने कम्पनी डीई सा का सबैभन्दा कम उमेरका वरिष्ठ उपाध्यक्ष बनाइएका थिए । त्यसको ४ वर्षपछि उनले त्यो आकर्षक नोकरी छाडेर अमेजोन डट कम खोले । एउटा वास्तविक बुक स्टोरका रूपमा यसलाई विकसित गरे । यो अनलाइन बुक स्टोर इन्टरनेट बजारमा सफल रहयो । सानैदेखि उनी बढी जिज्ञासु स्वभावका थिए । किशोर अवस्थामा पुग्दा आफ्ना परिवारका सदस्यहरूका साथ अमेरिकाको मियामी पुग्दा त्यहाँ उनले लभ फर कम्प्युटर विकास गरेका थिए । हाई स्कुलमा पढदै गर्दा चार, पाँच र छ कक्षाका विद्यार्थीहरूका लागि द ड्रिम इन्स्टिच्युट मार्फत शैक्षिक ग्रीष्मकालीन शिविर सुरु गरेका थिए । यो नै उनको पहिलो व्यापार थियो । स्नातक सकेलगत्तै वाल स्ट्रिट, फिटेल, ब्याङर्स ट्रस्ट र लगानी गर्ने बोर्ड डीई सा लगायतका कम्पनीबाट उनलाई काम गर्ने प्रस्ताव आएको थियो । तर, उनले कामका लागि वालस्ट्रिट रोजेका थिए । पछि अन्य कम्पनीमा पनि काम गरे । त्यहाँ कमाएको रकमले उनी आफ्नै कम्पनी खोलेका हुन् । सुरुमा किताबहरूको व्यापार गर्न खोलेको अनलाइन कम्पनीले पछि विभिन्न सेवा र उत्पादनहरू सुरु गर्यो । पछि नयाँ भिडियोहरूको व्यापारसमेत सुरु गरे । अमेजोन डट कम वल्र्डवाइड वेब मा संसारको सबैभन्दा ठूलो फुटकर व्यापार गर्ने र इन्टरनेट बिक्री गर्ने हाल एउटा मोडल नै बनेको छ । बेजोसका अन्य व्यापारहरूमा एयरोस्पेस र समाचारपत्रहरू पनि हो । उनले निजी लगानीमा एयरोस्पेस विकास गर्ने कम्पनी खोले । सन् २०१३ मा उनले २५० मिलियनमा द वासिङगटन पोस्ट खरिद गरेका थिए । वाल स्ट्रिट जर्नलसँगको एक साक्षात्कारमा उनले सुत्नुको महत्त्वबारे बेलीविस्तार लगाउँदै भनेका थिए, अधिकांश सीईओहरू राति करिब चार घण्टा मात्रै सुत्ने गरेको मैले सुनेको छु । म भने ८ घण्टासम्म सुत्छु । किनभने निद्राले तनाव र बढी काम गराइलाई काउन्टर दिन्छ । जेफ बेजोस आफ्नो कार्यालय जाँदा स्लिपिङ ब्याग लिएरै जाने गर्छन् । निद्राबाट ब्युँझिनका लागि उनी कहिल्यै पनि अलार्म प्रयोग गर्दैनन् । (एजेन्सीहरू)"
अर्ब बढी राजस्व संकलन,पर्सा (कास) वीरगन्ज भन्सार कार्यालयले आर्थिक वर्ष ०७४७५ को तीन महिनामा लक्ष्यभन्दा झन्डै एक अर्ब बढी राजस्व संकलन गरेको छ । आवको पहिलो त्रैमासिकका लागि २९ अर्ब ५६ करोड ६३ लाख ३४ हजार रुपैयाँको लक्ष्य दिएको थियो । मुलुकको प्रमुख भन्सार कार्यालय वीरगन्जले ३० अर्ब ५६ करोड १७ लाख ३० हजार रुपैयाँ संकलन गरेको छ । यो लक्ष्यभन्दा ३३७ प्रतिशत अर्थात् ९९ करोड ५३ लाख ९६ हजार रुपैयाँ बढी रहेको कार्यालयका सूचना अधिकृत सन्तोष यादवले जनाए । यसैगरी वीरगन्ज भन्सार कार्यालयले असोज महिनाको लक्ष्यभन्दा झन्डै १६ प्रतिशत बढी राजस्व संकलन गरेको हो । विभागले असोज महिनाका लागि दिएको ९ अर्ब ४० करोड ७४ लाख ८० हजार रुपैयाँको लक्ष्यबाट कार्यालयले ११५८० प्रतिशत अर्थात् १० अर्ब ८९ करोड ३४ लाख ५१ हजार रुपैयाँ संकलन गरेको छ ।
बर्सेनि अस्थायी पुल बनाउँदै बजेट सक्दै,"बझाङ सेती पारीको क्षेत्रलाई सडक सञ्जालले जोड्न बर्सेनि अस्थायी पुल बनाउने गरिएको छ । लाखौं बजेट खर्चेर बनाएका यस्ता पुलमा मंसिरदेखि जेठसम्म मात्रै गाडी चल्छन् । वर्षा लागेसँगै नदीमा पानीको बहाव बढेपछि पुल बगाएर लैजाने गरेको छ । जिल्लाको आधाभन्दा बढी भूगोल र जनसंख्या रहेको सेती पारिको क्षेत्रलाई जोड्न भन्दै अस्थायी पुलका लागि स्थानीय तह र अन्य निकायबाट बर्सेनि विकास बजेट खर्च हुने गरेको छ । यातायात सञ्जालमा जोड्न भनेर ठेक्का लगाइएका पक्की पुल निर्माण समय गुज्रिसक्दा पनि बन्न सकेका छैनन् । डोजर भाडा र दक्ष कामदारको खर्च, सामग्री खरिदलगायतका काममा ६ लाखजति खर्च हुने अनुमान गरेका छौं, मष्टा गाउँपालिकाका अध्यक्ष कर्णबहादुर कठायतले भने, काठ ढुवानीमा सहयोग गरिदिन जिल्ला प्रहरी कार्यालय र नेपाली सेनालाई गुहारेका छौं ।गाउँपालिकाभित्रका प्राय: सबै गाउँमा सडक सञ्जाल पुगिसकेको छ । पक्की पुल नबनेका कारण गाडी नचलेकाले अस्थायी पुलमा विकास बजेट खर्च गर्न बाध्य भएको उनले बताए । उनले भने, पक्की पुल बनेको भए त्यो रकमले अन्य काम हुन्थ्यो । पुल बनेको छैन ।जिल्लामा पहिलोपटक काठको पुुल निर्माण गरेर गाडी सञ्चालन गरेको खप्तड छान्ना गाउँपालिकाले भने यस वर्ष सेतीमा अस्थायी पुलका लागि बजेट नछुट्याएको अध्यक्ष बर्क रोकायाले बताए । प्रत्येक वर्ष १४१५ लाख बग्न थाल्यो । सबै गरेर ३०३५ लाख बगिसक्यो, उनले भने, अब त्यस्तो ठाउँमा बजेट खर्च नगर्ने निर्णय गरेका छांै । यो गाउँपालिकाले स्थानीय खोला जडारी गाड र ऐचेली बगरमा २ अस्थायी पुल बनाउनका लागि करिब ८ लाख रुपैयाँ खर्च छुटयाएको अध्यक्ष रोकायाले बताए । गत वर्ष मात्र तल्कोट र खप्तड छान्ना गाउँपालिकाले २५ लाख रुपैयाँभन्दा बढी खर्च गरेर अस्थायी पुल बनाएका थिए । दुवै पुल जेठको मध्यतिर सेती नदीमा आएको बाढीले बगाएको थियो । तल्कोटले यस वर्ष पनि अस्थायी पुल निमार्णका लागि करिब १० लाख रुपैयाँ रकम छुटयाएको छ । एकातिर अस्थायी पुलमा बर्सेनि लाखौं रकम बगिरहेको छ भने अर्काेतिर ठेक्का भएर काम सुरु भइसकेका पक्की पुलहरू समयमा निर्माण हुन सकिरहेका छैनन् । सेती नदीको पानकोट, तमैल र झनानामा तीन पक्की पुल निर्माणको काम २ वर्षअघि नै सुरु भएको भए पनि ठेकेदारको सुस्तता र बेवास्ताले कुनै पनि सम्पन्न भएका छैनन् । जिल्ला समन्वय समितिको खर्चमा पानकोटमा निर्माणाधीन पुलको ठेक्का अवधि असारमा सकिएको थियो । जागृति निर्माण सेवाले जिम्मा लिएको यस पुलको निर्माण सम्पन्न गर्नका लागि समितिले ६ महिना म्याद थप गरे पनि निर्माण कम्पनीले सुरसार नगरेपछि ठेक्का रद्द गर्ने हुने अवस्थामा पुगेको जिल्ला प्राविधिक कार्यालयका प्रमुख जगतप्रसाद जोशीले बताए । यस्तै सडक विभागको खर्चमा निर्माणाधीन सेती नदीको तमैल र डोलिडारको खर्चमा बन्न लागेको झनानाको पुल निमार्ण कार्य पनि सन्तोषजनक नभएको प्राविधिकहरू बताउँछन् ।"
यू१९ को स्तर उकास्ने आशा,"काठमाडौं दीपेन्द्रसिंह ऐरीले गत वर्ष कोलेम्बोमा सानदार ९० रन बनाएका थिए । उनको प्रयासमा श्रीलंका यू१९ ले छाडेको २ सय २८ रनको लक्ष्य नजिक पुगेको थियो नेपाली यू१९ टोली । दुर्भाग्य नेपाल १ रनले पराजित भयो । नेपाली यू१९ टोलीका प्रशिक्षक विनोद दास जितहारलाई खासै महत्त्व दिँदैनन् । उमेर समूहको क्रिकेट भनेको सिक्ने र जे सिकेको त्यसलाई खेलाडीले कसरी अगाडि बढाउँछन् त्यसमा महत्त्व दिन्छन् । उनै दासको प्रशिक्षणमा नेपाली यू१९ टोली दुई महत्त्वपूर्ण भ्रमणमा निस्कँदै छ । बंगलादेश यू१९ सँगको तीन खेलको शृंखलाका लागि नेपाल सोमबार ढाकातर्फ जानेछ । नेपालले नोभेम्बर २, ४ र ५ मा बंगलादेशी टिमसँग खेल्नेछ । नोभेम्बर ६ मा नेपाल फर्केपछि नेपाल भोलिपल्टै मलेसिया लाग्नेछ । मलेसियामा नेपालले नोभेम्बर ११ देखि १९ सम्म हुने एसीसी यू१९ एसिया कपमा प्रतिस्पर्धा गर्नेछ । बंगलादेश भ्रमण हाम्रा लागि एसिया कपजत्तिकै महत्त्वपूर्ण छ । यो हाम्रा लागि अवसर हो, दासले भने, यो सँगै यू१९ एसिया कप खेल्दा हाम्रो स्तर कहाँ छ भनेर थाहा हुन्छ । यो यू१९ टिमबाट विशेष गरी ब्याटिङमा केन्द्रित रहेर राष्ट्रिय टोलीसम्म पुग्ने खेलाडी निस्कोस् भन्ने आशा मैले लिएको छु ।ब्याटिङमा विशेष गरी उनी अनिल शाह र रोहित पौडेलबाट आशावादी छन् । बंगलादेश भ्रमण र एसिया कपलक्षित तीन साता प्रशिक्षण राखिएको थियो । ब्याट्सम्यान दीपेन्द्रसिंह ऐरी र बलर सन्दीप लामिछाने राष्ट्रिय टोलीबाट विश्व क्रिकेट लिग च्याम्पियनसिपका लागि हङकङ भ्रमणमा पनि रहेकाले यू१९ क्याम्पमा पछि समावेश भए । दीपेन्द्र आएर एउटा अभ्यास खेल खेल्दै ८० रन बनाए ।ब्याटिङमा प्रशिक्षक दासको चिन्ता विकेटकिपरब्याट्सम्यान आसिफ शेखप्रति छ । ठूलो आस गरिएका आसिफको ब्याट पछिल्लो वर्ष राम्रोसँग घुम्न सकेको छैन । क्याम्पमा खेलिएका अभ्यास खेलमा पनि उनले रन बनाउन सकिरहेका छैनन् । दसैंअघि मलेसियामै नेपालले यू१९ इस्टर्न रिजन जित्दा आसिफको प्रदर्शन ठीकै थियो । त्यसैले उनलाई अवसर दिइएको दास बताउँछन् । जितेन्द्रसिंह ठकुरीलाई उनले ओपनिङ ब्याटिङ विकल्पका रूपमा नेपाली यू१९ टोलीमा राखेका छन् । इस्टर्न रिजन खेलेको टोलीबाट उनीसँगैं कमलसिंह ऐरी, भीम सार्की, रसिद खान र प्रकाश केसीले स्थान पाएका हुन् । एसिया कप खेले पनि कमल चोटका कारण इस्टर्न रिजनमा थिएनन् । कमजोर प्रदर्शनका कारण भीम र प्रकाशलाई इस्टर्न रिजनमा राखिएको थिएन । रसिद खान र जितेन्द्र यू१९ का नयाँ अनुहार हुन् । इस्टर्न खेलेको टोलीबाट सुमित महर्जन, विक्रम भुसाल, नन्दन यादव र सन्दीप जोहराले स्थान गुमाएका छन् । दोस्रो अन्तिम चरणमा १८ खेलाडीको घोषणा गरेपछि चोटका कारण नन्दन, रिजन ढकाल र सुशान्तसिंह थापाले आफ्नो नाम फिर्ता लिएका थिए । यू१९ मा टेस्ट मान्यताप्राप्त भारत, पाकिस्तान, श्रीलंका र बंगलादेशसहित एसोसिएटका चार टोलीले एसिया कपमा खेल्दै आएका छन् । टेस्ट मान्यताप्राप्तमा अफगानिस्तान एसियाको पाँचौं टोली भएको छ । नेपालले त्यसमध्ये कम्तीमा दुईसँग समूह चरणमा खेल्नुपर्ने निश्चित छ । एसिया कपका प्रतिस्पर्धी ८ टोलीमा एक आयोजक मलेसिया छ भने अर्को वेस्टर्न रिजन विजेता हुनेछ । एसिया कपमा नेपालले कोसँग समूह चरणमा खेल्ने निश्चित भएको छैन । तर दास भन्छन्, को सँग खेल्दैछौं भनेर हामीले ध्यान दिएका छैनौं । अरु प्रतिद्वन्द्वीभन्दा पनि हामी आफ्नो खेल कसरी अगाडि बढाउने भनेर केन्द्रित छौं । उनले बंगलादेश भ्रमणका ३ र एसिया कपको समूह चरणका ३ खेल गरी ६ खेलमा कम्तीमा नेपाली खेलाडीबाट दुई शतक प्रहार गरेको हेर्ने चाहना राखेका छन् । हामी जित्नलाई नै खेल्छौं, तर खेलाडीको ग्रोथ मेरो पहिलो प्राथमिकता हो । दुवै भ्रमण नतिजाका हिसाबले सजिलो छैन् । पछिल्लो एसिया कपमा हामीले श्रीलंका र भारतविरुद्ध राम्रो चुनौती दिएका थियौं, अहिले त्यही प्रदर्शनलाई उकास्न सक्नुपर्छ, दासले भने । नेपाली टोलीको तयारीक्रममा ब्याटिङ प्रशिक्षक मोन्टी देसाई र ट्रेनर सुवास पात्रो भारतबाट आएका थिए । निजी कामका लागि भारत फर्किएका देसाई बंगलादेश र मलेसिया भ्रमणमा नेपाली यू१९ टोलीसँगै हुनेछन् । देसाईले ब्याटिङ प्रोसेसमा ध्यान दिएका छन् । नयाँ मान्छे आउनेबित्तिकै खेलाडीलाई सिक्न नयाँ जागर पनि चल्छ भन्ने हो, दासले देसाईबारेमा भने । जुलाईमा सिंगापुरमा आईसीसी यू१९ एसिया कपमा अफगानिस्तानसामु निरीह भएपछि नेपालले अर्को वर्ष हुने विश्वकप खेल्ने सम्भावना गुमाएको थियो । यसले नेपाली क्रिकेटमा दूरगामी असर पार्नसक्ने दास बताउँछन् । विश्वकप गुमाउनु ठूलो घाटा हो, दासले भने, राष्ट्रिय टोलीमा जतिले राम्रो प्रदर्शन गरेका छन् । तिनीहरूले विश्वकपलाई राम्रो प्लेट फर्म बनाएका छन् । अव हाम्रो क्रिकेट ब्युँतिन जरुरी छ, होइन भने हामीलाई अब रिजनल प्रतियोगिता नै गाह्रो हुन्छ ।अफगानिस्तानले भर्खरै ५ खेलको शृंखलामा बंगलादेशलाई उस्कै मैदानमा ३१ ले हराएको थियो । नेपालले आफ्नो स्तर नाप्न मात्र नभएर स्तरीय अभ्यास खेलका हिसाबले पनि बंगलादेश भ्रमण महत्त्वपूर्ण छ ।"
खेलसामग्री वितरण,"काठमाडौं (कास) नेपाल भारोत्तोलन संघले विभिन्न ११ जिल्ला तथा तीन विभागीय टोली आर्मी, पुलिस र सशस्त्र प्रहरीलाई भारोत्तोलन खेल सामाग्री वितरण गरको छ । नेपालमा पहिलोपल्ट आयोजित एसियन जुनियर तथा युथ च्याम्पियनका क्रममा विदेशबाट प्राप्त २ करोड बराबरको सामग्रीमध्ये पहिलो चरणमा ६३ लाख ८० हजार बराबरको सामान विभिन्न जिल्ला र विभागीय टोलीलाई प्रदान गरिएको संघले जनायो ।"
रामहरि उत्कृष्ट फाइटर,काठमाडौं (कास) जापानमा भएको तेस्रो सिन्जु खुला इन्टरनेशनल फ्रेन्डसिप करातेमा नेपालीका दिलसान लामाले रजत पदक जितेका छन् । उनले १५ वर्षमुनि ५५ केजी तौलमा पदक जिते । रामहरि आलेमगरले उत्कृष्ट फाइटरको उपाधि जिते । उनले ४० वर्षमाथि ७० केजी तौलमा प्रतिस्पर्धा गरेका थिए ।

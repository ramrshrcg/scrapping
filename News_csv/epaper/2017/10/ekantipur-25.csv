शीर्षक,विवरण
एकल संक्रमणीय र बहुमतीय दुवै,"काठमाडौं सरकारले राष्ट्रिय सभा सदस्य निर्वाचनका लागि आवश्यक कानुन अध्यादेशमार्फत जारी गर्ने तयारी गरेको छ । कानुन, न्याय तथा संसदीय मामिलामन्त्री यज्ञबहादुर थापाका अनुसार एकल संक्रमणीय मत प्रणालीबाट राष्ट्रिय सभा सदस्य चयन हुने गरी अध्यादेश जारी गर्ने गृहकार्य चलिरहेको छ ।यसअघि सरकारले संसद्मा पेस गरेको विधेयकमा राष्ट्रिय सभा सदस्यको चयन बहुमतीय प्रणालीबाट हुने व्यवस्था प्रस्तावित थियो । आफ्नै नेतृत्वको सरकारले पेस गरेको विधेयकमा प्रमुख सत्तारूढ कांग्रेसकै सांसदहरूले संशोधन प्रस्ताव दर्ता गराएपछि उत्पन्न विवाद समाधान नहुँदै संसद्को कार्यकाल सकिएको थियो । एकल संक्रमणीय प्रणालीअनुरूप विधेयकमा संशोधन गर्नुपर्ने कांग्रेसको अडानलाई एमाले नेतृत्वको वामपन्थी गठबन्धनले अस्वीकार गरेको थियो ।राष्ट्रिय सभामा दलहरूको स्ट्रेन्थअनुसारको प्रतिनिधित्व गराउन एकल संक्रमणीय मत प्रणाली आवश्यक छ, मन्त्री थापाले भने, यसै प्रणालीअनुरूप अध्यादेश तयार भएको छ । छिट्टै अध्यादेश पारित गरी प्रमाणीकरणका लागि राष्ट्रपतिसमक्ष पठाउँछौं । उनका अनुसार प्रत्येक प्रदेशबाट निर्वाचित हुने ३ महिला र ३ अन्य (खुला) कोटाका उम्मेदवारलाई मतदाता (निर्वाचक मण्डलका सदस्य) ले प्राथमिकताक्रम अनुसार मत दिनुपर्ने व्यवस्था प्रस्तावित छ । अल्पसंख्यक वा अपांगता भएका व्यक्ति र दलितको हकमा एकएक सिट भएकाले सबभन्दा बढी मत प्राप्त गर्ने उम्मेदवार नै विजयी हुन्छ, थापाले भने, बाँकी समूहमा एकल संक्रमणीय मत प्रणाली लागू हुन्छ ।राष्ट्रिय सभाका ५९ मध्ये ५६ सदस्यको चयन प्रदेशसभाका सदस्य र स्थानीय तहका प्रमुखउपप्रमुख सम्मिलित निर्वाचक मण्डलबाट हुने संवैधानिक व्यवस्था छ । प्रत्येक प्रदेशबाट कम्तीमा तीन महिला, एक दलित, एक अल्पसंख्यक वा अपांगता भएका व्यक्ति र तीन अन्य गरी ८ सदस्य चयन गर्दा प्रदेशसभाका सदस्य र स्थानीय तहका प्रमुखउपप्रमुखको मतको भार संघीय कानुनमा उल्लेख भएबमोजिम फरक हुने संवैधानिक व्यवस्था छ । यसअघि सरकारले सदनमा पेस गरेको विधेयकमा प्रदेशसभा सदस्यको मतको भार ४८ र स्थानीय तहका प्रमुखउपप्रमुखको मतको भार १८ प्रस्तावित थियो । उम्मेदवारमध्ये सबभन्दा बढी मत ल्याउने विजयी हुने बहुमतीय प्रणाली विपरीत एकल संक्रमणीय मत प्रणालीमा निर्वाचक मण्डलका सदस्यले एकभन्दा बढी उम्मेदवारलाई प्राथमिकताक्रम अनुसार मत दिन पाउँछन् । उम्मेदवारले पाएको विजयी हुन आवश्यकभन्दा बढी मत दोस्रो प्राथमिकतामा संक्रमण हुने प्रणालीमा कुनै खेर जाँदैन । निर्वाचक मण्डलको शक्ति सन्तुलनअनुसार प्रतिनिधित्व हुने यस प्रणालीले अल्पमतलाई उसको शक्तिअनुसार प्रतिनिधित्व गराउँछ । निर्वाचक मण्डलका सदस्यबीच मतभारको अन्तर र प्रत्येक प्रदेशमा चार समूहबाट निर्वाचित हुनुपर्ने संवैधानिक व्यवस्थाका कारण एकल संक्रमणीय मत प्रणालीको हिसाब निकाल्न अप्ठ्यारो हुन्छ । विज्ञान प्रविधिको विकासले सबै हिसाब सम्भव बनाएको छ, मन्त्री थापाले भने, हामीसँग यस्तो गणना गर्न सक्ने निर्वाचनविज्ञको कमी छैन । २०४७ को संविधानअनुसार राष्ट्रिय सभाका ६५ मध्ये ३५ सिट (प्रतिनिधिसभाबाट निर्वाचित हुने) का लागि एकल संक्रमणीय निर्वाचन प्रणालीको अभ्यास भएको थियो । त्यतिबेला स्थानीय निकायका प्रतिनिधिले निर्वाचित गर्ने सिट (प्रत्येक विकास क्षेत्रबाट ३३) को अलग्गै व्यवस्था थियो ।"
माओवादीका मन्त्री तत्काल फिर्ता नहुने,"काठमाडौं माओवादी केन्द्रका मन्त्रीहरू तत्काल सरकारबाट फिर्ता नहुने भएका छन् । यसअघि पार्टीले प्रतिनिधिसभा र प्रदेशसभामा प्रत्यक्ष उम्मेदवारी दर्तापछि फिर्ता हुने बताएको थियो । निर्वाचनको तयारीमा सरकार रहेका बेला राम्रो सन्देश नजाने भन्दै माओवादी केन्द्रले मन्त्रीहरूलाई फिर्ता गर्न ढिलाइ गरेको हो ।मन्त्रीहरूमध्ये केही साथी उपत्यका बाहिर छन् । निर्वाचन जोडिएका केही प्राविधिक पक्ष पनि छन् । त्यसैले पार्टीले मन्त्री फिर्ताबारे उपयुक्त समयमा निर्णय गर्नेछ, पार्टी प्रवक्ता पम्फा भुसालले कान्तिपुरसित भनिन् ।राप्रपा सरकारमा संलग्न भएपछि प्रधानमन्त्री शेरबहादुर देउवाले माओवादीका १७ मन्त्रीलाई बिना विभागीय बनाएका थिए । त्यतिबेला माओवादी केन्द्रले निर्वाचन नगराउने प्रपञ्च हुन लागेको भन्दै मन्त्रीहरूलाई तत्काल फिर्ता नगर्ने निर्णय गरेको थियो ।"
आगो लगाएर पतिको हत्या,"भक्तपुर (कास) मध्यपुर थिमि नगरपालिका६ पुरानो थिमिमा डेरा गरी बस्दै आएका सिन्धुपाल्चोक मंखाका ४० वर्षीय विदुर नेपालको आगलागीबाट सोमबार राति ज्यान गएको छ । उनलाई जेठी श्रीमती गीता नेपालले कोठामा थुनी आगो लगाएर हत्या गरेको प्रहरीले जनाएको छ । आफूलाई खान बस्न नदिने, तर कान्छी श्रीमतीलाई सुखका साथ पालेको भन्दै जेठी श्रीमतीले आगो लगाएको बयान दिएको महानगरीय प्रहरी परिसर भक्तपुरका प्रवक्ता डीएसपी कृष्ण प्रसार्इंले बताए । आगो लगाएर फरार गीतालाई जगातीबाट पक्राउ गरेको छ ।"
कलेजको ताला खुल्यो,भक्तपुर (कास) नेपाल इन्जिनियरिङ कलेज दुवाकोटमा एक महिनादेखि लगाइएको ताला मंगलबार खुलेको छ । इन्जिनियरिङ कलेजलाई निजीकरण गरेको भन्दै स्थानीय तथा कलेजमा अध्ययरत विद्यार्थीले छुट्टाछुट्टै ताला लगाई कलेज बन्द गराएका थिए । सामुदायिक कलेज निजीकरण गरेको र पोखरा विश्वविद्यालयको सम्बन्धन खारेज गरी मध्यपश्चिमाञ्चल विश्वविद्यालयबाट सम्बन्धन लिनका लागि प्रक्रिया अगाडि बढाएको भन्दै विद्यार्थी तथा स्थानीयले विरोध जनाउँदै आएका थिए ।
प्रचारमा जुटे उम्मेदवार,"लमजुङमा प्रतिनिधि तथा प्रदेशसभाका लागि मंसिर १० मा हुने चुनावका लागि उम्मेदवारहरू प्रचारप्रसारमा जुटेका छन् । एमालेमाओवादी केन्द्र सम्मिलित वाम गठबन्धन र कांग्रेस, राप्रपा र अखण्ड नेपाल सम्मिलित लोकतान्त्रिक गठबन्धनका उम्मेदवारले कार्यकर्ता साथ लिएर जिल्लामा प्रचार अभियान थालिसकेका छन् ।वाम गठबन्धनले मंगलबार मस्र्याङ्दी गाउँपालिकाबाट चुनाव प्रचार थालेको छ । यस्तै, बेंसीसहरमा पनि चुनावी प्रचार कार्यक्रमअन्तर्गत वाम गठबन्धनले पहिलो चरणको कार्यकर्ता भेला गरेको एमाले जिल्ला इन्चार्ज मायानाथ अधिकारीले बताए ।माओवादी केन्द्रका इन्चार्ज पारसमणि पौडेलका अनुसार सुरुमा नगरपालिकास्तरीय अगुवा कार्यकर्ता भेला गरिने र त्यसपछि वडास्तरीय भेला हुँदै सम्मेलन तथा चुनाव प्रचारका कार्यक्रम गरिनेछ । प्रतिनिधि र प्रदेश सभाका उम्मेदवारको चुनावी प्रचार सभासँगसँगै सुरु भएको छ । हामी सँगै गर्छौं, उनले भने । सुरुमा एमाले र माओवादी केन्द्र सम्मिलित गाउँ तथा नगर संयोजन समितिले वाम गठबन्धनको संयुक्त अगुवा कार्यकर्ता भेला गरेको छ । वाम गठबन्धनबाट प्रतिनिधिसभाका लागि माओवादी केन्द्रका देवप्रसाद गुरुङ, प्रदेश सभा क का लागि एमाले जिल्ला अध्यक्ष धनञ्जय दवाडी र प्रदेश सभा ख का लागि एमाले केन्द्रीय सचिव पृथ्वीसुब्बा गुरुङले उम्मेदवारी दिएका छन् ।कांग्रेस सभापति भेषबहादुर पौडेलका अनुसार सबै स्थानीय तहमा चुनावी प्रचारप्रसार कार्यक्रम गर्ने तयारी भइरहेको छ । मंगलबारको बैठकले सचिव हरि बराल, निवर्तमान सचिव आनन्द घिमिरे र महासमिति सदस्य गमप्रसाद गुरुङ रहेको ३ सदस्यीय सचिवालय गठन गरेको छ । यस्तै प्रचारप्रसार र परिचालनका लागि १ हजार १ सदस्यीय निर्वाचन परिचालन समिति गठन गरिएको उनले बताए । यस्तै, १५ सदस्यीय कार्य सम्पादन समिति गठन गरिएको छ । हामी ८ वटै स्थानीय तहमा सचिवालय, निर्वाचन परिचालन तथा कार्य सम्पादन समिति गठन गरी प्रचारमा होमिन्छौं, उनले भने । कांग्रेस नेतृत्वको लोकतान्त्रिक गठबन्धनबाट दिलबहादुर घर्तीले प्रतिनिधि सभामा उम्मेदवारी दिएका छन् । प्रदेश क का लागि गर्जबहादुर गुरुङ र ख का लागि कृष्णप्रसाद कोइरालाले उम्मेदवारी दिएका छन् । चुनावी तयारीका लागि औपचारिकअनौपचारिक बैठकहरू भइरहेको सभापति पौडेलले बताए ।मतदाता र मतदानस्थल थपिएगोरखामा संघ र प्रदेशसभा निर्वाचनका लागि मतदाता थपिएका छन् । गत वैशाखमा भएको स्थानीय तह निर्वाचनको भन्दा २० हजार ४ सय २ मतदाता थपिएका हुन् ।मंसिरमा हुने चुनावमा १ लाख ८९ हजार ४ सय ४८ जनाले मताधिकार प्रयोग गर्न पाउने जिल्ला निर्वाचन कार्यालयले जनाएको छ । स्थानीय तहको चुनावपछि थप भएका मतदाताले फोटोसहितको नामावली दर्ता गराएको निर्वाचन कार्यालयका प्रमुख नारायण सापकोटाले बताए । कार्यालयले फोटोसहितको मतदाता नामावली संकलनका लागि स्थानीय तहमा टोली खटाएको थियो । ११ हजार १ सय ८५ पुरुष र ९ हजार २ सय १७ जना महिला थप भएका हुन् । स्थानीय तह निर्वाचनमा मतदाता संख्या १ लाख ६९ हजार ४६ थियो ।प्रतिनिधिसभाका लागि हुने निर्वाचनमा १ नम्बर क्षेत्रमा ९८ हजार ६ सय २२ र २ नम्बर क्षेत्रमा ९० हजार ८ सय २६ जनताले मताधिकार प्रयोग गर्न सक्नेछन् । १ नम्बर क्षेत्रको क प्रदेशमा ५२ हजार २ सय ६७ र ख मा ४६ हजार ३ सय ५८ जनाले मताधिकार प्रयोग गर्न पाउनेछन् । यस्तै, २ नम्बर क्षेत्रको प्रदेशसभा क मा ४३ हजार ५ सय ७५ र ख मा ४७ हजार २ सय ५१ जनाले मतदान गर्न पाउनेछन् ।राज्य पुन:संरचनाअन्तर्गत जनसंख्या र भूगोलका आधारमा जिल्लाका तीनवटा निर्वाचन क्षेत्रलाई दुईवटा मात्रै बनाइएको छ । साबिकको क्षेत्र नम्बर २ मा सुलिकोट गाउँपालिका र गोरखा नगरपालिकाको वडा नम्बर ८ देखि १४ सम्मको भूभाग समेटिएको छ । क्षेत्र नम्बर १ मा सदरमुकामसहित साबिकको क्षेत्र नम्बर ३ को तिब्बती सिमाना छुने भूभागसम्म जोडिएको दुर्गम क्षेत्रलाई पनि समेटिएको छ ।तयारी तीव्रनिर्वाचन कार्यालयले चुनाव तयारीलाई तीव्रता दिएको छ । जिल्ला निर्वाचन अधिकृत सापकोटाले १ नम्बर क्षेत्रमा १ सय २१ मतदानस्थल र प्रदेशतर्फ क र ख मा क्रमश: ५१ र ७० मतदान स्थल हुने बताए । २ नम्बर क्षेत्रमा ९२ मतदानस्थल अन्तर्गत प्रदेशतर्फ क मा ३५ वटा र ख मा ५७ वटा मतदान स्थल रहनेछन् । मतदाता संख्या बढेपछि २२ वटा मतदान स्थल थप गरिएको छ । स्थानीय तह निर्वाचनमा २ सय ६० मतदान स्थल थिए । अब प्रदेश र संघको निर्वाचनमा २ सय १३ मतदान स्थलमा २ सय ८२ मतदान केन्द्र हुने निर्वाचन कार्यालयले जनाएको छ ।म्याग्दीमा १६ हजार म्याग्दीमा संविधानसभाको दोस्रो निर्वाचनभन्दा आसन्न प्रतिनिधि र प्रदेश सभा निर्वाचनका लागि करिब १६ हजार मतदाता थपिएका छन् । प्रतिनिधिसभाका लागि एकमात्र संघीय निर्वाचन क्षेत्र रहेको म्याग्दीमा ७५ हजार ५ सय ३८ मतदाता छन् । संविधानसभाको दोस्रो निर्वाचनसम्म ५९ हजार ५ सय ८० जनाको नाम फोटोसहितको मतदाता सूचीमा थियो । त्यसअघि २०६४ को संविधानसभा निर्वाचनमा भने मतदाता संख्या ८८ हजार १ सय ४७ थियो ।जिल्ला निर्वाचन कार्यालयका अनुसार प्रदेश निर्वाचन क्षेत्र १ मा बेनी नगरपालिका, अन्नपूर्ण र रघुगंगा गाउँपालिका गरी २३ हजार ६ सय ५६ महिलासमेत ४३ हजार २ सय ९२ मतदाता छन् । एकजना तेस्रोलिंगी मतदाता पनि छन् । प्रदेश क्षेत्र २ मा मंगला, मालिका र धौलागिरि गाउँपालिकामा १६ हजार ७ सय ७९ महिलासमेत ३२ हजार ५ सय ४५ मतदाता छन् । मतदाता नामावलीमा नाम लेखाउन वर्षाको बाढीपहिरो र झरी नभनी टाढा टाढाबाट मतदाता आए, जिल्ला निर्वाचन अधिकृत केदार पौडेलले भने, भर्खरै सम्पन्न स्थानीय तह निर्वाचनमा मतदानबाट वञ्चित हुनुपरेकाले हुन सक्छ, मतदाता नामावलीमा कोही नछुटुन् भनेर दल र समाजका अगुवाहरूलाई पनि चासो भएको पाइयो ।"
प्रदेश रोज्दै केन्द्रीय नेता,"बाजुराबैतडी कांग्रेस कार्यकर्तामाझ लोकप्रिय छवि भएका पूर्वसहायकमन्त्री जनकराज गिरी जिल्ला तहबाटै प्रदेशसभाका लागि सर्वसम्मत सिफारिस भए । एमाले वैकल्पिक पोलिटब्युरो सदस्य रहेका प्रदेश सहइन्चार्ज कर्ण थापाले आफ्नो रोजाइ प्रदेश सभालाई नै बनाए ।टिकटकै लागि एमाले र कांग्रेस दुवै दलका आकांक्षीको प्रदेशसभा सदस्यकै लागि घम्साघम्सी परेको थियो । एमालेमा बलदेव रेग्मी र हिक्मतजंग शाहीबीच प्रदेशसभा क्षेत्र क को टिकट प्राप्तिका लागि दौडधुप चल्यो । अन्तिममा पार्टी केन्द्रले रेग्मीलाई नै टिकट दियो । त्यस क्षेत्रमा कांग्रेसका प्रतिनिधिबीच भने प्रतिस्पर्धा देखिएन ।यता प्रदेशसभा क्षेत्र ख मा एमालेले विवादरहित वैकल्पिक केन्द्रीय सदस्य प्रकाश शाहलाई अघि सार्यो । तर कांग्रेसका प्रतिनिधिबीच भने टिकटको तँछाडमछाड चल्यो । पार्टीका पूर्वसभापति मानबहादुर रावल र पदमबहादुर शाही दुवैले अन्तिम समयसम्म दाबी गरिरहे पनि अन्तत: शाहीले टिकट पाए । बाजुराका नेताको रोजाइमा प्रदेशसभा परेको देखियो, कांग्रेस सचिव दीपकविक्रम शाहले भने ।संविधान कार्यान्वयनअन्तर्गत संघीय व्यवस्थाको प्रारम्भकाल भएकाले अरूतिर भने शीर्ष नेताको रोजाइमा प्रतिनिधिसभा देखिएको छ । कार्यकारी अधिकार प्रदेशसभामै हुने भएकाले बाजुराका नेताहरू यसप्रति आकर्षित देखिएका हुन्, एमाले उपसचिव गगन रावलले भने । वाम गठबन्धनका तर्फबाट संघीय व्यवस्थापिका र प्रदेशसभाका दुवै सिटमा एमालेका उम्मेदवारलाई सघाउने निर्णय गरेको माओवादी केन्द्रका पोलिटब्युरो सदस्य सहदेव बोगटीले समेत आफूलाई प्रदेशसभाकै समानुपातिक सूचीमा राखेका छन् ।मनोनयन लगत्तैदेखि कांग्रेस एमाले दुवै दल चुनाव परिचालनको आन्तरिक रणनीति बनाउन व्यस्त भएका छन् । माओवादी केन्द्रका नेता एमालेसँग संयुक्त बैठक गर्दै छन् ।टिकट पाएका उम्मेदवारलाई चुनाव परिचालनका क्रममा दुवै दलका टिकट नपाएर असन्तुष्ट रहेका प्रतिनिधिले प्रभाव पार्न सक्ने देखिएको छ । प्रदेशसभाका लागि एमालेका उम्मेदवार बलदेव रेग्मी असन्तुष्ट देखिएका हिक्मतजंग शाहीलाई सकारात्मक बनाउने प्रयासमा छन् । यता प्रदेशकै अर्को क्षेत्रमा कांग्रेसका उम्मेदवार पदम शाही आफूप्रति असन्तुष्ट हुन सक्ने देखिएका मनबहादुर रावललाई मिलाउने यत्न गर्दै छन् ।पार्टीका आन्तरिक बैठकमा चुनावी रणनीति तय गर्नुका साथै असन्तुष्ट नेतालाई आआफ्नो पार्टीका निर्णय स्विकारेर चुनावी मैदानमा खट्न प्रेरित गराउने रणनीतिमा छलफल चलिरहेको छ । निर्वाचन परिचालनमा कांग्रेसले मनबहादुर रावल र एमालेले हिक्मतजंग शाहीको ऐक्यबद्धता खोजिरहेका छन् । यससँगै दुवै दलले उम्मेदवार तथा पार्टीका प्रतिबद्धतापत्र तयारी, आर्थिक संकलन तथा परिचालन, प्रचारप्रसार, घरदैलो लगायतका रणनीति तय गरिरहेका छन् ।बैतडीमा लोकतान्त्रिक र वाम गठबन्धनलाई जिल्लामा साख जोगाउन सकस छ । दुवै गठबन्धन पुरानो साख जोगाउँदै प्रतिनिधि सभा र प्रदेश सभा जित्ने रणनीति बनाउन जुटेका छन् । अघिल्लो निर्वाचनसम्म २ निर्वाचन क्षेत्र रहेको बैतडीमा यसपटक एउटै कायम भएपछि चुनावी प्रतिस्पर्धा बढेको छ । ०७० मा दुवै क्षेत्रमा जितेका सांसद नै यसपटक पनि प्रतिनिधिसभा उम्मेदवार भएकाले कडा प्रतिस्पर्धाको आकलन गरिएको छ । प्रदेश क मा वाम गठबन्धन र ख मा लोकतान्त्रिक गठबन्धन बलियो रहे पनि उम्मेदवार फरक दलबाट भएपछि सकस बढेको हो । ०६४ को निर्वाचनमा दुवै सिट माओवादीले जितेको थियो । ०७० मा बैतडी २ मा कांग्रेस र १ मा एमालेले विजय आत्मसात् गरेका थिए । कांग्रेस र एमालेको पकड क्षेत्रबाट प्रदेशसभा उम्मेदवार माओवादी केन्द्र र राप्रपालाई दिएपछि दुवै गठबन्धनलाई सकस छ । नेता कार्यकर्ताहरू गठबन्धनमा मत खस्नेमा आशंका व्यक्त गर्छन् । उम्मेदवार चयनको मतभेद मिल्न नसक्दा झनै समस्या बढेको हो । कांग्रेस, एमाले र माओवादीमा उम्मेदवार चयनमा मतभेद देखिएको छ । ०७० मा अहिलेको प्रदेश क मा एमाले र माओवादीले २० हजार ९ सय ७८ मत पाएको थियो । कांग्रेस र राप्रपाका १५ हजार १ सय ८२ मत थिए । एमालेका दामोदर भण्डारीले जितेको उक्त क्षेत्रमा प्रदेशसभामा माओवादी केन्द्रले प्रेमप्रकाश भट्ट (आदित्य) लाई उम्मेदवार बनाएको छ । एमाले र माओवादी कार्यकर्ताको प्रदेश उम्मेदवार चयनमा असन्तुष्टि मेटिन सकेको छैन । कांग्रेसले हरिमोहन भण्डारीलाई उम्मेदवार बनाएपछि गठबन्धनबीच प्रतिस्पर्धा बढेको छ ।प्रदेश ख मा कांग्रेसका नरबहादुर चन्द एक्लैले १२ हजार ४ सय ६६ मत पाएका थिए । एमाले र माओवादीका ११ हजार ९ सय ३४ मत थिए । कांग्रेस गठबन्धनबाट प्रदेश उम्मेदवार राप्रपाका गणेशबहादुर चन्दलाई दिएपछि मतदाता रिझाउन लोकतान्त्रिक गठबन्धनलाई कठिन भएको छ । एक्लै जित्ने क्षेत्र राप्रपालाई दिँदा कांग्रेस कार्यकर्ता सन्तुष्ट छैनन् । वाम गठबन्धनबाट एमाले सचिव लीलाधार भट्ट चुनावी मैदानमा हुँदा दुवै गठबन्धनबीच प्रतिस्पर्धा चर्को हुने अनुमान छ । पूर्वप्रधानमन्त्री लोकेन्द्रबहादुर चन्दको जिल्ला भएकाले अन्य जिल्लाको तुलनामा यहाँ राप्रपाको केही पकड रहेको छ । ०७० को संविधानसभामा दुवै क्षेत्रबाट लडेका पूर्वप्रधानमन्त्री चन्दले ८ हजार बढी मत ल्याएका थिए । पकड क्षेत्रमा फरक दलका उम्मेदवार र कार्यकर्ताको असन्तुष्टिले गठबन्धनमा आशंका उब्जिएको छ । केन्द्रबाट गठबन्धन बने पनि एउटा दलमा भोट हाल्दै आएका मतदाताले अर्को दलको उम्मेदवारलाई मत दिने बनाउन दौडधुप सुरु गरेका छन् ।"
महिला प्रतिनिधित्वमा अनुदार,"राजनीतिक दलहरू महिलाको प्रतिनिधित्वका विषयमा अझै सकारात्मक नरहेको प्रतिनिधिसभा र प्रदेशसभा सदस्यका लागि परेको उम्मेदवारीले देखाएको छ । पहिलो चरणको निर्वाचनअन्तर्गत प्रत्यक्षतर्फ पाँच प्रतिशत हाराहारी मात्रै महिलाको उम्मेदवारी परेको छ । यसबाट संविधानले संसद्मा महिलाको एकतिहाइ उपस्थिति अनिवार्य गरे पनि राजनीतिक दलहरूले मतदातामार्फत अनुमोदन गराएर होइन, आफ्नो निगाहमा उनीहरूलाई प्रतिनिधित्व गराउन खोजेको बुझ्न सकिन्छ । यसले राजनीतिक दलहरूले संविधान र कानुनको भावनाअनुरूप महिलाको नेतृत्व विकास नगरेको र गर्न तयार पनि नरहेको सन्देशसमेत प्रवाह गरेको छ । महिलाले चुनावमा प्रतिस्पर्धा गर्न सक्दैनन् वा जिताउन सकिँदैन भन्ने दलहरूको बुझाइ हो भने त्यो उनीहरूमाथि अपमान हो । प्रतिनिधिसभा र प्रदेशसभामा ३३ प्रतिशत महिला हुनुपर्ने संवैधानिक प्रावधान भए पनि प्रत्यक्ष निर्वाचन प्रणालीतर्फ कति उम्मेदवार उठाउनैपर्ने भनेर तोकिएको छैन । त्यसैले दलहरूले त्यस प्रावधानलाई समानुपातिक प्रणालीबाट पूरा गर्ने मनासयले महिलालाई प्रत्यक्षमा प्रतिस्पर्धा गर्ने अवसरबाट वञ्चित गराएका हुन् । मंसिर १० मा ३२ जिल्लामा हुने पहिलो चरणको निर्वाचनका लागि उम्मेदवारी दिएका ८ सय २ जनामा ४२ जना मात्र महिला छन् । प्रतिनिधिसभा सदस्यको ३७ सिटमा १८ जना महिलाको उम्मेदवारी परेकामा कांग्रेसले २ र माओवादी केन्द्रले १ जना मात्र महिला उठाएका छन् । अर्को ठूलो दल एमालेले एक जना पनि उठाएको छैन । प्रदेशसभा सदस्यको ७४ सिटका लागि २४ महिला उम्मेदवार रहेकामा कांग्रेस र एमालेबाट २२ तथा माओवादीबाट ३ महिला छन् । यसले महिला प्रतिनिधित्वका सवालमा प्रमुख दलहरू नै अनुदार रहेको देखाउँछ । राज्यका हरेक निकायमा महिलाको ३३ प्रतिशत प्रतिनिधित्व सुनिश्चित गर्ने प्रावधानसहितको संविधान बनाउने प्रमुख राजनीतिक दलहरूको यस्तो अनुदार व्यवहार उदेकलाग्दो छ ।प्रत्यक्षतर्फ पाँच प्रतिशत हाराहारी मात्र महिला उम्मेदवारीले राजनीतिक दलहरू लैंगिक समावेशिताका सन्दर्भमा दुई दशकअघिको अवस्थाबाट अघि नबढेको पनि देखाउँछ । २०४७ सालको संविधानले प्रतिनिधिसभा सदस्यको निर्वाचनमा दलहरूले कम्तीमा ५ प्रतिशत महिला उम्मेदवार उठाउनुपर्ने बाध्यकारी व्यवस्था गरेको थियो । दलहरूले त्यही हाराहारी संख्यामा महिलालाई चुनावमा प्रतिस्पर्धा गराउँथे । गणतन्त्र स्थापनापछि अन्तरिम संविधानले संसद्मा ३३ प्रतिशत महिला हुनुपर्ने व्यवस्था गरेको थियो । त्यहीअनुसार पहिलो संविधानसभामा महिलाको ३३ प्रतिशत सहभागिता रह्यो तर दोस्रो संविधानसभामा करिब ३० प्रतिशतमा खुम्चियो । अर्थात् दोस्रो संविधानसभामा दलहरूले संवैधानिक प्रावधान मिच्दै महिलाको अधिकार कटौती गरेका थिए । नेपालमा लैंगिक असमानताको खाडल घटाउन नीति, निर्माण तहसँगै राज्यका हरेक निकायमा महिलाको आरक्षण व्यवस्था गरिएको हो । तर यस्तो व्यवस्था आवश्यकताले भन्दा पनि बाध्यताले गर्नुपरेजस्तो व्यवहार राजनीतिक दलहरूबाट हुँदै आएको छ । हुन त महिला र समावेशिताका आन्दोलन प्रखर बन्दै गएपछि नै आरक्षणको प्रावधान राखिएको हो । निर्णायक तहमा महिलाको अत्यन्तै न्यून सहभागिता भएका दलहरूले त्यसलाई सहज रूपमा स्वीकार गर्न सकेका छैनन् र त्यस्ता प्रावधान करकाप जस्तो बनेको छ, जसलाई विभिन्न राजनीतिक नियुक्ति तथा सिफारिसका क्रममा देखिएका अनुहारले पनि पुष्टि गर्छ । स्थानीय तहको निर्वाचनमा पनि प्रमुखअध्यक्ष र उपप्रमुखउपाध्यक्षमध्ये एक जना महिला अनिवार्य उठाउनुपर्ने संवैधानिक प्रावधान रहेकामा दलहरूले महिलालाई अधिकांश ठाउँमा उपप्रमुखउपाध्यक्षमै सीमित गरिदिएका थिए । संसद्संविधानसभामा एकतिहाइ महिला प्रतिनिधित्वको अभ्यास सुरु भएको एक दशक बितेको छ । समानुपातिक निर्वाचन प्रणालीमार्फत छानिएर थुप्रै महिलाले दुइटा संविधानसभामा सांसदसभासद बन्ने अवसर पाए । त्यो अवसर उनीहरूको नेतृत्वक्षमता विकासका लागि समेत थियो । उनीहरूले प्रतिनिधिसभा निर्वाचनमा प्रत्यक्षतर्फ लड्ने हैसियत राख्थेराख्नुपथ्र्यो । समानुपातिक प्रणाली नयाँ अनुहारका लागि अवसर बन्थ्यो । तर राजनीतिक दलहरू समानुपातिकबाट सांसदसभासद भइसकेका, पटकपटक मन्त्री भएका महिलालाई समेत प्रत्यक्षमा नउठाएर फेरि पनि समानुपातिकबाटै सांसद बनाउन खोजेका छन् । भड्किलो प्रचार शैली लगायतले महँगो बनेको चुनाव खर्चका कारण पनि कतिपय महिला प्रत्यक्षतर्फ उठ्न हच्किएका हुन सक्छन् तर सबैका हकमा त्यस्तो नहुन सक्छ । चुनावमा उठ्न तयार वा सक्षम महिला नै छैनन् भने त्यो सम्बन्धित दलकै कमजोरी हो । आफ्ना नेताकार्यकर्तालाई सक्षम बनाउने दायित्व राजनीतिक दलहरूकै हो । प्रत्यक्षतर्फ उम्मेदवार बनाउँदा महिलालाई हौसलासमेत मिल्छ, अरू महिला उत्प्रेरित हुन सक्छन् । राज्यका हरेक निकायमा महिलाको ३३ प्रतिशत सहभागिता सुनिश्चित गरिएकाले समेत नेतृत्व विकासमा दलहरूले ध्यान दिनुपर्छ । त्यसैले सबै राजनीतिक दलहरूले संविधानको भावना र मर्मलाई सम्मान गर्दै दोस्रो चरणको निर्वाचनमा जतिसक्दो बढी महिलालाई उम्मेदवार बनाउनुपर्छ । यो निगाह होइन, दलहरूको दायित्व हो ।"
स्थानीय तहको अनुदान वितरणमा त्रुटि,"चालु आर्थिक वर्ष २०७४७५ का लागि सरकारले स्थानीय तहका लागि २ खर्ब २५ अर्ब रुपैयाँ अनुदान वितरण गरेको छ । यसमा १ खर्ब ४८ अर्ब ६३ करोड वित्तीय समानीकरण अनुदान र बाँकी ७६ अर्ब ४१ करोड ससर्त अनुदान छ । ससर्त अनुदान भन्नाले शिक्षा, स्वास्थ्य, कृषि र पशुसँग सम्बन्धित विषयगत अनुदान रकम हो । यस अनुदानको करिब ८० प्रतिशत शिक्षक र कर्मचारीको तलबभत्ता लगायत प्रशासनिक खर्चसँग सम्बन्धित छ । विषयगत अनुदानले स्थानीय तहमा जाने अनुदान रकमको ग्राफ बढाए तापनि वास्तविक रूपमा निर्वाचित जनप्रतिनिधिले आफूले भनेअनुसार यो रकम खर्च गर्न पाउँदैनन् । तर वित्तीय समानीकरण अनुदान जनप्रतिनिधिले छनोट गरेका आयोजनामा खर्च गर्न पाउँछन् । संविधानत: यो अनुदान नि:सर्त हो । वित्तीय समानीकरण अनुदानको कुल रकममा ३० अर्ब ४८ करोड रुपैयाँ (२०५१ प्रतिशत) प्रशासन सञ्चालन खर्च पनि समावेश छ । प्रशासनिक खर्च प्रत्येक स्थानीय तहलाई दामासाही २ करोड ३० लाख र प्रतिवडा २० लाख रुपैयाँका दरले बाँडफाँड गरिएको छ । यसरी बाँडफाँड गर्दा सञ्चालन खर्च स्थानीय तहले न्यूनतम ३ करोड ३० लाखदेखि अधिकतम ८ करोड ९० लाख रुपैयाँसम्म प्राप्त गरेका छन् । सबभन्दा धेरै वडा पोखरा लेखनाथ महानगरपालिकाको ३३ छ । यसपछि काठमाडौं महानगरको ३२, भरतपुर र ललितपुर महानगरको बराबरी २९२९ छ । प्रशासनिक खर्च सञ्चालन सबभन्दा धेरै पोखरा लेखनाथ महानगरको ८ करोड ९० लाख रुपैयाँ छ । यसपछि काठमाडौं महानगरको ८ करोड ७० लाख, भरतपुर र ललितपुरको बराबरी ८ करोड १० लाख रुपैयाँ छ । समग्र स्थानीय तहमध्ये ८० वटा गाउँपालिकामा वडासंख्या ५५ वटा छ । यी गाउँपालिकाको सञ्चालन खर्च ३ करोड ३० लाख रुपैयाँ हुनजान्छ । काठमाडौं महानगरको १६ नम्बर वडाको जनसंख्या करिब ८५ हजार छ भने २४ नम्बर वडाको जनसंख्या जम्मा ८ हजार छ । वडागत रूपमा दामासाहीले हिसाब गर्दा ८५ हजार जनसंख्या र ८ हजार जनसंख्याले पनि बराबरी सञ्चालन खर्च पाएका छन् । जुन व्यवहारत: ठिक हैन । वित्तीय समानीकरण अनुदानको कुल रकममध्ये १ खर्ब १७ अर्ब ४७ करोड रुपैयाँ पुँजीगत अनुदानका रूपमा सूत्रमा आबद्ध गरिएको छ । यसरी सूत्रमा आबद्ध गर्दा जनसंख्यालाई सबभन्दा धेरै ७० प्रतिशत भार र बाँकी ३० प्रतिशतमा भारित क्षेत्रफल १५ प्रतिशत र विकासको अवस्थालाई १५ प्रतिशत भार दिइएको छ । विकासको अवस्थाका रूपमा अशिक्षित जनसंख्या र विद्युत पहुँच नभएको जनसंख्यालाई आधार मानिएको योजना आयोग स्रोतको दाबी छ । भारित क्षेत्रफल निर्धारण गर्दा स्थानीय तहको भूगोललाई श्रम तथा निर्माण सामग्रीको मूल्यका आधारमा निर्माण गरिएको लागत सूचकले गुणन गरिएको छ । साविक स्थानीय निकाय वित्तीय आयोगले सबै जिल्लाको लागत सूचक निर्माण गरी स्थानीय निकायलाई अनुदान वितरण गर्ने गरेको थियो । जस्तो आयोगको पछिल्लो विवरण अनुसार सबभन्दा धेरै हुम्ला जिल्लाको सूचक २५ छ । यसपछि मुगु र डोल्पाको २२ छ । यसपछि सबै हिमाली जिल्ला र केही विकट पहाडी जिल्लाको एक दसमलव पाँच छ । यसभन्दा कम एक दसमलव दुई छ भने सबभन्दा कम हुनेको एक छ । काठमाडौं उपत्यकाका जिल्ला र तराईका जिल्लाको सूचक ११ छ । हुम्लाको सूचक दुई दसमलव पाँच र बाँकेको एक हुनु भनेको बाँकेनेपालगन्जको तुलनामा हुम्लामा श्रम तथा निर्माण सामग्रीको मूल्य अढाई गुणाले महंँगो हुनु भनेको हो । मुगु र डोल्पाको दुई हुनु भनेको नेपालगन्जको तुलनामा दुई गुणाले महँंगो हुनु हो । सिद्धान्तत: लागत सूचकले भौगोलिक क्षेत्रफलमात्र हैन, जनसंख्यालाई पनि भार दिनुपर्छ । लागतको भार निर्धारण गर्दा सैद्धान्तिक रूपमा ठूलो त्रुटि गरिएको छ । भूगोललाई भार निर्धारण गरिएको भनिए तापनि अनुदान रकम भार निर्धारण गरिए जस्तो छैन । प्राय: संसारका सबै देशमा अनुदान वितरण गर्दा जनसंख्या र भौगोलिक क्षेत्रफललाई आधार मान्ने चलन छ । धेरै जनसंख्या हुनु भनेको आवश्यकता धेरै हुनु हो । यसैगरी भूगोल धेरै भएमा खर्च लागत पनि बढ्छ । भौगोलिक दुर्गमताका आधारमा अतिरिक्त थप खर्च बढ्ने हुँदा लागत सूचक प्रयोग गर्ने गरिएको हो । यसैगरी गरिबी, आयको स्तर, वित्तीय अनुशासन जस्ता विकासका विविध सूचकका आधारमा पनि अनुदान बाँडफाँड गर्ने गरिन्छ । साविकमा स्थानीय निकायलाई गरिबी, कर प्रयासजस्ता सूचकहरूमा पनि अनुदान बाँडफाँड गर्ने गरिएको थियो । सामान्यत: अनुदान बाँड्दा जनसंख्यालाई ७० प्रतिशत भार दिनुको अर्थ १ खर्ब १७ अर्ब ४७ करोड रुपैयाँमा ८२ अर्ब जनसंख्यालाई अलग गर्नु हो । यो रकमलाई सम्बन्धित स्थानीय तहको जनसंख्याका आधारमा बाँडफाँड गरिन्छ । जनसंख्या धेरै हुनेले धेरै र कम हुनेले कम प्राप्त गर्छ । यसैगरी भौगोलिक क्षेत्रफलका लागि १५ प्रतिशत अलग गर्दा करिब १८ अर्ब रुपैयाँ हुन्छ । भारित क्षेत्रफल नगर्दा यो १८ अर्बलाई सबै स्थानीय तहको भौगोलिक क्षेत्रफलका आधारमा बाँडफाँड गर्ने हो भने सबभन्दा धेरै हुम्लाको नाम्खा गाउँपालिकाले करिब ३२ करोड रुपैयाँ प्राप्त गर्छ । यसैगरी मुगुको कुमुगकर्मारोगले २८ करोड, ताप्लेजुङको फक्ताङलुङले २४ करोड, गोर्खाको चुमनुब्रीले २२ करोड, सोलुखुम्बुको खुम्बु पासाङल्हामुले २० करोड रुपैयाँ प्राप्त गर्छन् । विकासको स्तरका लागि अशिक्षित जनसंख्या र विद्युत पहुँच नभएको जनसंख्यालाई आधार मानिएको छ । अशिक्षित जनसंख्याको प्रतिशत सबभन्दा धेरै भएको जिल्ला क्रमश: रौतहट, सर्लाही, महोत्तरी, हुम्ला, सिरहा, धनुषा, मुगु, बारा, रसुवा, डोल्पा, सप्तरी लगायतका हुन् । यसैगरी विद्युत पहुँच कम भएका जिल्लामा क्रमश: जाजरकोट, दैलेख, मुगु, रुकुम, भोजपुर, बझाङ, अछाम, रोल्पा, बाजुरा, डोल्पा र बैतडी लगायतका हुन् । बाँकी १५ प्रतिशत अशिक्षित र विद्युत सुविधा कम भएका स्थानीय तहमा बाँडफाँड गर्ने हो भने निश्चय पनि यी जिल्लाका स्थानीय तहले तुलनात्मक रूपमा धेरै अनुदान प्राप्त गर्छन् । साक्षरता प्रतिशत न्यून दुई नम्बर प्रदेश लगायतका जिल्लामा धेरै छ भने विद्युत सुविधाको कमी ६ नम्बर प्रदेशका जिल्ला लगायतमा छ । कर्णाली लगायतका जिल्ला भौगोलिक रूपले विकट छन् । त्यहाँका स्थानीय तह ठूलठूला छन् । विकासको स्तर पनि साह्रै न्यून छ । सिमेन्ट, रड लगायत निर्माण सामग्रीको मूल्य अति नै महङ्गो छ । निर्माण सामग्रीको मूल्यमात्र हैन, नुन, लत्ताकपडा, औषधी, खाद्यान्नजस्ता उपभोग्य सामग्रीको मूल्य पनि धेरै छ । निश्चय पनि त्यहाँका स्थानीय तहलाई प्रतिव्यक्ति अनुदान बढी नै चाहिन्छ । बढी अनुदान त कुरै छाडिदिऊँ, चालु आवको वित्तीय समानीकरण अनुदान बाँडफाँड गर्दा नियमानुसार प्राप्त गर्नुपर्ने अनुदानसमेत पाएका छैनन् । सूत्रलाई गन्जागोल पारिएको छ । जनसंख्या, भौगोलिक क्षेत्रफल र विकासको स्तरका आधारमा निर्माण गरिएको भनिएको एकीकृत सूचक भौगोलिक रूपमा विकट रहेका स्थानीय तहका लागि न्यायोचित छैन । यस्ता स्थानीय तहलाई निमिट्यान्न पार्नेगरी सूचक निर्माण गरिएको छ । हुम्लाको नाम्खा गाउँपालिका काठमाडौंका तीनवटा जिल्लाभन्दा झन्डै तीन गुणाले बढी छ । काठमाडौंका ३ वटा जिल्लाको क्षेत्रफल ८९९ वर्गकिमि छ । तर नाम्खा गाउँपालिकाको क्षेत्रफल २१२० वर्गकिमि छ । काठमाडौंका ३ जिल्लाभन्दा पनि ठूला अन्य गाउँपालिकामा मुगुको कुमुगकर्मारोग (२१०७ वर्गकिमि), ताप्लेजुङको फक्ताङलुङ (१८५९ वर्गकिमि), गोर्खाको चुमनुब्री (१६४९ वर्गकिमि), सोलुको खुम्बु (१५३९ वर्गकिमि), बझाङको काँडा (१४६७ वर्गकिमि), मुस्ताङको दालोमे (१३४४ वर्गकिमि), हुम्लाको चंखेली (१३१० वर्गकिमि), धवलागिरिको म्याग्दी (१०३७ वर्गकिमि), रसुवाको गोसाइँकुण्ड (९७९ वर्गकिमि) आदि हुन् । तर यी स्थानीय तहले वित्तीय समानीकरण अनुदान प्राप्त गर्दा तल्लो सीमाको रकममात्र प्राप्त गरेका छन् । वित्तीय समानीकरण अनुदानको न्यूनतम सीमा १० करोड र अधिकतम सीमा ३९ करोड रुपैयाँ हो । हुम्लाको नाम्खा गाउँपालिकाले १० करोड ५१ लाख, मुगुको कुमुगकर्मारोगले १२ करोड ४२ लाख, गोर्खाको चुमनुब्रीले १२ करोड ६७ लाख, बझाङको काँडा र मुस्ताङको दालोमेले १०१० करोड रुपैयाँमात्र वित्तीय समानीकरण अनुदान प्राप्त गरेका छन् । अनुदान बाँडफाँड गर्दा भूगोललाई १० प्रतिशतमात्र भार दिने हो भने पनि यी स्थानीय तहले उल्लेखनीय रूपले अनुदान प्राप्त गर्छन् । जस्तो सिङ्गो वित्तीय समानीकरण अनुदान १४८ अर्ब रुपैयाँलाई जनसंख्या ९० प्रतिशत र भूगोल १० प्रतिशतका आधारमा बाँडफाँड गर्ने हो भने पनि नाम्खाले २८ करोड २५ लाख, कुमुगकर्मारोगले २५ करोड ६२ लाख, चुमनुब्रीले २१ करोड ४२ लाख, काँंडाले १७ करोड ३ लाख र दालोमेले १५ करोड ३१ लाख रुपैयाँ प्राप्त गर्छन् । यति मात्र हैन, जनसंख्यालाई ९५ प्रतिशत र भूगोललाई ५ प्रतिशतमात्र भार गर्दा पनि यी गाउँपालिकाले साविकमा पाएको भन्दा धेरै अनुदान प्राप्त गर्छन् । यस अवस्थामा नाम्खाले १५ करोड २३ लाख र कुमुगकर्मारोगले १४ करोड ३४ लाख रुपैयाँ प्राप्त गर्छन् । अनुदान वितरण गर्दा साँच्चिकै जनसंख्यालाई ७० प्रतिशत, भारित क्षेत्रफल १५ प्रतिशत र विकासको सूचकलाई १५ प्रतिशत गर्ने हो भने यी गाउँपालिका लगायत अन्य दुर्गम स्थानमा रहेका स्थानीय तहले उल्लेखनीय रूपले अनुदान प्राप्त गर्छन् । दुर्गम स्थान भनेको सामाजिकआर्थिक रूपले पछि परेका दुई नम्बर प्रदेश लगायत तराईका अन्य केही जिल्लाका स्थानीय तह पनि पर्छन् । अनुदान वितरण प्रक्रिया सन्तुलित, पारदर्शी तथा न्यायोचित हुनुपर्ने अनुदान वितरणको सर्वमान्य सिद्धान्त हो । संविधानको आशय पनि यही हो । तर स्थानीय तहका लागि चालु आवमा गरिएको वित्तीय समानीकरण अनुदान वितरणमा ठूलो हेलचेक्र्याइँ गरिएको छ । अनुदान वितरण गर्दा जनसंख्या र भौगोलिक क्षेत्रफल लगायतका सूचकहरू सन्तुलित हुनुपर्छ । जनसंख्यालाई बढी भार दिनु भनेको अनुदान ठूला सहरमा केन्द्रित हुनु हो । सिद्धान्तले पनि जनसंख्या धेरै हुने स्थानमा कर राजस्व लगायतका वित्तीय साधनस्रोत धेरै हुन्छ भन्छ । संविधानले पनि वित्तीय समानीकरण अनुदान बाँडफाँड गर्दा खर्चको आवश्यकता र राजस्व क्षमतालाई आधार मान्ने भनेको छ । सडक, खानेपानी, शौचालय, शिक्षा, स्वास्थ्यजस्ता आर्थिक तथा मानवीय खर्चको आवश्यकता बढी दूरदराजका स्थानीय तहमा छ । यस्ता स्थानीय तहमा राजस्व क्षमता पनि कम छ । तराईकै सन्दर्भमा हेर्ने हो भने पनि जनसंख्या सबभन्दा धेरै राजमार्ग आसपासका स्थानीय तहमा छ । तराईका जिल्लाका सदरमुकाममा अवस्थित कैयौं नगरपालिकाको जनसंख्या राजमार्ग आसपासका नगरपालिकाको भन्दा धेरै कम छ । जस्तो सिरहाको लहान, महोत्तरीको बर्दिवास, सर्लाहीको वरथवा, बाराको जितपुर सिमराको जनसंख्या यी जिल्लाका सदरमुकामका नगरपालिकाको भन्दा धेरै छ । भारतीय सीमासँग जोडिएका अधिकांश गाउँपालिका तथा नगरपालिकाको जनसंख्या कम छ । यहाँ पूर्वाधार विकासको अवस्था पनि न्यून छ । यसैगरी आन्तरिक कर राजस्व स्रोतको अवस्था पनि नाजुक छ । वास्तवमा जनसंख्यालाई बढी भार दिँदा भौगोलिक रूपमा विकट तथा दूरदराजका स्थानीय तहलाई बढी मार पर्छ । भार निर्धारण गर्ने सवालमा मात्र हैन, सूचक निर्धारण गरी अनुदान बाँडफाँडमा चालु आवको अनुदान वितरणमा गम्भीर त्रुटि छ । नियमा अनुसार सामान्य तरिकाले पनि २८३० करोड रुपैयाँ प्राप्त गर्ने स्थानीय तहले मात्र १०१२ करोड रुपैयाँ प्राप्त गरेको देखिन्छ । अझै पनि बिग्रिसकेको केही छैन । केही स्थानीय तहले पहिलो चौमासिकको अनुदान खर्च गर्दै होलान् । दोस्रो किस्तामा यसलाई सुधार गर्न सकिने सम्भावना छ । यस सम्बन्धमा सम्बन्धित सरोकारवालाहरूको ध्यान जानु आवश्यक छ ।"
राजनीतिमा टेन्डर प्रवृत्ति,"जनआन्दोलनपछि राजनीतिक दलहरूको महत्त्वाकांक्षा यति हदसम्म बढ्यो कि सबै पदप्रतिष्ठा प्राप्तिका लागि क्रेजी बने । यस अवधिमा जातिवादी, क्षेत्रीयवादी, यथास्थितिवादी, लोकतन्त्रवादी, वामवादी कति हुन् कति दल गठन, दल दर्ता र दलाली खुबै चल्यो । नेताहरूले अस्थिरता, अशान्ति, अराजकता र अनियमिततालाई भरपुर उपयोग गर्दै करोडौं खर्चिन सक्ने हैसियत बनाउन भ्याए । पुराना पाखा लागे । नवधनाढ्यहरूको हालिमुहाली बढ्दै गयो । यसरी स्थानीय निर्वाचनमा हुनेखाने वर्ग ह्वात्तै नेतृत्वमा पुग्यो । यसबाट निम्तिने विकृति, विसंगति र दुष्परिणाम भने हेर्न बाँकी नै छ ।संविधानलाई पूर्णता दिन आगामी मंसिरको चुनाव नजिकिनै लाग्दा फेरि राजनीतिक रंगमञ्चमा आश्चर्यजनक परिदृश्यहरू देखा पर्दैछन् । जो कहिल्यै मिलेको इतिहास नै छैन, उसैको बीचमा तालमेल हुन्छ । एउटै थालमा राजनीतिक भान्सा गर्नेहरूको बेमेल उत्कर्षमा पुग्छ । अन्तरघात, पराघात हँुदै जनप्रतिनिधि छनोटमा मानव बेचबिखनको टेन्डर प्रवृत्ति हावी हुँदैछ । सक्षम, योग्य, जनप्रिय, क्षमतावान, नेतृत्व र विचार दुबै दिनसक्ने खारिएका अनुहार कारोबारमा अब्बल बन्नसक्ने परिस्थिति रहेन । यसरी नै राजनीतिक दलहरूले छानेका उम्मेदवार आगामी दिनमा उठ्ने, जित्ने, हार्ने खेलमा क्रियाशील हुँदैछन् । अब मुलुकमा लोकतन्त्रको गति, प्रजातन्त्रको मति र नयाँ संविधान कार्यान्वयनको नियति राजनीतिक कुसंस्कृति, कुसंस्कार र कुबुद्धिको घेराबन्दीमा पर्दै जनताको दुर्गति हुन बेर छैन । राजनीतिक दलहरू जिम्मेवार भएनन् । वास्तविक प्रतिनिधि पुग्ने सम्भावना रहेन । यसैले आम जनताले मेल, बेमेल, तालमेलको पछि नलागेर योग्य र इमानदार व्यक्तिलाई मतदान गर्दै देश, जनता, लोकतन्त्र र भावी सन्ततिको भविष्य उज्ज्वल बनाउन स्वविवेकीय मताधिकार प्रयोग गर्दै प्रदेश र केन्द्रको आसन्न निर्वाचन सफल पारौं । मधुसूदन ओझाविराटनगर"
बलराम र दुर्योधनको जस्तै संग्राम,"कुनै बेला राज्यको निसाना बन्दुककै नाल, एउटै सिरानी एउटै थाल गरी माओवादी पार्टी हाँक्ने उपाध्यक्षद्वय डा बाबुराम भट्टराई र नारायणकाजी श्रेष्ठ दुवै गोरखा जिल्लाको दुई नंं क्षेत्रबाट तर अलगअलग गठबन्धनमा बाधिँदै चुनावमा होमिएपछि एकपटक यो क्षेत्रमा सबै राजनीतिक प्राणीको ध्यान गएको छ । फरकफरक दलबाट चुनावमा होमिएका उम्मेदवारले एकअर्कालाई आरोपप्रत्यारोप र गाली गर्नु सामान्य मानिने राजनीतिमा देशको आमूल परिवर्तन गर्ने योजनासाथ पार्टीमा माथिल्लो ओहदामा रही गहन भूमिका खेलेका दुई हितैषी निर्वाचनको युद्धमा भिडेपछि चर्चाको सिखरमा पुग्नु स्वाभाविकै हो । उनीहरू दुवैको ध्यान एकअर्कालाई रणनीतिक दाउपेचसाथ परास्त वा पराजय गर्नु हो । तर दुवै बलिया देखिएका छन् । पौराणिक महाभारतको गदायुद्धका बलराम र दुर्योधनजस्तै । । डा बाबुरामको विद्वता नारायणकाजी श्रेष्ठको बौद्धिक खुराक दुवैको एकैपटक अब सम्भव छैन, निर्वाचनको विधिबाट सिंहदरबार भित्र्याउन । कुशल तथा प्रखरता वक्तृत्वकलाका धनी एवं रणनीतिक चातुर्यताका हिमायती, उच्च प्रशासनिक दक्षता तुलना गर्दा दुवैमा उत्तिकै बेजोड देखिन्छ । फरक यतिमात्र हो, नारायणकाजी श्रेष्ठ पार्टीको निष्ठासँग आत्मसात गर्दै गठबन्धनको संहितासाथ अघि बढिरहेका देखिन्छन् भने डा भट्टराई पार्टीको निष्ठा हातमा लिँदै बेलगाम यत्रतत्र भौंतारिइरहेका छन् । तर डा भट्टराईको विद्वता कुनै पनि सर्तमा यो देशका लागि संरक्षण गर्न सकिनेगरी वातावरण बनाउनुपथ्र्यो । तर स्थिति अनुकूल बनेन वा उनले वाम गठबन्धनको वातावणमा रहन अनिच्छा प्रकट गरे । जसका कारण स्थितिले कायापलट गरेको हुनुपर्छ । हुन त उनी नेपाली कांग्रेसको गठबन्धन भित्रको तालमेलको माखेसाङलोमा प्रवेश गरेका छन्, आफ्नो परिपक्वता, ओज, क्षमता र दूरदर्शितालाई पाखा लगाउँदै सौदाबाजी गर्ने सर्तनामामा । तर उनी भित्रको उनको बौद्धिक चातुर्यलाई आम गोरखाली मतदाताले कसरी लिएर मूल्यांकन गर्लान्, त्यो त निर्वाचनले बताउला । श्यामसुन्दर कुइँकेलहाँडीगाउँ, काठमाडौँव्यक्तिगत एवं दलगत स्वार्थभन्दा माथि उठेर हेर्ने हो भने आगामी प्रतिनिधिसभा निर्वाचनमा गोरखा क्षेत्र नं २ बाट उम्मेदवारी दिएका नयाँ शक्ति पार्टी नेपालका संयोजक तथा पूर्व प्रधानमन्त्री डा बाबुराम भट्टराई तथा माओवादी केन्द्रका उपाध्यक्ष तथा पूर्व उपप्रधानमन्त्री नारायणकाजी श्रेष्ठ दुबैजना एउटै क्षेत्रमा जन्मिएका प्रभावशाली एवं योग्य उम्मेदवार हुन् । गोरखाली जनता यी दुबैले गोरखाको प्रतिनिधित्व गर्दै गोरखाको मात्रै नभएर मुलुककै नेतृत्वमा पुगेको हेर्न चाहेकै थिए । यस अनुसार गोरखाको दुई छुट्टाछुट्टै क्षेत्रबाट दुबैजना चुनिएर जाउन् भन्ने नै जनचाहना थियो । जिल्लाबासीको यो मनोभावनाको बेवास्ता गर्दै जब दुबैजना एउटै क्षेत्रमा प्रतिस्पर्धामा उत्रिए, तब दुईमध्ये एक रोज्नुपर्दा कुनचाहिँ पहिलो रोजाइको हो भन्ने कुरा सोच्न र तदनुसार एउटालाई चुन्न बाध्यात्मक अवस्था आएको छ । यो अवस्थामा हरेक दृष्टिकोणले स्वाभाविक रूपमा डा भट्टराई नै पहिलो रोजाइका उम्मेदवार हुन् भन्ने कुरामा बेतुकको विमति जनाउन आवश्यक छैन । तथापि सांगठनिक र गठबन्धनको आधारमा नारायणकाजीको चुनौती बाबुरामका लागि फलामको चिउरा चपाउनुसरह नहोला भन्न सकिँदैन । माओवादी केन्द्र र स्वयं नारायणकाजीले बाबुरामलाई गोरखाको दुबै क्षेत्र दिन सकिँदैन भनी निषेध गर्न खोज्नुको कारण के हो ? किन हो ? भन्ने प्रश्नको चित्तबुझ्दो जवाफ जनताले जान्न चाहेका छन् । यही निषेधको कारण बाबुरामप्रति मतदाताले सहानुभूति प्रकट गर्ने मनस्थितिमा नपुग्लान् भन्न सकिँदैन । तसर्थ बाबुरामप्रतिको निषेध र गालीगलौजको रवैया नारायणकाजीका लागि प्रत्युत्पादक बन्ने सम्भावना बढेको देखिन्छ । ऋषि सापकोटा भीमसेन८, गोरखा"
अबको एजेन्डा,"राजनीतिक दलहरू चुनावमा होमिएका छन् । यसबखत बजारैभरि राजनीतिक व्यङ्ग प्रहार भइरहेका छन् । राजनीतिक तालमेल पछिको चुनावी परिणामबारे अनेकौं आँकलन भैरहँदा दलका मुख्य एजेन्डा धरातलमा आउन सकिरहेका छैनन् । चुनावी गठबन्धनपछि राजनीतिक दलका घोषणापत्र कस्तो निस्कन्छ भन्नेबारे अब धेरैको चासो केन्द्रित भएको छ । सद्भाव र सहकार्यको बाटो खुल्ला राख्ने र राजनीतिक संस्कारको विकासमा योगदान गर्ने हो भने कुनै पनि दलले मुख्य शत्रुका रूपमा अर्को राजनीतिक दललाई नउभ्याइदिए राम्रो हुने थियो । राजनीतिक दलका अनेकौं राजनीतिक एजेन्डा होलान्, बदलिँंदो युगमा सामाजिक विषयलाई समेत प्राथमिकतासाथ एजेन्डामा समावेश गर्नसक्दा तटस्थ मतदाता आकर्षित हुने थिए कि ? नेपाल बन्द विरुद्ध प्रतिबद्धता सबै राजनीतिक दलबाट आउनु जरुरी छ । अब नेपाल बन्द गर्दैनौं भन्ने प्रतिबद्धता जाहेर गर्ने राजनीतिक दलले तटस्थ मतलाई प्रभावित तुल्याउने सम्भावना ज्यादा रहन्छ । राजनीतिक नेताको मनस्थितिमा मौलाउँदो विकारलाई हटाउँदै धनबल र बाहुबलको राजनीतिक संस्कारको अन्त्य आजको आवश्यकता हो । जनता राजनीतिक कित्तामा विभाजित छैनन्, नीति र निष्ठाको राजनीतिले प्रधानता पाउनुपर्छ भन्ने विषयमा आम मतदाता सचेत रहेको बखत वातावरण, नदीको संरक्षण, बन्द संस्कृतिको अन्त्य र राजनीतिक सद्भाव हरेक दलको मुख्य एजेन्डा बन्नुपर्छ ।उत्तम पुडासैनी जोरपाटी, काठमाडौं"
"सम्भावनाको खेल हो, राजनीति","कात्तिक २ गते प्रकाशित लोकतन्त्र स्वामित्वको सवाल मा प्रा कृष्ण पोखरेलले लोकतन्त्रको हरण हुँदाको बखत जहिले पनि नेपाली कांग्रेस सरकारमा रहेको तथ्यगत कुरा जसरी स्पष्ट पार्नुभएको छ, त्यसले धेरै पाठकको मनलाई एकपटक झस्काउला जस्तो लाग्यो । लोकतन्त्रको सुरुवात सँगसँगै जननिर्वाचित संसद विघटनको संस्कृतिको बिजारोपण गर्ने र मुलुकमा स्थिर सरकार टिक्नै नदिने काम पनि कांग्रेसबाटै भएको इतिहास छ । मुलुकको राजनीतिक परिदृश्यमा नौलानौला अभ्यास भइरहेको र राजनीतिक पात्रहरूको सल्याङबल्याङ देख्दा सोचिए जस्तो नभएर नसोचिएको कुरा हुन सक्ने सम्भावनालाई नकार्न सकिँदैन । राजनीतिमा जे पनि हुन्छ, राजनीति भनेकै सम्भावनाको खेल हो भन्ने कुरा त राजनीतिक नेताहरू स्वयं नै गर्छन् । महेशप्रसाद ढुंगानानयाँबानेश्वर, काठमाडौं"
महिला उम्मेरदवार कमी,"प्रदेशसभा र प्रतिनिधिसभाको निर्वाचनका लागि महिलाको उम्मेदवारी न्यून परेको छ । जम्मजम्मी ५ प्रतिशतमात्र महिलाले उम्मेदवार दिएका छन् भन्ने समाचार आइरहेको छ । यसो हुनु लाजमर्दाे हो । सरकारले ३३ प्रतिशत महिला आरक्षण सिट छुट्टाएको छ । अहिले ५ प्रतिशत महिलामात्र प्रत्यक्ष निर्वाचनमा सहभागी छन् । त्यसमा पनि कति आउने हुन्, थाहा छैन । संविधान लेख्दा पहिला सोच्नुपथ्र्यो । महिलालाई आरक्षण दिएर अपमान होइन, शिक्षा दिएर सम्मान गर्नसके राम्रो होला । आरक्षण भनेको तिमीहरू केही गर्न सक्दैनौ भनी दया गरेर दिएको सिट हो । भर्खरै मात्र सकिएको स्थानीय निर्वाचनमा सरकारले ह्विप जारी गर्यो मेयर अथवा उपमेयर, गाविस अध्यक्ष वा उपाध्यक्ष दुईमध्ये एक महिला अनिवार्य उम्मेदवार चाहिन्छ भन्यो । कानुनमा यस्तै व्यवस्था गरिएको छ । यसो भन्दा दलहरूलाई ठूलो समस्या पर्यो, कहाँबाट महिला उम्मेरद्धार ल्याउने, महिलाहरू उम्मेदवार नै दिन मान्दैनन् । महिला राजनीतिमा आउन नचाहनुको कारण के हो ? त्यतातिर सरकारले ध्यान दिनसके राम्रो होला । दिनप्रतिदिन आम जनमानसलाई राजनीतिप्रति वितृष्णा बढ्दै गएको छ । यसबारे दलहरूले बेलैमा सोच्न सकेनन् भने भोलि उनीहरूलाई नै घाटा हुने हो । राजनीति भनेको के हो ? राजनीतिमा किन लाग्ने ? भन्ने विषयमा प्रस्ट पार्न सक्नुपर्छ । राजनीति भनेको कमाउने थलोमात्र होइन, यहाँ जान्ने, सुन्ने, भन्ने पुरुषहरूलाई समेत राजनीतिको अर्थ थाहा छैन । महिलाहरूलाई कसरी थाहा होस् । मैले सबै महिला अशिक्षित छन्, केही जान्दैनन् भन्न खोजेको होइन । महिलालाई राजनीतिमा ल्याउन आरक्षण होइन, हाम्रो समाजलाई शिक्षित बनाउनुपर्छ । नारामा मात्र नारी स्वतन्त्रता भएर भएन, समाजलाई रूपान्तरण गर्न सक्नुपर्यो । पुरुषोत्तम घिमिरेजोरपाटी, काठमाडौं"
वाम एकताको लक्ष्य,"कात्तिक ६ गते प्रकाशित अभि सुवेदीको दल, एलिट र सेन्सरसिप पढेंँ । सुवेदीले वाम गठबन्धनलाई प्रगतिशील र लोकतान्त्रिक भनेका छन् । उनले यो पनि भनेका छन् कि कांग्रेसले लोकतान्त्रिक नभएर प्रतिक्रियाको राजनीति गर्न थाल्यो । यस्तो भन्दाभन्दै पनि उनले वाम गठबन्धन आफ्नो विचार नमान्नेहरूप्रति आक्रामक हुनेछ पनि भनेका छन् । गरिब वर्गबाट उठेर एलिट बन्नेहरूको कमोड पनि सुनको रहेछ भनी लेखक चिन्तित छन् । अत: अदृश्य तानाशाहीबाट लेखक पनि चिन्तित भएका छन् । यही चिन्ता जनतामा पनि छ र कांग्रेसमा पनि भएर ऊ त्रसित छ । तर कांग्रेस लोकतान्त्रिक पार्टी हो भन्ने जनतामा आशा अझै छ । कांग्रेसले लोकतान्त्रिक गठबन्धन गरे पनि र नगरे पनि अब मतदाताको अधिकतम रुझान उसैतिर हुनेछ, किनभने नेपाली लोकतान्त्रिक छन् । गठबन्धन भए पनि वाम दलप्रति जनताको रुझान ओरालो लाग्नेछ । जनताको यसै रुझानले कांग्रेसलाई बचाउनेछ । कांग्रेसलाई समाप्त पार्ने लक्ष्य वाम एकताको अवश्य छ । यसमा दुईमत छैन । तर त्यो लक्ष्य सफल हुँदैन । डा शिवशंकर यादवछपकैया, वीरगन्ज"
देउवाको कीर्तिमान,"प्रधानमन्त्री शेरबहादुर देउवा निकै बहादुर छन् । नयाँनयाँ रेकर्ड राख्न निकै मनपराउँछन् । अन्यथा देश र जनताले जे भनोस्, जे ठानोस् ६४ जनाको जम्बो मन्त्रीमण्डल गठन गर्दैन थिए होलान् । एकै पटक ९९ जना बिना विभागीय मन्त्री र राज्यमन्त्री बनाउँदैन थिए होलान् । दुई नाउमा खुट्टा राखेर माओवादीहरूले पनि गल्ती गरेकै हुन् । संसद जीवित छँदै एमालेसंँग मिली देउवा विरुद्ध अविश्वासको प्रस्ताव ल्याएको भए आज उनीहरूले यो दिन देख्नु पर्दैन थियो होला । अब प्रायश्चित गरेर केही हुनेवाला छैन । गोपाल देवकोटागोकर्णेश्वर८, जोरपाटी, काठमाडौं"
चीनमा सी विचारधारा को युग ?,"चिनियाँ कम्युनिष्ट पार्टीको १९ औं महाधिवेशन (अक्टोबर १८२४) भर्खरै सम्पन्न भएको छ । कम्युनिष्ट परम्परामा सामान्यत: पार्टी महाधिवेशनका मुख्य तीनवटा काम हुन्छन् । पहिलो विगत कार्यकालको समीक्षा गर्नु । दोस्रो आगामी कार्यभार तय गर्नु । तेस्रो नयाँ नेतृत्व निर्वाचित गर्नु । पहिलो र दोस्रो कामका लागि पार्टी नेतृत्वले राजनीतिक प्रतिवेदन प्रस्तुत गर्छ । पार्टी विधान संशोधनको प्रस्ताव आउन सक्छ । महाधिवेशन प्रतिनिधिले प्रतिवेदन र प्रस्तावमाथि छलफल गरी सुझावहरू दिन्छन् । सुझावसहित प्रतिवेदन पारित भएको घोषणा गरिन्छ । नेतृत्व चयन महाधिवेशन प्रतिनिधिहरूको अधिकार भनिए तापनि निवर्तमान नेतृत्व समूहले नेतृत्वका लागि नामहरू प्रस्तावित गर्छ, महाधिवेशन प्रतिनिधिहरूले त्यसलाई अनुमोदन गरिदिन्छन् वा अस्वीकारको भोट गर्न पाउँछन् । यस विधिबाट विद्यमान नेतृत्व समूहको इच्छा विपरीत नेतृत्व परिवर्तन लगभग असम्भवझैं हुन्छ । चिनियाँ परम्परामा पार्टी महाधिवेशनमा आन्तरिक लोकतन्त्रका लागि मतदान भएको खासै बलियो इतिहास छैन । यस पटकको महाधिवेशन पनि यही परम्परा अनुरुप सम्पन्न भएको छ ।वर्तमान पार्टी महासचिव सी चिनफिङ सन् २०१२ मा भएको १८ औं पार्टी महाधिवेशनबाट पहिलोपटक पार्टी प्रमुख भएका थिए । चिनियाँ शासन पद्धति अनुसार १० वर्ष अर्थात् दुई कार्यकालमात्र एक व्यक्ति पार्टी प्रमुख हुनसक्छ । यस अघिका महासचिव हु जिन्ताओले १८ औं महाधिवेशनमा कार्यकाल पूरा गरेका थिए । सी त्यही अवसरमा पार्टी महासचिव भए । अहिले सीले पहिलो कार्यकाल पूरा गरेका छन् । दोस्रो कार्यकालका लागिसमेत अनुमोदित भएका उनी सन् २०२२ सम्म पार्टी प्रमुख रहनेछन् । चिनियाँ सत्ता सन् १९४९ यता एक पार्टी राज्य हो । चीनको संविधानमा वैधानिक सत्ता सञ्चालक दलका रूपमा चिनियाँ कम्युनिष्ट पार्टीको नाम उल्लेख गरिएको छ । त्यहाँको सत्ताको विद्यमान संरचना अनुरुप पार्टी प्रमुख, राष्ट्रपति र सैन्य आयोगको अध्यक्ष मुख्य पदहरू हुन् । पार्टी प्रमुख, राष्ट्रपति वा सैन्य आयोगको अध्यक्ष सर्वोच्च जनसंसदबाट निर्वाचित हुनुपर्छ । तर त्यो एक प्रकारको औपचारिकता मात्र हो । संविधानले राष्ट्रपति र सैन्य आयोगको कार्यकाल तोकेको छैन । तर पार्टी प्रमुख नै जनसंसदबाट राष्ट्रपति चुनिने हुँदा राष्ट्रपतिको कार्यकाल पनि दुई अवधिको जस्तो हुनपुगेको छ । सी चिनफिङ वर्तमान चिनियाँ सत्ताका तीनवटै ठूला पदका प्रमुख हुन् । पार्टीको १९ औं महाधिवेशनले यी तीन पदमा उनको दोस्रो कार्यकालका लागि बाटो खोलिदिएको छ । यी त महाविधेशनका प्राविधिक तथा सांगठनिक पक्षहरू मात्र हुन् । मुख्य प्रश्न भने चिनियाँ सत्तामा असीमित रूपले बढ्दो सीको शक्ति र उनले लिने राजनीतिक कार्यदिशा नै हो । विश्वको दोस्रो आर्थिक शक्तिका रूपमा चीनको उदय, भ्रष्टाचार विरुद्धको आक्रामक कारबाही र बेल्ट एन्ड रोड इनिसिएटिभ जस्तो महत्त्वाकांक्षी योजनाले सीको सत्तालाई निकै मजबुत बनाइदिएको छ । चिनियाँ सञ्चार माध्यमहरूले उनलाई एक्काइसौं शताब्दीका माओ भन्न थालेका छन् । अझ रोचक कुरा के छ भने सी चिनफिङले नयाँ युगका लागि चिनियाँ विशेषता सहितको समाजवादी विचारधारा नामको नयाँ सिद्धान्त प्रतिपादन गरेको जश लिन खोजेका छन् । कम्युनिष्ट परम्परामा यसरी सिद्धान्तहरू पार्टी विधान र दस्तावेजमा औपचारिक मान्यता दिने कामको ठूलो महत्त्व हुन्छ । नयाँ चिन्तक, सिद्धान्तवेत्ता र युगको मार्गदर्शकका रूपमा स्वीकार गरेको मानिन्छ । सी चिनफिङले आफ्ना सिद्धान्तलाई सी चिनफिङ विचारधाराका रूपमा वैधानिक मान्यता दिलाउने प्रयास गरेका हुन् । चिनियाँ कम्युनिष्ट पार्टीको इतिहासमा आजसम्म दुई नेताको नाममा मात्र यस्तो सिद्धान्त प्रचलित भएको पाइन्छ : माओ त्सेतुङको नाममा माओ विचारधारा र देङ सियाओ पिङको नाममा देङ सिद्धान्त । एक चिनियाँ विश्लेषकका अनुसार सन् १९४९ यताको कम्युनिष्ट चीनलाई तीन युगमा बाँड्न सकिन्छ । माओ युग, देङ युग र सी युग । माओले चीनमा कम्युनिष्ट सत्ता स्थापना गरे । क्रान्तिकालमा उनले नयाँ जनवादी क्रान्ति जनयुद्धको सैन्य रणनीति, संयुक्त मोर्चाको अवधारणा, संयुक्त जनवादी अधिनायकत्व र तेस्रो विश्वको सिद्धान्त जस्ता अवधारणाहरू प्रतिपादन गरेका थिए । क्रान्तिपछि उनले चिनियाँ समाजको छलाङमय समाजवादीकरण, निरन्तर क्रान्ति र सांस्कृतिक क्रान्ति जस्ता अवधारणा पस्किए । माओका यी अवधारणामध्ये कतिपयलाई आज चिनियाँ कम्युनिष्ट पार्टीले मान्छ, कतिपयलाई मान्दैन । तर समग्रमा माओ विचारधारालाई भने मार्गदर्शक सिद्धान्तका रूपमा वैधानिकीकरण गरिएको छ ।देङ सिद्धान्त चिनियाँ कम्युनिष्ट पार्टीको अर्को मार्गदर्शक सिद्धान्त हो । सांस्कृतिक क्रान्तिको असफलतापछि देङ सिआओ पिङले चिनियाँ समाज र अर्थतन्त्रको ढाँचालाई नयाँ मोड दिएका थिए । राजनीतिक सिद्धान्तका हिसाबले माओझैं देङ पनि एक पार्टी राज्यकै पक्षधर थिए । सन् १९८९ मा तियानमेन चोकमा भएको लोकतन्त्रवादी विद्यार्थी आन्दोलनलाई देङले निर्मम दमन गरे । तर कृषि कम्युनको अन्त्य र जमिनको निजीकरण, निजी स्वामित्वलाई मान्यता, चार आधुनिकीकरण, चिनियाँ विशेषता सहितको समाजवादका लागि बजार अर्थतन्त्रमा आधारित समाजवादको पक्षपोषण, सैन्य क्षमताको सामरिक अभिवृद्धि, वैदेशिक पुँजी र प्रविधिका लागि खुल्लापन, अर्थतन्त्रको भूमण्डलीकरण, देशीय उद्योगहरूको विविधीकरण र उत्पादकत्व वृद्धि आदि देङका मुख्य नीतिहरू थिए । देङकै नीतिहरूको कारण चीनको वर्तमान आर्थिक तरक्की सम्भव भएको एकथरी विश्लेषकहरूको ठहर छ । देङ र सी चिनफिङको बीचमा झियाओ झमिन र हु जिन्ताओ जस्ता नेताहरूको भूमिका प्रमुख थियो । यी नेताहरूले कुनै भिन्नै वाद, विचारधारा र सिद्धान्त स्थापित गर्ने महत्त्वाकांक्षा राखेनन् । देङका असल उत्तराधिकारीका रूपमा उनीहरूले आफ्नो कार्यकाल पूरा गरे । सीले भने आफ्नो शासनकालमा केही नयाँ नारालाई लोकप्रिय बनाए । तीमध्ये महान चीनको सपना, सन् २०५० सम्म चीनलाई संसारकै सबभन्दा सभ्य, भव्य र समुन्नत समाजवादी राष्ट्र बनाउने र विश्वको नेतृत्व गर्ने, चिनियाँ समाजवादमा भ्रष्टाचार सह्य हुँदैन, घुस लिने र दिने दुबैलाई कारबाही हुन्छ र बेल्ट एन्ड रोड इनिसिएटिभ मुख्य छन् । तर के यतिकै कारणले सी चिनफिङ विचारधारा माओ विचार र देङ सिद्धान्तझैं मार्गदर्शक सिद्धान्त बन्न सक्ला ? यदि हैन भने सी चिनफिङ विचारधाराका आधारतत्त्वहरू के हुन् भन्ने जिज्ञासा सर्वत्र छाएको छ । सी उदार लोकतन्त्रका प्रस्ट विरोधी हुन् । तसर्थ उनले बहुदलीय लोकतन्त्रको बाटो समात्ने कुनै संकेत देखिएका छैनन् । पश्चिमा लोकतन्त्रका सात पक्षहरू दलीय स्वतन्त्रता, नागरिक समाजको पहलकदमी, प्रेस स्वतन्त्रता, उदारवादी बजार अर्थतन्त्र, राजनीतिक सुधार, मानवअधिकारका विश्वव्यापी मान्यता र चिनियाँ इतिहासको लाञ्छनापूर्ण आलोचनालाई उनी चिनियाँ परम्पराका महान पक्षहरूलाई ध्वस्त बनाउने षडयन्त्रका रूपमा हेर्छन् । यी विचारलाई उनले पश्चिमा तातो हावा भन्ने गरेका छन् । पश्चिमा हावा आफ्नो देशमा छिर्न नदिने, त्यसको ध्वंसबाट देशलाई जोगाइछाड्ने उनको दृढ संकल्प छ । यहाँनेर अझ रोचक कुरा के छ भने आफ्नो भाषणमा सीले चिनियाँ शासन प्रणालीलाई एक आदर्श प्रणालीका रूपमा चित्रण गर्दै चीनबाट विश्वले प्रेरणा लिएर शासन प्रणालीमा सुधार गर्नसक्ने बताएका छन् । त्यसो भए सी चिनफिङ विचारधाराका रूपमा उनले कस्ता विचार पद्धतिलाई अगाडि बढाउलान् त ? कि यो एक शक्तिशाली नेताको अमरत्वको रहरबाट सिर्जित प्रोपोगन्डा मात्र हो ? अहिले नै यसै भन्न सकिन्न । कतिपय विश्लेषकहरूका अनुसार चीनको आर्थिक विकास र भूमण्डलीय संसर्घसँगै चिनियाँ जनताको जीवनशैलीमा आउने परिवर्तनबाट सी चिन्तित छन् । उनको अर्को चिन्ता एउटा उदीयमान शक्तिराष्ट्र सोभियत संघझैं हेर्दाहेर्दै ध्वस्त हुने अवस्थामा नपुगोस् भन्ने पनि हो । अन्तिम सोभियत नेता मिखाइल गोर्भाचोभका ग्लास्तनोस्त र पेरेस्त्रोइका जस्ता नीतिहरू सीका लागि ग्राह्य छैनन् । उनी चिनियाँ समाजमा कम्युनिष्ट पार्टीको पकड अझ मजबुत बनाउन चाहन्छन् । अनुशासन र नैतिक जीवन उनले जोड दिन चाहेको एउटा पक्ष हो । शास्त्रीय माक्र्सवादी दर्शनमा गहिरो दख्खल राख्ने सी कम्युनिष्ट भौतिकवादको परम्परासँग सहमत छैनन् । नैतिक जीवन पद्धतिका लागि आध्यात्मिक शिक्षा अनिवार्य छ भन्ने उनको ठहर छ । तसर्थ कन्फुसियस, ताओ, बुद्धिजम लगायत पुराना चिनियाँ दार्शनिक परम्पराहरूको पुनर्उन्नयनमा उनले जोड दिने गरेका छन् । चिनियाँ कम्युनिष्ट पार्टीको १९ औं महाधिवेशनमा उनले गरेको लामो भाषणमा मुख्यत: सातवटा कुरामा जोड दिइएको छ । पहिलो कम्युनिष्ट पार्टी, चीन राष्ट्र र समाजवादी सिद्धान्तको सम्बन्धलाई अन्योन्याश्रित कडीका रूपमा व्याख्या गर्नु । पार्टी रहेन भने चीन राष्ट्र नै रहने छैन, समाजवाद पनि रहने छैन भन्ने उनको विचार छ । पार्टीको रक्षा पार्टीका लागि नभएर महान चीन राष्ट्र र समाजवादको जीवित दृष्टान्तका लागि हुनुपर्ने उनको तर्क छ । दोस्रो चीनको अन्तर्राष्ट्रिय पहुँचलाई सहज गर्न हङकङ र मकाओमाथिको राजनीतिक प्रभाव बढाउने, ताइवानलाई चीनको मूलभूमिमा फर्किन बाध्य पार्ने उनको नीति देखिन्छ । चीनले अपनाउँदै आएको एक देश, दुई प्रणाली अन्त्य गर्दै एक देश, एक प्रणाली नीति लागू गर्ने आकांक्षा सी विचारमा देखिन्छ । तेस्रो भ्रष्टाचार विरुद्धको अभियानलाई अझ तीव्र पार्ने योजना छ । चौथो चिनियाँ सेना चीनको सार्वभौमसत्ताको प्रतीक हो, सेनाको क्षमता राष्ट्रको अखण्डतासँग जोडिएको हुँदा सेनाको क्षमता विकासमा कुनै कसर बाँकी नराख्ने उनको मनसाय छ । पाँचौं आउँदो ३० वर्षभित्र चीनलाई संसारको सबभन्दा शक्तिशाली र धनी राष्ट्र बनाउने लक्ष्य छ । यसका लागि आर्थिक लक्ष्य र रणनीतिहरू निर्धारण गरिएका छन् । चीनलाई भूमण्डलीय लगानीको प्रमुख केन्द्र बनाउने र विदेशी कम्पनीहरूलाई पक्षपात नगर्ने उनले बताएका छन् । छैठौं गरिबी निवारण र सुविधा सुपुर्दगीको प्रभावकारिता हो । सीले असन्तुलित आर्थिक विकासलाई चिनियाँ समाजको मुख्य अन्तरविरोधका रूपमा चित्रण गरेका छन् । आर्थिक तथ्यांकले चीनमा खर्बपतिहरूको संख्या ३०० पुग्न लागेको देखाउँछ । धनी र गरिब बीचको दूरी देखाउने गिन्नी कोफिसियन्ट ०५ भन्दा माथि छ । निरपेक्ष गरिबीको रेखामुनि २० प्रतिशतभन्दा बढी जनसंख्या छ । यी सबै तथ्यांक पुँजीवादी भनिएको अमेरिकाका भन्दा खराब हुन् । सीले यस्ता पक्षलाई चिनियाँ समाजवादको चुनौतीका रूपमा लिएका छन् ।सातौं माक्र्सवादी परम्परामा भएको समाजवादको अवधारणालाई चिनियाँकरण गर्नु र समाजवादलाई चिनियाँ विशेषता भएको समाजवादका रूपमा उभ्याउने उनको दार्शनिक आकांक्षा हो । अहिलेसम्म सतहमा आएका कुरा यिनै हुन् । यी पक्षहरू चिनियाँ सन्दर्भमा कम महत्त्वपूर्ण अवश्य छैनन् । तर सीको आकांक्षा अनुरुप उनको विचारले चीनमा नयाँ युगको निर्माण गर्छगर्दैन, त्यो त पर्खिएर नै हेर्नुपर्छ ।"
लोकतन्त्रमाथि खतराको घण्टी,"स्थानीय तह निर्वाचनपछि प्रतिनिधिसभा र प्रदेशसभा निर्वाचन नजिकिएको छ । दुई वर्षअघि जारी भएको संविधान कार्यान्वयनको चरणमा छ । नेपाली लोकतन्त्र संस्थागत हुँदै गएकोमा हामी खुसी छौं । तर यतिबेला लोकतन्त्रमाथि खतराको घण्टी पनि उत्तिकै जोडले बजिरहेको छ, जुन हामीले सुन्नसकेका छैनौं । यो खतरा थाहा पाउन हामीले लोकतन्त्रका संस्थाहरूको क्षयीकरणलाई नियाल्नुपर्ने हुन्छ । लोकतन्त्रका संस्थाहरू भनेका राजनीतिक दल, सरकार, संसद, स्वतन्त्र न्यायालय, निर्वाचन आयोग र अरू संवैधानिक आयोग, विश्वविद्यालय, कर्मचारीतन्त्र लगायत हुन् । राजनीतिक दलले सरकार निर्माण गर्ने भएकाले दलहरू सबभन्दा जिम्मेवार संस्थाहरू हुन् र लोकतन्त्रको आवश्यकता उनीहरूलाई नै सबभन्दा धेरै हुन्छ । यी संस्थाहरू निरन्तर क्षयीकरणको बाटोमा छन् । अमेरिकी विद्वान फ्रान्सिस फुकुयामाको मान्यता छ संस्थाहरूले नै लोकतन्त्रलाई बलियो बनाउँछन् र जीवन्त राख्छन् । उनले इन्स्टिच्युसनल डेमोक्रेसीबारे आफ्ना दुई पुस्तक ओरिजिन अफ दि पोलिटिकल अर्डर र पोलिटिकल अर्डर एन्ड पोलिटिकल डिकेमा यसबारे विशद चर्चा गरेका छन् । जिम्मेवार दल, स्वतन्त्र न्यायालय र निष्पक्ष निर्वाचन गराउने संस्थाबिना लोकतन्त्र वास्तविक लोकतन्त्र हुन नसक्ने उनको निष्कर्ष छ । युरोपमा संस्थाहरू बलियो भएकै कारण लोकतन्त्रले स्थिरता दिएको उनको मत छ । युरोप नै यस्ता लोकतन्त्रका अधिकांश संस्थाहरूको जननी हो । नेपालमा भने लोकतान्त्रिक संस्थाहरू कमजोर बन्दै गएका छन् । उनीहरूले आफ्नो भूमिका ठिकसँग निर्वाह गर्न सकिरहेका छैनन् । फुकुयामाको सिद्धान्तको चस्माबाट हेर्ने हो भने संस्थाहरूसँगै नेपाली लोकतन्त्रको क्षयीकरण कसरी हुँदैछ भन्ने स्पष्ट देखिन्छ ।लोकतन्त्रको आधारभूत सर्त निष्पक्ष निर्वाचन गराउने जिम्मेवारी बोकेको निर्वाचन आयोग सरकारको निरीह छाया बनेको छ । फुकुयामा हामीले अंगालेको लोकतन्त्रलाई इलेक्टोरल डेमोक्रेसी अर्थात् निर्वाचनमा आधारित लोकतन्त्र भन्छन् । यसका लागि स्वतन्त्र, निष्पक्ष र विश्वासयुक्त निर्वाचन पहिलो सर्त हो । नेपालमा निर्वाचनका यी सर्त कायम गराउने जिम्मेवारी निर्वाचन आयोगको हो । तीन चरणको स्थानीय तह निर्वाचन र अहिले प्रदेश र प्रतिनिधिसभा निर्वाचनको तयारीमा निर्वाचन आयोगले आचारसंहिता कार्यान्वयन गराउनसकेको छैन । सबभन्दा चिन्ताजनक कुरा त सरकारले नै पटकपटक आचारसंहिता उल्लंघन गरिरहेको छ । निर्वाचन आयोग सरकारका यी निर्णयमा सुनपानी छर्किने काममात्रै गरिरहेको छ । संघीय कानुन निर्माण गर्दा नै आयोगका केही अधिकारहरू कटौती गरियो । निर्वाचनको मिति घोषणा गर्ने कुरासमेत सरकारले खोस्यो । आयोगसँग दलहरूको आर्थिक गतिविधि छानबिन गर्ने र कारबाही गर्ने आधार पनि रहेन । दलहरूले जेजस्तो भए पनि आर्थिक प्रतिवेदन बुझाएपछि मान्नुपर्ने अवस्था छ । तर समस्या कानुनमा मात्रै छैन, आयोगको नेतृत्वमा पनि छ । एकपछि अर्को विवादमा आयोग मुसिनु संयोगमात्रै नहुन सक्छ । यस्ता प्रत्येक विवादमा एउटै आरोप लाग्ने गरेको छ, आयोग सरकारको दबाबमा पर्यो । भरतपुर प्रकरणमा देखादेखी आयोग एउटा उम्मेदवारको पक्षमा उभियो । राप्रपा विभाजनमा समेत आयोग विवादित भयो । यी प्रकरणमा उठेका प्रश्नबारे आयोगले चित्तबुझ्दो जवाफसमेत दिन सकेन । आफ्नै गतिविधिका कारण पनि आयोगले आफ्नो स्वायत्त र स्वतन्त्र अस्तित्व कमजोर बनाउँदै लगेको छ । लोकतन्त्रको अर्को महत्त्वपूर्ण संस्था संसद बृहत्तर जनहितभन्दा सीमित व्यक्तिको स्वार्थमा कैद भएको छ । डा गोविन्द केसी चिकित्सा शिक्षा ऐन सुधारसहित पारित हुनुपर्ने माग राखेर अनशनमा बसेका बेला यो ऐन थाँती राखेरै संसद बिदा भयो । अमूक मेडिकल कलेजलाई सम्बन्ध दिलाउने प्रयासमा चिकित्सा शिक्षा ऐन नै नबनाई सांसदहरू फर्के । जनताको स्वास्थ्यमा गम्भीर हुने र यसमा सरकारलाई जिम्मेवार बनाउनुपर्ने संसद नै डा केसीलाई रोक्न लागिपरेको देखियो । यसअघि बैंकिङ कानुन बनाउँदा पनि यस्तै परिस्थिति देखापरेको थियो । आम जनता र बैंकिङ सेवाको उपभोक्ताको हितमा होइन, उनीहरूमाथि ठूलो शोषण गरेर बैंकले नाफा आर्जन गर्नेगरी कानुन बनाउने प्रयास भएको थियो । बैंक मालिक सांसद आफैं आफूअनुकूल कानुन बनाउन लागिपरेका थिए । निजी स्कुलहरूको संगठनका अध्यक्ष वा पूर्वअध्यक्ष सहजै सांसद बन्छन् र आफ्नो व्यवसायसँग सम्बन्धित कानुनलाई प्रभावित गर्छन् । संसदको दायित्व र गरिमा सांसदहरूको व्यापारभन्दा कम महत्त्वपूर्ण भएको देखिएको छ । न्यायालयमा चरम राजनीतीकरण भयो र अनियमितताले सीमा नाघ्यो भन्ने आवाज न्यायालय भित्रैबाट आइरहेको छ । दलीय भागबन्डाका आधारमा न्यायाधीश नियुक्त हुने अर्थात न्यायाधीश दलकै नेताको निगाहमा रहने अवस्था छ । महान्यायाधिवक्ता नियुक्ति र न्यायाधीश नियुक्ति लगभग उस्तै देखिन थालेको छ । पछिल्लो समयका केही फैसला हेर्ने हो भने स्वत: थाहा हुन्छ, न्यायालयको गरिमा घटेको छ कि बढेको छ । हाम्रा विश्वविद्यालयहरू पनि हेरौं । विश्वविद्यालयले राज्य सञ्चालन र राज्यभित्र हुने अरू आर्थिक गतिविधिका लागि जनशक्ति उत्पादन गर्छ । दोस्रो, यसले विभिन्न किसिमका अनुसन्धान गरी नीति तथा कार्यक्रम बनाउन सरकारलाई सहजीकरण गर्छ । तेस्रो र सबभन्दा महत्त्वपूर्ण, यसले समाजका अन्तरविरोध र समस्याहरूबारे मन्थन गर्छ र समाधानका विभिन्न उपाय खोज्छ । यो ज्ञान उत्पादनको प्रक्रिया हो । ज्ञान उत्पादन र अनुसन्धानको त कुरै छोडौं, विश्वविद्यालयहरूले जनशक्ति उत्पादनमा समेत सन्तोषजनक काम गर्न सकिरहेका छैनन् । यसमा काठमाडौं विश्वविद्यालयले राम्रो छवि बनाउन थालेको थियो । तर पछिल्लो समय त्यहाँ भएको राजनीतिक हस्तक्षेप उदाङ्गो भइसकेको छ । राजनीतिज्ञहरूको स्वार्थ जोडिएपछि, त्यसले समस्या र विवाद सिर्जना गरेपछि त्यो संस्थाको अवरोह सुरु हुन्छ । काठमाडौं विश्वविद्यालय नयाँ र सानो विश्वविद्यालय हो । सबभन्दा ठूलो र पुरानो त्रिभुवन विश्वविद्यालयमा त उपकुलपतिको पदमा नै प्राज्ञिक चोरीका कारण विवादित र बद्नाम व्यक्ति रहेका छन् । उनै उपकुलपतिले डा केसीको अनशन चलिरहेको बेला जस्केलाबाट मापदण्ड नपुगेको मेडिकल कलेजलाई सम्बन्धन दिन प्रयास गरेका थिए । यसबारे प्राध्यापक अरूण गुप्तोको टिप्पणी काफी हुन्छ, हाम्रा विश्वविद्यालयले ज्ञान उत्पादन र प्रवाह गर्ने बाहेक सबै काम गर्छन्, जुन बस स्टपमा यात्री ओराल्ने र चढाउने बाहेक सबै काम गरेजस्तै हो ।अख्तियार दुरुपयोग अनुसन्धान आयोगलाई हेर्ने हो भने यो अझै संस्था बन्न सकेन । यो कसै न कसैको प्रयोगशालाका रूपमा रह्यो । खासगरी लोकमानसिंह कार्कीको नियुक्तिदेखि उनले त्यहाँ गरेका गतिविधिको फेहरिस्त हेर्ने हो भने अख्तियारलाई कति निकम्मा बनाइएको छ भन्ने थाहा हुन्छ । कर्मचारीतन्त्रमा भएको चरम राजनीतीकरणबारे हामी सबै जानकार नै छौं । नेपाली कर्मचारीतन्त्रमा व्याप्त शासकीय मनोविज्ञान र अप्रभावकारी कार्यपद्धतिका हामी भुक्तभोगी नै हौं । कर्मचारी आफैं अर्को कार्यालय पुग्दा यसको भागी बन्नुपर्छ । यहाँभित्र व्याप्त नीतिगत र आर्थिक भ्रष्टाचारबारे पनि हामी अवगत नै छौं । विभिन्न संस्थाको क्षयीकरणका यी उदाहरणलाई एउटै डालोमा राखेर हेरौं हाम्रो लोकतन्त्र कस्तो हुँदै गएको छ ? लोकतन्त्रले आम जनतालाई बलियो बनाउनुपर्ने हो । हाम्रो समाजमा आम जनता शक्तिशाली हुँदै गएका छन् कि तिनको शक्ति अरू नै कसैले खोसिरहेको छ ? लाग्न सक्छ, दल र राजनीतिज्ञ बलियो हुँदै गएका छन् । संवैधानिक अंग, कर्मचारीतन्त्र, न्यायालय, विश्वविद्यालय सबैतिर राजनीतिज्ञको नियन्त्रण बढ्दैछ । यो साँचो हो, तर यत्तिकै साँचो कुरा के हो भने यी संस्थाप्रति जनताको विश्वास कमजोर हुँदै गएको छ । लोकतन्त्र तबसम्म बलियो हुन्छ, जबसम्म लोकन्त्रमाथि जनताको विश्वास हुन्छ । जनताको विश्वास नभएका, प्रभावकारिता सकिएका, कमजोर संस्थाको खाँबोमा लोकतन्त्रको घर लामो समय टिक्न सक्दैन । दलहरू त्यतिबेलासम्म मात्रै शक्तिशाली हुन्छन्, जतिबेलासम्म लोकतन्त्र शक्तिशाली हुन्छ । लोकतन्त्र हरण भयो भने पहिलो आक्रमण दल र राजनीतिज्ञमाथि नै हुन्छ । यसको अनुभव हाम्रा नेताहरूले गरिसकेका छन् । लोकतन्त्रका यी खाँबाहरूलाई बलियो बनाउने वा अझ कमजोर ? दलहरू र राजनीतिज्ञहरूले सोच्ने बेला आएको छ । दलहरूले आफ्ना गतिविधि र आचरणले लोकतन्त्रमा खतराको घण्टी बजिरहेको जति छिटो सुन्छन्, नेपाली लोकतन्त्रको भविष्य त्यति नै उज्यालो हुनेछ ।"
तस्बिरमा नागरिकता कथा,"काठमाडौं केस १: आमाको वंशजको नागरिकता, बुवाले नागरिकता बनाउनु नै भएन, मेरो जन्मथलो मकवानपुर, स्नातक तह अध्ययनरत, मेरो नागरिकता बनाउन जाँदा आमाको सनाखतबाट नागरिकता प्राप्त गरें । तर, भोलिपल्टै खोसियो बिनाकारण । हाल न्यायालयमा विचाराधीन ।केस २: मोबाइल मेरो, नम्बर मेरो तर सिम नागरिकता भएको व्यक्तिको नामको । बबरमहलस्थित नेपाल आर्ट काउन्सिलको दोस्रो तलामा नागरिकता नपाउँदा भोग्नुपरेका यस्ता पीडा तस्बिरमार्फत हेर्न सकिन्छ । महिला, कानुन र विकास मञ्च र नागरिकताबाट प्रभावित व्यक्तिहरूको सञ्जालले सोमबारबाट सुरु गरेको नागरिक तर नागरिकताबाट वञ्चित नेपाली कथाहरू प्रदर्शनीमा ५१ जना पीडितहरूको तस्बिरसहित नागरिकता नपाएकाको समस्या प्रदर्शित छन् । प्रदर्शनीका तस्बिरहरूले बुवा बेपत्ता भई आमाको नामबाट पनि नागरिकता नपाएको, पाएर पनि वञ्चित हुनुपरेको, बुवाले नाता अस्वीकार गरेको, विदेशी नागरिकसँग विवाह गरी नेपालमै बसोबास गरेको, बुवाले अपनाउन अस्वीकार गरेको, लाइसेन्स लिन नपाएका व्यक्तिहरूको कथा बताइरहेका छन् । नेपाली भएर नेपालको नागरिकता किन नपाइने ? मञ्चकी पविता अधिकारीले भनिन्, कानुनमा व्यवस्था भएअनुसार कार्यान्वयन गरी नागरिकताबाट वञ्चित हुनबाट जोगाउन पर्यो भन्ने हामी चाहन्छौँ । र किन वञ्चित गरियो सम्बन्धित निकायबाट उत्तर पनि । महिला र कानुनको क्षेत्रमा विशेष काम गर्दै आएको मञ्चमा समेत बिनाकारण नागरिकताबाट वञ्चित गरिएका, कानुनसम्मत दिइएको नागरिकता खोसिनु, युनिभर्सिटीमा छात्रवृत्ति नपाउनु, आमाको नामबाट नागरिकता नपाएका, नागरिकता नभएकाहरू उच्च शिक्षाबाट वञ्चित हुनुपरेको पीडालगायत मुद्दाहरू आउने गरेको उनले सुनाइन् । भनिन्, सामान्य जागिरको फारम भर्नदेखि व्यापार व्यवसाय गर्नलगायत सबै काममा नागरिकता चाहिन्छ । यस्तोमा नागरिकता अनिवार्य जस्तै भएको छ । कानुनमा व्यवस्था भएअनुसार नै पनि नागरिकता दिइएको छैन । यसले एकजनालाई मात्र हैन उसको पुस्ता हस्तान्तरणमा समेत समस्या देखिन थालेको छ । २००९ मा एसियाली विकास बैंकले गरेको अनुमानअनुसार नेपालमा करिब ३० देखि ५० लाखको हाराहारीमा १६ वर्ष उमेरमाथिका नेपालीहरूसँग नागरिकताको प्रमाणपत्र थिएन । उनले भनिन्, कतिले त नागरिकता लिनुपर्छ भन्ने थाहै नपाएर लिन नगएका पनि भेटिए । तर यो प्रदर्शनीमा राखिएका मानिसहरूको तस्बिर त्यस्तो हैन । यसमा भएका मानिसहरूले पहल गर्दासमेत नपाएका हुन् । सोमबार राष्ट्रिय मानव अधिकार आयोगका अध्यक्ष अनुपराज शर्माले प्रदर्शनीको उद्घाटन गरेका थिए । उद्घाटनपछि बोल्दै उनले नागरिकतासम्बन्धी नीति बनाउनेहरूलाई झकझकाउन प्रदर्शनीले सहयोग पुर्याउने बताए । प्रदर्शनीमा मञ्चले नागरिकताका सम्बन्धमा न्यायालयहरूबाट भएका केही फैसलाहरूको सारसंक्षेप तथा प्रतिपादित नजिर समेटेर प्रकाशन गरेको पुस्तक शर्माले लोकार्पणसमेत गरेका थिए ।प्रदर्शनी बुधबारसम्म चल्नेछ ।"
आर्या को मुहूर्त,"काठमाडौं (कास) साहित्यिक कृतिमा आधारित रहेर फिल्म आर्या बन्ने भएको छ । मंगलबार उक्त फिल्मको गोकर्ण रिसोर्टमा पूजासहित मुहूर्त गरिएको छ । श्री तिमिल्सिना फिल्म्सको ब्यानरमा बन्ने उक्त फिल्मलाई उपेन्द्र तिमिल्सिनाले निर्देशन गर्नेछन् । उपन्यासकार लक्ष्मण सिटौलाको सोही शीर्षकको उपन्यासलाई स्वयं सिटौलाले नै फिल्मको पटकथामा ढालेका हुन् भने गीत पनि उनैले लेखेका छन् । नेपाली नारीमाथि राणाकालमा भएको यौनशोषण र ज्यादतीको पक्षलाई अति सूक्ष्म ढंगले अभिव्यक्ति दिने काम गर्नेछ फिल्मबारे पटकथा लेखक सिटौलाले जानकारी दिए । टेलिसिरियल अविरल बग्दछ इन्द्रावती मार्फत शोबिते नामले बढी परिचित उपेन्द्रले आर्या बाट निर्देशनमा डेब्यु गर्न लागेका हुन् । फिल्ममा उपन्यासकारले देखेको कल्पनालाई जीवन्तता दिनु मेरो कर्तव्य हुनेछ, उपेन्द्रले भने । शिल्पा पोखरेल र अनुपविक्रम शाहीको मुख्य भूमिका रहने फिल्ममा रवि गिरी, सुशील पोखरेल, गीता अधिकारी, निरञ्जन शर्मालगायतको अभिनय रहनेछ । धर्मराज श्रेष्ठको लगानी रहने फिल्मलाई दिव्यराज सुवेदीले खिच्नेछन् भने राम सिटौलाको संगीत रहनेछ ।आर्या उपन्यासमाथि त्रिभुवन विश्वविद्यालय डिग्री लेभलमा थेसिस भई अमेरिकाबाट अंग्रेजीमा समेत प्रकाशन हुँदैछ । हाल बनिरहेका फिल्मको कथावस्तु फितलो र गम्भीर नहुने आरोप खेपिरहेको नेपाली फिल्ममा एउटा गम्भीर र संवेदनशील कथावस्तु बोकेर फिल्म ल्याउने जमर्को गरेको निर्माता श्रेष्ठले बताए । सामाजिक विषयवस्तु, नारी यौन मनोदशा र कारुणिकतामा फिल्म केन्द्रित रहने बताइएको छ । अहिलेसम्म नभनिएको र भन्ने साहस नगरिएको राणा कालखण्डको एउटा अव्यक्त कमजोरीको पाटोको खुलासा गर्न लागिएको लेखक तिमिल्सिनाले बताए ।"
दुर्घटनामा १३ को मृत्यु,क्वालालम्पुर (एजेन्सी) मलेसियाको पेनाङमा भएको बस दुर्घटनामा कम्तीमा १३ जनाको मृत्यु भएको छ । पेनाङस्थित सोनी कम्पनीमा कार्यरत कामदार बोकेका बस एकआपसमा ठोक्किँदा उनीहरूको मृत्यु भएको हो । दुर्घटनामा ४० जना गम्भीर छन् । घाइतेको सेवराङ जया अस्पतालमा उपचार भइरहेको छ ।मृतकहरू वैदेशिक रोजगारीका लागि विभिन्न देशबाट गएका नागरिक छन् । स्थानीय प्रहरीका अनुसार बसमा नेपाली र इन्डोनेसियाली कामदार थिए । मलेसिया धेरै नेपालीको वैदेशिक रोजगारीको गन्तव्यका रूपमा परिचित थलो भए पनि हालसम्म नेपालीको मृत्यु भएको पृष्टि भएको छैन । स्थानीय प्रहरीका अनुसार दुर्घटना मंगलबार बिहान ६ बजेको समयमा भएको हो ।
चामल नबिकेपछि खाद्य संस्थान सुनसान,"मुगु (कास) चाडपर्वका बेला समेत स्थानीय बासिन्दा चामल लिन नआएपछि खाद्य संस्थानको गोदाम सुनसान हुने गरेको छ । केही वर्षअघिसम्म चाडपर्वमा स्थानीयको भीड लाग्ने गरेको भए पनि बजारमा गुणस्तरीय र सस्तो चामल बिक्री हुने गरेपछि गोदाम सुनसान हुने गरेको हो ।जिल्लाका लागि सडक मार्गबाट ढुवानी हुने करिब १३ हजार क्विन्टल चामल बेच्न संस्थानलाई मुस्किल पर्न थालेको छ । गोदाममा गत वर्षको चामलसमेत मौज्जात छ । संस्थानको दुईवटा गोदाममा अघिल्लो वर्षकै २ हजार ४ सय क्विन्टल चामल जगेडा छ । अनुदानको चामल कम खपत हुन थालेपछि संस्थानले चालु आवको खाद्यान्न ढुवानीमा बेवास्ता गरेको छ । कार्यालयका निमित्त प्रमुख कर्णबहादुर रावलले मुस्किलले दैनिक १० क्विन्टल मात्र चामल बिक्री हुने गरेको बताए । पाँच वर्षअघिसम्म प्रहरी परिचालन गरेरै राति ८ बजेसम्म चामल वितरण गरेको उनले सुनाए । व्यापारीको चामलभन्दा संस्थानको चामलको मूल्य प्रतिबोरा करिब २ सयले मात्र कम छ । मुगुमा ढुवानी भएको खाद्यान्न हुम्लामा बढी खपत हुने गरेको संस्थानले जनाएको छ । संस्थानको श्रीकोट, सोरुकोट, पुलु र कालै खाद्य डिपो भने चामल अभावले साउनदेखि सुनसान छन् । चामल ढुवानी नहुँदा डिपोको ढोकामा ताला लगाइएको छ । चामल किन्न आएका उपभोक्ता फर्किने गरेका छन् । ठेकेदारले लापरबाही गर्दा डिपोमा चामल पुग्न नसकेको स्थानीयको आरोप छ । पुलु डिपोमा चामल नहुँदा स्थानीय गमगढी आउने गरेका छन् । चालु आवको चामल ढुवानीको ठेक्का ढिलो स्वीकृत हुँदा डिपोमा चामल ढुवानी गर्न नसकिएको संस्थानले जनाएको छ ।"
विद्यालयलाई कम्प्युटर,"अर्घाखाँची (कास) शीतगंगा नगरपालिका१० बाघखोरस्थित जनजागृति र बर्रेको सुबोधिनी माविलाई १३ थान कम्प्युटर सहयोग गरिएको छ ।शीतगंगा सेवा समाजले जनजागृतिलाई ८ थान कम्प्युटर र एक थान प्रिन्टर तथा सुबोधिनीलाई ५ थान कम्प्युटर सहयोग गरेको हो । वैदेशिक रोजगारीका लागि विदेशमा कार्यरत पूर्वविद्यार्थीहरूले समाज गठन गरी उक्त सहयोग जुटाएका थिए । आफूले अध्ययन गरेको विद्यालयलाई सहयोग गर्न पाएकोमा खुसी छौं, समाजका उपाध्यक्ष विष्णु पौडेलले भने । कार्यक्रमका प्रमुख अतिथि पुनर्निर्माण प्राधिकरणका सहप्रवक्ता भीष्मकुमार भुसालले आफूले भलायोको पाटी र चकटी बोकेर पढेको सुनाए । साउदीको तातो बालुवामा पसिना चुहाएर कमाएको रकम जम्मा गरी विद्यालयलाई सहयोग गर्ने काम चानचुने होइन, उनले भने, सत्पात्रलाई दिइएको दानको सदुपयोग हुन्छ । जनजागृति मावि व्यवस्थापन समिति अध्यक्ष माधव पौडेल र प्रधानाध्यापक रोमाखार बञ्जाडेले कम्प्युटरको पूर्ण सदुपयोग हुने प्रतिबद्धता जनाएका थिए ।"
टिकटका लागि तँछाडमछाड,"नेपालगन्ज प्रतिनिधि तथा प्रदेशसभा निर्वाचनका लागि नाम सिफारिस भएका नेताहरू एक महिनादेखि राजधानीस्थित ठूला नेताका घरमा धर्नामा छन् । उनीहरू जसरी पनि टिकट फुत्काउन निकटका नेता रिझाउने प्रयासमा छन् । अधिकांश आकांक्षी भाइटीकामा समेत घर फर्केनन् । कांग्रेसले एक निर्वाचन क्षेत्रमा तीन जनाभन्दा बढीको नाम सिफारिस गरेर पठाएको छ । सिफारिस भएका सबैजसो नेताहरू टिकटकै लागि लामो समयदेखि काठमाडौंमा छन् । निवर्तमान समानुपातिकदेखि पूर्व सांसद र केही नयाँ अनुहार दौडधुपमा छन् । एमालेमाओवादी गठबन्धन पनि निर्वाचन क्षेत्र भागबन्डा गर्नका लागि छलफलमै छन् । प्रतिनिधिसभा र प्रदेशसभा निर्वाचन क्षेत्र आफ्नो अनुकूल पार्न गठबन्धनका नेता पनि लागिपरेका छन् । कांग्रेसले प्रतिनिधिसभा क्षेत्र नं १ मा पत्रकार पोषण केसी, ०५६ का पूर्वसांसद ज्ञानु केसी, ०७० को संविधानसभा निर्वाचनमा उम्मेदवार भइसकेका नारायण सिग्देलको नाम प्रत्यक्षतर्फ सिफारिस गरेको छ । उनीहरू हाल काठमाडौंमै नेतासँग भेटघाटमै व्यस्त छन् । कांग्रेसका युवाले पुरानाभन्दा पनि नयाँ अनुहारले पालो पाउनुपर्ने भन्दै शीर्ष नेतालाई सुझाव दिइरहेका छन् । कांग्रेस बाँकेका सचिव तप्त पौडेलले उम्मेदवारीमा सिफारिसमा परेका नेताहरू केन्द्रीय नेताकहाँ धाउनु स्वाभाविक भएको बताए । उनका अनुसार अधिकांश नेताहरू राजधानीमै रहेको जानकारी दिए । प्रतिनिधिसभा र प्रदेशसभा क्षेत्रबाट नाम परेका साथीहरू टिकटका लागि आफ्नो तरिकाले लाग्नुभएको छ । पार्टीले योग्य र जित्ने नेतालाई उम्मेदवार बनाउने विश्वास छ, उनले भने, धेरै प्रतिस्पर्धी भएपछि टिकटका लागि यति धेरै दौडधुप गर्नु स्वाभाविक हो । त्यही क्षेत्रबाट एमालेमाओवादी गठबन्धनका नेताहरू पनि टिकटकै लागि दौडधुप गरिरहेका छन् । एमालेबाट बाँके अध्यक्ष अशोक कोइराला, सूर्य ढकालको नाम प्रत्यक्ष तर्फ सिफारिसमा परेको छ । तर माओवादी केन्द्रका नेता महेश्वर गहतराज पनि उक्त क्षेत्र माओवादी केन्द्रको भागमा पार्न कसरत गरिरहेका छन् । उक्त निर्वाचन क्षेत्र कसको भागमा पर्छ सबैको चासोको विषय बनेको छ । कांग्रेसले प्रतिनिधिसभा क्षेत्र २ बाट नाम सिफारिस गरेको पूर्व समानुपातिक सांसद मोहम्मदी सिद्दिकी, भोला सिद्दिकी, ०७० को निर्वाचनमा उम्मेदवार भइसकेका राजकुमार वर्मा र निरन्जनसिंह सिजापतीबीच स्पर्धा चलेको छ । एमालेमाओवादी गठबन्धनका तर्फबाट पशुपतिदयाल मिश्रा चुनावी मैदानमा छन् । प्रतिनिधिसभा निर्वाचन क्षेत्र ३ बाट कांग्रेसले समानुपातिक सांसद बादशाह कुर्मी, पुराना नेता युवराज शर्मा र रवीन्द्रमान श्रेष्ठको नाम केन्द्रमा पठाएको छ । उनीहरू पनि टिकटका लागि दौडधुपमै छन् । एमालेले आन्तरिक निर्वाचनपछि नन्दलाल रोकाय र कमल बस्नेतको नाम सिफारिस गरे पनि प्रत्यक्ष निर्वाचित सांसद दलबहादुर सुनार पनि दौडमै छन् । माओवादी केन्द्रका तर्फबाट बाँके अध्यक्ष आईपी खरेल र डम्बर विक पनि आफ्नै तौरले लागेका छन् । उक्त निर्वाचन क्षेत्र कसको भागमा पर्ने हो, सबैको चासो छ ।एमाले बाँके अध्यक्ष अशोक कोइरालाले जिल्ला र प्रदेशको सिफारिसअनुसार उम्मेदवार छनोट हुने भएकाले केन्द्रमा दौडधुप अनावश्यक रहेको प्रतिक्रिया दिए । उनले नेताहरूको घरमा धाएकै भरमा टिकट पाउने भ्रम मात्रै रहेको बताए । जिल्ला र प्रदेशसभाबाट सिफारिस भइसकेका नेताहरू उम्मेदावर हुनेछन् । काठमाडौं दौडधुप गर्नै पर्दैन, उनले भने, मेरो नाम पनि सिफारिस भए पनि कुनै नेताहरूकहाँ गएको छैन । जिल्ला र प्रदेशबाट सिफारिस भएकाले टिकट पाउने विश्वास मलाई छ । बाँकेमा तीन प्रतिनिधिसभा निर्वाचन क्षेत्र र ६ प्रदेशसभा निर्वाचन क्षेत्र तोकिएको छ । प्रदेशसभामा दाबेदारहरू धेरै भएकाले प्रतिस्पर्धीहरू महिनादिनदेखि काठमाडौंमा छन् ।"
आचारसंहिता पालना गर्छौं,"रसुवा (कास) उम्मेदवार र दलहरूले प्रतिनिधि र प्रदेशसभा चुनाव अवधिभर आचारसंहिता पूर्णरूपमा पालना गर्ने प्रतिबद्धता जनाएका छन् । जिल्ला प्रशासन कार्यालयमा भएको सर्वपक्षीय छलफलमा आचारसंहिताको पूर्ण पालना गर्ने प्रतिबद्धता जनाएका हुन् । दलका नेताले आचारसंहिताको पालना भएनभएको अनुगमन गर्न प्रशासन, सुरक्षा निकाय, मुख्य निर्वाचन अधिकृतको कार्यालय र आग्रहसमेत गरेका छन् । मुख्य कार्यालयले आचारसंहिताबारे जानकारी गराउँदै पूर्ण रूपमा पालना गर्न उम्मेदवार र दलहरूलाई आग्रह गरेको सहायक निर्वाचन अधिकृत ढाकाराम पौडेलले बताए ।आमसभा, चुनाव प्रचारप्रसार र र्याली गर्दा पार्टीपार्टीबीच नजुध्ने बनाउन सुरक्षा निकायलाई उम्मेदवारले आग्रह गरेका छन् । एमाले उम्मेदवार जनार्दन ढकालले साताअघि नै आफ्नो कार्यक्रमबारे प्रशासनलाई जानकारी गराउन सबैलाई आग्रह गरे । चुनाव अवधिभर सुरक्षा व्यवस्था कडा बनाइने प्रजिअ हीरादेवी पौडेलले बताइन् । निर्वाचनको बेला अनावश्यक हुलहुज्जत गर्नेलाई कडा कारबाही हुन्छ, उनले भनिन् ।महिला उम्मेदवारप्रदेशसभा क्षेत्र ख मा नेमकिपाका तर्फबाट राधिका पौडेलले उम्मेदवारी दर्ता गराएकी छन् । अन्य २ महिलाले पनि स्वतन्त्र रूपमा उम्मेदवारी दिएको सहायक निर्वाचन अधिकृत पौडेलले बताए । अन्य ठूला दलले प्रतिनिधि र प्रदेशसभा चुनावमा महिलालाई उम्मेदवार बनाएको छैन ।"
नि:शुल्क स्वास्थ्य सेवा कागजमै सीमित,"कालीकोट खाँडाचक्र नगरपालिका ४ की जयकला विश्वकर्मा रुघाखोकीले थला परेपछि लट्ठी टेक्दै बुधबार मान्मस्थित जिल्ला अस्पताल पुगिन् । एक घण्टा पालो कुरेर नाम दर्ता गराइन् । चिकित्सकले स्वास्थ्य जाँचपछि दिनको तीनपटक खानुपर्ने औषधि लेखिदिए । उक्त औषधि सरकारले नि:शुल्क वितरण गर्नुपर्ने सूचीमा राखेको छ । तर, स्वास्थ्यकर्मीले अस्पतालमा औषधि अभाव भएको भन्दै मेडिकलबाट किनेर खान सुझाएपछि उनी मारमा परिन् । जयकलासँग पैसा नभएकाले त्यत्तिकै घर फर्किइन् । पैसा भए मेडिकलै गइहालिन्थ्यो, को अस्पताल आउँथ्यो ? उनले भनिन्, गरिबलाई काल आइदिया हुन्याछियो । खाँडाचक्र ३ का सुके पाण्डे ज्वरो आउने, बान्ता हुने, टाउको दुख्ने बिमारले दुई दिन थलिएर जिल्ला अस्पताल पुगे । तर, औषधि किन्नुपर्ने भएपछि उनी पनि रित्तै हात फर्किए । एक घण्टा हिँडेर अस्पताल पुगें, पाण्डेले भने, औषधि छैन, पसलमा किन्नु भनेर पठाए । यहाँका प्राय: सबैजसो स्वास्थ्य संस्थाले बिरामीलाई औषधि खरिद गर्न लगाउने गरेको मानव अधिकारकर्मी मनिराज पाण्डेले सुनाए । कालीकोटमा नि:शुल्क स्वास्थ्य सेवा नारा र प्रचारमा मात्र सीमित छ । यहाँको जिल्ला अस्पतालसहित दर्जन बढी स्वास्थ्य संस्थामा नि:शुल्क औषधि पाइँदैन । तीन दर्जनभन्दा बढी स्वास्थ्यकर्मीको दरबन्दी नै खाली छ । राज्य पुन:संरचनापछि सरकारले बजेट स्थानीय तहमा पठाए पनि कसैले औषधि खरिद गरेका छैनन् । जिल्ला स्वास्थ्यमा मौज्दात औषधिले जेनतेन पुर्याइएको निमित्त जिल्ला स्वास्थ्य प्रमुख मोहम्मद ओजैर आलमले बताए । उनका अनुसार जिल्लाका ९ स्थानीय तहमध्ये पालाता, पचालझरना र कालिका गाउँपालिकाले मात्र थोरै मात्रामा औषधि किनेका छन् । दुर्गम भेगका स्वास्थ्य संस्थाबाट औषधि माग्न जिल्ला स्वास्थ्य आउने अवस्था कायमै छ । आलमले जिल्ला अस्पतालमा ३४ आइटमका इन्जेक्सन र केही औषधिबाहेक बाँकी सबै रहेको दाबी गरे । सबै औषधि नभएको होइन, उनले भने, बिरामीलाई चाहिने औषधि नभएकाले किन्न पठाइएको हुन सक्छ ।पालाता गाउँपालिकाले दसंैअघि औषधि खरिद गरेर गाउँ पठाएको अध्यक्ष लक्ष्मण बमले बताए । तर, पालाता २ का वडाध्यक्ष बिरी विश्वकर्माले धौलागोह स्वास्थ्य संस्थामा दसंैअघि थोरै मात्रामा पुगेको औषधि सकिएको गुनासो गरे । गाउँमा त अभावै छ, उनले भने, दसंैअघि गाउँपालिकाले पठाएको पनि सकियो । पालाता ५ का वीरबहादुर बमले पनि आफ्नो वडामा औषधि नभएको सुनाए । जिल्लाका स्वास्थ्य संस्थाले औषधि र उपकरण अभावमा सामान्य बिरामीलाई समेत उपचारका लागि सुर्खेत, नेपालगन्जका अस्पतालमा रिफर गर्ने गरेको नागरिक समाजका अगुवा दमनराज बमले बताए । जिल्ला अस्पतालका लागि स्वास्थ्य मन्त्रालय र खाँडाचक्र नगरपालिका कसैले पनि बजेट नदिँदा समस्या परेको छ । पहिले बजेट छुट्याउने बेला स्पष्ट नभएकाले रोकिए पनि औषधि अभाव हुन नदिन पहल गरिरहेको नगरप्रमुख जसीप्रसाद पाण्डेले बताए । उनले नगरअन्तर्गतका सबै स्वास्थ्य संस्थालाई औषधि, उपकरण र जनशक्तिका लागि बजेट व्यवस्थापन गरिने सुनाए । राष्ट्रिय तथ्यांकभन्दा औसतमा दुई गुणा बढी मातृमृत्यु दर रहेको जिल्लामा चिकित्सक नियमित बस्दैनन् । चिकित्सक बसेका स्वास्थ्य केन्द्रबाट पनि जिल्लावासीले पर्याप्त सेवा भने पाएका छैनन् । जेठयता मात्र सुत्केरी हुन नसकेर ६ जनाले ज्यान गुमाइसकेका छन् । यहाँ एक जिल्ला स्वास्थ्य, एक प्राथमिक उपचार केन्द्र, २८ स्वास्थ्य चौकी छन् । अधिकांश ग्रामीण स्वास्थ्य संस्थामा दरबन्दीअनुसारका स्वास्थ्यकर्मी छैनन् । १५ वर्षअघि जिल्ला अस्पतालमा नवौं तहको डाक्टरको दरबन्दी स्वीकृत भए पनि हालसम्म खाली छ । १८ वर्षअघि प्राथमिक उपचार केन्द्र बनेको कुमालगाउँमा केही समयअघि डा सुवास शर्मालाई खटाइएकोमा जिल्ला अस्पतालमै जनशक्ति नभएपछि उनी मान्मतिरै बढी बस्छन् । कुमालगाउँमा आवश्यक उपकरण र औषधि अभावमा सेवा दिन कठिनाइ भएको शर्माले बताए । सरकारले दुई वर्षअघि जारी गरेको नि:शुल्क स्वास्थ्य सेवासम्बन्धी निर्देशिकामा गाउँका स्वास्थ्य संस्थामा ७२ प्रकारका औषधि नि:शुल्क दिने उल्लेख गरिए पनि सबै स्थानीयलाई त्यसबारे नागरिकलाई जानकारी नै नभएको राप्रपा नेता लालबहादुर मल्लले बताए । उनले ग्रामीण स्वास्थ्य संस्था त के जिल्ला अस्पतालमा समेत अत्यावश्यक औषधि नपाइने सुनाए । सामान्य बिराम लाग्दा पनि मेडिकलबाट महँगो दरमा औषधि खरिद गर्नुपर्ने बाध्यता छ, मल्लले भने, सरकारले दिएको नि:शुल्क औषधि कहाँ जान्छ, थाहा छैन ।"
सेयर बजार स्थिर,"काठमाडौं (कास) मंगलबार नेप्से परिसूचक झिनो अंकले घटयो । कारोबार सुरु भएदेखि नै बजार उतारचढावपूर्ण रहे पनि अन्तत: ०६६ अंकले ऋणात्मक भएर बन्द भयो । सबै समूहअन्तर्गतका कम्पनीको सेयर कारोबारमा आएकोमा ३ समूहका परिसूचक बढे, बाँकी ६ समूहका परिसूचक घटे । यसरी बढ्नेभन्दा घट्ने परिसूचक बढी भएपछि समग्र नेप्से झिनो अंकले घटेको हो । कारोबार बन्द हुँदा अघिल्लो दिनको तुलनामा ००४ प्रतिशतको गिरावटसँगै परिसूचक १ हजार ५ सय ६७६४ विन्दुमा ओर्लियो । उक्त दिन करिब ४७ करोड रुपैयाँ बराबरको सेयर कारोबार भएको छ । ४ हजार १ सय ३५ कारोबारबाट १ सय ५९ कम्पनीका १४ लाख ३३ हजार ८ सय ४८ कित्ता सेयर किनबेच हुँदा उल्लिखित रकम बराबरको सेयर किनबेच भएको हो । योसँगै कुल बजार पुँजीकरण १८ खर्ब १९ अर्ब रुपैयाँ कायम भएको छ । मंगलबार क वर्गका कम्पनीहरूको सेयर कारोबार मापक सेन्सेटिभ परिसूचक ०१ प्रतिशत र कारोबारमा रहेका सबै कम्पनीहरूको कारोबार मापक फ्लोट परिसूचक ०५ प्रतिशतले ऋणात्मक रहे । कारोबारमा आएकामध्ये ५० कम्पनीको सेयर मूल्य बढयो, ९४ कम्पनीको घटयो र १५ कम्पनीको सेयर मूल्य स्थिर छ । अन्य समूहको परिसूचक सबैभन्दा बढी ५१४ प्रतिशतले बढयो । यसैगरी बिमा र उत्पादन तथा प्रशोधन समूहले पनि अन्य समूहलाई नै पछ्याए । ती समूहहरूको परिसूचक क्रमश: ०२६ र ०३६ प्रतिशतले सकारात्मक रहे । तर, बाँकी समूहको परिसूचक ऋणात्मक रहे । जसमध्ये बैंकिङ समूहको परिसूचक ०६८, होटलको ०६२, विकास बैंकको ०६१, व्यापारको १५ र वित्त कम्पनी समूहको परिसूचक ०२३ प्रतिशत घटे ।"
अखाद्य मह बरामद,"कपिलवस्तु (कास) शिवराज नगरपालिकाको चन्द्रौटाबाट १५ क्विन्टल अखाद्य मह बरामद गरिएको छ । चन्द्रौटा बजारसँगैको बस्तीमा छापामारी प्रहरीले चिनीबाट बनाइएको मह मंगलबार बरामद गरेको हो ।वडा प्रहरी कार्यालय चन्द्रौटाले चिनी पकाएर बनाएको अखाद्य मह बरामद गरेको छ । विशेष सुराकीको आधारमा कार्यालयले छापा मारेको जनाएको छ । व्यक्तिको जग्गा भाडामा लिई ससाना छाप्रो बनाई बसेका बस्तीका ३० घरबाट प्लास्टिकको जर्किन, सिसी र भाँडामा उक्त अखाद्य चिनीमह बरामद गरिएको कार्यलयका निरीक्षक झविन्द्र भट्टराईले बताए । उनीहरूले चिनी पकाएर मह जस्तै बाक्लो बनाई बेच्ने गरेका रहेछन्, निरीक्षक भट्टराईले भने, अर्घाखाँची, रोल्पा, प्यूठान र दाङमा लगेर मौरीको मह भनेर झुक्काई बेच्ने गरेको पाइयो । उनीहरूले लामो समयदेखि चिनी पकाएर मह भन्दै झुक्याएर बेच्ने गरेको गुनासो बढेपछि छापा मारेर पक्राउ गरिएको निरीक्षक भटराईले बताए । भारतको मोतीहारी जिल्लाबाट आएका मुस्लिम समुदायका व्यक्ति सानोतिनो व्यापार गर्दै त्यहाँ बसेका थिए । त्यहाँ करिब ४० छाप्रोमा उनीहरू बस्दै आएका छन् । प्रहरीले चिनीमह बनाउन प्रयोग गरिएका प्लास्टिकका ड्रमसमेत बरामद गरेको छ । उक्त बस्तीबाट हाजरा खातुन र गुडिया खातुनलाई प्रहरीले नियन्त्रणमा लिई छानबिन सुरु गरिएको प्रहरी निरीक्षक भट्टराईले बताए । नगरपालिकाका मेयर नेत्रराज अधिकारी, उपमेयर शिवकुमारी थारू र सञ्चारकर्मीको रोहबरमा उक्त अखाद्य मह बरामद गरिएको हो ।"
आयोजक सेन्टर विजयी,धनुषा (कास) आयोजक धनुष मिडिया एन्ड रिसर्च सेन्टर रघुनाथपुरले प्रदेशस्तरीय कबड्डी प्रतियोगिताको उपाधि आयोजक जितेको छ । प्रदेश नम्बर २ स्तरीय प्रतियोगिताको सोमबार फाइनलमा आयोजकले धनुषा कबड्डी संघलाई २८४३ अंकले पराजित गरेको थियो । विजेताले ५१ हजार रुपैयाँ जितेको छ । उपविजेताको भागमा ३१ हजार रुपैयाँ पर्यो ।महिला कबड्डीको फाइनलमा महोत्तरीलाई पराजित गर्दै धनुषा महिला कबड्डी टिमले उपाधि जित्यो । विजेताले २५ हजार र उपविजेताले १५ हजार पुरस्कार पाए । विजेतालाई समाजसेजी वलराम महतो र सहिद नगरपालिकाका मेयर उदय बरबरिया यादवले पुरस्कृत गरे ।

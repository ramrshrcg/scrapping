शीर्षक,विवरण
मतदाता रोक्नै मुस्किल,"मुस्ताङ जाडो छल्न बर्सेनि कात्तिक पहिलो सातादेखि मुस्ताङी उँधौली झर्छन् । अन्य जिल्ला र भारतसम्मै पुग्छन् । घरहरूमा ताला मारिन्छ, एकदुई जना अशक्त र कुरुवा बसे पनि हिँड्न सक्नेहरू अन्यत्र जान्छन् । चिसो बढ्न सुरु भए पनि यसपटक भोट दिनुपर्ने भएकाले जिल्लावासी बाहिर जान रोकिएका छन् । बरु अन्यत्र रहेका उम्मेदवारका आफन्त पनि हारजितमा आफ्नो मतले प्रभाव पार्ने भन्दै जिल्ला आउन थालेका छन् । सबै दलले आफ्ना निकटका कार्यकर्ता र मतदातालाई मंसिर १० अघि जिल्ला नछाड्न आग्रह गरेपछि मुस्ताङीको जाडो छल्ने उँधौली परम्परामा केही फेरबदल भएको छ । जाडो छल्न यहाँका बासिन्दा असोजदेखि नै तयारी थाल्ने र कात्तिक महिनाभरि राजधानीलगायत बेनी, पोखरा, बुटवल र भारतका विभिन्न सहरमा जाने परम्परा छ । तर, अहिले प्रतिनिधि र प्रदेशसभा चुनावका लागि स्थानीयलाई जिल्ला बाहिर जान एक महिना ढिलो हुने भएको छ । सबै पार्टीले यहाँका गाउँगाउँ पुगेर चुनावअघि कहीं नजान उर्दी गरेको स्थानीयले बताए । उम्मेदवार र दलहरूको आग्रहका कारण जिल्लावासी मंसिर १० को मतदान समयको पर्खाइमा छन् । गत आइतबार उम्मेदवारी निश्चित भए पनि अधिकांशले गत महिनादेखि नै चुनाव प्रचार थालेका थिए । जाडो छल्न मुस्ताङ बाहिर जाने र यही बेलामा सानोतिनो व्यापार गर्नेहरू अहिले चुनावमा भोट माग्न र आफ्ना उम्मेदवारलाई जिताउन प्रचारमा जुटेका छन् । उपल्लो मुस्ताङ छोन्हुप गाउँका टासी हाल्मो गुरुङ बहिनी पेमालाई लिएर कात्तिकमा भारतको बनारस पुग्थे । जाडो छल्ने र फागुनसम्म अस्थायी व्यापार गरेर ४५ लाख कमाइ गरेर फर्कन्थे । अहिले उनी गाउँमै छन् । उनी कुनै पार्टीका कार्यकर्ता होइनन् । जुन उम्मेदवार मनपर्छ त्यसैलाई भोट दिने सोच रहेको बताए । गाउँभरिको कोही पनि बाहिर गएको छैन, म मात्र किन जाने ? भोट दिएपछि जाने विचार गरेको छु, उनले भने, एक महिना ढिलो हुने हो, सधैं फागुनमा गाउँ फर्कन्थ्यौं । यो पाला चैततिर फर्कनुपर्ला । भोट कसलाई दिने थाहा छैन तर, गाउँमा सल्लाह गरेर जुन उम्मेदवारले राम्रो काम गर्छ त्यसैलाई दिने योजना उनले सुनाए । असोजमै व्यापार गर्ने लत्ताकपडा र केही खानेकुराका सामान किनिसकेको छु । बहिनी र म गएर बेच्ने हो, उनले भने, उतै बनारसमै सामान किनेर त्यहीं बेचेर आउने गर्छौं । फोनबाटै सामान अर्डर गरेर किनेको र अब चुनावपछि गएर बिक्री गर्ने उनले बताए । तालमेल गरेका र उम्मेदवार भएका दलहरूका नेताहरूले हरेक गाउँका अगुवालाई फोन गरेर भोट नदिई कसैलाई पनि बाहिर जान नदिनु भनिसकेका छन् । गाउँका अगुवा वा मुखियाले भनेको सबैले मान्ने यहाँको पुरानो चलन हो । कांग्रेस, एमाले, माओवादी केन्द्र, राप्रपा प्रजातान्त्रिक र राप्रपाका जिल्ला नेताले आफ्ना मातहतका गाउँले अगुवालाई चुनाव प्रचारमा जुट्न र जिल्ला छाडेर नजान आग्रह गरेपछि अहिले मुस्ताङलाई चुनावले छोपेको छ । सदरमुकाम जोमसोममा प्रचार गर्न नेताहरू दैनिक बैठक गर्दै आएका छन् । कांग्रेसले प्रचारप्रसार समिति बनाएर गाउँगाउँमा कार्यकर्ता परिचालन गरेको छ । हामीले हाम्रो प्रचारलाई तीव्रताका साथ अघि बढाएका छौं, कांग्रेसका पूर्वजिल्ला सभापति सुवर्णकुमार विष्टले भने, जाडो छल्न जानेहरूलाई एक महिना धैर्य गर्न आग्रह गरेका छौं । समर्थकदेखि कार्यकर्ताहरू प्रचारमा जुटिसकेको उनले बताए । कांग्रेसले प्रतिनिधिसभाका लागि रोमी गौचन थकाली र प्रदेशसभाका लागि मिक्यु गुरुङ र छिरिङधारा गुरुङलाई मैदानमा उतारेको छ । एमालेले पनि आफ्नो प्रचारलाई तीव्रता दिन थालेको छ । प्रचार कमिटी र उम्मेदवार सहयोगी टिम बनाएर घरदैलोमा जुटेका छन् । चुनाव प्रचारलाई कुन रूपमा अघि बढाउनेबारेमा जिल्ला कमिटीमा छलफल चलेको अध्यक्ष चन्द्रमोहन गौचनले बताए । प्रचार त महिना दिन अघिबाटै गरिसकेका छौं, उनले भने, अझै प्रभावकारी प्रचारमा जोड दिने योजनामा छौं । एमालेले प्रतिनिधिसभाका लागि प्रेमप्रसाद तुलाचन र प्रदेशसभाका लागि महेन्द्र थकाली र इन्द्रधारा विष्टलाइ उठाएको छ । मंसिर १० सम्म अत्यधिक जाडो भएमा उपल्लो मुस्ताङका बासिन्दालाई जोमसोममै राख्ने तयारी आआफ्नो ढंगले गर्ने बारेमा पार्टीहरूबीच छलफल चलेको छ । बरु जोमसोम, मार्फा वा तल्लो गाउँहरूमा राख्ने प्रबन्ध गर्ने तर, जिल्ला बाहिर जानबाट चुनावसम्म रोक्नुपर्ने पार्टी नेताहरूको सल्लाह छ । थोरै मतदाता, त्यही पनि केही बाहिर जानेबित्तिकै भोट निकै कम खस्ने भएकाले दलहरूले सबैलाई सचेत गराइरहेका हुन् । मुस्ताङमा ९ हजार ४ सय २७ मतदाता छन् । वैशाख ३१ को स्थानीय तह चुनावमा ८ हजार ४ सय ६१ जना मतदाता थिए । थप मतदाता नामावली संकलन कार्य अघि बढाएपछि ९ सय ६६ मतदाता थपिएको जिल्ला निर्वाचन अधिकारी सीताराम शर्मा लामिछानेले बताए ।"
बाढीपीडितलाई १० करोड,काठमाडौं (कास) पाकिस्तानले गत भदौको बाढी र पहिरोका कारण घरबारविहीन भएका नेपालीको पुन:स्थापनाका लागि १० करोड रुपैयाँ (एक मिलियन अमेरिकी डलर) सहयोग गरेको छ । नेपालका लागि पाकिस्तानका राजदूत मजर जावेदले प्रधानमन्त्री शेरबहादुर देउवालाई बालुवाटारमा बिहीबार भेटेर सहयोग रकमको चेक हस्तान्तरण गरेका हुन् । उनले भर्खरै गएको बाढीका कारण घरबारविहीन भएकालाई पुन: बसोबास र पुनर्निर्माणका लागि सहयोग रकम दिएको र सानै भए पनि टेवा पुग्ने अपेक्षा गरेको बताए । न्युयोर्कमा आयोजित राष्ट्रसंघ महासभामा प्रधानमन्त्री शेरबहादुर देउवासँग भएको साइडलाइन भेट वार्तामा पाकिस्तानी प्रधानमन्त्रीले नेपालमा गएको बाढीपहिरोप्रति गहिरो चासो राख्दै सघाउने प्रतिबद्धता जनाएका थिए ।
युरोपेली पर्यवेक्षक काठमाडौंमा,काठमाडौं (कास) मंसिर १० र २१ मा हुने प्रतिनिधि तथा प्रदेशसभा निर्वाचन अनुगमनका लागि युरोपेली महासंघ (ईयू) को टोली नै काठमाडौं आइपुगेको छ । पहिलो र दोस्रो संविधानसभा निर्वाचनमा पनि ईयूले निर्वाचन पर्यवेक्षण गरेको थियो । युरोपेली संसदका सदस्य जेल्जना जोब्को प्रमुख पर्यवेक्षकका रूपमा खटिएका छन् । निर्वाचन सम्पन्न नहँुदासम्म टोली यहाँ रहनेछ । सुरुमा १० पर्यवेक्षक तथा विश्लेषक आएकामा कात्तिक १७ बाट थप ३८ जना दीर्घकालीन निरीक्षकहरू जोडिनेछन् । टोलीले निर्वाचन सम्पन्न प्रतिवेदन बनाई नेपाल सरकारलाई बुझाउनेछ ।
फोरम नेता साह कांग्रेसमा,काठमाडौं (कास) संघीय समाजवादी फोरम नेपालका उपमहासचिव एवं निवर्तमान सांसद अभिषेकप्रताप साह बिहीबार कांग्रेस प्रवेश गरेका छन् । प्रधानमन्त्री निवास बालुवाटारमा बिहीबार आयोजित कार्यक्रममा कांग्रेस सभापति शेरबहादुर देउवाले शाहलाई पार्टीमा स्वागत गरेका थिए । साह कपिलवस्तुबाट दुवैपटक संविधानसभामा निर्वाचित नेता हुन् ।
पुगेनन् मतदाता शिक्षा सामग्री,"पोखरा प्रतिनिधि र प्रदेशसभाका लागि पहिलो चरणअन्तर्गत मंसिर १० मा निर्वाचन हुने ४ नम्बर प्रदेशका ६ जिल्लामा दलहरू यतिबेला उम्मेदवारसहित प्रचारमा जुटेका छन् । तर, निर्वाचन आयोगले मतदाता शिक्षाका लागि आवश्यक सामग्री भने अझै पुर्याउन सकेको छैन ।मतदातालाई समग्र निर्वाचन प्रणाली, मतदानको तरिका, हातेपुस्तिका, बारम्बार सोधिने प्रश्नको संगालो, पर्चा, पम्प्लेटलगायत माध्यमबाट जानकारी दिनुपर्छ । यसका लागि प्रतिएक मतदान केन्द्रअनुसार एक स्वयंसेवक नियुक्ति गरी महिना दिनअगावै खटाउनुपर्ने हुन्छ । तर चुनाव हुने ४ नम्बर प्रदेशका जिल्लामा हालसम्म स्वयंसेवक नियुक्त भएका छैनन् । अहिलेसम्म मतदाता शिक्षाका लागि सामग्री आएका छैनन् । अब नआए पनि वैकल्पिक व्यवस्थासहित स्वयंसेवक नियुक्ति गरी खटाउने योजनामा छौं, मुस्ताङका जिल्ला निर्वाचन अधिकारी सीताराम शर्माले भने, विशेषगरी बदर मत न्यूनीकरणमा सहयोग पुर्याउने हो । १६ गतेबाट स्वयंसेवक खटिनेछन् ।यसपटकको चुनावमा मतदानको तरिका फरक छ । संघ र प्रदेशमा प्रत्यक्ष र समानुपातिकका लागि छुट्टाछुट्टै २ मतपत्र रहनेछन् । एउटा मतपत्रमा संघ र प्रदेशको प्रत्यक्षमा दुई ठाउँमा र अर्को समानुपातिकको मतपत्रमा पनि दुई ठाउँमा छाप लगाउनुपर्छ । यसले मतदाता झुक्किन सक्ने भएकाले मतदाता शिक्षालाई छिटो र प्रभावकारी बनाउनुपर्ने सरोकारवालाहरू बताउँछन् । पहिलो चरणमा चुनाव हुन लागेका जिल्ला हिमाली तथा विकट छन् । गोरखामा त पैदलै पुग्नुपर्ने केन्द्र धेरै छन् । स्वयंसेवकको टुंगो लागे पनि निर्णय हुन बाँकी छ, गोरखाका निर्वाचन अधिकारी नारायण सापकोटाले भने, मतदाता शिक्षा सामग्री आउनासाथ खटाउने योजनामा छौं । आयोगले कात्तिक १६ गतेभित्र स्वयंसेवक नियुक्ति, उनीहरूलाई तालिम र कार्यक्षेत्रमा खटाउन भन्दै बुधबार परिपत्र गरेको छ ।पर्याप्त मतदाता शिक्षा अभावमा यसअघिका चुनावमा बदर मतको संख्या उल्लेख्य थियो । तर यसपटक पनि त्यो नदोहोरिएला भन्न सकिँदैन । पोखरास्थित क्षेत्रीय निर्वाचन अधिकारी गंगालाल सुवेदी आयोगसँगै मतदाता शिक्षाका लागि अन्य निकायबाट पनि चासो दिनुपर्ने बताउँछन् । राजनीतिक दलहरूले पनि मतदाताकोमा पुगेर आवश्यक शिक्षा दिन सक्छन्, उनले भने, नागरिक समाज र अन्य सरोकारवालाको पनि उत्तिकै महत्त्वपूर्ण भूमिका रहन्छ । ४ नम्बर प्रदेशका ११ मध्ये पहिलो चरणमा गोरखा, मनाङ, लमजुङ, मुस्ताङ, म्याग्दी र बागलुङमा चुनाव हँुदै छ ।स्वयंसेवक खटाउने तयारीगोरखा मत बदर हुन नदिन प्रत्येक मतदान केन्द्रमा स्वयंसेवक खटाइने जिल्ला निर्वाचन कार्यालयले तयारी गरेको छ । निर्वाचन अधिकृत सापकोटाका अनुसार केन्द्रमै स्वयंसेवकले मतदातालाई मतदनको तरिका सिकाउनेछन् । सामाजिक परिचालक, महिला स्वास्थ्य स्वयंसेविका र शिक्षकहरूलाई मतदाता शिक्षा स्वयंसेवकका रूपमा खटाउन लागिएको उनले बताए । मतदानको ४८ घण्टा अघिसम्म स्वयंसेवकहरूले मतदाता शिक्षा दिने कार्यालयले जनाएको छ । जिल्लाभर २ सय ८२ मतदान केन्द्र कायम गरिएका छन् । प्रत्येक केन्द्रमा ११ स्वयंसेवक खटाइन्छ, उनले भने, मतदाता नामावली लिएर गएका उनीहरूले सिकाउनेछन् । स्वयंसेवकले आफूले भेटेका र सिकाएका मतदाताको परिचयपत्र नम्बरसमेत टिपोट गरी प्रतिवेदन पेस गर्नुपर्ने नियम बनाइएको छ ।आचारसंहिता पालनाको प्रतिबद्धताबागलुङ चुनाव आचारसंहिताको पूर्ण पालना गर्न यहाँका दलले साझा प्रतिबद्धता जनाएका छन् । जिल्लाका नेता र उम्मेदवारले मुख्य निर्वाचन अधिकृत, निर्वाचन अधिकृत, सुरक्षा प्रमुखसमेतको छलफलमा प्रतिबद्धता जनाएका हुन् । खर्च कम गर्न र स्वच्छ प्रतिस्पर्धाका लागि आचारसंहिता पालना गर्ने प्रतिबद्धता जनाइएको छ, मुख्य निर्वाचन अधिकृत प्रकाशप्रसाद पण्डितले भने, इमानदारीपूर्वक चुनावमा सहभागी हुने सहमति गरेका छन् । बालबालिकाको प्रयोग नगर्ने, एकअर्काबीच गालीगलौज नगर्ने, तोकिएका मापदण्डमा रही प्रचार सामग्री बनाउनेजस्ता विषयमा साझा प्रतिबद्धता जनाएका हुन् ।जिल्लामा कांग्रेस, वाम गठबन्धनमा एमाले, माओवादी र राष्ट्रिय जनमोर्चाका उम्मेदवार छन् । यस्तै नेकपा माले, संघीय समाजवादी फोरम, नयाँ शक्ति र राप्रपा राष्ट्रवादीलगायत दलका ३१ उम्मेदवार पनि चुनावी मैदानमा छन् । निर्वाचन कानुनविरुद्धको कसुरमा कडा कारबाहीको प्रावधान रहेको जानकारी गराएपछि दलहरूबाट साझा प्रतिबद्धता आएको हो, प्रजिअ विष्णुबहादुर थापाले भने, प्रमाणसहित आएका उजुरीमा उम्मेदवारी बदर हुनेसम्मका विषय जानकारी गराएपछि दलहरू संवेदनशील देखिएका छन् ।सुरु भएन मतदाता शिक्षासुर्खेत संविधान जारी भएपछि पहिलोपल्ट सम्पन्न हुन लागेको प्रदेश तथा प्रतिनिधि सभाको निर्वाचनबारे अधिकांश मतदाता अन्योलमा छन् । मतदानसहित निर्वाचनसँग अन्तरसम्बन्धित विषय मतदातालाई जानकारी गराउने सामग्रीसमेत निर्वाचन आयोगले अझै तयार गरेको छैन । यसले गर्दा आममतदातामात्र होइन स्वयं दलका नेताकार्यकर्तासमेत अनभिज्ञ छन् । शिक्षाका लागि राष्ट्रिय सञ्जालका जिल्ला संयोजक टीकाराम आचार्यले निर्वाचन आयोगले मतदाता शिक्षामा लापरबाही गरेको आरोप लगाए । यसबाट आयोग आफैं गम्भीर छैन भन्ने पुष्टि हुन्छ, उनले भने, मतदाताको एकएक मतको कदर हुनुपर्छ । त्यसका लागि मत बदर नहुन मतदाता शिक्षा स्वयंसेवक टोलटोलमा पुगिसक्नुपर्ने हो । ग्रामीण भेगका मतदाताले समयमै मतदाता शिक्षा नपाउँदा भोट बदर संख्या बढ्ने खतरा उनले औंल्याए । अन्तरपार्टी महिला सञ्जाल सुर्खेतकी सदस्य पद्मा खड्काले आयोगले मतदाता शिक्षालाई विगतमा झैं झारा टार्ने नियतले सञ्चालन गर्न लागिरहेको बताइन् । खड्काले भनिन्, उम्मेदवारहरू घरदैलो प्रचारमा जुटिसके । नमुना मतपत्र उनीहरूको हातमा छैन । ६ नम्बर प्रदेशको कर्णाली भौगोलिक रूपमा विकट र साक्षरता दर कम भएको क्षेत्र हो । निर्वाचन आयोगका सूचना अधिकारी सूर्यप्रसाद अर्यालले मतदाता शिक्षा साम्रगी छापिने क्रममै रहेको जानकारी दिए । उनले नमुना मतपत्र भने छापिसकेको बताए । उनले भने, बराबर सोधिने प्रश्नावली, ब्रोसर १७१८ गतेसम्म छापिन्छ । त्यसलगत्तै जिल्लाजिल्ला पठाउँछौं । कर्णालीसहितका दुर्गम जिल्लामा ती सामग्री छिटोभन्दा छिटो पठाउने योजना रहेको उनको भनाइ छ । आयोगले विगतका अभियानमा खटाइएका सामाजिक परिचालक, बाल विकासका सहजकर्ता, महिला स्वसंसेविकालाई निर्वाचन शिक्षा कार्यकर्ताका रूपमा खटाउने तयारी गरेको छ ।मतदातामा अन्योल जाजरकोट विकट जिल्ला जाजरकोटमा पनि मतदाता शिक्षा सञ्चालन हुन सकेको छैन । समयमा मतदाता शिक्षा सञ्चालन नहुँदा दुर्गम गाउँका मतदातामा भोट के कसरी हाल्ने भन्ने अन्योल बढेको छ ।निर्वाचन आयोगबाट बजेट तथा नमुना मतपत्र, पम्प्लेट, पोस्टरलगायत सामग्री उपलब्ध नहुँदा मतदाता शिक्षा कार्यक्रम सञ्चालन गर्न ढिलाइ भएको जिल्ला निर्वाचन अधिकारी हरि बुढाले बताए । छनोटमै ढिलाइरुकुम कात्तिक १६ गतेभित्रै मतदाता शिक्षा सञ्चालनका लागि स्वयंसेवक तथा मतदाता शिक्षा कार्यकर्ता प्रत्येक मतदान केन्द्रमा पुगिसक्नुपर्ने कार्यतालिका छ । निर्वाचन आयोगको ढिलाइले मतदाता शिक्षा कार्यकर्ता तथा स्वयंसेवक छनोट गरिएको छैन । जिल्लाका ६ स्थानीय तहका १ सय ११ मतदान केन्द्रमा खट्ने १ सय ११ जना मतदाता शिक्षा कार्यकर्ता तथा स्वयंसेवकलाई तालिम लिनुपर्ने र आवश्यक सामग्रीसहित सम्बन्धित मतदान केन्द्रमा खटाइसक्नुपर्ने हो । जिल्ला निर्वाचन कार्यालयले हालसम्म त्यसको कुनै सुरसार गरेको छैन ।जिल्ला निर्वाचन कार्यालयका अनुसार मतदाता शिक्षा कार्यकर्ता र स्वयंसेवक छनोटका लागि बैठक बस्ने तयारी भइरहेको छ ।"
पुनर्निर्माणमा हेलचेक्रयाइँ,"बिहीबार प्रकाशित बनेन रानीपोखरी समाचार पढेर केही लेख्न मन लाग्यो । यसै दैनिकमा केही महिनाअघि बौद्ध स्तुपा पुनर्निर्माण सम्पन्न भएको समाचार पढ्दा यो मन फुरुङ्ग भएको थियो । रानीपोखरीमै गएर हेर्दा होस् या पोखरी देखिने बाटो भएर हिंँड्दा रानीपोखरीको सुन्दरताले लोभ्याउने गथ्र्यो । तर अहिले हेर्यो कि चौरजस्तो देखिन्छ । पानी टन्न थियो । बीचमा मन्दिर भएकाले पोखरीको ऐतिहासिकता झल्कन्थ्यो । कस्तो राम्रोसँग माछाहरू खेल्थे । अझ छठमा सिँगारिएको पोखरीले मनै लोभ्याउँथ्यो । वरपरको बगैँचाले प्रतिकात्मक रूपमा रानीकै झल्को दिन्थ्यो । अहिले त्यो कहाँ पाउनु र ? रानीपोखरी एउटा प्रतिनिधि उदाहरण हो । अन्य सम्पदाको पनि कन्तविजोग नै छ । यसले भूकम्पपछिको पुनर्निर्माणमा हामी कति जिम्मेवार छौं या छैनौं भन्ने पुष्टि गरेको छ । त्यस्तै २०७२ वैशाख १२ गते गएको भूकम्पको पीडामा अझै मानिसहरू छन् । कसैले परिवार गुमाए । कसैले घर गुमाए । कसैले आफन्त गुमाए । देशले ऐतिहासिक सम्पदा गुमायो । विकास करिब १० वर्षपछि धकेलियो । चोट, वेदना बोकेर पट्यारलाग्दो जीवन जिउनुपर्ने कतिपयको दैनिकी बनेको छ । भूकम्प गएको ३० महिना बित्यो । तर पुनर्निर्माणले खासै गति लिएको छैन । पुनर्निर्माण प्राधिकरण मात्रै ८ प्रतिशत पुनर्निर्माणको काम सम्पन्न भएको तथ्याङ्क प्रस्तुत गरेको छ । ३० महिनामा मात्रै ८ प्रतिशत पुनर्निर्माण भयो भने बाँकी ९२ प्रतिशत पुनर्निर्माण सम्पन्न गर्न कति वर्ष लाग्छ ? यस्तो तथ्याङ्क देखाउन प्राधिकरणलाई लाज लाग्नुपर्ने हो । केही छिटपुट रूपमा सम्पदा निर्माण कार्य सम्पन्न भएका छन् । कुनै जारी छ । कुनैको सुरुसारै भएको छैन । भूकम्प अघिकै स्वरूपमा निर्माण गर्न खोज्दा सम्पदा पुनर्निर्माणमा ढिलाइ होला, तर भूकम्प पीडितको घर निर्माणमा किन ढिलाइ भयो ? पीडित जाडो, गर्मी केही नभनी अझै पनि टहरामै जीवन काट्न बाध्य छन् । पटकपटक सरकार परिवर्तनसँगै पुनर्निर्माण प्राधिकरणका सीईओ पनि परिवर्तन हुने प्रवृत्तिले प्राधिकरणमा चरम राजनीति भित्रिएर पुनर्निर्माणको काममा बाधा पुगेको छ । त्यही कारण पुनर्निर्माणमा ढिलाइ भएको हो । प्राधिकरण राजनीतिक भागबन्डाको अखडा बन्यो । दलीय तवरबाट नियुक्त भएका सीईओ सुरुसुरुमा केकेन गर्छु भनेर आउँछन्, अनि नियुक्त भएपछि कसैलाई दलीय पासोमा पारिन्छ भने कोही आफ्नो जिम्मेवारी पूरा नगरी राजनीतिक दलको भरिया बनेर भूकम्प पीडितमाथि लात हान्ने कार्यसमेत गरेको देखिन्छ । यो भनेको पीडितप्रतिको संवेदहीनता र कर्तव्य परायणताको पराकाष्ठा हो । ६६ महिना र ९९ महिनामा सरकार परिवर्तन हुने र नयाँ प्रधानमन्त्रीले भूकम्प पीडितलाई २ लाख, ३ लाख ५ लाख रकम दिन्छु भनेर आफूखुसी निर्णय गर्दा भूकम्प पीडितले खासमा कति रकम पाउने हो, निब्र्याजी हो कि अरू के हो भन्ने कुरामा ठोस निर्णय नहुँदा र रकम पाउने प्रक्रिया झन्झटिलो भएको कारण पीडितले आवास पुनर्निर्माण गर्न ढिलाइ भएको पीडितकै गुनासो छ । अब सबै मिलेर पुनर्निर्माण कार्यलाई द्रुतगतिमा अघि बढाउनुपर्छ । निर्माण कार्यमा सघाउने प्रतिबद्धता देखाएका दातृ निकाय तथा अन्य मुलुकसँग पुन: समन्वय गरेर आर्थिक सहायता भित्र्याउनुपर्छ । प्राधिकरणलाई राजनीतिमुक्त बनाउनुपर्छ । सीईओले पार्टीको भन्दा जनताको सेवा गर्नुपर्छ । राजनीति पार्टीभन्दा माथि रहनुपर्छ । स्वार्थमा लाग्नु हुन्न । अब पनि हामीले हेलचेक्र्याइँ गर्यौं भने हामी अन्य मुलुकको तुलनामा हाइटीजस्तै मुलुकमा गनिन सक्छौं । हाइटीमा भूकम्पपछिको पुनर्निर्माण सही रूपमा हुन नसक्दा र विदेशी मुलुकले दिएका आर्थिक सहायता भ्रष्टाचार गर्दा अझै पनि पुनर्निर्माण सम्पन्न भएको छैन । त्यसकारण पनि हाइटीको विकास दशकौंपछि धकेलिएको छ । हामीकहाँ पनि त्यस्तै हुन बेर छैन । हाम्रा विज्ञ, नेता र अन्यले यस्ता कुरा थाहा पाएकै छन्, तर पनि उनीहरूले यस्ता कुरालाई उच्च प्राथमिकता नदिई खालि दलीय झण्डा बोक्ने गर्दा जनताले दु:ख पाएका हुन् । अब त्यसो नगरौं । अहिले नबुझे कहिले बुझ्ने ? समय धेरै घर्किसकेको छ । थप नघर्काऔँ ।सरस्वती पाण्डे धुनीबेंसी९, धादिङबनेन रानीपोखरी भनेर माथिल्लो चित्रमा खण्डहर बगरजस्तो बनेको र तल्लो चित्रमा छठले सिँगारिँदा दुलहीजस्तै बनेको रानीपोखरीको अवस्थाले कसलाई पो आश्चर्य नलाग्ला । दूध पोखरी बनाउने हेतुले उपत्यकाबासी सबैलाई एकएक बाल्टिनी दूध ल्याएर खन्याउनु भनी राजा प्रताप मल्लले उपत्यकावासीलाई झ्याली पिटाउँदा ती मध्येका एकजनाले मैले पानीमात्र लाँदा के फरक पर्ला र सबैले दूध ल्याउने हुन् भनी बाल्टिनमा पानी लगेका र अन्तत: सबैले त्यस्तैत्यस्तै गर्दा पानीमात्रै लगेका कारण दूधपोखरी नभई पानीपोखरी बन्न पुगेको किम्वदन्ती जोडिएको छ, रानीपोखरीसँग । तर विडम्बना नै मान्नुपर्छ, नेपालको राजधानी काठमाडौँको प्रख्यात मल्लकालीन रानीपोखरीमा काग, गिद्ध, मुसा दगुर्न थालेका छन्, पानी सुकाएर खण्डहर पारेदेखि । २०७२ सालको भूकम्पले ध्वस्त भएको यस पोखरीको बीचको बालगोपालेश्वर मन्दिर पुनर्निर्माणमा ढिलाइ गरिँदा ऐतिहासिक रानीपोखरीको दुर्दशा भएको हो । तैँ रानी मै रानी कसले भर्ने कुवाको पानी भनेझैँ भएको छ, रानीपोखरी पुनर्निर्माण प्राधिकरण, पुरातत्त्व विभाग र महानगरपालिकाको बेवास्ताले यस मन्दिरको निर्माणको कार्यले गति लिन नसक्दा । एकाध करोड पनि खर्च नलाग्ने मन्दिर निर्माण अहिलेसम्म भइसक्नु पथ्र्यो । ठूलो आयोजना भई व्यवस्थापन गर्न कठिन देखिएर खर्चिलो बजेटको आकार र भौगौलिक हिसाबले विकट भई निर्माणले गति लिन नसकेको भए जनताले पत्यार मान्थे, निर्माण कार्यमा ढिलाइ हुँदा । तर राजधानीको मुटुमा रही कम खर्चले समेतले बन्न सक्ने यो रानीपोखरीले यति निरीह भई पीडाबोध गर्दा पनि यसका नाममा प्रशासन चलाई तलबभत्ता खानेहरूलाई किन लज्जाबोध नभएको होला ?श्यामसुन्दर कुइँकेलहाँडीगाउँ, काठमाडौँ"
चुनावबाट खराब नेता !,"यतिखेर सर्वत्र चुनावी चर्चा छ । टिकट बाँड्ने र टिकट पाउनेका कुरा छन् । सामान्य नेपालीलाई भने धेरै समयदेखिको सङ्क्रमणकालको निहुँ र गञ्जागोल कहिले समाप्त हुने हो भन्ने लागिरहेको छ । चुनाव हुने भएपछि नेता छान्ने कुरा आए । सामाजिक सेवाको पृष्ठभूमि भएको, शिक्षित, सदाचारी, न्यायप्रेमी, अहिंसावादी र परोपकारी नेतालाई आफ्नो अमूल्य मत दिएर जिताउन पाए हुन्थ्यो भन्ने कुरा सबै नेपालीको मनमा होला । तर उम्मेदवारहरू भने अपवाद बाहेक उद्दण्ड, अशिक्षित, भ्रष्टाचारी, विलासी, माफिया, डन र स्वार्थी देखिन्छन् । नेताले चुनाव जित्ने आधार मनी, मसल र मास हुनपुगेको छ । असल र राम्रो काम गर्नसक्ने नेता भए पनि यी कुराको जोहो गर्नसकेको छैन भने त्यसले चुनाव जित्नै सक्दैन । राजनीतिमा फाइदैफाइदा हुने भएपछि जसरी पनि चुनाव जित्ने ध्याउन्नमा लागेका नेताहरू आफ्नो सिरिखुरी सक्न पनि पछि पर्दैनन् । भ्रष्टाचार गरेर, कमिसन खाएर र अरू नै धन्दा गर्न पल्केका नेताहरूले त पहिला नै जम्मा गरिराखेको धन खर्च होला, जितेपछि फेरि उसरी नै कमाइहाल्छन् । तर रिन काढेर चुनाव जितेकाहरूले भने पहिला काढेको रिन तिर्न, नजाने पनि भ्रष्टाचार गर्न, कमिसन खान र खेलोफड्को गर्न सिक्नुपर्ने हुन्छ र तुरुन्तै जान्दछन् पनि । धेरै मतदाता गरिब र चेतनाविहीन भएकाले एकछाक मासुभात र २४ सय पैसामा सजिलै बेचिन्छन् पनि । यो स्थितिमा चुनावलाई नै लोकतन्त्रको ठूलो गहना वा विशेषता मानिए पनि चुनावबाट असल नेता छानिन्छन् भन्ने कुराचाहिँं व्यवहारत: असत्य सावित भएको देखिन्छ । बरु नो भोटको व्यवस्था भएको भए मतदाताबाट त्यसको प्रयोग भने अधिक हुने थियो । इन्द्रकुमार श्रेष्ठकमलाकुञ्ज, ओखलढुङ्गा"
गंगामायालाई न्याय देऊ,"गोर्खा फुजेलका गगामाया अधिकारीले आफ्नो छोराको हत्यारालाई कारबाही हुनुपर्ने माग राखी अनशन बसेको ४ वर्ष पूरा भएर ५ वर्ष लाग्यो । यही मागलाई लिएर अनशन बस्दाबस्दै उनका श्रीमान नन्दप्रसादको निधन भइसकेको छ । बाँच्न पाउनु हरेक नागरिकको अधिकार हो । त्यही माग गर्दैगर्दा नागरिकको मृत्यु भइसक्छ, तर नागरिकको माग पूरा हुँदैन भने राज्य नागरिकप्रति कति उदासीन छ भन्ने कुरा प्रस्ट हुन्छ । सबैलाई कारबाही गर भन्ने माग नन्दप्रसाद र गंगामायाको होइन । जसले अपराध गरेको छ, जो उनको छोराको हत्यामा संलग्न छन्, तिनीहरूलाई कारबाहीको माग गर्न अपराध हो र ? दोषीमाथि अनुसन्धान गरी कारबाही गर्न भन्ने अदालतको आदेशलाई समेत अवज्ञा गरी पीडितलाई तड्पाइराख्नु कानुनी शासनभित्र पर्ने सिद्धान्त हो र ? होइन भने भागेर विदेशिएका अपराधीलाई समेत समात्न सक्ने सरकारले त्यो घटनाका अपराधीलाई किन समात्न सक्दैन ? हत्या तत्कालीन माओवादीका कार्यकर्ताले गरेको पुष्टि भइसकेको छ । तत्कालीन माओवादीले जिम्मा पनि लिइसकेको छ । कुनै एउटा दललाई अप्ठ्यारो पर्ने नाममा नागरिकको असल मागलाई सुनुवाइ गरिँदैन भने भोलि राजनीतिमा अपराधीकरण बढ्दै नजाला भन्न सकिन्न । तसर्थ अपराधी जोसुकै भए पनि कानुनी कारबाही गर्नसक्दा मात्र समाजमा सुशासन कायम हुनसक्छ, नत्र मनोबल वृद्धि भई अपराधीको शासन चल्ने र समाज अशान्त हुने कुरामा दुईमत छैन । त्यसकारण गंगामायालाई न्याय दिलाउने काममा सरकार दत्तचित्त भएर लाग्नु जरुरी छ ।पुरुषोत्तम घोरासैनी बालाजु१६, काठमाडौंजनताले लोकतन्त्रको अभ्यास गर्दैगर्दा आफ्नो छोराको हत्यारामाथि कारबाही होस् भनी गंगामाया अधिकारीले अनशन बसेको ४ वर्ष पूरा भएछ । अनशनकै क्रममा उनका पति नन्दप्रसाद अधिकारीको ३ वर्षअघि निधन भइसकेको छ । लोकतान्त्रिक मुलुक न्यायको पक्षमा आवाज उठाउँदै सत्याग्रहमा उत्रिएकै बखत ज्यान गुमाउने नन्दप्रसाद पहिलो व्यक्ति हुन् । यसैगरी आफ्नो छोराको हत्यारामाथि कारबाही होस् भनी निरन्तर ४ वर्षसम्म सत्याग्रहमा उत्रने अर्की साहसी महिला गंगामाया हुन् । ठूलालाई चैन सानालाई ऐन भन्ने नेपाली उखान उनीहरूका सन्दर्भमा चरितार्थ भइरहेको अनुमान लगाउन मुस्किल पर्दैन । १७ वर्षीय कलकलाउँदो ठिटोलाई राजनीतिक बहानामा हत्या गरिएको र हत्याराहरूको किटान गरी जाहेरी दिइएको सन्दर्भलाई नजरअन्दाज गर्ने हो भने हत्याराहरूमाथि राजनीतिक संरक्षण रहेको स्पष्ट बुझ्न सकिन्छ । द्वन्द्वका नाममा धेरै व्यक्ति मारिए । खासगरी व्यक्तिगत रिसइवीलाई राजनीतिक बहाना बनाएर भएका हत्याको शृङखला निकै ठूलो रहेको तथ्य बारम्बार सार्वजनिक भइरहेका बखत गंगामायाहरू आफ्नो छोराको हत्यारामाथि कारबाहीका लागि ४ वर्षसम्म निरन्तर अनशन बसिरहँदा लोकतन्त्रको मर्मलाई अब कसले जोगाउने ? कुरा गंगामायाको मात्र होइन, भर्खरै फस्टाउँदै गरेको लोकतन्त्रको पनि हो । लोकतान्त्रिक परिपाटीभित्र न्यायको पक्षमा उचित सम्बोधन हुन नसक्ने हो र अपराधीहरूले शिर उठाएर हिंँड्न सक्ने अवस्था सिर्जना हुने हो भने यस्तो लोकतन्त्रलाई कसरी परिभाषित गर्ने ? स्वतन्त्रताको भरपुर उपभोग गर्दै खुल्ला आकासमा विचरण गर्न चाहने मानिस जब वर्षौंदेखि न्यायको पक्षमा आवाज उठाउँदै अस्पतालको शैयाभित्रै आफ्नो जीवन त्याग्ने उद्घोष गरिरहँदा लोकतन्त्र र कानुनी राज्यको वकालत गर्ने हैसियत नेताहरूमा रहला त ?उत्तम पुडासैनीजोरपाटी, काठमाडौं"
जनचेतना जगाउने काम,"कात्तिक ८ गते प्रकाशित मल्ल के सुन्दरको अबको यक्षप्रश्न हामी आफैलाई पढेंँ । मल्लले यस यक्षप्रश्नलाई मतदातासमक्ष प्रस्तुत गरेका छन् कि अब पनि हामी दलको दास नै बनिरहने कि इमानदार, स्वच्छ, सिद्धान्त र आदर्श कायम गर्ने उम्मेदवारको छनोट गर्ने ? निर्वाचनको मुखैमा यो लेख लेखेर मल्लले जनताको चेतना जगाउने काम गरेका छन् । तर अपसोचसाथ भन्नुपर्छ कि यसमा सबै चुकेका छन् । टाढाटाढासम्म दीयो बालेर पनि त्यस्तो उम्मेदवार फेला पार्न सक्ने स्थिति छैन । मतदाता समक्ष खराबमध्ये कम खराब चुन्ने बाहेक अर्को विकल्प छैन । यो कुरा सही छ कि वर्तमान व्यवस्था रातारात आएको हैन । यसका लागि धेरैले बलिदानी दिएका छन् । तर यहाँ त सहिद परिवारलाई नै टिकट नदिएका उदाहरण छन् ।डा शिवशंकर यादवछपकैया, वीरगन्ज"
ढाँट्न पाइँदैन,"नेताहरू भोट माग्न फेरि आउने रेमतपत्रमा हामीले छाप लाउने रेवर्षभरि नेपालीको काम भोट दिने मात्रनेताको काम सधैँभरि चोट दिने मात्रमाग्न आउँछन्, भोट लान्छन्, काम गर्दैनन्हाम्रै मतले माथि पुग्छन्, हामीलाई टेर्दैनन्यस्ता नेता अब देशलाई चाहिँदै चाहिँदैनदेशवासीलाई ढाँट्न अब पाइँदै पाइँदैन ।कृष्ण कुम्पुरेधादिङ"
स्वास्थ्यसेवा सुधारको खाँचो,"नेपालका प्रमुख राजनीतिक दलहरूले स्वास्थ्य क्षेत्रलाई महत्त्व दिएनन् । अपवाद छाडेर नेतृत्व सम्हाल्नेहरू स्वास्थ्य क्षेत्रको सुधारप्रति उदासीन भई निहित स्वार्थमा मात्रै केन्द्रित रहे । केही मन्त्रीको पालामा मात्रै स्वास्थ्य क्षेत्रको सुधारका खातिर केही उल्लेख्य काम हुनसके । तर स्वास्थ्यसेवाका तीनवटै अवयव ज्ञान, सीप र उत्प्रेरणाले अभिभूत दक्ष जनशक्ति, भौतिक पूर्वाधार र आर्थिक स्रोत बीचको समन्वयात्मक व्यवस्थापनबाट स्वास्थ्यसेवामा दीर्घकालीन सुधारको प्रयास भएन । एकांकी प्रयत्न या सुधारबाट मात्रै स्वास्थ्यसेवा क्षेत्रमा तात्त्विक फरक देखिन्न । औषधीको नि:शुल्क वितरणबाट मात्रै उपचार सम्भव हुन्न, अस्पताल फार्मेसीको निर्णयले मात्रै त्यो कार्यान्वयन हुन्न, उपकरणका लागिमात्रै मनग्ये बजेट छुट्याएर मात्रै सम्पादित शल्यक्रिया वृद्धि हुन्न, बिना पूर्वाधार तालिम र सहयोगी चिकित्सकहरू पठाएर मात्रै स्वत: चिकित्सा सेवामा अभिवृद्धि ल्याउन सकिन्न । तर पनि नि:शुल्क डायलाइसिस सेवाको विस्तार आर्थिक सहयोगजस्ता प्रावधानले गरिब दीर्घरोगीहरूलाई राहत नै भएको छ । तर मृगौला बाहेकका कलेजो, मुटु आदिजस्ता अंगहरूको प्रत्यारोपण, मुटुको जटिल शल्यक्रिया लगायतका सेवामा अपेक्षित वृद्धि हुनसकेको छैन ।स्वास्थ्य बिमा लगायत स्वास्थ्य क्षेत्रका सुधारका सम्प्रेषित समाचारले राजधानीको वीर, चितवनको भरतपुर लगायतका अस्पतालमा उपचारार्थ आउने बिरामीको भिड बढ्दै गएको छ । तर त्यो अनुपातमा सेवामा वृद्धि हुनसकेको छैन । अस्पतालमा बिरामीको भिड बढेसंँगै चिकित्सकहरूका लागि भिड पन्छाउने चुनौती वृद्धि भएको प्रतीत हुन्छ । अस्पतालबाट प्रदान गरिने स्वास्थ्यसेवाको स्तर आकस्मिक सेवाको स्तरबाट प्रतिविम्बित हुने गर्छ । आकस्मिक सेवालाई प्राथमिकता दिई त्यसलाई सशक्त र प्रभावी बनाउनुपर्छ । वीरको शैयामा अपेक्षित वृद्धि हुन नसके पनि कुल संख्याको १० प्रतिशत हुनुपर्ने नियम अनुसार कम्तीमा ४० शैया सोही अनुसारको भौतिक पूर्वाधार एवं जनशक्तिको व्यवस्थापन हुनुपर्ने हो । नियतवश नै आकस्मिक कक्षलाई कमजोर पारिएको प्रतीत हुन्छ ।उपकरणको व्यवस्थापनले आधुनिक प्रविधिको अनुसन्धानलाई सहज बनाए पनि केन्द्रीय स्तरको अस्पताल अनुसारको आईसीयु सेवामा वृद्धि किन गरिन्न ? महंँगा उपकरण खरिद गर्न अघि नै सम्बन्धित सेवा विस्तारका लागि आवश्यक जनशक्तिलाई तालिमको व्यवस्था नगर्दासम्म उपकरणको गुणवेत्ताको सुनिश्चितता हुन पाउँदैन । आकस्मिक सेवाजस्तै अस्पतालमा प्रदान गरिने सेवा स्तरीयताको मापन हो, शल्यक्रियाको संख्यात्मक एवं गुणात्मक वृद्धि । कम्तीमा पनि सरकारी अस्पतालको श्रेणी या कोटी अनुसारका न्यूनतम शल्यक्रियामा वृद्धि गर्नपर्ने आवश्यकता छ । केन्द्रीय अस्पतालहरूमा जटिल शल्यक्रिया सम्पादित हुनुपर्छ ।सुरुमा केन्द्रीय र शैक्षिक कार्यक्रम सञ्चालन भएका वीर लगायत अस्पतालहरूका चिकित्सकलाई आर्थिक सुविधा, काम गर्ने उत्साह एवं मनोबलमा वृद्धि गराउने उपाय अपनाई पूर्णकालीन बनाउनुको विकल्प छैन । सुधारका जतिसुकै नारा दिए पनि चिकित्सकलाई पूर्णकालीन बनाई काम अनुसारको सुविधा प्रदान नगर्दासम्म चिकित्सा सेवामा सुधार गर्न सकिन्न । जहाँसम्म आर्थिक दायित्वको सवाल छ, स्वास्थ्यसेवा क्षेत्रमा अन्तर्राष्ट्रिय मान्यता अनुसारको लगानी र त्यो लगानीमा जनशक्तिको व्यवस्थापनलाई महत्त्व नदिइकन स्वास्थ्यसेवामा सुधार गर्न सकिन्न ।असहजता, अज्ञानता, अव्यवस्था, अकर्मण्यता, निराशाजनक मनस्थिति, असुरक्षा, राजनीतिक हस्तक्षेप र अत्यन्त न्यूनतम पारिश्रमिकबीच चिकित्सा सेवामा कायापलट ल्याउन निरंकुश व्यवस्थामा त कुन्नी लोकतान्त्रिक पद्धति भएका मुलुकहरूमा सम्भव हुन्न । सबै चिकित्सक अस्पताल या स्वास्थ्य संस्थामा रही प्रत्यक्ष रूपमा बिरामीको उपचारमा संलग्न हुँदैनन् । गैरक्लिनिकल मात्रै होइन, क्लिनिकल विषयमा योग्यता हासिल गरेकाहरूमध्ये पनि बिरामीको उपचारमा संलग्न नरही फगत स्वास्थ्य प्रशासन या गैरचिकित्सकीय कार्यमा संलग्न रहेका पनि छन् । दुर्भाग्यको कुरा मन्त्रालय या विभागमा कार्यरत उनीहरू पनि क्लिनिकल चिकित्सकहरूलाई काम गर्ने सहज वातावरण सिर्जना गर्न उदासीन देखिन्छन् । राजनीतिक क्षेत्र या उच्च प्रशासनिक क्षेत्रको ताबेदारी गर्दै आफ्नै पदस्थापना अनि विदेश भ्रमण गर्ने ध्याउन्नमा देखिन्छन् । उनीहरूले यदाकदा आफू चिकित्सक हँँुं भन्ने कुरा पनि बिर्सिने गरेको प्रतीत हुन्छ ।यसको अर्थ सबै क्लिनिकल चिकित्सकहरू मात्रै इमानदार छन् भन्ने होइन । चिकित्सकहरूले आफ्ना हक र अधिकारको कुरा गर्दा दायित्व निर्वाहबारे पनि आत्मसमीक्षा गर्नपर्ने आवश्यकता छ । चिकित्सकीय नैतिकता, आचारसंहिता, कमिसन, अस्वाभाविक प्रायोजनमा विदेश भ्रमण, बिरामीसंँगको दोहोरो संवाद, सहमति, जानकारी, प्रस्तुति, अनावश्यक शल्यक्रिया, बिरामीहरूसंँग हुने असमान व्यवहार, विशेषगरी कार्यस्थलमा हुनुपर्ने जीवनरक्षामा आवश्यकताको तम्तयारी, उपयुक्त समयमा प्रेषण, अनावश्यक प्रेस्क्रिप्सन, पुनर्ताजगी तालिम, अध्ययन आदि सवालबारे आत्मसमीक्षा गर्दै सुधर्न हिच्किचाउनु हुन्न ।एकअर्कासंँग अन्योन्याश्रित हुने भएकाले चिकित्सा सेवासंँगै चिकित्सा सेवाको सवाल पनि स्वत: उठ्छ । चिकित्सा शिक्षा सुधारनिम्ति सत्याग्रही डा गोविन्द केसीले चालेको अभियानको प्रभाव नेपालमा मात्रै होइन, भारतमा पनि राम्रै परेको रहेछ । उनले यता चिकित्सा शिक्षामा सुधार अभियान थालनी गरेपश्चात नै उता पनि निजी मेडिकल कलेजहरूको मनलाग्दी हटेको रहेछ । केन्द्रीय प्रवेश परीक्षा र मेरिट बेसिसमा मेडिकल काउन्सिलले नै विद्यार्थी काउन्सिलिङ गरी मेडिकल कलेज तोकी भर्ना गर्नेरहेछ । यसको श्रेय निश्चय नै डा केसीलाई जान्छ, जानुपर्छ ।चिकित्सा क्षेत्रको दीर्घकालीन विकासनिम्ति केही महत्त्वपूर्ण पक्षमा ध्यान दिन आवश्यक छ । जस्तै आयुर्वेद पद्धतिमा विकास गर्नु जरुरी छ । निजी क्षेत्र र स्वास्थ्यसेवाले समन्वय गर्दै अघि बढ्नुपर्छ । स्वास्थ्य मन्त्रालयको सुधार पनि आवश्यक भइसकेको छ । चिकित्सा सेवाको सुधारको पहिलो सर्त हो, मुलुकको समग्र चिकित्सा शिक्षा र सेवामा समेत निर्णायक भूमिका निर्वाह गर्ने स्थायी केन्द्रीय संयन्त्र अर्थात स्वास्थ्य मन्त्रालयको सुधारबिना अर्थात यसलाई नै जिम्मेवार, उत्तरदायी, जवाफदेही, गतिशील र सक्षम नबनाइँदासम्म राजनीतिक नेतृत्वबाट मात्रै गरिने घोषणा या निर्देशनात्मक कार्यबाट थालिने सुधारका कार्यक्रम क्षणिक र रबर तन्काएको जस्तो सिद्ध हुन्छ । साथै क्लिनिकल चिकित्सक एवं स्वास्थ्यकर्मीहरूले स्वास्थ्य मन्त्रालय जाँंदा सुशासनको अनुभूति गर्नपर्छ । अहिले डा गोविन्द केसीले राखेका स्वास्थ्य क्षेत्र सुधार सम्बन्धी मागलाई सरकारले अध्यादेशमार्फत अघि बढाउनु स्वागतयोग्य कदम हो । अब यसबाट पछाडि फर्कनु हुँदैन । डा पौडेल नेपाल मेडिकल काउन्सिल सदस्य तथा नेपाल चिकित्सक संघका उपाध्यक्ष हुन् ।"
गोपनीयताको हक संरक्षणमा नेपाली अग्रता,"लिपिबद्ध कानुनको इतिहास हेर्दा जयस्थिति मल्लद्वारा नेपाल संवत् ५०० (विसं १४३६) मा जारी गरिएको न्यायविकासिनी (मानवन्यायशास्त्र) लाई विश्वकै सबैभन्दा पुरानो कानुन मान्नुपर्छ । नेपालले यस सम्बन्धमा अन्तर्राष्ट्रिय स्तरमा आवश्यक पहल नगरेको हुंँदा यो ओझेलमा परेको छ । विसं १९१० को मुलुकी ऐन एउटा राष्ट्रभित्र सबैले मान्ने मूल लिखित कानुनको इतिहासमा दक्षिण एसियाकै पहिलो मानिन्छ । मानव अधिकारका विश्वव्यापी नौला प्रयोगहरूलाई आत्मसात गर्ने सन्दर्भमा समेत नेपाल आधुनिक विश्वमा अग्रस्थानमा छ । २०४७ सालको परिवर्तनपछि यो दिशामा नेपालले उदाहरणीय फड्को मारेको छ । यसै सन्दर्भमा २०४७ सालको संविधानले मौलिक हकका रूपमा स्वीकार गरेका दुई अधिकार मृत्युदण्ड विरुद्धको हक र गोपनीयताको हकलाई उल्लेखनीय रूपमा लिने गरिन्छ । विश्वकै सबैभन्दा ठूलो प्रजातन्त्र मानिने हाम्रो निकटतम छिमेकी भारतको संविधान वा कानुनले समेत आजसम्म यी दुबै हकलाई स्वीकार गरेको छैन । भारतमा संविधान र विधायिका निर्मित कानुनले स्वीकार नगरेको भए पनि गोपनीयताको हकका सन्दर्भमा भने न्यायिक सक्रियताका कारण हालैका दिनमा परिस्थिति बदलिएको छ । २५ अगस्ट २०१७ मा भारतीय सर्वोच्च अदालतको नौ सदस्यीय पूर्ण इजलाशको सर्वसम्मत फैसलाले भारतीय संविधानले सुनिश्चितता नगरेको गोपनीयताको हकलाई धारा २१ को जीवन सम्बन्धी हकको अभिन्न अंगको रूपमा संवैधानिक व्याख्या गर्दै पहिलोपटक मौलिक हकको रूपमा स्थापित गरेको छ । विश्वकै सबैभन्दा ठूलो प्रजातान्त्रिक राष्ट्र भारतको संविधान १३० पटकभन्दा बढी संशोधन हँुदासमेत गोपनीयताको हकले स्थान नपाउनुले व्यक्तिको अत्यन्त निजी जीवनमा समेत राज्यको हस्तक्षेपकारी भूमिकालाई त्यहांँ मान्यता दिइरहेको देखाउंँछ । वैयक्तिक स्वतन्त्रताका लागि अत्यन्तै महत्त्वपूर्ण मानिने गोपनीयताको हकलाई अदालतको व्याख्याबाट जनताको मौलिक हकका रूपमा स्थापित गर्नुपर्ने अवस्थाले भारतको राजनीतिक तहमा यो विषयले उचित स्थान नपाइरहेको अवस्था एकातिर झल्किन्छ भने सर्वोच्च अदालतले व्याख्याद्वारा संविधान विस्तारमा महत्त्वपूर्ण भूमिका निर्वाह गर्नुको अलावा जनचाहनाको सम्बोधन गरेकाले थप जनविश्वास आर्जन गरेको देखिन्छ । नेपालमा भने परिस्थिति ठिक उल्टो छ । यहाँं २०४७ सालको संविधानको धारा २२ ले नै गोपनीयताको हकलाई मौलिक हकका रूपमा संवैधानिक संरक्षण प्रदान गरेको थियो र त्यसलाई अन्तरिम संविधान २०६३ र नेपालको संविधान (२०७२) ले समेत निरन्तरता दिएको छ । २०४६ सालको राजनीतिक परिवर्तनपछिको खुला र स्वतन्त्र वातावरणलाई संस्थागत गर्न जारी गरिएको २०४७ सालको संविधानका धेरै महत्त्वपूर्ण संवैधानिक व्यवस्थामध्ये गोपनीयताको हकलाई दक्षिण एसियामै पहिलो र अत्याधुनिक व्यवस्था मानिएको छ । २०४७ को संविधानले धारा १२ (१) को मृत्युदण्ड विरुद्धको हक र धारा २२ को गोपनीयताको हकलाई मौलिक हकको रूपमा मान्यता दिएको भए पनि गोपनीयताको हक सुनिश्चित गर्न राज्यले देखाउनुपर्ने सक्रियता उल्लेखनीय रूपमा देखिँदैन । मृत्युदण्ड विरुद्धको हक संविधानले ग्यारेन्टी गरे पनि २०५२ सालमा सुरु भएको १० वर्षे हिंसामा १७ हजारभन्दा बढी नेपालीले ज्यान गुमाउनुपरेको थियो, जुन मौलिक हकमाथिको व्यंगजस्तो देखिन पुगेको थियो । केही मुद्दामा गोपनीयताको हकको प्रयोग भए पनि सैद्धान्तिक र प्राज्ञिक व्याख्यासँंगै प्रभावकारी न्यायिक भूमिकाबाट यसको विस्तार उल्लेख्य रूपमा नभएको परिप्रेक्ष्यमा भारतीय सर्वोच्च अदालतको फैसला हाम्रालागि समेत निकै उपयोगी हुने देखिन्छ । के पुट्टस्वामी विरुद्ध युनियन अफ इन्डियाको मुद्दामा गोपनीयतालाई मानवअधिकार भन्दै यसलाई मौलिक हक मानिनुपर्छ भनिएको छ । फैसलामा गोपनीयताको हकले व्यक्तिलाई एक्लै बाँंच्ने र बस्ने अधिकार दिन्छ र उसलाई एक्लै छाडिदिनुपर्छ र सभ्य समाजका लागि यो अति जरुरी छ भनिएको छ । व्यक्तिको गोपनीयताको सम्मानका खातिर सरकारले वा सरकारका कुनै अधिकारी वा अन्य कुनै संस्था वा व्यक्तिले कुनै व्यक्तिको घरमा उसले के खायो, पियो वा ऊ कोसँंग छ भनेर हेर्न मिल्दैन । यसै मुद्दामा न्यायाधीश डीवाई चन्द्रचुढले लेखेका छन्, एकान्त वा गोपनीयताले व्यक्तिका निजी जानकारी अरूलाई प्राप्त गर्नबाट रोक्छ । गोपनीयता भनेको व्यक्तिगत सूचना लुकाउन पाउने हक हो । व्यक्तिको सहमति वा मञ्जुरीबिना कसैको कुनै अस्पतालसँंग रहेको मेडिकल रिपोर्ट अरूलाई उपलब्ध गराउनु वा प्राप्त गर्नु वा प्राप्त गर्ने प्रयास गर्नु गोपनीयतामाथि आक्रमण मानिन्छ । तर सरकारले सार्वजनिक स्वास्थ्यका लागि महामारी रोगहरू (मलेरिया वा डेंगु आदि) लागेका व्यक्तिको स्वास्थ्य रिपोर्टको विश्लेषण गर्ने जस्ता कार्यमा भने यसले बाधा नपुर्याउने भनिएको छ । यसै मुद्दामा सरकारका तर्फबाट गोपनीयताको हकलाई भारतीय संविधानले मौलिक हकका रूपमा स्वीकार नगरेको र यो हुनेखाने उच्च वर्गको चाहनामात्र हो भन्ने जिकिरलाई अदालतले पुरै अस्वीकार गर्दै गरिबलाई नागरिक र राजनीतिक अधिकारको आवश्यकता छैन, उनीहरूलाई आर्थिक अभाव पूर्ति भए पुग्छ भन्ने धारणा इतिहासमा धेरै प्रयोग भइसकेको छ र यसले मानवअधिकारको हनन अकल्पनीय हिसाबले गरिसकेको छ भनेको छ । यसबाट गोपनीयताको हकसँंगै अन्य सबै मौलिक हकको अपरिहार्यतातर्फ अदालत स्पष्ट रूपमा उभिएको छ । गोपनीयताको हकका तीनवटा विशेषता छन्, शारीरिक गोपनीयता, सूचनाको गोपनीयता र निर्णय गर्ने गोपनीयता । गोपनीयताको हक कमन ल अधिकार होइन, कानुनी अधिकार पनि होइन, नत यो मौलिक हकमात्र हो । यो त प्राकृतिक हक हो, जुन व्यक्ति जन्मदा सँंगै लिएर आउंँछ भनी फैसलामा व्याख्या गरिएको छ । यो मुद्दामा नौजना न्यायाधीशमध्ये चार जनाले एउटा राय लेखेका छन् । बांँकी पाँंच जनाले अलगअलग राय लेखे पनि निचोडमा सबैले गोपनीयताको हक व्यक्तिको आत्मसम्मान र स्वतन्त्रताका लागि अपरिहार्य मौलिक हक रहेको निचोड निकालेका छन् । चार जनाको तर्फबाट राय लेखेका न्यायाधीश डीवाई चन्द्रचुढले आफ्ना पिता न्यायाधीश वाईभी चन्द्रचुढले ३८ वर्षअघि एडीएम जबलपुर विरुद्ध शिवकान्त शुक्लाको मुद्दामा लेखेको फैसलालाई पुरै उल्टाउन प्रयोग गरेको तर्क निकै चर्चामा रहेको पाइन्छ । भारतीय सर्वोच्च अदालतले गरेका निर्णयमा एडीएम जबलपुरको फैसलालाई मौलिक हक विरुद्धको कालो फैसलाको रूपमा लिने गरिन्छ । १९७५ मा प्रधानमन्त्री इन्दिरा गान्धीले भारतमा पहिलोपल्ट लगाएको आपत्कालको समयमा सरकारले राष्ट्रपतिको घोषणाबाट मौलिक हकमाथि प्रतिबन्ध लगाउँंदै बांँच्न पाउने हकसमेत निलम्बन गरेको विरुद्धमा परेको मुद्दामा पांँच सदस्यीय इजलाशमा चार जनाको तर्फबाट बहुमतको राय लेख्दै वाईभी चन्द्रचुढले सरकारको निर्णयलाई वैधानिकता दिएका थिए । छोरा न्यायाधीश डीवाई चन्द्रचुढले पिताको उक्त फैसला उल्टाउँंदै लेखेका छन्, चारजना न्यायाधीशले एडीएम जबलपुरमा लेखेको फैसलामा गम्भीर त्रुटि छ । जीवन र व्यक्तिगत स्वतन्त्रता मानिसको अस्तित्वका लागि छुट्याउनटाढा राख्नै नसकिने अधिकारहरू हुन् । यी अधिकारहरू केशवानन्द भारती (१९७३) (१३ जनाको बृहत इजलाश) को फैसलाले स्वीकारिसकेका छन् । तिनीहरू प्राकृतिक कानुनभित्र पर्छन् । व्यक्तिसंँग रहेको मानवीय तत्त्व जीवनको शाश्वतता: भित्रबाट छुट्याउन नसकिनेगरी बसेको छ । आत्मसम्मान स्वतन्त्रतासंँग जोडिएको छ । कुनै पनि सभ्य समाजले जीवन र व्यक्तिगत स्वतन्त्रतामा कानुनको अख्तियारी बिना हस्तक्षेप स्वीकार्न सक्दैन । नत जीवन नत स्वतन्त्रता राज्यले कृपा गरेका उपहारहरू हुन्, नत संविधानले सिर्जना गरेको अधिकार । जीवनको हक संविधान र कानुनी व्यवस्थाभन्दा पहिले नै अस्तित्वमा थिए । संविधानले यी अधिकारलाई मान्यता दिनुको अर्थ यसले सृष्टि गरेको भन्ने होइन । प्रजातान्त्रिक संविधानभित्र मौलिक अधिकारहरूको अभावमा व्यक्तिले बांँच्ने अधिकारसमेत राख्दैन भन्नु हास्यास्पद कुराबाहेक अरू केही हुनसक्दैन । एडीएम जबलपुरमा न्यायाधीश खन्ना एक्ला व्यक्ति थिए, जसले बहुमतको रायसंँग सहमत नभई फरक राय लेखे । स्वाभिमान, निष्पक्षता र स्वतन्त्रता न्यायाधीशका अनिवार्य चरित्र हुन् । प्रधानन्यायाधीशको रोलक्रममा रहेका न्यायाधीश खन्नालाई प्रधानमन्त्री इन्दिरा गान्धीको कदमको विरोध गरी बहुमत न्यायाधीशहरूको निर्णयको विरुद्धमा जांँदा प्रधानन्यायाधीशको पद गुम्ने खतराबारे पूरा जानकारी थियो र फरक राय लेखेबापत त्यही भयो । तर उनले बहुमतसँंग असहमत जनाउंँदै लेखे, मौलिक हकमाथि सरकारले आक्रमण गर्न सक्दैन । उनले आफ्नो रायमा आफूले भविष्यको बौद्धिक वर्गका लागि सम्बोधन गर्दै कानुनको आत्मालाई व्यापकता दिन अपिल गरेको लेखेका छन् । न्यायाधीश खन्नाले यहांँ संवैधानिक सिद्धान्त र न्यायिक साहसको अनुपम उदाहरण पेस गरेका थिए र उनको साहस र संवैधानिक सिद्धान्तको कदर के पुट्टस्वामीको प्रस्तुत मुद्दामा गरिएको छ । ३८ वर्षपछि न्यायाधीश खन्नाले जिते भने एडीएम जबलपुरका बहुमत न्यायाधीशले हार्नुपर्यो । यसरी एडीएम जबलपुर सिद्धान्तमा उल्टाइए पनि त्यो व्यवहारमा समेत उल्टाइनुपर्ने चुनौती भने अझै बांँकी छ । गोपनीयताको हकको मूल प्रश्नसंँग जोडिएर समग्र मौलिक हकको पक्षमा भएको यो फैसलालाई भारतमा व्यापक स्वागत गरिएको छ । यसको फाइदा जनतासम्म पुगे र राज्यबाट व्यक्तिको गोपनीयतामाथि आक्रमण हुनबाट यसले बचाए मात्र वास्तवमा खुसी मान्ने अवस्था सिर्जना हुनेछ । सारांशमा, संवैधानिक सिद्धान्तको सफलता भनेको यो प्राज्ञिक बहसमा मात्र सीमित नरही जनताले हकअधिकार र स्वतन्त्रता उपभोग गर्न पाउने अवस्थामा निर्भर गर्छ । जब राज्य व्यक्तिको हकअधिकार हनन गर्न अघि बढ्छ, न्यायिक कारबाहीले त्यसबाट बचाउनसके मात्र व्यक्तिका लागि यस्ता बहुचर्चित फैसलाको अर्थ रहन जानेछ ।रेग्मी वरिष्ठ अधिवक्ता हुन् ।"
बिहेको सल्लाह,"बलिउड स्टार सलमान खान र कट्रिना कैफ पाँच वर्षपछि पुन: एक हुँदै छन् । यो कुन अर्थमा भने, उनीहरूले टाइगर जिन्दा है फिल्ममा सहकार्य गरेका छन् । फिल्मको अन्तिम गीतको छायांकनका लागि दुवै अहिले ग्रिसमा छन् । उता खिचेका तस्बिर उनीहरूले इन्स्टाग्राम र फेसबुक पेजमा धमाधम पोस्ट गरिरहेका छन् । यो देखेपछि फयानहरूले उनीहरूलाई विवाहको सल्लाहसमेत दिन थालेको भारतीय सञ्चारमाध्यमले उल्लेख गरेका छन् । एकताका यी दुईको नाम खुबै जोडिने गरिन्थ्यो ।सलमानकी बहिनी अर्पिताले कट्रिनासँगको दाइको तस्बिर सेयर गरेपछि कुरा थप रोचक बनेको छ । अर्पिताले सेयर गरेको फोटोको कमेन्टमा केहीले भैयाभाभी लेखेका छन् । कसैले चाहिँ मेड फर इच अदर (एकअर्काका लागि बनेका) भन्ने प्रतिक्रिया दिएका छन् ।सन् २०१२ मा कबिर खान निर्देशित एक था टाइगर कै सिक्वेलका रूपमा टाइगर जिन्दा है बनाइएको हो । यसमा सलमान जासुस टाइगर र कट्रिना जोयाको भूमिकामा दोहोरिनेछन् । फिल्मको नयाँ पोस्टर यसै साता रिलिज गरिएको छ । त्यसमा यो स्टार जोडी एक्सन मुडमा देखिन्छ । अघिल्लो महिना नै अधिकांश सुटिङ सकिएको थियो । फिल्मको क्लाइमेक्स दृश्य अबुधावीमा छायांकन गरिएको छ ।"
३ महिनामा पनि कार्यान्वयन भएन ब्याजदर करिडोर,"काठमाडौं ब्याजदरमा स्थिरता ल्याउने उद्देश्यले राष्ट्र बैंकले ब्याजदर करिडोरसम्बन्धी व्यवस्था ल्याए पनि अझै कार्यान्वयन हुन सकेको छैन । यसको प्रत्यक्ष असर बैंक ब्याजदरमा देखिएको छ । पछिल्ला महिनाहरूमा छोटो समयमा ब्याजदरमा ठूलो उतारचढाव देखिनु यसकै असर भएको विज्ञहरू बताउँछन् । राष्ट्र बैंकले भने ब्याजदर करिडोर लागू गर्ने उपयुक्त समय आइनसकेको जनाएको छ । राष्ट्र बैंकले गत वर्षदेखि नै ब्याजदर करिडोरसम्बन्धी व्यवस्था ल्याएको थियो । सामान्यतया ब्याजदर करिडोरमा माथिल्लो (अपर बाउन्ड) र तल्लो (लोअर बाउन्ड) गरी दुई सीमा तोकिन्छ र बजार ब्याजदरलाई सोही सीमाभित्रै राख्ने प्रयास गरिन्छ । तर, राष्ट्र बैंकले गत वर्ष ल्याएको ब्याजदर करिडोरमा तल्लो सीमा तोकिएको थिएन । राष्ट्र बैंकले जारी गर्ने वित्तीय औजार निक्षेप संकलनको २ हप्ताको ब्याजदरका आधारमा तल्लो सीमा तोकिने व्यवस्था थियो । उक्त व्यवस्था प्रभावकारी हुन नसकेपछि चालू आर्थिक वर्षको मौद्रिक नीतिमार्फत राष्ट्र बैंकले तल्लो सीमा ३ प्रतिशत तोकेर लागू गर्ने घोषणा गर्यो । तर, मौद्रिक नीति जारी भएको ३ महिनासम्म पनि उक्त व्यवस्था कार्यान्वयन हुन सकेको छैन । राष्ट्र बैंकले पुराना (ब्याजदर करिडोर लागू हुनुअघिका) औजारमार्फत ब्याजदर तरलता व्यवस्थापन गर्दै आएको छ । पर्याप्त तयारीबिना ब्याजदर करिडोर आएकाले कार्यान्वयन हुन नसकेको राष्ट्र बैंकका एक पूर्व कार्यकारी निर्देशकले आरोप लगाए । मर्मअनुसार नआएकाले प्रभावकारी हुन सकेन, ती अधिकारीले भने, यसैकारण करिडोर आइसकेपछि पनि राष्ट्र बैंकले पुरानै औजारमार्फत तरलता व्यवस्थापन गरिरहेको छ । यो राम्रो होइन । करिडोर लागू गर्दा राष्ट्र बैंकले खुला बजार व्यवस्थापन गर्दा बढी ब्याज तिर्नुपर्ने हुन्छ । ब्याज बढी भए बैंकको नाफामा असर गर्छ । नाफा कम भए केन्द्रीय बैंकका कर्मचारीले पनि कम बोनस पाउने हुँदा भित्रैबाट लागू नगर्न चर्को दबाब भएको राष्ट्र बैंक स्रोतले बतायो । राष्ट्र बैंकले करिडोरसम्बन्धी नीतिगत व्यवस्था गरे पनि कार्यान्वयन नहुँदा ब्याजदरमा स्थायित्व आउन नसकेको बैंकरहरूको भनाइ छ । उक्त व्यवस्था कार्यान्वयन गर्न राष्ट्र बैंकले ढिलाइ गर्न नहुने उनीहरूको तर्क छ । तर, राष्ट्र बैंकले हाल अन्तर बैंक ब्याजदर निकै तल रहेको र उक्त दर ३ प्रतिशत पुगेपछि मात्र करिडोर कार्यान्वयनमा ल्याउने बताएको छ । राष्ट्र बैंकको यस्तो पर्खाइ ठीक नभएको र यसले ब्याजदरको दीर्घकालीन स्थिरतामा सहयोग नगर्ने बैकर्स संघका पूर्वअध्यक्ष ससिन जोशीले बताए । राष्ट्र बैंकले ब्याजदर करिडोर कार्यान्वयनमा गरेर ब्याजदर स्थिरताका लागि नेतृत्व लिनुपर्ने उनको भनाइ छ । राष्ट्र बैंकले नेतृत्व लिनुपर्यो ३४ दिनमा बैंकहरूको ब्याज सीमाभित्र आइपुग्छ, उनले भने, अहिले ब्याजदरमा स्थिरता ल्याउने उपयुक्त विकल्प नै करिडोर हो । करिडोर लागू नहुँदासम्म ब्याजदरको उतारचढाव कायमै रहने भएकाले अनिश्चितता बढ्ने र यसले निक्षेपकर्ता तथा ऋणी दुवैलाई हानि पुर्याउने उनको भनाइ छ । विद्यमान अवस्थामा करिडोरका लागि राष्ट्र बैंकले तोकेको ३ प्रतिशत ब्याजदर ठीक भएको जोशीले बताए । उनले भने, यसकारण राष्ट्र बैंकले करिडोर छिटो कार्यान्वयनमा ल्याउनुपर्छ । बैंकर्स संघका अध्यक्ष अनीलकेशरी शाहले भने, राष्ट्र बैंकले बजारको अवस्था हेरेर उपयुक्त समयमा लागू गर्ने होला । बैंकहरू राष्ट्र बैंकको प्रतीक्षामा बसेको उनले बताए । बजारमा पर्याप्त तरलता रहेकाले हाल अन्तर बैंक दर १ प्रतिशतको हाराहारी छ । यस्तो अवस्था ब्याजदर करिडोर लागू गर्दा बैंकहरूलाई न्यूनतम ३ प्रतिशत ब्याजदर दिनुपर्ने हुन्छ । खर्च धेरै लाग्ने र त्यसले मुनाफा घटाउने भएकाले राष्ट्र बैंक तत्काल करिडोर लागू नगर्ने मनसायमा रहेको अर्का एक बैंकरले बताए । यसकारण राष्ट्र बैंक कहिले अन्तर बैंक ३ प्रतिशत पुग्छ र करिडोर लागू गरौंला भनेर पर्खिबसेको छ, ती अधिकारिले भने, यसकारण बैंकहरूलाई अप्रत्यक्ष रूपमा अन्तर बैंक ३ प्रतिशत पुर्याउन आग्रह गरिरहेको छ । करिडोर तत्काल लागू नहुनुको प्रमुख कारण नै मुनाफामा हुने कमी भएको ती अधिकारीको दाबी छ ।उता राष्ट्र बैंकले भने ब्याजदर करिडोरसम्बन्धी कार्यविधी नबनेको र अन्तर बैंक दर निकै तल रहेकाले कार्यान्वयन हुन नसकेको बताएको छ । अन्तर बैंक ब्याजदर ३ प्रतिशत नपुग्दासम्म ब्याजदर करिडोर लागू नहुने राष्ट्र बैंक अनुसन्धान विभाग प्रमुख नरबहादुर थापाले स्पष्ट पारे । अहिले करिडोर लागू हुँदा इन्ट्ेरस्ट आर्बिटेज (कम ब्याजमा पैसा लिएर बढी ब्याज आउने ठाउँमा लगाउने) को सम्भावना हुने र त्यसले वित्तीय क्षेत्रमा राम्रो नगर्ने थापाको भनाइ छ । उनका अनुसार चार कारणले करिडोर कार्यान्वयनमा ढिलाइ भएको हो । पहिलो, ब्याजदर करिडोरसम्बन्धी कार्यविधि निर्माणको काम भइरहेको छ । यसका लागि विभिन्न अन्तर्राष्ट्रिय अभ्यासहरू अध्ययन गर्नुपर्ने हुन्छ । त्यही काम भइरहेको छ । दोस्रो, सरकारले चालू आर्थिक वर्षमा १ खर्ब ४५ अर्ब रुपैयाँ आन्तरिक ऋण उठाउने लक्ष्य छ । तालिकाअनुसार पहिलो त्रैमासमा ५७ अर्ब रुपैयाँ उठाइसकिएको छ । उक्त रकम उठाएपछि बजारलाई कस्तो प्रभाव पर्छ, त्यो हेरेर मात्र करिडोर लागू गर्ने सोचाइ राष्ट्र बैंकको हो । बजारमा एकैपटक धेरै औजारहरू नजाऊन् भन्ने हाम्रो उद्देश्य हो । नत्र बजार अस्थिर र तरंगित हुन्छ । आन्तरिक ऋण उठाउँदै गर्दा करिडोर पनि लागू गर्दा बजारमा तरलता अभाव होला भनेर ढिलाइ गरिएको हो । तेस्रो, चालु आर्थिक वर्षदेखि सरकारले संघीयता कार्यान्वयन गर्दै छ । जसअनुसार स्थानीय तहलाई २ खर्ब २३ अर्ब रुपैयाँ विनियोजन गरिसकेको छ । जसमध्ये गत साउन १ देखि ७५ अर्ब रुपैयाँ स्थानीय तहलाई निकासा भइसकेको छ । यसैगरी मंसिर १ मा र चैत १ मा ७५७५ अर्ब रुपैयाँ स्थानीय तहमा पठाउनुपर्नेछ । स्थानीय तहमा पठाएको पैसा खर्च नभए पनि केन्द्रीय सरकारले प्रयोग गर्न नपाउने संवैधानिक व्यवस्था छ । यसरी निरन्तर रूपमा स्थानीय तहमा पैसा पठाउँदा केन्द्रीय सरकारले खर्च गर्ने बजेट (डिस्पोजेबल इनकम) मा अभाव हुन सक्छ । यसका लागि पनि करिडोर कार्यान्वयनमा ढिलो गरिएको हो । चौथो, दोस्रो त्रैमासमा थप ६१ अर्ब रुपैयाँ आन्तरिक ऋण उठाउने सरकारको लक्ष्य छ । जसमध्ये कात्तिकमा मात्र करिब ४० अर्ब रुपैयाँ उठाउनुपर्छ । हाल राष्ट्र बैंकले निक्षेप संकलन र रिभर्स रिपोमार्फत पनि तरलता प्रशोचन गरिरहेको छ । तर पनि अन्तर बैंक ब्याजदर १ प्रतिशतको वरिपरि छ । यस्तो अवस्थामा करिडोर लागू गर्दा इन्ट्ेरस्ट आर्बिटेज को सम्भावना बढछ । अन्तर बैंक ब्याजदर १ प्रतिशत रहेको समयमा राष्ट्र बैंकले ३ प्रतिशत दिनु राम्रो होइन । यस्तो अवस्था रहेसम्म करिडोर लागू हुँदैन । चालु आवको मौद्रिक नीतिमा राष्ट्र बैंकले स्थिर ब्याजदर पद्धतिको व्यवस्था गरेको छ । जसअन्तर्गत तल्लो सीमा ३ प्रतिशत र माथिल्लो ७ प्रतिशत तोकिएको छ । ३ र ७ प्रतिशतबीचको मध्यविन्दु दर, जसलाई पोलिसी दर पनि भनिन्छ । पोलिसी दरका रूपमा रिपो दरलाई तोकिएको छ । रिपो दर ५ प्रतिशतको सेरोफेरोमा वा ३ देखि ७ प्रतिशको बीचमा रहनुपर्ने परिकल्पना ब्याजदर करिडोरले लिएको छ ।"
बजाजको ६ लाख विजेता घोषणा,काठमाडौं (कास) बजाजले छ नि शान योजनाका पहिलो ६ लाख रुपैयाँ पाउने विजेताको घोषणा गरेको छ । राजधानीको टेकुस्थित एचएच बजाजको सोरुममा बाइक खरिद गर्ने धापासीका दोलराज भण्डारीले स्क््रयाच कुपनबाट छ लाख रुपैयाँ प्राप्त गरेको जारी विज्ञप्तिमा उल्लेख छ । दसैं तिहारका अवसरमा कम्पनीले यो योजना लागू गरेको थियो ।
स्थानीय हवाई यात्रु मर्कामा,"मुगु (कास) रारा घुम्न आउने पर्यटक दोहोरो राउन्ड हवाई टिकट लिएर आउन थालेका छन् । यसले जिल्लाबाट अन्यन्त्र जान हवाई टिकट पाउन छाडेकाले स्थानीयलाई मर्का परेको छ । यसबेला रारा घुम्न आउने आन्तरिक पर्यटक बढेका छन् । उनीहरू दोहोरो हवाई टिकट लिएर आउने गरेका छन् । तारा, गोमा र सीतालगायतका एयरलाइन्समा आन्तरिक पर्यटकले आउने र जाने टिकट बुकिङ गर्न थालेपछि जिल्लाबाट बाहिर जाने यात्रुहरू समस्यामा परेका हुन् । काठमाडांै, पोखरा, भैरहवा, लुम्बिनी, ललितपुर, बर्दियालगायत जिल्लाबाट आन्तरिक पर्यटकहरू दोहोरो जहाजको टिकट लिएर रारा आउने गरेका छन् । दुईतर्फी टिकट नलिए फर्किंदा अलपत्र पर्ने पर्यटकको बुझाइ छ । रारा घुम्न आउने आन्तरिक पर्यटकका कारण जहाजको टिकट पाउन कठिन भएको छायाँनाथ रारा नगरपालिकाका जयबहादुर शाहीले बताए । स्थानीयले जहाजको टिकट पाउन छोडेपछि सडकमार्गबाट जिल्लामा आउजाउ गर्न थालेका छन् ।"
केन्यामा प्रतिपक्षको विरोधबीच चुनाव,"नैरोबी (बीबीसी) केन्यामा प्रमुख प्रतिपक्षको बहिस्कारबीच पुन: राष्ट्रपतीय निर्वाचन सम्पन्न भएको छ । गत अगस्टमा भएको निर्वाचनमा राष्ट्रपति उहुरु केन्याटा विजयी भएका थिए । तर चुनावमा अनियमितता भएको भन्दै सर्वोच्च अदालतले रद्द गरेपछि पुन: मतदान भएको हो । मतदान सुरु भएलगत्तै विभिन्न स्थानमा विपक्षीहरूले अवरोध पुर्याउन प्रयास गरेका थिए । त्यस क्रममा प्रहरीसँग भएको झडपमा दर्जनौं घाइते भएको अन्तर्राष्ट्रिय सञ्चारमाध्यमले जनाएका छन् । नैरोबी नजिकैका किसुमु र किबेरा क्षेत्रमा प्रहरीले प्रदर्शनकारीलाई तितरबितर पार्न कैयौं राउन्ड हवाई फायर तथा अश्रुग्यास प्रहार गरेका थियो । किसिमु विपक्षी नेता राइला ओडिंगाको गृहक्षेत्र हो । चुनाव रोक्नुपर्ने माग गरेका मुख्य विपक्षी नेता राइला ओडिंगाले समर्थकलाई मतदान बहिस्कार गर्न उक्साएपछि कतिपय स्थानमा झडप भएको हो । धेरैजसोले दुवै नेतालाई वार्तामार्फत राजनीतिक समाधान खोज्न आग्रह गर्दै आए पनि उनीहरूले अस्वीकार गर्दै आएका छन् । त्यसैले बिहीबारको चुनावले समस्याको समाधान हुनुको साटो ओडिङगा र केन्याटा परिवारबीच जारी राजनीतिक लडाइँ थप चर्किने निश्चित छ । एएफपीका अनुसार अघिल्लो निर्वाचनमा भन्दा कम मतदान भएको छ । गटुन्डुमा मतदानपछि केन्याटाले मुलुकको प्रगतिको लागि जनतालाई मतदान गर्न आग्रह गरे । उनले केन्याको धेरैजसो स्थान शान्तपूर्ण रहेको बताए । उनले भने, चुनावी गर्दागर्दै हामी थाकिसक्यौं, अब अगाडि बढ्ने बेला भएको छ ।यसअघि निर्वाचन आयोग प्रमुखले सबै मतदातालाई चुनावमा सहभागी हुन आग्रह गरेका थिए । केन्याको सर्वोच्च अदालतमा निर्वाचन रोक्न माग गर्दै रिट दायर गरिएको थियो । तर अदालतमा जम्मा दुई जना मात्रै न्यायाधीश उपस्थित भएपछि त्यसको सुनुवाइ नै नभएपछि निर्वाचन भएको हो । उपप्रधानन्यायाधीश फिलोमेना मुइलुका अंगरक्षकमाथि मंगलबार एकजना बन्दुकधारीले गोली प्रहार गरेपछि उनी अदालतमा अनुपस्थित भइन् । सर्वोच्चमा सुनुवाइ नभएपछि निर्वाचन आयोग प्रमुखले पनि तोकिएकै मितिमा चुनाव हुने बताएका थिए ।"
आगलागीमा ३० को मृत्यु,जाकार्ता (बीबीसी) इन्डोनेसियाको एक पटाका कारखानामा विस्फोटनपछि भएको आगलागीमा परी कम्तीमा ३० जनाको मृत्यु भएको छ । प्रहरीका अनुसार दुर्घटनामा ५८ जना घाइते भएका छन् । आगलागी राजधानी पश्चिम जाकार्तास्थित तांगेराङका औद्योगिक क्षेत्रमा भएको हो । स्थानीय प्रहरी प्रमुख हर्री कुर्नैवानले घाइतको उद्धार भइरहेकाले मृतकको संख्या यकिन नभएको जनाए । उनले आगलागी नियन्त्रणमा आइसकेको जनाए । स्थानीय टेलिभिजनहरूले घटनास्थलबाट बाक्लो धूवाँ उडिरहेको दृश्य प्रसारण गरिरहेका छन् । जाकार्ता प्रहरीका अपराध निर्देशक निको अफिन्टाका अनुसार आगलागीका क्रममा कारखानामा १ सय ३ जना कार्यरत थिए । मृतकमध्ये प्राय: उत्पादन कक्षमा काम गर्ने मजदुर रहेका छन् । उनका अनुसार घाइते ६५ मध्ये ४३ को गम्भीर अवस्थामा उपचार भइरहेको छ । प्रत्यक्षदर्शीलाई उद्धृत गर्दै स्थानीय सञ्चारमाध्यमले जनाएअनुसार उक्त स्थानमा दुई ठूला विस्फोट भएका थिए । प्रहरीका अनुसार पहिलो विस्फोटको ३ घण्टापछि मात्र अर्को विस्फोट भएको थियो । आगलागीका कारण भवनको केही भागमा क्षति हुनुका साथै नजिकै रोकिएका गाडीहरूमा समेत आगो सल्किएको थियो । उक्त कारखाना ६ साताअघि मात्र सञ्चालनमा आएको थियो ।
बावुछोराले जिते पदक,काठमाडौं (कास) भारतको दिल्लीमा जारी विश्व पावर लिफ्टिङ च्याम्पियनमा नेपालका लागि बावुछोरा दुवैले उत्कृष्ट प्रदर्शनसाथ पदक जितेका छन् । बावु ज्ञानेन्द्र नकर्मीले मास्टरतर्फ रजत पदक हात पारे । यस्तै छोरा रोजिन नकर्मी सवजुनियर (१९ वर्षमुनि) कांस्य पदक जित्न सफल भए ।पावर लिफ्टिङमा नेपाली खेलाडीले राम्रो प्रदर्शन गर्दै आएका छन् । सन् २०१४ मा दिल्लीमै भएको प्रतियोगितामा बुद्धिजंग कार्कीले रजत जितेका थिए । सन् २०१५ मा केरेलामा ज्ञाननारायण महर्जन र सन् २००५ मा दिल्लीमा दिनेश श्रेष्ठले कांस्य पदक जितेका थिए ।
चितवन क्रिकेटमा पुन: प्रधान,"चितवन (कास) जिल्ला क्रिकेट संघ चितवनको दोस्रो अधिवेशनबाट कैलाश प्रधान अध्यक्षमा सर्वसम्मत निर्वाचित छन् । १५ सदस्यीय कार्यसमिति उपाध्यक्षमा राजु गुप्ता, सचिवमा उमेश पिया र कोषाध्यक्षमा भरत कुँवर चयन भए ।"
खुला ब्याडमिन्टन सुरु,"काठमाडौं (कास) तार्केश्वर युथ क्लब स्युचाटारको आयोजनामा बिहीबार प्रथम खुला डबल्स ब्याडमिन्टन सुरु भएको छ । विनोद लामिछाने र दिपेन लाउन्डरिनको जोडीले सानु श्रेष्ठ र तेजबहादुर भण्डारीको जोडीलाई २१९, २१८ ले सजिलै पराजित गरेको छ । अन्य खेलमा शिवु महत र राजन महतले दीपक श्रेष्ठ र मिलन लिम्बूलाई २१९, २११४ ले, वसन्त महर्जन र प्रमोद महर्जनले श्रीचन्द्र डंगोल र सुनील शाक्यलाई २१५, २११७ ले तथा सुदीप अर्याल र रमेश बानियाँको जोडीले लक्ष्मण थापा र हरिबहादर महर्जनको जोडीलाई २११६, १९२१, २११८ ले हराएर दोस्रो चरणमा स्थान बनाएका छन् ।"
ह्विलचेयर बास्केटबलमा चार राष्ट्र,"काठमाडौं (कास) नेपाल स्पाइनल कर्ड इन्ज्युरी खेलकुद संघको आयोजनामा अन्तर्राष्ट्रिय ह्विलचेयर बास्केटबल हुने भएको छ । कात्तिक २८ देखि हुने प्रतियोगितामा नेपालसहित भारत, बंगलादेश र पाकिस्तान गरी ४ राष्ट्रको सहभागिता रहने छ । नेपाल र बंगलादेशबाट महिला टोलीले पनि भाग लिने छ । चारदिने प्रतियोगिताका खेल लगनखेलस्थित आर्मी शारीरिक तालिम तथा खेलकुद केन्द्रको कभर्डहलमा हुनेछ ।"
कास्कीमा सिग्देल,लेखनाथ (कास) कास्की जिल्ला क्रिकेट संघको अध्यक्षमा सन्जयकान्त सिग्देल निर्वाचित भएका छन् । संघको बुधबार सम्पन्न दोस्रो अधिवेशनले सिग्देलको अध्यक्षतामा १५ सदस्यीय कार्यसमिति चयन गरेको हो । नेपाल क्रिकेट संघ (क्यान) को संशोधित विधानअनुसार कार्यसमिति गठन भएको जिल्ला संघले जनाएको छ । कास्कीमा २०५१ सालमा पहिलोपल्ट संघ गठन भएको थियो ।
मीटू,"अमेरिकी कलाकार अलिसा मिलानोले १६ अक्टोबरमा ट्वीट गरेकी थिइन्, जसमा भनिएको थियो यदि तपाईं यौन हिंसाको सिकार हुनुभएको छ भने यो ट्वीटको रिप्लाईमा मीटू लेख्नुहोस् । उनले गरेको ट्वीटमा ६८ हजार रिप्लाई आएको छ भने ५३ हजारले लाइक गरिसकेका छन् । २५ हजारले रिट्वीट गरेका छन् ।उनले यो ट्वीट यस्तो बेलामा गरेकी थिइन् जुन बेला हलिउडका ६० भन्दा बढी कलाकारले चर्चित फिल्म निर्माता हार्भे वाइनिस्टिनमाथि यौनजन्य हिंसा र दुव्र्यवहार गरेको आरोप लगाएका थिए । न्युयोर्क टाइम्सले अक्टोबर ५ मा वाइनिस्टिनले सन् १९९० देखि विभिन्न महिलामाथि यौन हिंसा र बलात्कार गरेको समाचार प्रकाशित गरेपछि बलिउड कलाकारहरू र उनका कर्मचारीले आफू पनि उनीबाट पीडित भएको भन्दै सार्वजनिक गर्ने लहर नै चल्यो । जसमा संसारभर परिचित एन्जेलिना जोलीसमेत थिइन् । गायिका लेडी गागाले मीटू ट्वीट गर्दै समर्थन जनाइन् । वाइनिस्टिनको सिकार महिला मात्रै नभएर पुरुष कलाकारसमेत थिए ।हलिउड कलाकारले वाइनिस्टिनविरुद्ध गरेको यिनै खुलासाको बीचमा अलिसना मिलानोले गरेको ट्वीट अन्य सामान्य मानिसले पनि आफूमाथि कुनै समयमा भएको यौन हिंसाको घटना सार्वजनिक गर्ने उपयुक्त अवसर बन्यो । अनि सुरु भयो मीटू ह्यासट्याग । यो अहिले मीटू मुभमेन्टका रूपमा चिनिन्छ । र, दुई साता यता फेसबुक, ट्वीटर र इन्स्टाग्राममा भाइरल बनेको छ । अक्टोबर १६ मा मिलानोले गरेको ट्वीट लगत्तै फेसबुकमा मात्रै ५० लाख बढी मीटू ह्यासट्याग प्रयोग भएको थियो भने यस्तो अन्तक्र्रियामा सहभागी बन्ने एक करोड बढी पुगेका थिए । यो संख्याले पनि थाहा हुन्छ, विश्वभर महिलामाथि हुने यौनजन्य हिंसाको मात्रा कति धेरै छ । यही ट्रेन्डको बीचमा आफूमाथि भएको अन्यायको खुलासा गर्नेमध्येमा एक थिइन् ओलम्पिकमा गोल्ड मेडल जितेकी अमेरिकी जिम्न्यास्टिक खेलाडी मिकेला मेरोनी । उनले अक्टोबर १८ मा ट्वीट गर्दै खुलासा गरिन् १३ वर्षको उमेरमा मलाई नेसनल टिमका डाक्टर ल्यारी नसरले बलात्कारको प्रयास गरेका थिए । अमेरिकी नेसनल टिमका पूर्वडाक्टर नसरलाई आरोप लगाउने मेरोननी एक्ली भने होइनन् । नसरविरुद्ध एक सयभन्दा बढी खेलाडीमाथि यौन शोषण गरेको आरोप छ । अमेरिकी कलाकारको ट्वीटले सुरु भएको यो ट्रेन्ड एक देशको सिमानामा मात्रै सीमित हुने कुरै थिएन । यसैबीच फ्रान्सेली पत्रकार सान्द्र मुलरले फ्रेन्च भाषामा ब्यालेन्सटोनपोर्क ह्यासट्यागमा राखेर गरेको ट्वीट पनि भाइरल बन्यो । यसको सामान्य अर्थ हुन्छ अपराधीको नाम भन । र, यसैको प्रभावस्वरूप फ्रान्सका सोसल मिडिया प्रयोगकर्ताहरूले आफूमाथि यौन हिंसा गर्नेहरूको नामै तोकेर आफूमाथि भएको शोषणको खुलासा गरिरहेका छन् । फ्रान्सबाहेक इटाली, बेलायत, स्पेन, इजरायल हुँदै भारत र पाकिस्तानसम्म पनि यो ह्यासट्याग भाइरल बनेको छ ।अक्टोबर २२ मा बेलायती पत्रिका द सनले युरोपेली संसद्का महिला कर्मचारीमाथि हुने यौन शोषणको खुलासा गर्दै ईयू संसद्लाई सेक्सुअल ह्यारेसमेन्टमा हटबेडको संज्ञा दियो । उसले समाचारमा फ्रन्सेली पूर्ववातावरण मन्त्री योसाइफ कुसेले आफूपछि मन्त्री हुने होसलिन बेस्लोको स्तनमाथि हात राखेको तस्बिर समाचारसँगै प्रकाशित गरेर राजनीतिमासमेत महिलाहरू सुरक्षित नरहेको जनाउ दिएको छ । मीटू ह्यासट्यागमा पछिल्लो साता मात्रै ट्वीटरमा करिव नौ करोड पटक ट्वीट भएको छ । इन्स्टाग्राममा साढे पाँच लाख पटक प्रयोग भएको प्रविधि विज्ञ एकेन्द्र लम्सालले जानकारी दिए ।यौन हिंसाको सिकार महिला मात्रै नभएर पुरुष पनि हुन्छन् । मीटू ह्यासट्यागको समर्थनमा महिला मात्रै नभएर पुरुषले पनि भने आफूमाथि भएको यौन हिंसाको घटना सार्वजनिक गरिरहेका छन् भने कति पुरुषले महिलामाथि हुने यौन हिंसा र शोषणको घटनामा आफू पनि कुनै न कुनै रूपले जिम्मेवार भएको भन्दै आईह्याभ र इटवाजमी ह्यासट्यागमा ट्वीट गरेका छन् । कतिले भने आफू अहिलेसम्म महिलामाथि हुने यौन हिंसाको घटनामा सलंग्न नरहेको भन्दै नटमी ह्यासट्यागमा ट्वीट गरेका छन् ।रगताम्य भएको अनुहारको तस्बिर पोस्ट गर्दै इजिप्टको कायरोकी फोटो पत्रकार रीना इफेन्डीले सबैको ध्यान खिचिन् । सन् २०११ मा कायरोमा एक ट्याक्सी चालकले गरेको बलात्कार प्रयास रोक्ने क्रममा उनीमाथि चक्कु प्रहार भएको थियो । घटनालगत्तै उनले आफ्नो मुहारको फोटो खिचेर राखे पनि त्यो सार्वजनिक गर्ने हिम्मत भने गरेकी थिइनन् । घटना भएको एक वर्षपछि उनले सार्वजनिक गरेको फोटो कायरोमा चर्चित बनेको थियो । मीटू मुभमेन्टको समर्थनमा उनले आफ्नो उक्त फोटो पुन: पोस्ट गरेपछि भने यसले संसारकै ध्यान खिचेको छ । उनले मीटू ह्यासट्यागमा आफूमाथि भएको बलात्कारको प्रयास सविस्तार वर्णन गरेकी छन् ।वाइनिस्टिन काण्ड र मीटू मुभमेन्टको प्रभावकै बीच फ्रान्सका लैंगिक समानता मन्त्रीले संसद्मा नयाँ कानुनको प्रस्ताव गरेका छन् जसमा १८ वर्ष कम उमेरका व्यक्तिमाथि हुने यौन शोषण र सडकमा हुने यौनजन्य हिंसाको घटनामा दोषीलाई कडा कारबाहीको प्रस्ताव गरिएको छ ।मीटू ह्यासट्याग अहिले सोसल मिडियामा भाइरल बने पनि यो १० वर्षअघि माइस्पेल नामक सोसल नेटवर्किङ साइटमार्फत ताराना बुर्केले सुरुवात गरेकी थिइन् । एक बालिकाले उनलाई आफूमाथि भएको यौन शोषणको खुलासा गरेपछि उनले माइस्पेसमा मीटू लेखेर यो अभियानको सुरुवात गरेकी थिइन् । बुर्के आफैं पनि यौन हिंसाकी सिकार भएकी थिइन् । उनले ती बालिकाले जस्तै आफूले पनि समस्या भोगेको भाव व्यक्त गर्न मीटू अभियान सुरु गरेको अन्तर्वार्ताहरूमा बताएकी छन् । र, भनेकी छन् त्यो अभियान भाइरल बनाउनका लागि नभई कम पहुँच भएका महिलालाई सहानुभूतिमार्फत सबल बनाउनका लागि थियो ।सबैले मीटू ह्यासट्यागको समर्थन मात्रै गरिरहेका छैनन् । केहीको धारणा छ यसले पार्ने प्रभाव गलत पनि हुन सक्छ । उनीहरू भन्छन् यस्तो खुलासाले पीडितलाई झन् पीडा पनि थप्न सक्छ वा झन् बढी जोखिममा पनि पर्न सक्छन् । सोसल मिडियामा धेरै मानिसको पहुँच र यसको प्रभावका कारण मीटू अभियानले अहिले यत्तिको चर्चा पाएको होला तर सोसल मिडियामा भाइरल भएर मात्रै महिलामाथि घरमा, कार्यालयमा वा सार्वजनिक स्थलमा हुने यौन हिंसाको समस्या समाधान हुँदैन । यूएन वुमनको तथ्यांकअनुसार संसारमा ३५ प्रतिशत महिलाले आफ्नो जीवनको कुनै समयमा यौन हिंसाको समस्या भोगेका छन् । अझै कुनै देशमा त यो मात्रा ७० प्रतिशतसम्म छ ।यो समस्या साँच्चिकै समाधान गर्ने हो भने यसलाई सोसल मिडियाबाट मानवीय व्यवहारमा सार्नु आवश्यक छ ।  एजेन्सीको सहयोगमा"
सुसीको फ्युजन,"चाडबाडको छुट्टीमा नेपाल आएका बेला यसपटक शिवले काठमाडौंमा पनि सुसी बजारको सम्भावना देखेर ठमेलस्थित चाचा रेस्टुरेन्टमा गएर सुसीमेकिङको तालिम दिन भ्याए । काठमाडौंको बजारमा सुसीका लागि चाहिने ताजा माछा, सालमोन, टुना पाउन अलि मुस्किल भएकाले हामीले यसपटक सुसीमा फ्युजन गरेका छौं, शिवले सुनाए, मौसम र अवस्थाअनुसार पाइने फलफूलतरकारीका भरमा सुसी बनाउन सकिने भएकाले हामीले यस्तो फ्युजन गरेका हौं । अहिले केरा, एभोकाडो, मेवा, मूला, कुरिलो, काँक्रो आदिका भरमा सुसी बनाएर ग्राहकलाई चखाउने काम भएको छ ।शिवका अनुसार काठमाडौंको बजारमा जापानबाट आउने सुसी राइस (चामल), थाइल्यान्ड वा फिलिपिन्सबाट आउने सालमोनटुना आदिको मूल्य स्वभावत: महँगो भएकाले पनि नयाँ स्वादको खोजी गर्नेहरूका लागि फलफूलतरकारीको स्वादमा सुसीफ्युजन गराउन सकिन्छ । यस्तै फ्युजन र प्रयोग जोडेर अहिले क्यानडामा फ्रुटसुसी रेस्टुरेन्ट खुल्न थालेको जानकारी शिवले दिए । हामी पनि सुसीको फ्युजन आइटमबारे जानकारीसँगै सुसीमेकिङ सिक्न पाएका छौं, चाचा क्याफेका प्रबन्धक बुद्धसिंह गुरुङले भने, नेपालमा पनि सुसी पारखीहरू बढिरहेका छन् । अब छिट्टै हाम्रो मेनुमा सुसी आइटमलाई पनि स्थान दिनेछौं ।"
स्टेसन पोखरा,"अस्तामधम्पुसहेम्जाको मिलनचोकबाट हिँड्न सुरु गरेपछि २ घण्टामा अस्ताम पुगिन्छ । विभिन्न जातजातिको मिश्रित बसोबास रहेको यो गाउँबाट मर्दीखोला, ल्वाङघलेल, रिभान, लाहाचोकलगायत गाउँको अवलोकन गर्न सकिन्छ । अस्तामबाट डेढ घण्टा हिँडेर सुन्दर गाउँ धम्पुस पुग्न सकिन्छ । गुरुङ समुदायको बाहुल्य रहेको धम्पुसमा सुविधासम्पन्न लज तथा होटल छन् । हातैले छुन सकिनेझैं गरेर थपक्क बसेको माछापुच्छ्ेर हिमाल हेर्ने धुम्पुस पुग्नेको ताँती नै लाग्छ । हेम्जा फेदीबाट २ घण्टा उकालो हिँडेर पनि धम्पुस पुगिन्छ । २ हजार २ सय २० मिटर उचाइमा रहेको अस्ट्ेरलियन क्याम्प पनि धम्पुस हुँदै पुगिन्छ ।"
भित्रियो फ्यान्टिक,तत्कालीन अमेरिकी बजारलाई लक्षित गरी मिनी बाइक गो कार्ट उत्पादन सुरु गरेको फ्यान्टिक मोटर इटाली ब्रान्ड हो । यसको स्थापना सन् १९६८ मा भएको थियो ।
एनबीए २०१७१८ हेर्न लायक दस खेलाडी,१० कार्ल एन्थोनी टाउन्सउमेर २१उचाइ ७ फिटपोजिसन सेन्टरटिम मिनेसोटा टिम्बरवल्भ्सयुवा अवस्थामै टोलीको मुख्य खेलाडीका रूपमा स्थापित टाउन्स यस सिजन अझै माथि आउने धेरैको आकलन छ । अग्ला कदका साथै बहुमुखी क्षमताले भरिपूर्ण उनी प्लेअफका लागि सुहाउने खेलाडी हुन् । दिग्गज खेलाडीको तुलनामा आफूलाई उभ्याइसकेका उनले अब टोलीलाई सफलता दिलाउन पनि ढिलाइ गर्ने छैनन् । (एजेन्सीको सहयोगमा)
सुमनको स्वप्निल दुनियाँ,"१५ वटा जति कभर गीत गाएका उनले पछिल्लो समय दुइटा ओरिजिनल गीत निकालेका छन् । कुनै दिन द कफी सङ र कसरी भनुँ युट्युब प्रयोगकर्तामाझ चर्चित छन् । अघिल्लो गीतको भिडियोमा ९ लाख बढी भ्युज छ भने पाँच महिनाअघि निकालेको कसरी भनुँ मा ३८ लाख । सुमनकै शब्द, संगीत र स्वर रहेको उक्त गीतपछि उनी युवा पुस्ताका क्रेज बनेका छन् ।"
म्यासेन्जरमा पेमेन्ट गेटवे,"फेसबुकले आफ्नो म्यासेन्जरमा पेमेन्ट गेटवे पेपलको सुविधा थपेको छ । कम्पनीले अहिले तत्कालका लागि अमेरिकी प्रयोगकर्तामाझ यो सेवाको सुरुवात गरेको हो । यो सुविधाले प्रयोगकर्तालाई म्यासेन्जरबाटै आफ्नो पेपल कारोबार गर्ने र अन्य साथीलाई रकम ट्रान्सफर गर्न सघाउनेछ ।अघिल्लो वर्ष फेसबुक र पेपलले सहकार्यको घोषणा गरेका थिए । पेपल विश्वसनीय पेमेन्ट गेटवेका रूपमा प्रसिद्ध छ । म्यासेन्जरमा थपिएको यो सुविधाले प्रयोगकर्तालाई त सहजता थप्छ नै, यसले म्यासेन्जरको उपयोगितासमेत बढाउनेछ । अघिल्लो वर्षदेखि अमेरिकी प्रयोगकर्तामाझ म्यासेन्जरमार्फत सामान अर्डर गर्ने र पछि पेपलबाट तिर्ने सुविधा राखिए पनि अहिले म्यासेन्जरमै पेपलको सुविधा जोडिएको हो । अहिलेसम्म २५ लाख अमेरिकीले आफ्नो पेपल एकाउन्टलाई म्यासेन्जसरसँग जोडेको पेपलले जनाएको छ ।"
गुगलको फोनमा स्क्रिनको समस्या,गुगलले केही साताअघि सार्वजनिक गरेको आफ्नो पछिल्लो डिभाइस पिक्सेल टु एक्सएलको स्क्रिनलाई लिएर प्रयोगकर्ताहरूले गुनासो गरेका छन् । प्रविधि समीक्षकहरूलाई चलाउन दिइएको डिभाइसमा स्क्रिनको रंग उड्दै जाने र फोहोर देखिने समस्या देखिएको रिपोर्ट सार्वजनिक भएको छ । यस्तो तथ्य सार्वजनिक भएलगत्तै गुगलले यसलाई अनुसन्धान गर्ने जनाएको छ ।गुगलले केही साताअघि पिक्सेल टु र पिक्सेल टु एक्सएल डिभाइस सार्वजनिक गरेको थियो । दुवै डिभाइसले बजारमा आइफोन एट र एट प्लससँग प्रतिस्पर्धा गर्ने अनुमान छ । समीक्षकबाट आएको यस्तो प्रतिक्रियाले बजारमा स्मार्टफोनको उपस्थितिलाई कमजोर बनाउन सक्छ । यसअघि आइफोनले अघिल्लो महिनादेखि बिक्री सुरु गरेको आइफोन एट र एट प्लसको समेत ब्याट्री फुल्ने समस्या देखिएको प्रयोगकर्ताले गुनासो गरेका छन् । अघिल्लो वर्ष सामसुङको नोट सेभेन पनि पड्किने समस्या भएपछि बजारबाट फिर्ता लिइएको थियो ।
मस्तिष्क पढ्न सक्ने प्रणाली,अमेरिकाको पर्डे विश्वविद्यालयका अनुसन्धानकर्ताहरूले आफ्नो समूहले मानिसको मस्तिष्क बुझ्न सक्ने र मानिसले के हेरिरहेको छ बताउन सक्ने प्रणाली विकास गरेको दाबी गरेका छन् । उनीहरूले आफ्नो अनुसन्धान आर्टिफिसियल इन्टेलिजेन्स (एआई) को विकासमा कोसेढुंगा हुने दाबी गरेका छन् । उनीहरूको प्रणालीले मानिसको मस्तिष्क स्क्यान गरी मानिसले के हेरिरहेको छ भन्ने देखाउन सक्ने अनुसन्धानकर्ताहरूको भनाइ छ ।उनीहरूले डिप लर्निङ एल्गोरिदमको सहायताले मानिसले देखेको कुरा मस्तिष्कमा कसरी प्रोसेस हुन्छ भन्ने अनुसन्धान गरी यो प्रणाली तयार पारेको दाबी गरेका छन् । यही अनुसन्धानका आधारमा उनीहरूको प्रणालीले मानिसको मस्तिष्कबाट इमेज डिकोड गर्न सक्ने अनुसन्धानमा संलग्न हेग्वाइन वेनले बताएका छन् ।

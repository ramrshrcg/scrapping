शीर्षक,विवरण
सम्बन्धनकै चलखेल,"काठमाडौं शिक्षामन्त्री गोपालमान श्रेष्ठले शैक्षिक सत्र सुरु भएको एक महिनापछि आएर यसै वर्षदेखि पठनपाठन गर्न पाउने गरी शुक्रबार दुई दर्जनभन्दा बढी कलेजलाई ५० भन्दा बढी विषयको सम्बन्धन दिने तयारी गरेका छन् । यसमा अधिकांश कलेज प्रक्रिया पूरा नगरेका र पूर्वाधार नभएका छन् । प्राविधिक शिक्षा तथा व्यावसायिक तालिम परिषद् (सीटीईभीटी) ले सम्बन्धन दिन शुक्रबार परिषद् बैठक बोलाएको छ । परिषद्को अध्यक्ष शिक्षामन्त्री हुन्छन् । आर्थिकलगायत चलखेल गर्न पाइने भएकाले सबैजसो शिक्षामन्त्रीको चासो सम्बन्धनमा हुने गर्छ । प्रक्रिया, मापदण्ड र पूर्वाधार पुगेका संस्था भएमा तिनलाई शैक्षिक सत्र सुरु हुनुभन्दा अघि नै सम्बन्धन दिनुपथ्र्यो । सीटीईभीटीअन्तर्गतका कलेजमा भदौ १५ देखि पढाइ सुरु भइसकेको छ । ०५९ देखि ०६८ सम्म आवेदन दिएका संस्थाले माग गरेका कार्यक्रमको सम्बन्धन दिन लागेको सीटीईभीटीले जनाएको छ । यो अवधिमा आवेदन दिएका संस्थाको पूर्वाधार पूरा भए नभएको श्रव्य र दृश्यसहितको प्रतिवेदन आएको छ, सीटीईभीटीका सदस्यसचिव पुष्परमण वाग्लेले भने, शुक्रबारको परिषद् बैठकमा यही विषयमा छलफल हुनेछ ।अघिल्लो सरकारका शिक्षामन्त्री धनिराम पौडेलले मंसिरमा सम्बन्धन दिन खोज्दा शैक्षिक सत्र सुरु भइसकेकाले दिन नमिल्ने भन्दै विरोध गर्ने केही कर्मचारी र पदाधिकारी नै अहिले सम्बन्धन दिनुपर्ने लबिइङ गरिरहेका छन् । बैठकको तयारीस्वरूप बुधबार सीटीईभीटी निर्देशक बैठक राखिएको थियो । उपाध्यक्ष कुलबहादुर बस्नेत, सदस्यसचिव वाग्ले र आठजना निर्देशक, कर्मचारी संघसंगठनका प्रतिनिधि सहभागी बैठकमा निर्देशकहरूले समेत यो बेला सम्बन्धन दिन नहुने भन्दै विरोध जनाएका थिए तर पेलेरै सम्बन्धन दिने तयारीमा मन्त्री र केही कर्मचारी लागिपरेका छन् । सीटीईभीटी कर्मचारी संगठनका अध्यक्ष नागेन्द्र श्रेष्ठले शैक्षिक सत्र सुरु भइसकेकाले सम्बन्धन दिन नमिल्ने बताए । निर्वाचन आचारसंहिता लागेका बेला र शैक्षिक सत्र सुरु भइसकेपछि सम्बन्धन दिन मिल्दैन, उनले भने, हामीले विरोध गर्दागर्दै पनि जबरजस्ती सम्बन्धन दिन खोजिएको छ । स्रोतका अनुसार सम्बन्धनमा आर्थिकलगायत चलखेल हुने गर्छ । यसपालि शिक्षामन्त्री श्रेष्ठले सम्बन्धन दिन लागेको संस्थाको भिडियोसहितको प्रतिवेदन लिएर नाटक गरेको स्रोतले बतायो । निर्वाचन आउँदै छ, अब कार्यकाल पनि थोरै छ । संस्थाहरूले वर्षौंदेखि पूर्वाधार बनाएर बसेका छन् । केहीले भाडा तिरेर बसेका छन्, मन्त्रीको सचिवालयकै एक कर्मचारीले भने, निर्वाचनका मुखमा प्रक्रिया पूरा गरेका संस्थालाई सम्बन्धन दिन रोक्नु हँुदैन । ती कर्मचारी केही दिनयता सम्बन्धन दिने कामको विरोध नगर्न र सघाउन भन्दै केही सञ्चारकर्मीलगायतसँग लबिङ गर्दै हिँडेका छन् । गत फागुनमा भएको सीटीईभीटीको म्यानेजमेन्ट रिभ्यु कन्फेरेन्स मा आगामी जेठ मसान्तभित्र सम्बन्धन स्वीकृति भएको संस्थालाई मात्रै संस्थाले विद्यार्थी भर्ना गर्न पाउने निर्णय गरेको छ । उपाध्यक्ष, सदस्यसचिव, निर्देशकहरू, देशभरिका शिक्षालय प्रमुखहरू, संघसंगठनका अध्यक्षहरू सहभागी भेलाले पारित गरेको निर्णयलाई लत्याउँदै सम्बन्धन दिने प्रस्ताव लान लागेको हो । सम्बन्धन दिन लागेको अधिकांश कार्यक्रम स्वास्थ्यतर्फको सामान्य चिकित्सा (एचए), रेडियोग्राफी, ल्याब टेक्निसियन, फार्मेसी, डेन्टल, अप्थाल्मिक छन्् । केहीमा फरेस्ट्री पनि छ । यसअघि दर्जनांै संस्था सञ्चालनमा रहेका ठाउँमा सम्बन्धन दिन लागिएको हो । सबैजसो सहरकेन्द्रित संस्था मात्रै छन् । नक्सांकनसमेत गरिएको छैन । एचएको सम्बन्धन पाउन अस्पताल चाहिन्छ । केही संस्थाको आफ्नै अस्पतालसमेत छैन । अरूको अस्पतालसँग सम्झौता गरेका संस्थालाई सम्बन्धन दिन लागिएको हो । यसअघि सरकारी अस्पतालमा सम्बन्धन नदिने निर्णय छ । कतिपयले सरकारी अस्पताल देखाएर सम्बन्धन लिन लागेका छन् । पब्लिक हिमाल, नेसनल हयुमन रिसोर्स डेभेलपमेन्ट, कान्तिपुर इन्स्टिच्युट अफ हेल्थ साइन्सलाई स्वास्थ्यतर्फको सामान्य चिकित्सा र ल्याब कार्यक्रमको अनुमति दिन सरकारी अस्पताल देखाएको सीटीईभीटी स्रोतले जनाएको छ । प्रक्रिया पूरा नगर्नेलाई पनि सम्बन्धन चितवनको एनपीआई र उर्लाबारीको मदन भण्डारी इन्स्टिच्युटलाई सम्बन्धनको प्रक्रिया पूरा नगरी सम्बन्धन दिन लागिएको सीटीईभीटी स्रोतले बताएको छ । यी दुई संस्थाले यसअघि नै बाली विज्ञानको सम्बन्धन लिइसकेका छन् । अब पशुविज्ञानको सम्बन्धन दिन लागिएको हो । प्राविधिक शिक्षा तथा व्यावसायिक तालिम परिषद् नियमावलीको नियम १७ मा सम्बन्धन लिएर संस्था सञ्चालन गर्न चाहने व्यक्तिले स्वीकृतिका लागि नियम २० बमोजिमको प्रक्रिया पूरा गरी दस्तुर तिरेर तोकेको ढाँचामा निवेदन दिनुपर्ने हुन्छ । २० मा जायजेथा तथा धरौटीको व्यवस्था गरेको छ । डिप्लोमा तह सञ्चालन गर्नका लागि आहान गरेका बेला ५ हजार दस्तुर तिरेर निवेदन दिनुपर्छ । त्यसपछि एक लाख रुपैयाँ सीटीईभीटीमा बुझाएर स्थलगत निरीक्षण गराउनुपर्ने हुन्छ । निरीक्षणबाट कार्यक्रम अघि बढाउने प्रतिवेदन पेस भएमा मात्रै कार्यक्रम सञ्चालन गर्न एलओआई पाउँछन् । पूर्वाधार तयार गरेपछि पुन: एक लाख जम्मा गरेपछि पूर्वाधार निरीक्षण हुन्छ । यो चरण सल्लाहकार समितिबाट सिफारिस भएपछि परिषद्ले स्वीकृत दिनुपर्नेमा सामान्य पत्रका भरमा सम्बन्धन दिने प्रक्रिया अघि बढाएको सीटीईभीटी स्रोतले जनाएको छ ।यी दुवै संस्थाले कृषि विषयको अनुमति लिएर आफूखुसी पशुविज्ञान पनि सञ्चालन गर्दै आइरहेका छन् । २०७० सम्म बाली विज्ञान भर्ना भएका विद्यार्थीले पहिलो वर्ष बाली विज्ञान पढ्ने र दोस्रो वर्ष पशु विज्ञानमा जान पाउने व्यवस्था थियो । चार वर्षअघि बाली र पशु विज्ञानको फरकफरक सम्बन्धन लिनुपर्ने व्यवस्था भएको कलेजहरूलाई जानकारीसमेत गराएको थियो । दुवैले सम्बन्धन नलिई जबरजस्ती पशु विज्ञान पनि पढाइरहे, स्रोतले भन्यो, पोहोर भर्ना भएकालाई यस वर्ष एक पटकलाई परीक्षा दिन सक्ने र अब कृषिमा मात्रै भर्ना गर्नपर्ने निर्णय गरेको छ । यस्ता संस्थालाई प्रक्रिया पूरा नगरी पशुतर्फको ४० जना भर्ना गर्न पाउने गरी सम्बन्धन दिन लागेको स्रोतले जनायो । अरू विषयमा चाहिं प्रक्रिया पूरा गर्नुपर्ने, यी दुई संस्थाले कुनै प्रक्रिया पूरा गर्नु पर्दैन ? धरौटी र सम्बन्धन शुल्क तिर्नु पर्दैन ?, सीटीईभीटी स्रोतले भन्यो । पूर्वाधार नपुगेकालाई सम्बन्धन दिँदै परिषद्को बैठकले ट्रस्टका नाममा दर्ता भएका बुटवलको प्रतिमान निमा हेल्थ इन्स्टिच्युटलाई पूर्वाधार पूरा नगरी सम्बन्धन दिन लागेको छ । ०६८ अघिको संस्थालाई सम्बन्धन दिने भनिए पनि यो संस्थाले ०७१ मा मात्रै निवेदन दर्ता गराएको हो । शिक्षा मन्त्रालयका सहसचिव सूर्यप्रसाद गौतमको संयोजकत्वमा बनेको कार्यदलले ०६९ पछि दर्ता भएका संस्थालाई सम्बन्धन नदिन गरेको सिफारिसलाई समेत लत्याउँदै यो संस्थालाई सम्बन्धन दिन लागिएको हो । गौतम कार्यदलले कम्तीमा ५ रोपनी जग्गा हुनुपर्ने, डिप्लोमा कार्यक्रम नपुगेका जिल्लालाई प्राथमिकता दिनुपर्ने, नक्सांकनका आधारमा सम्बन्धन दिनुपर्नेलगायत सुझाव दिएको थियो । यस्ता सुझावलाई लत्याएर प्रतिमान निमालाई फार्मेसी र फरेस्ट्री विषय सञ्चालनको सम्बन्धन दिन लागेको हो । यो संस्था राप्रपा नेता दीपक बोहराका बुबाआमाका नाममा खोलिएको हो । बोहराकै दबाबमा सीटीईटीभीले फास्टट्रयाकबाट सम्बन्धन दिन लागेको स्रोतको दाबी छ । जब कि सीटीईभीटी परिषद्को०७३ वैशाख २३ मा भएको १४३ औं बैठकअनुसार यो संस्थालाई सम्बन्धन दिन मिल्दैन । यो बैठकले ट्रस्टले डिप्लोमा तहमा फास्टट्रयाकबाट प्रस्तावना दर्ता र सम्बन्धन लिन नपाउने निर्णय गरेको छ ।"
फेरि अनशन,"काठमाडौं (कास) चिकित्सा शिक्षा विधेयकलाई माथेमा प्रतिवेदनको भावना र आफ्ना सुझावअनुरूप संसद्बाट तुरुन्त पारित गर्नुपर्नेलगायत ४ सूत्रीय माग राख्दै डा गोविन्द केसीले बिहीबार १३ औं आमरण अनशन थालेका छन् । दसैंअघि अनशन स्थगन गरेका केसीले मुख्य ३ दलको साँठगाँठमा चिकित्सा शिक्षा विधेयक तोडमोड गरेर माफिया र व्यवसायमुखी बनाई पारित गर्न लागिएको भन्दै संसद् बैठक बस्ने अघिल्लो दिन अनशन थालेका हुन् । नवमीका दिन प्रधानमन्त्रीलाई भेटेर आफूले विधेयकमा गर्न लागिएको तोडमोडबारे जानकारी गराउँदै यसलाई जनता र विद्यार्थीमुखी बनाउन माग राखे पनि सुनुवाइ नभएको उनले बताए । प्रधानमन्त्रीलाई आफूले बिहीबार दिउँसोसम्म माग पूरा नभए पुन: सत्याग्रहमा बस्ने जानकारी गराएको पनि उनले बताए । प्रधानमन्त्रीलाई सबै जानकारी दिँदा पनि उहाँले केही गर्नुभएन, केसीले भने । मेडिकल माफियासँग मिलेर काठमाडौं विश्वविद्यालयले एमबीबीएसको शुल्क ६० लाखभन्दा बढी तोकेकोमा यसलाई तत्काल फिर्ता लिनुपर्ने उनको माग छ । सरकारी निर्णयविपरीत माफियाको मिलोमतोमा शुल्क बढाउने केयूका डिन राजेन्द्र कोजु र उपकुलपति रामकण्ठ माकजुलाई अविलम्ब कारबाही गर्नुपर्छ, उनले भने । उनले त्रिविअन्तर्गतका निजी मेडिकल कलेजमा चिकित्साशास्त्र स्नातकोत्तर तहको शुल्क २२ लाख ५० हजार कायम गर्न माग गरेका छन् ।"
दलगत कूटनीतिबाट माथि उठ्नुपर्छ,"काठमाडौं भारत, चीन र अमेरिकाका लागि नेपाली राजदूतहरूले भूराजनीतिको जटिलतामा रहेको नेपालले परराष्ट्र सम्बन्धमा एकै स्वर र समान धारणा बनाउनुपर्ने बताएका छन् । तीन भिन्दाभिन्दै दलबाट सिफारिस भएका राजदूतहरूले दलगत कूटनीतिबाट माथि उठ्नुपर्ने सुझाव पनि दिए । संसद्को अन्तर्राष्ट्रिय सम्बन्ध तथा श्रम समितिमा उनीहरूले दलपिच्छेको नभई मुलुकको हितमा अडेर कूटनीति सञ्चालन गर्नुपर्ने बताए । भारतका लागि राजदूत दीपकुमार उपाध्याय कांग्रेस, चीनका लागि राजदूत लीलामणि पौडेल माओवादी र अमेरिकाका लागि राजदूत अर्जुनकुमार कार्की एमाले सिफारिसका हुन् । यी तीन मुलुकले नै अबको विश्व कूटनीति र आर्थिक समृद्धिलाई नेतृत्व दिने स्थिति आइसकेकाले नेपालले सबैसित एकमतले सहकार्य गर्नुपर्नेमा उनीहरूको जोड थियो । कतिपय स्थितिमा एक अर्का राजदूतबीच सहकार्य गरेर काम गर्नुपर्नेसमेत उनीहरूले बताए । नेपालले भारत, चीन र अमेरिकामध्ये कुनै एक वा अर्कालाई अन्डरमाइन गर्न मिल्दैन, उनीहरूले भने, त्यसमा सचेत भएर अघि बढ्नुपर्छ । अन्तर्राष्ट्रिय सम्बन्ध तथा श्रम समितिले बदलिँदो विश्व परिस्थितिअनुरूप नेपालको परराष्ट्र नीतिमा सुधारको थालनीका लागि भन्दै पहिलो चरणमा यी तीन राजदूतलाई बोलाएको हो । राजदूत उपाध्यायले भने, परराष्ट्र मन्त्रालय वैदेशिक मामिला सञ्चालन र कार्यान्वयनको केन्द्र हो, यसलाई बाइपास गरेर अगाडि बढ्न हँुदैन । मन्त्रालयको संरचना पनि त्यहीअनुरूप हुनुपर्छ ।राजदूत पौडेलले चीनको आर्थिक विकासबारे उल्लेख गर्दै भने, हामीले बेल्ट एन्ड रोड इनिसिएटिभ्सबाट फाइदा लिन सक्नुपर्छ, चीनसँगको सम्बन्ध र सहकार्यले छिट्टै आर्थिक विकास गर्न सक्छांै, त्यसमा ढिलाइ गर्न हँुदैन । सहयोग गर्न चाहन्छन् भने हामी खुम्चिएर बस्न हुँदैन । राजदूत कार्कीले अमेरिका, चीन र भारतले नै अबको विश्वको राजनीतिमा भूमिका खेल्ने भएकाले यसमा ध्यान पुर्याउन सक्नुपर्ने बताए । दूतावासहरूमा आलोपालो नभई कूटनीतिक दक्षताका आधारमा पोस्टिङ गर्नुपर्ने र त्यसैअनुरूपको क्षमता विकास गर्नुपर्नेमा उनले जोड दिए । तीनै राजदूतले आफ्नो मिसनका कर्मचारीको मूल्यांकन गर्न नपाउने विषयलाई गुनासोका रूपमा राखेका थिए । समितिमा परराष्ट्रमन्त्री कृष्णबहादुर महराले मन्त्रालयमा सुधार प्रयास भइरहेको उल्लेख गर्दै ७ दशकदेखि चलिआएको परम्पराबाट माथि उठ्न आवश्यक रहेको बताए । कूटनीतिमा समान धारणा र शक्ति सन्तुलनमै अघि बढ्नुपर्ने बताए र यसका लागि आफूले कार्ययोजना नै ल्याएर काम गरिरहेको उनले जनाए । कार्यक्रममा हालै संयुक्त राष्ट्रसंघको महासभाका बेला न्युयोर्कमा भएको कूटनीतिक ल्याप्सबारे पनि जानकारी लिइएको थियो । उपप्रधान तथा परराष्ट्रमन्त्री महरा अमेरिकी राष्ट्रपति डोनाल्ड ट्रम्पको रात्रिभोजमा जान नपाएको र अमेरिकी राजदूत डेलिगेसनमा नपरेको विषयबारे सोधिएको थियो । कार्यक्रममा पूर्वप्रधानमन्त्री माधव नेपाल, पूर्वपरराष्ट्रमन्त्रीहरू डा रामशरण महत, सुजाता कोइराला र महेन्द्र पाण्डेको उपस्थिति थियो । प्रधानमन्त्री शेरबहादुर देउवाले आफ्ना परराष्ट्र मामिला सल्लाहकार डा दिनेश भट्टराईलाई सन्देशसहित पठाएका थिए ।"
नोबेल साहित्य इसिगुरोलाई,"स्टकहोम (रोयटर्स) सन् २०१७ को साहित्यतर्फको नोबेल पुरस्कार जापानी मूलका बेलायती लेखक काजुओ इसिगुरोले पाएका छन् । स्विडेनको स्टकहोममा बिहीबार आयोजित कार्यक्रममा नोबेल पुरस्कार प्रतिष्ठानका तर्फबाट स्थायी सचिव सारा ड्यानियसले इसिगुरोलाई पुरस्कार दिइने घोषणा गरेकी हुन् । उनले इसिगुरोलाई बेजोड भावनात्मक उपन्यासमार्फत सांसारिक सम्बन्धबारे भ्रमपूर्ण भावको गहिराइ उजागर गरेकाले पुरस्कार दिने निर्णय भएको बताइन् । यसका लागि उनको सन् २०१५ मा प्रकाशित कृति द बरिड जाएन्ट ले प्रमुख भूमिका निर्वाह गरेको नोबेल पुरस्कार समितिले जनाएको छ । इसिगुरोको लेखनशैली साहित्यकार जेन अस्टिन र फ्रान्ज काफाको सम्मिश्रण भएको उल्लेख गर्दै सचिव ड्यानियसले भनिन्, यदि तपाईंले ती दुई साहित्यकारको थोरै मात्र स्वाद मिसाउनुभयो भने इसिगुरोको लेखकीय स्वाद पाउन सक्नुहुनेछ । नोबेल पुरस्कार पाएको खबरले आफूलाई आश्चर्यजनक खुसी लागेको उल्लेख गर्दै इसिगुरोले प्रतिक्रिया दिए, यो अत्यन्तै उच्च स्तरको आदर हो । मैले विश्वका चर्चित साहित्यकारको पदचाप पछ्याएकाले यो सफलता पाउन सकेको हुँ । सबै विधाका नोबेल पुरस्कारले हाल विश्वमा देखिएको अनिश्चितता अन्त्य गर्न भूमिका खेल्न सक्नुपर्ने पनि उनले बताए । जापानको नागासाकीमा जन्मेका इसिगुरोलाई ५ वर्षकै उमेरमा बाबुआमाले बेलायत लगेका थिए । उनले बेलायतको केन्ट विश्वविद्यालयमा अंग्रेजी र दर्शनशास्त्र पढेका थिए । ६२ वर्षीय इसिगुरोका ८ कृति प्रकाशित छन् । उनका किताब ४० भन्दा बढी भाषामा अनुवादित छन् । तीमध्ये द रिमेन्स अफ द डे र नेभर लेट मी गो विश्वचर्चित छन् । १९८९ मा प्रकाशित द रिमेन्स अफ द डे ले बुकर पुरस्कार पाएको थियो । इसिगुरोले सन् १९८० को दशकमा प्रकाशित अ पेल भ्यु अफ द हिल्स र द रिमेन्स अफ द डे कृतिका कारण विश्वव्यापी चर्चा पाएका थिए । आफूलाई प्राप्त २४० प्रस्तावबाट इसिगुरो छानिएको पुरस्कार समितिले जनाएको छ ।"
४४ वर्षपछि फर्कियो सदरमुकाम,"राजाको घोषणा राजपत्रमा छापिसकेकाले केही दिनका लागि मात्रै भए पनि सदरमुकाम सार्ने र पछि फेरि फिर्ता गर्ने वचन दिएर तत्कालीन अञ्चलाधीश लक्ष्मीराजभक्त नेपालीले स्थानीयसँग आग्रह गरेका थिए । सोही सर्तनामालाई आधार बनाएर पूर्वी क्षेत्रका सर्वसाधारणले सदरमुकाम फर्काउने प्रयास नगरेका पनि होइनन् । साता दिनपछि फिर्ता माग्न गएका उनीहरू तत्कालीन प्रहरीले गोली चलाएपछि फर्केका थिए । झन्डै १६ हजारको हाराहारीका सर्वसाधारण सदरमुकाम फर्काउन मुसीकोट खलंगा पुगेपछि प्रहरीले निषेधाज्ञा जारी गरेको थियो । निषेधाज्ञा तोडिएपछि प्रहरीले चलाएको गोली लागेर रुकुमकोट टाकुराका २५ वर्षीय मनबहादुर थापाको मृत्यु भएको थियो भने अन्य थुप्रै घाइते भए । सोही प्रकरणमा १८ जनालाई राजकाज मुद्दा लगाएर एक वर्षसम्म जेलमा राखिएको थियो । बिहीबारदेखि नै अधिकांश कार्यालयले रुकुमकोटबाट सेवा सुरु गरेका छन् । पश्चिम रुकुममै कार्यालय स्थापना गरिएको जिल्ला समन्वय समिति र यसअघि इलाका प्रशासन कार्यालयको काम पनि रुकुमकोटबाट थालिएको छ । साविकको इलाका प्रहरी कार्यालय पनि बिहीबारदेखि जिल्ला प्रहरीमा रूपान्तरण भएको छ । राष्ट्रिय अनुसन्धान कार्यालय पनि स्थापना भएको छ । मालपोत र नापी कार्यालय यसअघि नै रुकुमकोटमा सञ्चालन भइसकेका छन् । अब जिल्ला अदालत, सरकारी वकिलको कार्यालय र कोष तथा लेखा नियन्त्रकको कार्यालय स्थापना भए जिल्लाले करिब सबै कार्यालय पाउने प्रमुख जिल्ला अधिकारी भूपेन्द्र सापकोटाले बताए । सिस्ने गाउँपालिकाका नन्दराम लामिछानेले पूर्वी क्षेत्रले छुट्टै जिल्ला पाउनु र रुकुमकोटमा सबै कार्यालयले सेवा दिन थालेकामा खुसी लागेको बताए ।"
"साढे ९ करोडको भ्रष्टाचार आरोप, ७४ लाख बचतको फैसला",लामा माओवादी केन्द्रका अध्यक्ष पुष्पकमल दाहालनिकट सांसद हुन् । विवादित पृष्ठभूमिका उनी यसअघि २०५८ पुसमा गुम्बा विकास समितिका अध्यक्ष थिए । त्यसपछि उनी माओवादी सिफारिसमा व्यवस्थापिका संसद् सदस्य थिए । उनीमाथि दोहोरो नागरिकता लिएको आरोप थियो । विवादित बनेपछि एमाले नेता झलनाथ खनालको प्रधानमन्त्रित्व कालमा अर्थ राज्यमन्त्री बनेका उनी पदबाट हटाइएका थिए । त्यसपछि उनीमाथि छानबिनका लागि सरकारले एक आयोग नै गठन गरेको थियो । अख्तियारले २०५८ सालदेखि २०७२ पुस मसान्तसम्म लामाको सम्पत्ति छानबिन गरेको थियो । लामा २०५८ सालदेखि दुईपटक गुम्बा विकास समितिको अध्यक्ष बनेका थिए । संघीय मामिला तथा स्थानीय विकासमन्त्रीले गर्ने राजनीतिक नियुक्तिमा उनले लगातार दुई कार्यकाल काम गरे । २०६२ सालमा उनको दोस्रो कार्यकाल पूरा भयो । त्यसको केही समयपछि नै उनी २०६२६३ को पुन:स्थापित संसद्बाट रूपान्तरित व्यवस्थापिका संसद्मा माओवादी सिफारिसमा सांसद थिए । त्यसपछि उनी अख्तियारले तीन पटक सार्वजनिक अवस्थामा रहेका बखत उनले गरेको आर्जनको छानबिन गरेको थियो । उनीमाथि दोहोरो नागरिकता लिएको आरोप थियो । विवादित बनेपछि एमाले नेता झलनाथ खनालको प्रधानमन्त्रित्व कालमा अर्थ राज्यमन्त्री बनेका उनी पदबाट हटाइएका थिए । त्यसपछि उनीमाथि छानबिनका लागि सरकारले एक आयोग नै गठन गरेको थियो । विशेष अदालतबाट सफाइ पाएपछि २०७३ कार्तिकदेखि उनको सांसद पद निलम्बनबाट फुकुवा भएको छ ।
चुनावी तालमेल मिलाउन गृहकार्य,"अर्थमन्त्री ज्ञानेन्द्रबहादुर कार्कीले मन्त्रिपरिषद् पुनर्गठन गर्ने विषय छलफलमा नआएको बताएका छन् । प्रधानमन्त्री देउवाले माओवादी केन्द्रका मन्त्रीहरूलाई हटाएर लोकतान्त्रिक गठबन्धनमा आउन लागेका दललाई सरकारमा ल्याउने तयारी गरिरहेको भन्ने हल्लामा कुनै सत्यता नभएको कार्कीले दाबी गरे । कार्यसम्पादन समितिको बैठकमा समेत यस विषयले प्रवेश पाएको छैन, कार्कीले भने, अहिले मन्त्रिपरिषद् पुर्नगठन गर्ने छलफल होइन, तोकिएको समयमा यही सरकारले चुनाव गराउने विषय मात्रै उठेको छ ।"
वाम गठबन्धनले ३ दिनभित्र क्षेत्र बाँडफाँड गर्ने,"काठमाडौं वाम गठबन्धनले एमाले, माओवादी केन्द्र र नयाँ शक्तिबीच प्रतिनिधिसभा र प्रदेशसभाका प्रत्यक्षतर्फका क्षेत्र ३ दिनभित्र बाँडफाँड गर्ने भएका छन् ।क्षेत्र र उम्मेदवार चयनसम्बन्धी कार्यदलको बिहीबार बसेको बैठकमा तीनै दलका प्रतिनिधि सहभागी थिए । अघिल्लो दिन पार्टी एकता संयोजन समितिले एमाले महासचिव ईश्वर पोखरेलको संयोजकत्वमा उक्त समिति गठन गरेको थियो । एमालेकै उपाध्यक्ष वामदेव गौतमको संयोजकत्वमा घोषणापत्र मस्यौदा कार्यदलसमेतको बैठक बसेको थियो । सबै दलले आआफ्ना विवरण राख्ने काम सुरु गरेका छन् । हामी गहन ढंगले अध्ययन गरिरहेका छौं, संयोजक पोखरेलले जानकारी दिए । दुवै कार्यदलको संयुक्त बैठक बसेको थियो । बैठकले क्षेत्र बाँडफाँड ३ दिनभित्र र घोषणापत्र ७ दिनभित्र तयार पारिसक्ने निर्णय गरेका हुन् । बैठकमा एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहालले दुवै कार्यदललाई समयमै काम गर्न आवश्यक निर्देशन दिएका थिए । प्रत्यक्षमा एमालेलाई ६० र माओवादी केन्द्रलाई ४० प्रतिशत सिट हुने गरी तालमेल भएको हो । नयाँ शक्ति र अन्य दललाई छुट्याएर बाँकी रहेका सिटमा उक्त प्रतिशतले विभाजन गर्न लागिएको हो ।"
सिरियल किलर ठगुन्ना पक्राउ,"काठमाडौं (कास) शृंखलाबद्ध व्यक्ति हत्यामा संलग्न प्रकाशसिंह ठगुन्ना पक्राउ परेका छन् । महानगरीय अपराध महाशाखाको टोलीले सिरियल किलर ठगुन्नालाई कञ्चनपुर सदरमुकाम महेन्द्रनगरबाट पक्राउ गरी बिहीबार काठमाडौं ल्याएको हो । महाशाखाका अनुसार अभियुक्त ठगुन्नामाथि व्यक्ति हत्याका कैयौं उजुरी छन् । उनीमाथि २०६४ मा काठमाडौं बत्तीसपुतली बस्ने मिश्रीमाया श्रेष्ठको हत्या अभियोग, २०६१ मा जबरजस्ती करणी गरेको मुद्दा ललितपुर जिल्ला अदालतमा चल्दै छ भने ०६४ असार १० गते गल्फकोर्समा शंकर अधिकारीलाई गोली हानेको अभियोग पनि छ । त्यस्तै, डाँकासम्बन्धी मुद्दाहरूमा पनि उनीबारे अनुसन्धान भइरहेको छ ।"
मृतकका परिवारलाई ६ करोड ७७ लाख क्षतिपूर्ति,"काठमाडौं संयुक्त अरब इमिरेट्स (यूएई) मा मृत्यु भएका ९१ जना मृतक नेपाली कामदारका परिवारले ब्लडमनीबापत २२ लाख ५६ हजार दिराम (झन्डै ६ करोड ७७ लाख रुपैयाँ) क्षतिपूर्ति पाएका छन् । आवुधावीस्थित नेपाली दूतावासका अनुसार मृतकका परिवारले पाएको क्षतिपूर्ति सम्बन्धितले पाउने गरी परराष्ट्र मन्त्रालय पठाइएको छ । परराष्ट्रले सम्बन्धित जिल्ला प्रशासन कार्यालयमार्फत क्षतिपूर्ति रकम वितरण गर्नेछ । क्षतिपूर्ति पाउनेमा पाँच वर्षअघि मृत्यु भएकासमेत रहेका छन् ।क्षतिपूर्ति पाउनेमा सडक र कार्यस्थल दुर्घटनामा मृत्यु भएका कामदारका परिवार बढी छन् । हृदयाघात वा सुतेको सुत्यै हुने कामदारले क्षतिपूर्ति पाएका छैनन् । कामदारको २४ घण्टे बिमा नहुँदा कार्यस्थलभन्दा बाहिर मृत्यु भएका कामदारका परिवार क्षतिपूर्तिबाट वञ्चित छन् । ९१ जनामध्ये १७ जना मृतकका परिवारले बिमाको रकम अझै पाएका छैनन् । उनीहरूको मुद्दा अदालतमा चलिरहेको छ, दूतावासका प्रवक्ता कृष्ण अर्यालले कान्तिपुरलाई भने, केही क्षतिपूर्ति कम्पनीले सजिलै दूतावासलाई बुझाएका छन् । केही अदालतमा मुद्दा लडेर पाएको हो । क्षतिपूर्ति दिलाउन दूतावासले १४ हजार दिराम (४ लाख २० हजार) कानुनी सेवाको खर्च गरेको छ । यो मृतकले पाउने क्षतिपूर्तिबाट दिइएको हो । २ लाख दिरामसम्म क्षतिपूर्ति पाउनेमा उत्तमकुमार राई, मुरली खड्का, सुशीलप्रसाद मैनाली, लोकबहादुर धामी, देवेन्द्र खड्का, मुनामाया थापा, आशाराम चौधरीलगायतका परिवार छन् ।तनहुँका पवन कुनार, स्याङ्जाका दुर्गा न्यौपाने, बर्दियाका राधेश्याम थारू, झापाका अनिल सुब्बा लिम्बू, मोरङका दिलीप चम्लागाईं, पाल्पाका माधव गैरे, पाल्पाकै तेजबहादुर दर्जी, इलामका प्रकाश गुरुङ, दाङका पुरणबहादुर मगर, मकवानपुरकी लक्ष्मीमाया श्रेष्ठ, नुवाकोटका वासुदेव लामिछाने, चितवनका कृष्णप्रसाद भुसाललगायत कामदारका परिवारलाई क्षतिपूर्ति दिलाउन पहल भइरहेको जानकारी अर्यालले दिए ।"
गाडीको ठक्करले मृत्यु,दमक भारतीय पिकअप गाडीको ठक्करबाट बिहीबार बिहान कमल गाउँपालिका५ का ४५ वर्षीय खेम चौलागार्इंको मृत्यु भएको छ । मर्निङ वाकमा हिँडेका चौलागार्इंलाई बिहान ४ बजे पूर्वपश्चिम राजमार्गअन्तर्गत कमल५ स्थित सावित्रा चोकमा एसके०१जे १७७० नम्बरको पिकअप गाडीले ठक्कर दिएको थियो । पिकअपको ठक्करबाट गम्भीर घाइते बनेका चौलागाईंको उपचारका लागि दमकस्थित लाइफ लाइन अस्पतालमा पुर्याउनासाथ मृत्यु भएको इलाका प्रहरी कार्यालय दमकका प्रहरी नायब उपरीक्षक दीपक गिरीले जानकारी दिए । ठक्कर दिएर फरार भएको पिकअपलाई इलाका प्रहरी कार्यालय बिर्तामोडले नियन्त्रणमा लिएको डीएसपी गिरीले बताए ।
आँखाका रोगी बढे,"काठमाडौं राति सुतिरहेका बेला बत्तीमा झ्याम्मिने सेतो पुतली गालामा खसेपछि पोखराका रोजन सुनारको आँखा एकैछिनमा रातो भयो । हल्का रातोबाट सुरु भएको समस्या सुनिने, हेर्नै नसक्ने भएपछि ४६ दिने शिशु रोजनलाई पोखरा आँखा अस्पताल पुर्याइयो । त्यहाँ उपचार हुन नसकेपछि महाराजगन्जस्थित त्रिवि शिक्षण अस्पताल (टिचिङ) को बीपी कोइराला नेत्र रोग अध्ययन केन्द्रमा ल्याइएको हो । परीक्षणबाट थाहा भयो, उनलाई सिजनल हाइपरएक्युट पनुभिआइटिस (सापु) भएको रहेछ । सापु हालसम्म नेपालमा मात्र देखिने एक प्रकारको आँखा रोग हो । नेत्र रोग अध्ययन केन्द्रकी विशेषज्ञ रञ्जु खरेल सिटौलाका अनुसार सापु नेपालका केही पहाडी र हिमाली जिल्लामा मात्र देखिने एक प्रकारको नसर्ने रोग हो । यो एक प्रकारको सेतो पुतलीका कारण हुने भए पनि वास्तविक कारण अझै पत्ता लगाउन नसकिएको उनले बताइन् । नेपालमा यो रोगबारे विभिन्न अध्ययन, अनुसन्धान भइरहेको केन्द्रका निर्देशक डा आनन्दकुमार शर्माले बताए ।नेपालबाहेक अन्य कुनै पनि देशमा यो रोग नदेखिएको विशेषज्ञहरू बताउँछन् । ४२ वर्षअघि यो रोग पोखरामा भेटिएको थियो । सुरुमा यसलाई आँखा पाक्ने रोग भनेर चिनिन्थ्यो, पछि डा मदन उपाध्यायले सापु नाम दिए, डा खरेलले भनिन् । हरेक दुई वर्षमा पहाडी भेगका सेतो पुतलीले बालबालिकालाई बढी आक्रमण गर्ने गरेको डा उपाध्यायले बताए । हालसम्म यो रोगबाट प्रभावित बिरामीमध्ये ६० प्रतिशत बालबालिका देखिएका छन् । प्रारम्भिक अध्ययनबाट रोगका कारण सेतो पुतली हो भन्ने लागेको छ, प्रमाणित भने भइसकेको छैन, डा उपाध्यायले भने, आएका बिरामीसँग कुराकानी गर्दा सबैले सेतो पुतलीको सम्पर्क बताएका थिए, जाँच गर्दा आँखामा सेतो पुतलीका रौं पनि भेटियो । हरेक दुई वर्षको अन्तरालमा वर्षायाम रोकिएपछि यो रोग लाग्ने मौसम सुरु हुन्छ । केन्द्रमा रोग लिएर आउने बिरामीको आउने क्रम बढ्न थालेको छ । यस वर्ष पनि १५ दिनदेखि यसका बिरामी भर्ना भएका छन् । हालसम्म १० बिरामी उपचारका लागि आएको केन्द्रले जनाएको छ । बिरामी अझै बढ्ने केन्द्रका चिकित्सकको अनुमान छ । कुल बिरामीमध्ये अधिकांश ५ वर्षमुनिका रहेको डा खरेलले बताइन् । यसबारे मानिसमा चेतना नभएकाले अधिकांश बिरामी ढिलो गरी अस्पताल आउने गरेको उनले बताइन् । सापुले आँखामा हुने भित्री पत्रलाई असर गर्छ । पुतली सम्पर्कमा आएसँगै आँखामा पिप जम्दै जाने भएकाले आँखाको पर्दा च्यातिने गर्छ । समयमा उपचार भएन भने यसले आँखालाई सुकाउँदै लैजान्छ, उनले भनिन्, आँखाको बनोट त बिग्रन्छ नै, दृष्टि गुम्ने खतरा पनि उत्तिकै हुन्छ ।आँखा रातो हुनु, भित्री भागमा पिप भरिनु, छोटो समयमा ज्योति कम हुँदै जानु, पाकेजस्तो देखिनु सापुका लक्षण हुन् । यस्ता लक्षण देखिनासाथ जतिसक्दो चाँडो नजिकको आँखा अस्पताल वा उपचार केन्द्रमा पुग्नुपर्ने विशेषज्ञहरूले सुझाएका छन् ।"
राष्ट्रपतिद्वारा नवदुर्गामा पूजाअर्चना,"भक्तपुर राष्ट्रपति विद्यादेवी भण्डारीले भक्तपुरको प्रसिद्ध नवदुर्गा मन्दिरमा पूजाअर्चना गरेकी छन् । बडादसैंको अन्तिम दिन कोजाग्रत पूर्णिमामा राष्ट्रप्रमुखका हैसियतमा भण्डारीले पूजा गरी प्रसाद ग्रहण गरेकी हुन् । प्रत्येक वर्ष बडादसैंको अन्तिम दिन राष्ट्रप्रमुखले पूजा गरी प्रसाद लिने प्रचलन छ । प्रसाद ग्रहण गरेपछि राष्ट्रपति भण्डारीले नवदुर्गाका पुजारी, नाइके तथा देवगणलाई जनही पाँच सय पाँचका दरले दक्षिणा प्रदान गरेकी थिइन् । नवदुर्गा देवगणहरूले भने आफूहरूको अवस्था ज्यादै नाजुक भएको र जात्रा पर्व चलाउन कठिन भएको भन्दै सरकारले उचित रकमको व्यवस्था गर्नुपर्ने राष्ट्रपतिसमक्ष माग गरेका छन् । देवगणको गुनासोपछि राष्ट्रपतिले समस्याको विवरण लिई शीतलनिवास आउन आग्रह गरेको नवदुर्गा जात्रा व्यवस्थापन समितिका सचिव रत्नमान वनमालाले बताए ।आठ वर्षको बालकदेखि जीवनभर संस्कृति बचाउमा लागेका वनमाला समुदायलाई सम्बन्धित निकायले बेवास्ता गरेको भन्दै देवगणले संस्कृति बचाउन धौधौ परेको गुनासो गरेका छन् । नवदुर्गा जात्रा सञ्चालनका लागि वर्षमा करिब १७ लाख खर्च हुने तर कतैबाट सहयोग नपाउँदा जात्रा संकटमा परेको वनमालाले बताए । ०४६ अघि तलेजु भवानीका मूल पुजारीले तलेजु, नवदुर्गा र जीवित देवी एकान्त कुमारीको प्रसाद राष्ट्रप्रमुखसमक्ष पठाउने चलन थियो । ०४६ को राजनीतिक परिर्वतनपछि राष्ट्रप्रमुखका रूपमा राजाले पूजाअर्चना गरी प्रसाद ग्रहण गर्ने गरेको तलेजुका मूल पुजारी नरेन्द्रप्रसाद जोशीले बताए । गणतन्त्र स्थापनापछि नवदुर्गा भवानीको पूजाअर्चना तथा प्रसाद ग्रहण राष्ट्रपतिले गर्दै आएका छन् ।"
बुट्टा भरेर आम्दानी,"बागलुङ दैनिक १०१५ महिलालाई सीप सिकाउने र अर्डरअनुसार लुगामा सितारा भर्ने दैनिकीबाट बानपा ३ की यमुना थापाले राम्रै आम्दानी गर्न थालेकी छन् । उनले यो पेसा सुरु गरेको ५ वर्ष भयो । पच्छ्यौरा, ब्लाउज, कुर्तालगायत कपडामा उनले सितारा भर्ने काम गर्छिन् । उनीसँग यस्तो सीप सिकेकाहरू अधिकांशले घरै बसेर काम गरी आयआर्जन गरिरहेका छन् । केही महिला प्रशिक्षक बनेर गाउँगाउँ पुग्न थाले । फुर्सदको समयलाई उपयोग गरेर पनि राम्रै आम्दानी भएको छ, उनले भनिन्, दिउँसोमात्रै काम गर्दा पनि एउटा पच्छ्यौरा बनाउन दुई दिन लाग्छ । लुगामा सितारा भरेर बेच्दा घर खर्च राम्रैगरी जुटेको उनले बताइन् । आफ्नै पेसा गरिखाँदा पनि यसले समाजमा चिनिने मौका मिल्दो रहेछ, उनले भनिन्, बदलिएको फेसनको जमानामा महिलाले घरै बसेर गर्ने कामलाई चिन्दा पनि आयआर्जन राम्रो हुन्छ । सुरुसुरुमा उनलाई यो काम कति लामो समयसम्म गरिएला भन्ने लाग्थ्यो । दुई वर्षयता दुइटा सटर लिएर व्यापार विस्तार गरेकी छन् । घर खर्च र आफ्ना लागि श्रीमानका अगाडि हात फैलाउन परेन भने महिलामा आत्मविश्वास त्यसै बढ्ने रहेछ, उनले भनिन्, घरव्यवहार धानेर आफूले सिकेको सीपअनुसार पेसा गर्न परिवारको पनि साथ हुँदा आत्मविश्वास दोब्बर हुन्छ ।आफ्नो कमाइले बचत गर्न पनि सफल भएको उनले बताइन् । उनीकहाँ महिला बुटिक र हाते कढाइ भर्ने सिक्न प्रशस्त आउँछन् । महिलाले प्राय: बुट्टा भरेका लुगा मन पराउँछन्, उनले भनिन्, चाडपर्व, विवाहको समय व्यापार बढ्छ । तीन सय रुपैयाँको पच्छ्यौरामा दुई दिन लगाएर सितारा भरेपछि १५ सयदेखि २ हजारसम्ममा बिक्री हुने गरेको छ । लघुउद्यमी समूह संघले तालिम दिएपछि आफ्नै व्यवसाय थालेका थापासहित सदरमुकाममा दर्जनभन्दा बढी छन् । विभिन्न समयमा हुने तालिममका क्रममा चलनचल्तीका लुगाका डिजाइनबारे बुझेर उनले त्यस्तै काम गर्छिन् । सुरुमा अर्डर गर्न आउनेसँग पनि डराउँथे, अहिले व्यवसायको प्रचार गर्न ठाउँठाउँ पुग्न सक्ने भएँ, उनले भनिन्, सानो कामबाट पनि राम्रो कमाइ र इज्जत कमाउन सकिने बाटो बल्ल फेला पर्यो । छिमेकका महिलाले पनि उनको कमाइ देखेर सीप सिक्न थालेका छन् । रहर गर्नेलाई उनले समय मिलाएर सीप सिकाउँछिन् । घरभित्रै बसेरभन्दा काम सिकेर दुईचार रुपैयाँ कमाउन सकिने देखेर आएका हौं, रायडाँडाकी पार्वती थापाले भनिन्, सबैले बुटिक र कडाइ भरेका कपडा लगाउन खोज्ने भएकाले आम्दानी पनि गर्न सकिने आशा गरेका छौं । श्रीमानको आसमात्र गरिरहनुभन्दा घर खर्चमा सघाउन पाइने विश्वास लिएको उनले बताइन् ।"
फ्रिज बिग्रेपछि सुई राख्न समस्या,"हतुवागढी (भोजपुर) रानीवासकी १० वर्षीय मालती राईलाई छिमेकीको कुकुरले टोक्यो । अन्य ५ जना पनि त्यही कुकुरको आक्रमणमा परी एकैपटक घाइते भए । कुकुरधनीले सबैलाई घोडेटारस्थित प्राथमिक स्वास्थ्य केन्द्रमा उपचारका लागि पुर्याए । उनीहरूलाई रेबिज सुई लगाउनुपर्ने भयो ।सुई नपाएपछि गाडी रिजर्भ गरेर उनीहरूलाई ४८ किमि टाढा सदरमुकामस्थित भोजपुर अस्पताल पुर्याइयो । सुरुमा सबैलाई एकैचोटि सुई लगाइयो । त्यसपछि ३, ७, १४ र २८ दिनको फरकमा लगाउनुपर्ने हुन्छ । उनीहरूलाई सदरमुकाममै राख्दा होटल खर्च अधिक हुन्थ्यो । पटकपटक गाडी रिजर्भ गर्न झनै समस्या थियो ।अन्तमा कुकुरधनीले पटकैपिच्छे सदरमुकाम धाएर फ्रिजबाट घोडेटारसम्म सुई ल्याए । स्वास्थ्य केन्द्रका स्वास्थ्यकर्मीले सुई हानिदिए । उपचार त सफल भयो । हजारांै खर्च थपियो । यदि घोडेटारमै सुई सेवा हुन्थ्यो भने त्यति ठूलो खर्च र सदरमुकामसम्म पुर्याउन पर्दैन थियो ।जिल्लाको दक्षिणी बेल्टकै एकमात्र स्वास्थ्य केन्द्रमा अत्याधुनिक प्रविधिको सुविधा नहुँदा अत्यावश्यक सुई सेवा अभाव छ । सुई एकदमै संवेदनशील भएकाले फ्रिजमा तापक्रम सन्तुलन गरेर राख्नुपर्ने हुन्छ । स्वास्थ्य केन्द्रको फ्रिजसमेत बिग्रेर काम गर्न छाडेपछि ८ महिनायता सुई सेवा प्रवाहमा समस्या आएको डा आशिष श्रेष्ठले बताए । विद्युत् सुविधा नहुँदा उक्त फ्रिज मट्टितेलबाट चलाइएको थियो । धेरै वर्ष पुरानो तथा मेसिनमा गडबडी आएपछि तापक्रम असन्तुलन भएर फ्रिजले काम गर्न छाडेको हो ।फ्रिजले काम नगर्दा सुई स्टक राख्न सकिएको छैन, तत्कालै लगाउनुपर्ने बिरामी आउँदा साह्रै समस्या छ, उनले भने, खिया लागेको फलामले चोट लाग्दा तथा कुकुरले टोक्दा तत्कालै लगाउनलाई सुई पाइन्न । यसकारण बिरामीहरू हजारौं खर्चेर सदरमुकाम तथा तराईका सुविधा सम्पन्न अस्पताल पुग्नुपर्ने बाध्यता छ । ८ वर्षयता धनकुटा हुँदै सडक सञ्जालमा जोडिएको भए पनि कच्ची भएका कारण यातायात महिनौं ठप्प हुँदा बिरामी थप प्रभावित छन् । गाउँका विपन्न वर्गका बिरामीले समयमा उपचार नपाएर अकालमै ज्यान गुमाउने गरेका छन् । बीसीजी, डीपीटी, दादुरा, पोलियो, जापानिज इन्सेफलाइटिस, टीटी (धनुष्टंकार), रेबिज सुई तथा ल्याबका केमिकल जुनसुकै बेला आवश्यक पर्छन् । जति आवश्यक छन्, लामो समयसम्म स्टक राख्न तथा प्रयोगमा ल्याउन उति नै जटिल छ । खोपका सुई ल्याएको भोलिपल्टै गाउँमा लगेर वितरण गरिन्छन् ।तर टीटी, रेबिज र ल्याबका केमिकल लाई लामो समयसम्म टिकाएर राख्ने व्यवस्था छैन । बिग्रन नदिन फ्रिज अनिवार्य हुन्छ । काम गर्नै छाडेपछि स्टोर गरेर राख्न असम्भव छ ।सुई नपाउँदा साविकका रानीबास, होम्ताङ, खैराङ, सिन्द्राङ, हसनपुर, पात्लेपानी, पाँचा, पावला, दुम्माना, बालंखालगायत १४ गाविसका बिरामीको उपचार जोखिमपूर्ण छ । जिल्ला स्वास्थ्यमा फ्रिजको समस्याबारे पटकपटक ध्यानाकर्षण गराए पनि सुनुवाइ भएको छैन । घोडेटारबजार हतुवागढी, आमचोक, पौवादुङ्मा र रामप्रसाद राई गाउँपालिकामा पर्ने साविकका डेढ दर्जन गाविसको मुख्य व्यापारिक तथा प्रशासनिक केन्द्र मानिए पनि दिगो विकासमा ध्यान नदिँदा यहाँको स्वास्थ्य सेवामा गम्भीर असर परेको स्थानीय तथा स्वास्थ्यकर्मीको गुनासो छ । स्रोतसाधन नहुँदा स्वास्थ्य सेवा प्रवाह चुनौतीपूर्ण बनेको स्वास्थ्यकर्मीले बताए ।"
सरकारी नीतिको विरोध,"रोल्पा (कास) बिरामी जाँच्न पाउनुपर्ने माग गर्दै जिल्लाका सीएमएहरूले सरकारले ल्याएको नयाँ नीति आफूहरूविरुद्ध भएकाले सच्याउन ध्यानाकर्षण गराएका छन् । विभिन्न सरोकारवालाहसँग अन्तक्र्रिया गर्दै सीएमएहरूले गाउँका बिरामीलाई सेवा पुर्याएको प्रति अवमूल्यांकन गरिएकोमा खेद व्यक्त गरेका हुन् । लिबाङमा बिहीबार भएको अन्तक्र्रियामा सरोकारवालाले समेत सीएमएहरूले राखेको माग जायज रहेको दाबी गरेका छन् । जनप्रतिनिधिले समेत गाउँमा सीएमएले स्वास्थ्य क्षेत्रमा निरन्तर सेवा प्रवाह गरेकोप्रति सरकारले उचित मूल्यांकन नगरेको बताए । रोल्पा नगरपालिका प्रमुख पूर्ण केसीले दुर्गम क्षेत्रमा निम्न तहका स्वास्थ्यकर्मीले सर्वसाधारणलाई स्वास्थ्य सेवा पुर्याएको जानकारी गराए । सीएमएहरूले जनताको स्वास्थ्यमा राम्रो योगदान गरेका छन्, उनले भने, उनीहरूको उक्त अभियानप्रति जनप्रतिनिधि एवं दलका नेताहरूले साथ दिनुपर्छ ।सरकारले स्थानीय तह गठनसँगै सञ्चालन प्रक्रियामा सीएमएले बिरामी जाँच्न, औषधि वितरण गर्न तथा रोग पहिचान गर्न रोक लगाउने नीति अघि सारेको भन्दै मुलुकभर विरोध गरिएको छ । सीएमए संघ जिल्ला अध्यक्ष डिल्ली आचार्यले सीपअनुसार काम गर्न सरकारले स्वास्थ्यकर्मीमाथि रोक लगाउन नहुने तर्क गरे । खर्च गरेर सीएमए पढेर स्वास्थ्य क्षेत्रमा सहयोग गर्न गाउँगाउँ खटिएकाविरुद्ध सरकारले ल्याएको नीति नसच्याएसम्म आन्दोलन नरोकिने उनको भनाइ थियो ।उनका अनुसार सरकारले उक्त नीति ल्याएपछि दुर्गम गाउँमा रहेका औषधि पसल बन्दसमेत गरिएको छ । कतिपय सीएमएले सञ्चालन गरेको औषधि पसल बन्द गराएर औषधिसमेत जफत गरिएको छ, सीएमए संघका अध्यक्ष आचार्यले भने, त्यसैका विरुद्धमा हामी आन्दोलित भएका हौं । जिल्लामा हाल करिब १ सय सीएमए क्रियाशील छन् । संघ आवद्धमध्ये अधिकांशले गाउँमा औषधि पसल सञ्चालन र बिरामी जाँच्नुका साथै रोग पहिचानसमेत गर्दै आएका छन् । सरकारले दुर्गम गाउँमा विशेषज्ञ चिकित्सक व्यवस्था गर्न नसकेकाले ती ठाउँमा सीएमएहरूले नै बिरामीलाई सेवा प्रदान गरिरहेकाले सरकारको नीति लागू भए गाउँलेमाथि अन्याय हुने उनले दाबी गरेका छन् ।"
सडक सञ्चालन भएन,"दार्चुला (कास) वर्षात्मा अवरुद्ध जिल्लाका ग्रामीण सडक अझै सञ्चालनमा आएका छैनन् । जिल्लाका करिब आधा दर्जन सडक सञ्चालन नहुँदा स्थानीयले आवतजावतमा समस्या खेप्नुपरेको छ ।गोकुलेश्वरदेथलादल्लेख, लटिनाथपारिबगड, बङ्गाबगडदल्लेख, तिंकर सडकको खलंगागरमोरा र गोकुलेश्वरलटिनाथ सडक बेलाबेला अवरुद्ध हुने गरेका छन् । यी सबै कच्ची भएकाले वर्षात्मा सधैं अवरुद्ध हुने र सुख्खायाममा मात्र चल्ने गर्छन् । सदरमुकाम जोड्ने योजनाअन्तर्गतका अधिकांश ग्रामीण सडक निर्माणाधीन छन् । अपीहिमाल, व्यास र लेकम गाउँपालिका अझै सडक सञ्जालमा जोडिएका छैनन् । जिल्लाको मुख्य मोटरमार्ग महाकाली लोकमार्ग पनि पहिरोका कारण समयसमयमा अवरुद्ध हुने गरेको छ । सडक सञ्जालमा जोडिएका स्थानीय तहमा पनि विभिन्न समयमा अवरुद्ध हुँदा समस्या रहेको यातायात व्यवसायीले बताए ।"
ज्येष्ठ नागरिक सम्मान,लमजुङ (कास) दोर्दी गाउँपालिका दुवारगाउँका ज्येष्ठ नागरिकलाई बिहीबार सम्मान गरिएको छ । कार्यक्रममा ८४ वर्षमाथिका ७ वृद्ध र २ वृद्धालाई क्रिष्टा टीद्वारा सञ्चालित लमजुङ टीका सञ्चालक ओमलाल गुरुङले सम्मान गरेका हुन् ।
बसको ठक्करले मृत्यु,बागलुङ (कास) निसिखोलाबाट बुर्तिबाङ आइरहेको ना४ख ९२०९ नम्बरको बसले ढोरपाटन२ पाखुटेमा बिहीबार ठक्कर दिँदा घाइते एक वृद्धाको उपचारका लागि लैजाँदै गर्दा मृत्यु भएको छ । निसिखोला१ हर्पेकी ७० वर्षीया सुनमती कामीको मृत्यु भएको प्रहरीले जनाएको छ ।
सालिक झिकियो,पोखरा (कास) सडक विस्तारका लागि महानगरको अमरसिंह चोकस्थित अमरसिंहको सालिक बिहीबार झिकिएको छ । टोल सुधार समिति अध्यक्ष रहिमुल्ला मियाँको नेतृत्वमा झिकिएको सालिक सुरक्षित राखिएको प्रहरीले जनाएको छ ।
वाल्मीकि जयन्ती मनाइयो,"भक्तपुर (कास) रामायण रचयिता आदि महाकवि महर्षि वाल्मीकि जन्मजयन्ती मनाइएको छ । भारद्वाज संस्कृति संवद्र्धन केन्द्र, हनुमानघाट सामाजिक सेवा समिति र उद्योग वाणिज्य संघले गरेको कार्यक्रममा विज्ञहरूले वाल्मीकिले रामायण लेखनको अन्त्य भक्तपुरको हनुमानघाटमा भएको दाबी गरेका छन् । यसअघि वाल्मीकिले नवलपरासी र चितवनको समसार नदीमा बसेर रामायण लेखेको भनिए पनि रामायण लेखन अन्त्य भक्तपुरको हनुमानघाटमा गरेको संस्कृति तथा इतिहासविदको भनाइ छ । कार्यक्रममा इतिहासकार प्राज्ञ ज्ञानमणि नेपालले भक्तपुरको हनुमान घाटमा रहेको वाल्मिकेश्वर महादेव क्षेत्रको अध्ययन अनुसन्धान गरी वाल्मिकीको यथार्थ तथ्यलाई सार्वजनिक गर्नुपर्ने बताए । इतिहासविद् प्रा पुरुषोत्तमलोचन श्रेष्ठले धार्मिक, पौराणिक, इतिहासलाई एकीकृत गरी यसबारे अध्ययन, अनुसन्धान गर्नुपर्ने औंल्याए । श्रेष्ठले वाल्मीकि रामभक्त हनुमानको सहयोगमा ३५ सय वर्षघि भक्तपुरको हनुमानघाट आएको प्रमाण रहेको दाबी गरे ।कार्यक्रममा संस्कृतिकर्मी एवं इतिहासविद् सुरेन्द्र केसी, प्रा ऋषिराज पोखरेल, प्रा विष्णुराज आत्रेय, प्रा शास्त्रदत्त पन्त, ओम धौभडेल, चैतन्यराज देवकोटा, रामबहादुर प्रजापतिलगायतले विश्वका आदि महाकवि महर्षि वाल्मीकिले रामायण लेखन पूरा गरेको हनुमान घाटस्थल एवं वाल्मिकेश्वर महादेव मन्दिर स्थापना गरेको बताए ।"
सिफारिसको चाङ बोकेर राजधानी,"कांग्रेसले उम्मेदवार सिफारिसमा पारेका पूर्वउद्योग राज्यमन्त्री सुवर्ण ज्वारचन र पूर्वसभापति चन्द्रबहादुर केसीले पदीय दायित्व पूरा नगरेको भन्दै केन्द्रीय समितिको ध्यानाकर्षण गराउने निर्णयसमेत गरेको छ । केसी प्रतिनिधिसभाका लागि क्षेत्र २ बाट र ज्वारचन समानुपातिक सूचीमा सिफारिसमा परेका छन् । पार्टीको बुधबार दिनभर चलेको जिल्ला समिति बैठकमा दुवै नेताबारे बहस भएको थियो । दिनभरको बहसपछि कारबाही गर्ने निर्णय भएको हो, एक जिल्ला सदस्यले भने, दुवैले स्थानीय तहको निर्वाचनमा अन्तर्घात गरेको पार्टीको ठहर छ ।सभापति श्रेष्ठले लामो बहस र छलफलपछि उम्मेदवारको सिफारिससँगै केसीको हकमा पदीय दायित्व पूरा नगरेको र ज्वारचनको हकमा पार्टीको सल्लाह सुझावमा अटेर गरेकाले केन्द्रीय समितिको ध्यानाकर्षण गराउने निर्णय भएको बताए ।"
केन्द्र धाउँदै नेताकार्यकर्ता,"स्थानीयस्तरमा सहमति नजुटेपछि दार्चुला कांग्रेसले सबै आकांक्षीको नाम केन्द्रमा सिफारिस गरेको छ । प्रतिनिधिसभाका लागि १ र प्रदेश सभाका लागि २ क्षेत्र रहेको जिल्लामा कांग्रेसका २८ आकांक्षी देखिएका छन् । जिल्ला कार्यसमितिले उम्मेदवारको टुंगो लगाउन नसकेपछि आकांक्षीको नामावली केन्द्रीय समितिमा पठाएको जिल्ला सचिव गोबर्धन कोलीले बताए । प्रतिनिधिसभाका लागि प्रत्यक्षतर्फ केन्द्रीय सदस्य दिलेन्द्रप्रसाद बडू र नेता गौरीशंकर गिरिको नाम सिफारिस गरिएको छ । प्रतिनिधिसभामा समानुपातिक खुलातर्फ विक्रमसिंह धामी र पूर्वसभापति महादेव बडू सिफारिसमा परेका छन् । समानुपातिक समावेशीमा जनजातितर्फ सभापति ललितसिंह बोहरा र दलिततर्फ जयराम टमटाको नाम सिफारिस गरिएको छ । प्रदेश सभामा प्रत्यक्षका लागि क्षेत्र नं १ बाट सभापति ललितसिंह बोहरा, मदन गिरि, दानसिंह तिंकरी, हरकसिंह विष्ट, नन्दा बम, धीरेन्द्र साउद, चन्द्रसिंह सामन्त, गणेश राज भट्ट, पदमराज पन्त, गोकर्णबहादुर चन्द, नरेन्द्रसिंह धामी, सुरेन्द्रप्रसाद अवस्थी, कृष्णप्रसाद भट्ट, दुर्गादत्त भट्ट र वासुदेव बडू गरी १५ जना आकांक्षी छन् । प्रदेश सभा समानुपातिकमा महादेव बडू (कश्यप), मानसिंह बोहरा, जयदेव जोशी, कृष्णप्रसाद भट्ट, गजेन्द्रसिंह कार्की र राजेन्द्रप्रसाद बडू छन् । प्रदेश सभा समानुपातिक समावेशी महिलामा नन्दा बम, संगीता चन्द, शान्ति बम, राजु अवस्थी र द्रोपती चैसिर छन् । जनजातितर्फ दानसिंह तिंकरी, सन्तोषकुमार सिंह ऐतवाल, वासुदेवसिंह ऐतवाल र यशोदा तिंकरीको नाम सिफारिस गरिएको छ । क्षेत्र नंं २ बाट प्रदेश सभाका लागि जगदीशबहादुर पाल, मानसिंह बुढाथोकी, विक्रमसिंह धामी र रामदत्त जोशी र समानुपातिकतर्फ खुलामा शम्भुप्रसाद जोशी, केशवबहादुर सिंह, मोहनसिंह साउद र रामदत्त जोशी तथा महिलाका लागि देवकी बोहरा (ठेकरे) को नाम सिफारिस गरिएको छ ।"
उम्मेदवार छान्ने चटारो,"ताप्लेजुङमा कांग्रेसले दुई निर्वाचन क्षेत्र र केन्द्रका लागि ११ जनाको नाम सिफारिस गरेको छ । प्रदेश नम्बर १ का लागि प्रत्यक्षतर्फ लीलादेवी बोखिम, गजेन्द्र तुम्याहाङ र युवराज गुरुङको नाम सिफारिस भएको छ । २ मा दीपेन्द्र सेन्दाङको मात्रै नाम सिफारिस गरिएको छ । केन्द्रका लागि केशवप्रसाद दाहाल, गोपाल गुरुङ, छविरमण गुरुङ र मीना गुरुङको नाम पठाइएको छ । समानुपातिकतर्फ प्रतापप्रकाश हाङगाम, तिलप्रसाद सुब्बा, भारती गुरुङको नाम सिफारिस गरेको सचिव छविरमण गुरुङले बताए । एमाले र माओवादी केन्द्रले भने तालमेल घोषणापछि सिफारिस स्थगित गरेका छन् ।"
चुनावमै हुनुपर्छ अर्जुनदृष्टि,"मुलुक महत्त्वपूर्ण घडीमा गुज्रिरहेका बेला देखापरेको राजनीतिक ध्रुवीकरणले नयाँ तरंग ल्याइदिएको छ । दुई ठूला दल नेकपा एमाले र माओवादी केन्द्रले नयाँ शक्ति पार्टीसहित वाम तालमेलको घोषणा गरेपछि संसद्को सबभन्दा ठूलो दल नेपाली कांग्रेसको अगुवाइमा अर्को बृहत् लोकतान्त्रिक गठबन्धन बनाउने तयारी भइरहेको छ । अहिले वाम र गैरवाम दुई ध्रुवमा राजनीतिक दलहरू बाँडिन थालेका छन् । ठूला दलहरूले नेतृत्व गरेको गठबन्धन बलियो बन्दै जाँदा साना राजनीतिक दलहरूले पनि प्रत्यक्ष निर्वाचन प्रणालीबाट चुनिने अवस्था सुनिश्चित गर्न कुनै न कुनै गठबन्धनमा घुस्रनुपर्ने बाध्यात्मक परिस्थिति देखिँदै गएको छ । समानुपातिक प्रणालीबाट प्रतिनिधित्व हुने सम्भावना न्यूनतम मतसीमाको प्रावधानले धेरै साना दललाई बन्द गरिसकेको छ । राजनीतिक दलहरूबीच भइरहेको यो ध्रुवीकरण अहिले चुनावी प्रयोजनका लागि नै देखिन्छ, यद्यपि यसले दीर्घकालीन प्रभाव पार्न सक्छ । दलहरूले अहिले चुनावलक्षित गठबन्धन निर्माण गरिरहेका भए पनि यसले सरकार फेरबदल र चुनावका विषयमा भने संशयसमेत पैदा गरेको छ । खासगरी माओवादी केन्द्रले सत्ता साझेदार दललाई छाडेर प्रमुख प्रतिपक्षी दलसँग तालमेल गर्दै पार्टी एकता अभियान घोषणा गरेपछि त्यस्तो संशय उत्पन्न भएको हो । माओवादीले सत्ता छाडिहालेको छैन र नयाँ चुनावी गठबन्धन बनाए पनि सत्ता गठबन्धन नटुट्ने बताउँदै आएको छ । तर उसको सरकारमा उपस्थिति अनिश्चित देखिन्छ । माओवादीको सत्तामा सहभागिताले निरन्तरता पाए पनि वा बहिर्गमन भए पनि त्यसबाट आसन्न चुनाव प्रभावित हुने अवस्था भने सिर्जना गरिनु हुँदैन किनभने आसन्न चुनाव प्रभावित भयो भने त्यो मुलुककै लागि घातक हुन्छ । प्रमुख प्रतिपक्षी दल एमालेले समेत अहिले सरकार फेर्ने पक्षमा आफूहरू नरहेको बताउँदै आएको छ । एमाले र माओवादी दुवै दल यसैमा चुनावसम्म प्रतिबद्ध हुनुपर्छ । शेरबहादुर देउवा नेतृत्वको सरकार एक किसिमले चुनावी सरकार हो । मुलुकको राष्ट्रिय कार्यसूची पनि यतिबेला चुनाव नै हो । त्यसैले प्रधानमन्त्री देउवाले आफूले गर्ने निर्णय र चाल्ने कदम तोकिएकै दिन चुनाव गराउन बल पुग्नेखालको हुनुपर्छ । व्यवस्थापिकासंसद्को आयु करिब दुई साता मात्र रहेका बेला सरकार फेरबदल गर्नेतिर कुनै दल पनि लाग्नु हुँदैन । पहिलो चरणको निर्वाचन हुने क्षेत्रमा कात्तिक ५ गते प्रत्यक्ष प्रणालीतर्फको उम्मेदवार मनोनयन दर्ता गर्ने निर्वाचन कार्यतालिका भएकाले संविधानबमोजिम अघिल्लो दिन नै यो संसद्को म्याद सकिनेछ । चुनावी आचारसंहिताका कारण प्रधानमन्त्री देउवा नयाँ मन्त्री थप्ने अवस्थामा पनि छैनन् । सरकार र राजनीतिक दलहरू निर्वाचन आयोगले एक महिना अघिबाट लागू गरेको आचारसंहिता पालनामा इमानदार बन्नुपर्छ । सबैको भूमिका निर्धारित मितिमै शान्तिपूर्ण, भयरहित, निष्पक्ष र विश्वसनीय वातावरणमा चुनाव हुने परिस्थिति तयार गर्नका लागि हुनुपर्छ । चुनाव बेलैमा सम्पन्न भएपछि मात्र विगतमा विभिन्न आन्दोलनबाट प्राप्त उपलब्धिलाई संस्थागत गरिएको संविधान कार्यान्वयन सहज बन्नेछ । संवैधानिक संक्रमण अन्त्य गर्ने क्रममा नागरिकको उल्लासपूर्ण सहभागितामा यसअघि स्थानीय तहको निर्वाचन सम्पन्न भइसकेको छ । अब मंसिर १० र २१ गतेका तोकिएका निर्वाचनका लागि राजनीतिक दलहरूको तल्लो तहका इकाइहरूबाट उम्मेदवार सिफारिस गर्ने क्रम चलिरहेको छ । त्यसले चुनावी माहोल पनि बढाउँदै लगेको छ । यी दुई चुनाव सकिएपछि लामो राजनीतिक उथलपुथलपछि जनप्रतिनिधिले निर्माण गरेको संविधान पूर्ण रूपमा कार्यान्वयनमा आउनेछ । दशक लामो राजनीतिक संक्रमण विधिवत् रूपमा टुंग्याउने गरी हुन लागेको यो चुनावतर्फै सबैको अर्जुनदृष्टि रहनुपर्छ ।"
वाम एकता : प्रचण्डको आखिरी चमत्कार,"सर्वप्रथम बुझ्नुपर्ने एउटा कुरो छ । लोकतान्त्रिक राजनीति कुनै एक दिनमा चामत्कारिक ढंगले परिणाम दिने व्यवसाय होइन । संसदीय राजनीति भाग्योदय चिठ्ठा होइन । स्वस्थानी व्रतकथाका नवराजलाई हात्तीले माला लगाइदिएको थियो । कलियुगको चौथो चरणमा यो हुँदैन । समसामयिक राजनीति लिगलिगे दौड पनि होइन । दोस्रो जनआन्दोलनको सफलतापछि प्रचण्ड ठूलो हावाहुरीसाथ राजनीतिक क्षितिजमा उदाएका थिए । त्यसैको आस प्रकाशमा माओवादी पार्टीले २०६४ सालको संविधानसभा चुनावमा अप्रत्यासित विजय प्राप्त गर्यो । पछि मधेसको पक्षमा उर्लिएको समर्थनले त्यसरी नै केही मधेसी दलहरू हौसिएका थिए । उक्त दुवै सफलतापछि आआफ्नो हैसियत र ठाउँमा उभिन पुगे । राज्य र राजनीतिभन्दा धेरै बलियो समाज र संस्कृति हुन्छ । कम्युनिस्ट एकताको तात्कालिक उल्लास र त्रासले त्यो कुरो बिर्सनु हुंँदैन । मौकाकुमौकामा नेताहरूमाथि पुष्पवृष्टि भइरहन्छ । रामराजाप्रसाद सिंह र गणेशमान सिंहमात्र होइन, प्रचण्ड र गिरिजाप्राद कोइराला पनि पुष्पवृष्टिका दाबेदार हुन्छन् । अहिले प्रचण्ड र ओलीमाथि कथित कम्युनिस्टहरूले पुष्पवृष्टि गर्नैपर्छ । उतिबेला नेपाली कांग्रेस फुट्दा प्रजातान्त्रिक पक्षका नेताहरूउपर यस्तै पुष्पवृष्टि भएको थियो । जुट्दा पनि भयो । नेताहरूका उपर जुट्दा पनि र फुट्दा पनि पुष्पवृष्टि हुन्छ । त्यो हुनैपर्छ । नत्र पुष्प व्यवसाय शिथिल हुन्छ । वृष्टिकर्ता बेरोजगार हुन्छन् । गहिरिएर हेर्नेले यस परिदृश्यबाट भ्रमित हुनु हुँदैन । व्यक्ति, व्यतित्व र दलहरू राजनीति र इतिहासको आदि र अन्त्य होइनन् । वर्ग, जाति, प्रजाति, लिंग र जातीयता समाजका प्रभावशाली वास्तविकता हुन् । राष्ट्रिय राज्यको भूअवस्थिति अर्को अकाट्य तथ्य हो । २०६४ पछि भएको २०७० सालको संविधानसभा चुनावमा नेकपा माओवादी नराम्ररी पराजित भयो । पराजयको त्यस पीडाले तिलमिलाएर प्रचण्डले चुनाव बहिष्कारसम्मको धम्की दिए । धन्न उनी सम्हालिए । थोरै मात्र सिट लिएर पनि संसदीय राजनीतिमा प्रधानमन्त्री भएर देखाउन उनी सफल भए । तर त्यो उनको व्यक्तिगत उपलब्धि थिएन । सत्ता राजनीतिमा आकण्ठ डुबेको सम्भ्रान्त वर्गको सततको बुभुक्षा थियो । त्यस बुभुक्षालाई निम्न मध्यम वर्गको हतार र हतासको चाहनाले मलजल गर्छ । त्यो परिस्थिति अझै यथावत् छ । महत्त्वाकांक्षी प्रचण्ड यसपटक फेरि ओलीका शरणमा पुगेका छन् । शरणदाता र शरणार्थीको यो नयाँ गठबन्धनको भविष्य के हुन्छ, अहिले भन्न सकिँदैन । तर प्रचण्डको यसपटकको यो शीर्षासन अथवा एवाउट टर्न ले उनको राजनीतिक विश्वसनीयतालाई आखिरीपटक मरणासन्न बनाएको छ । तर उनको पोल्टामा मात्र सारा दोषारोपण अटाउँदैन । एमाले र कांग्रेस आपैं पालोपालो उनीसँग लगनगाँठो कस्न तम्सिएका हुन् । सैद्धान्तिक आधारको कुनै आवरण र आभाससमेत छैन । अंकगणित नै सबकुछ हो भनेर हिजो शेरबहादुर र आज ओली जोसिनुभएको छ । पुर्खाको पुण्यले होला, कांग्रेस उम्किएको छ । ओलीको हौसला भोलि देखिएला ।यसपटकको चुनावको परिणाम के हुनेछ भनेर प्रचण्ड सारै आत्तिएका थिए । त्यसो हुँदा उनी विगत एक महिनादेखि हारगुहार गर्दै थिए । आगामी संसद्मा मेरो सम्मानजनक उपस्थिति हुनुपर्यो भन्न उनी कहीँ चुकेका थिएनन् । उनले यो कुरा कांग्रेस सभापति शेरबहादुर देउवालाई अनेकौंपटक भने । त्यति मात्र होइन, प्रचण्डको स्वभावअनुसार उत्तरदक्षिणसँग पनि सम्पर्क गर्न भ्याएको हुनुपर्छ । प्रचण्डको यो अत्याहट नितान्त स्वाभाविक थियो । मान्छेले जोगी बन्न राजनीति गर्दैन । प्रधानमन्त्री पदका दाबेदारले कसैले गर्दैन । प्रचण्डलाई आगामी संसद्मा त्यस्तै परे प्रधानमन्त्रीसमेत बन्न पुग्ने सिट चाहिएको छ । यसपटक उनको त्यो अभीष्ट पूरा होला त ?राजनीतिक दललाई अंग्रेजीमा पार्टी भनिन्छ । समाजको एक हिस्सा अर्थात् पार्ट भएकाले राजनीतिक दललाई पार्टी भनिएको हो । माओवादी केन्द्र अझै पनि नेपाली समाजको स्वाभाविक अंग भएको छैन । कांग्रेस र एमाले भइसकेका छन् । सशस्त्र विद्रोहको त्रास, आसमा ०६४ को चुनावमा माओवादीले धेरै सिट ल्याएको अवश्य हो । तर नेपाली समाजमा वा अन्तर्राष्ट्रिय जगत्मा पनि प्रचण्डको क्रियाकलाप अझै पनि प्रश्नवाचक रहेका छन् । यसपटकको नाटकीय फड्कोपछि प्रचण्डको बेचैनी एउटा बिसौनीमा पुग्न सक्छ । माओवादी केन्द्रले भने त्यसको ठूलो मूल्य तिर्नुपर्छ । अहिलेको यो प्रस्तावित चुनावी तालमेल सत्ताको तृष्णा मात्र हो । कम्युनिस्ट एकताको कुरा सर्वथा हास्यास्पद हो । भूमण्डलीकरणको हुरीमा आकण्ठ डुबेका मित्रहरूले यो कम्युनिस्टको नाम कति दिनसम्म भजाउन सक्लान् ? यसको अर्थ कांग्रेस वा उसले बनाउन खोजेको प्रजातान्त्रिक मोर्चा भने चोखो र चुस्त हुनेछ भन्ने होइन । प्रचण्ड र ओलीको त नाम र काममा साम्य छ, साम्यवाद छ । प्रस्तावित प्रजातान्त्रिक मोर्चाको बारेमा झन् धेरै प्रश्न उठ्न सक्छन् । प्रजातान्त्रिक मोर्चाको सिद्धान्त पनि भूमण्डलीकरणबाट नि:सृत भएको छ । कांग्रेसले बीपी कोइरालाको वैचारिक उत्तराधिकारलाई सम्झिदिएको भए यस्तो बिजोग हुने थिएन । कांग्रेसका नेताहरूले आफ्ना अर्थनीतिको तर्जुमा कर्मचारीतन्त्रका भरमा गरे । त्यो नहुँदो हो त कम्युनिस्टका नाउँमा यत्रो शक्ति एकत्र हुने थिएनन् । तर यति भएर पनि प्रजातान्त्रिक समाजवादको सम्झना मात्र पनि कतै छ भने बस कांग्रेसमा छ । विगतका कमीकमजोरीका निम्ति कांग्रेससँग थुप्रा स्पष्टीकरण होलान् । बहुदलीय व्यवस्था आएलगत्तै पछि संसद्मा कांग्रेसकम्युनिस्टको टकराव सुरु भयो । कांग्रेसभित्र आत्मघाती कलह सुरु भयो । कांग्रेस आत्मघाती कलहको सिकार भयो । त्यसपछि मध्यावधि निर्वाचन, माओवादीको जनविद्रोह, त्यसै क्रममा राजा वीरेन्द्रको हत्या, कांग्रेसको फुट, त्यसपछि माओवादीलाई मूलप्रवाहमा ल्याउने ऐतिहासिक अभियान । कांग्रेसले भन्न सक्छ सासै फेर्ने फुर्सद पनि भएन नि त यस चुनावपछि कांग्रेसले सास फेर्न सक्छ कि ? यही भनेर यसपल्ट कांग्रेसले भोट माग्ला । तर अहिले कांग्रेसले पनि बुझ्नुपरेको छ पार्टीहरू मिल्दैमा उनीहरूका कार्यकर्ता मिल्दैनन् । प्रधानमन्त्री देउवाको एउटा थेगो छ, पोलिटिक्स इज अल लोकल भनेर जपिरहन्छन् । टिकट बाँड्ने बेलामा सभापतिले यो सम्झन आवश्यक छ । अझ सम्झनुपर्ने अर्को कुरो छ एउटा दलको सबै भोट अर्कोमा सरक्क जाँदैन । भोटको राजनीति मुख्यत: स्थानीय तहमा टुंगो हुन्छ । एमालेले ल्याउँदै गरेको भोट सबै माओवादीलाई जाँदैन । न त माओवादीको भोट नै एमालेलाई जान्छ । कुनै पनि राजनीतिक एकता यान्त्रिक ढंगबाट अगाडि बढ्दैन । शीर्षस्थ नेताहरूले अंकमाल गरेर फोटो खिचाउँदैमा पार्टीभित्र वा पार्टीपार्टीमाझ एकता कायम हुँदैन । त्यसो हुँदो हो त कांग्रेसका नेतात्रयको झगडा उहिल्यै सुल्झिन्थ्यो । एकता एक सुदीर्घ राजनीतिक प्रक्रिया हुनुपर्छ । राजनीतिक प्रक्रिया विचारविहीन हुन सक्दैन । विचारको आलोकमा अगाडि सारिएका कार्यक्रम र कार्यपद्धतिको स्वीकृतिले एकतालाई विश्वसनीय बनाउँछ । लोकतान्त्रिक मोर्चामा कांग्रेसको विचार अस्वीकार्य छैन । त्यो एउटा उज्यालो पक्ष हो । तर माओवादी र एमाले आआफ्ना विचारकै बारेमा अलमलमा छन् । माओवादीको प्रचण्डपथ र एमालेको बहुदलीय जनवाद कर्मकाण्ड मात्र रहन गएको छ । दसैंको टीकामा प्रचण्डले प्रचण्डपथको विकल्प भेटेका हुन् त ? यो हो भने ठीकै छ । उनी एक खाँट्टी परम्परावादी पार्टीका रूपमा चुनावमा जान सक्छन् । उनको पार्टीका आदर्शवादी र जुझारु कार्यकर्ता उनीसँग रहने छैनन् । मोहन वैद्य, सीपी गजुरेल र विप्लवको समूह यस एकीकरणबाट लाभान्वित हुन सक्छन् । अब यसपल्टको यो चुनाव वैचारिक आधारमा उठिएला भन्ने आशा छैन । यसपटकको चुनावको रंगरूप र परिवेशका निम्ति प्रचण्ड नै उत्प्रेरक तत्त्व भए । जाँदाजाँदै पनि उनी यति गरेर नै जाने भए । उनको राजनीतिक जीवनको आखिरी चमत्कारका रूपमा यो चुनाव नेपाली इतिहासमा दर्ज गरिनेछ ।होइन भने जे भएको छ ती सबै सत्ताको लडाइँ मात्र हो । त्यसको परिणाम हेर्न धेरै पर्खनुपर्ने छैन । सय दिनभित्र नै सबकुछ स्पष्ट हुनेछ । एउटा कुरा भने अहिले नै स्पष्ट छ । जनयुद्धका नाममा हजारौंलाई बलिदानका निम्ति प्रेरित गर्ने प्रचण्ड अब एक सामान्य राजनीतिकर्मीमा खुम्चेका छन् । एउटा जनपक्षीय सपना स्खलित भएको छ । यो स्खलन एक दिनमा भएको होइन । जनयुद्धका शुभाकांक्षी सबैले हेर्दै थिए, देख्दै थिए । प्रचण्ड मक्किँंदै गएका थिए । एक विस्फोटका साथ उनको प्रस्थान होला जस्तो लागेको थियो । तर उनी मक्किएर पो हिँडे । यस्तै परिस्थितिलाई लिएर टीएस इलियटले लेखेका थिए :दिस इज द वे द वल्र्ड एन्ड्सदिस इज द वे द वल्र्ड एन्ड्स,दिस इज द वे द वल्र्ड एन्ड्सनट विद अ व्याङ वट अ ह्विम्पर । द होलो मेन"
सर्वदलीय सरकार कि विश्वासको मत ?,"तथ्य मिलेन कि ?असोज ७ शनिबार कोसेलीमा प्रकाशित २५० वर्षका २५ चाख मानी पढियो । जुनसुकै प्रकारको चयनमा पनि विवाद उठ्न सक्ने भएकाले यो चयन पनि विवादरहित छैन । तर तथ्यमा चाहिँ गल्ती हुनु भएन । तथ्य पनि कहीँकहीँ अतथ्य भएको देखिएकाले उदाहरणका लागि केही लेख्दै छु । ६ पृष्ठमा छापिएको इतिहासका स्कुलकै कुरा गरुँ । त्यहाँ नयराज पन्त (१९७० २०५९) द्वारा स्थापित संशोधनमण्डलको विषयमा धेरै विद्वान्ले भनेका छन् नेपालमा इतिहासको क्षेत्रमा यदि कसैलाई विश्वास गर्नुपर्छ भने इतिहास संशोधनमण्डललाई गर्नुपर्छ । विदेशी विद्वान्हरूको धारणा पनि छ । सिल्भा लेभी त्यस्तै लियो ई रोज, पेट्रिकले यस्तै धारणा प्रस्तुत गरेका छन् भनी लेखिएको छ । नेपालको इतिहासमा धेरै काम गरेका सिल्भा लेभी विसं १९१९ मा जन्मी १९९२ मा बितेकाले उनको नेपालसम्बन्धी पुस्तकका अघिल्ला २ भाग विसं १९६२ र तेस्रो भाग विसं १९६५ मा छापिएकाले विसं २००९ देखि प्रकाशन गर्न लागेको संशोधनमण्डलको विषयमा लेभीले बोल्नु सम्भव छैन । लेभीको नेपाल सम्बन्धी पुस्तकको तेस्रो भाग निस्कँदा संशोधनमण्डलको प्रवर्तक नयराज पन्त जन्मन अझ ५ वर्ष बाँकी थियो । डिल्लीरमण रेग्मीले संशोधनमण्डलको खोजीको विषयलाई अङ्ग्रेजीमा अनुवाद गरी प्रचार गरेको भन्ने आरोप संशोधनमण्डलले लगाएको छ, त्यसलाई विश्वास गर्ने आधार भने छैनन् भनी त्यहाँ लेखिएको छ । यस विषयमा विसं २०१७ देखि संशोधनमण्डलले सप्रमाण लेख्दै आएकाले र अन्तिम पटक अति विस्तृत रूपमा विसं २०६६ मा छापिएको पूर्णिमा १३१ पूर्णांकमा लेखिसकेकाले यस लेखका लेखकलाई राम्रोसँग विचार गरेर मात्र कलम चलाउन अनुरोध गर्छु । रोशनी श्रेष्ठथानकोट, काठमाडौं"
तालमेल : सम्भावना र चुनौती,"निष्कर्षचुनौतीलाई पन्छाउँदै जानु र अवसरको सदुपयोग गर्दै जान सक्नुमा नै यो सहमतिको भविष्य निर्भर गर्छ । आहानै छ सानो चित्तले बोसो पाक्दैन । यी तीनै पार्टीका मुख्य नेताहरूले जति ठूलो चित्त बनाउन सक्छन्, कुशलता प्रदर्शन गर्न सक्छन् र फराकिलो छाती बनाउन सक्छन्, त्यसैमा यो तालमेल र आसन्न एकताको भविष्य छ । वास्तवमा अब अवसरको मात्र होइन, चुनौतीको पनि उल्टो गिन्ती सुरु भइसकेको छ ।"
वाम एकता र कांग्रेस,"नेपाली समाजमा मंगलबारलाई कडा मानिन्छ । भनिन्छ, मंगलबार जे पनि शुभकाम हुन्छ, त्यसको परिणति निकै कडा हुन्छ । गत मंगलबार नेपालका दुई ठूला मानिने वाम राजनीतिक शक्ति नेपाल कम्युनिस्ट पार्टी (एमाले) र नेपाल माओवादी केन्द्र तथा संविधान लागू हुने बित्तिकै माओवादीबाट अलग्गिएका डा बाबुराम भट्टराईको नयाँ शक्ति पार्टीबीच एकता स्थापित भएको छ । तर यो एकतासँंगै राजनीतिक संकट पनि जोरिएर आएको छ । राजनीतिक विकासक्रममा मंगलबारे एकताको प्रमुख सूत्रधार मानिएको माओवादी केन्द्र र यसका अध्यक्ष पुष्पकमल दाहाल प्रचण्डले संवैधानिक राजनीतिक प्रक्रियाको पुरै उल्लंघन गरेका छन् । नेपाली कांग्रेस र माओवादी केन्द्रबीच भएको सत्ता गठबन्धन क्रियाशील रहेका बेला, गठबन्धनलाई यथावत राखेर उनी नयाँ चुनावी गठबन्धनमा प्रवेश गरेका छन् । यो सर्वथा अनैतिक सवाल हो । नेपाली कांग्रेसका सभापति तथा प्रधानमन्त्री शेरबहादुर देउवाले यसलाई कसरी हेरेका छन् ? त्यो उनको विवेकको विषय हो । प्रधानमन्त्री देउवा र नेपाली कांग्रेसका नेताहरूलाई प्रचण्डले चुनावसम्म गठबन्धन कायम रहनेमा आश्वस्त गराएको समाचार आएको छ । यो सत्य हो भने प्रचण्डको यो आश्वासनले नेपाली कांग्रेसजस्तो राजनीतिक दलको पुरै अपमान गरेको छ । यो अवस्थामा प्रधानमन्त्री देउवाले या त सम्मानपूर्वक राजीनामा गरेर निर्वाचन अभियानमा लाग्नुपर्छ । होइन, उनका लागि सरकार छाड्नु कठिन छ भने माओवादी केन्द्रका मन्त्रीहरूलाई बर्खास्त गरेर अगाडि बढ्नुपर्छ । सरकारसँग गठबन्धनमा रहेको प्रमुख वामपन्थी पार्टी प्रतिपक्षका रूपमा रहेको अर्को प्रमुख प्रतिपक्षी पार्टीसँंग चुनावी वा संगठनात्मक, जुनसुकै एकतामा गए पनि त्यो सरकारको नेतृत्व लिने पार्टीका लागि प्रत्युत्पादक नै हुन्छ । प्रचण्डले वामपन्थी एकताको प्रस्ताव गर्दा सरकार छाडेका भए त्यसले उनको राजनीतिक कद बढाउने थियो । उनी त्यसको प्रतिकूल भूमिकामा ओर्लिएका छन् । अर्कोतिर सरकारको नेतृत्व गर्ने नेपाली कांग्रेसले सरकारको नेतृत्व छाडेर वैकल्पिक शक्तिको निर्माणमा लाग्नुपथ्र्यो । यी दुवै काम नभएको अवस्थामा शंका बढेर गएको छ ।सरकारमा नबसेसम्म चुनावमा उठ्न नसकिने मानसिकताले थिचिएका छन्, नेपाली नेताहरू । यो अवस्थामा प्रचण्ड सरकारबाट बाहिर निस्किन नचाहनु अस्वाभाविक नहोला । तर सरकार ढल्ने डरले कांग्रेसले माओवादीलाई सरकारबाट ननिकाल्ने हो भने देउवाले जुन सरकारको नेतृत्व गरेका छन्, त्यही सरकारको प्रयोग उनले नेतृत्व गरेको पार्टीका विरुद्ध हुनेछ । यो विकट अवस्थामा पर्नुभन्दा पहिले नै कांग्रेस यसबाट बाहिरिनु उचित हुनेछ । कांग्रेसले जतिसुकै राम्रो काम गरेको भए पनि जनमत उसको पक्षमा आउने समय यो होइन । त्यसमाथि कांग्रेसले जनताको पक्षमा त्यस्तो विजोडा काम केही गरेको छैन, जसलाई सम्झेर जनता कांग्रेसका पक्षमा सडकमा ओर्लियोस् । त्यसमाथि घटनाक्रमले दैनिक राजनीतिमा त्यति सरोकार पनि राख्दैन ।नेपालको वाम राजनीतिमा पार्टी एकता र विभाजन कुनै नौलो उपक्रम होइन । नेपालका वामपन्थी पार्टीहरूबीच एकता संँगसँंगै विभाजन पनि सुरु हुने गरेको छ । सुरुमा सिंगोसग्लो जन्मिएको नेपाल कम्युनिस्ट पार्टीको नामका अगाडि र पछाडि स्थापना कालदेखि जोडिएका अनेकौं सर्ग र विसर्गले नै यो सत्यको उद्घाटन गरिहालेका छन् । यसो भन्दाभन्दै पनि मंगलबारको त्रिदलीय वाम एकताको आधार भने केही दह्रो देखिएको छ । यो वाम एकताले नेपालका वामपन्थी शक्तिलाई राजा महेन्द्रद्वारा संसदीय व्यवस्था अपहरित भएपछिको राष्ट्रवादी राजनीतिक धरातलमा उभ्याएको छ । त्यो धरातल र अहिलेको राष्ट्रवादी धरातलबीच खासै अन्तर छैन । त्यतिखेरको चीन राजनीतिक रूपले शक्तिशाली थियो । दुर्भाग्यवश, यो अचेलको जस्तो आर्थिक रूपले सम्पन्न थिएन । आर्थिक शक्तिको प्रयोगद्वारा ठूला परिवर्तन गराउन सक्ने तहमा छ ।भारतको सुस्त सहयोग, उपेक्षापूर्ण व्यवहार र रित्तो आश्वासनबाट उक्ताएका नेपाली नेताहरू चिनियाँ समृद्धिबाट अत्यन्त आकर्षित भएका छन् । कसैगरी चीनले त्यो समृद्धिको एकै छिटोमात्र पनि नेपालतिर छरिदिए भने नेपालको उन्नति भइहाल्नेछ भन्ने चिन्तन हरेक तहका नेपाली नेताले गरेका छन् । तर यो चिन्तन कुनै आधारमा टिकेको देखिँदैन । चीन र भारतका सिमानामा बेलाबेला विवाद चर्किए पनि ती विवादहरू हामीले सोचेको जस्तो हानाहानको अवस्थामा पुग्दैनन् । ती दुवै देश विशाल छन् र आर्थिक र व्यापारिक हिसाबले एकअर्काका सहयोगी बन्न चाहन्छन् । नजिकको छिमेकी नेपालमा रेल दौडाउने रहर राखेको छ, चीनले । तर उसका लागि नेपालमा रेल कुदाउन चाहिने बाटो नै साँघुरो छ । जुन दिनसम्म चिनियाँ रेल नेपाल हुँदै भारतका ठूला सहरमा पुग्ने बाटो फराकिलो बन्दैन, त्यस दिनसम्म नेपालमा चिनियाँ रेल कुद्दैन । यो तथ्य एमाले र माकेका अध्यक्षले पक्कै बुझेको हुनुपर्छ ।शक्ति र सत्ताको चरम सुखभोग गर्न नपाएका दुई कम्युनिस्ट नेता एमाले अध्यक्ष ओली र माके अध्यक्ष दाहाल तथा उहिल्यै सत्ताविना केही गर्न सकिन्न भन्ने निष्कर्षमा पुगेका भट्टराईले यतिखेरको निसाना चुनावलाई बनाएका छन् । स्थुल रूपमा यसलाई दुई प्रमुख कम्युनिस्ट पार्टी बीचको सांगठनिक एकता भनिए पनि अहिलेका लागि यो चुनावी तालमेल मात्र हो । यसले एमाले पार्टीको मौलिक चरित्र नै सखाप हुने हो कि भनेर तर्सिएका कार्यकर्ताहरूलाई सम्बोधन गर्दै आफ्नो फेसबुक पोष्टमा एमालेका बौद्धिक नेता प्रदीप नेपालले बुधबार लेखेका छन्, नआत्तिनुस्, अहिलेको एकता सूर्य चिन्ह अर्थात् चुनावका लागि हो । पार्टी एकता हुँदैन । चुनावी एकता प्राकृतिक हो । यस्तो काम हामीले २०४८ सालको संसदीय चुनावमा पनि गरेका थियौं । ठिक यही कुरा माओवादी केन्द्रका हकमा पनि लागू हुन्छ । एमालेसंँग मेलजोलको अहिलेको प्रयासमा प्रचण्डको अन्तरात्माको स्वरमा अरू कैयौं स्वर मिसिएका छन् । उनका लागि अहिलेको यो एकता सुविधामात्रै नभएर बाध्यता पनि हो भन्ने जान्न त्यति धेरै मिहेनत गर्नु पर्दैन । उनले एकताको नाउँमा चर्को दाउको जुवा खेलेका छन् । जुवाको खेल सोचेको टुंगोमा पुग्दा फाइदामात्र नहुन सक्छ । प्रचण्डको बडी ल्याङवेज उनको शक्ति र कमजोरी दुवै हो । अहिलेको वाम राजनीति बुझ्न उनको बडी ल्याङवेज बुझ्नु आवश्यक छ ।आउँदो प्रादेशिक र संसदीय निर्वाचनमा यो गठबन्धनले दुई तिहाइ मतसहित विजय प्राप्त गर्न सक्यो भने यो एकताको सार्थकता पक्कै स्थापित हुनेछ । त्यतिखेर पार्टी एकतामा भन्दा पनि केन्द्र र प्रादेशिक सरकार प्रमुख, मन्त्री र अन्य महत्त्वपूर्ण राजनीतिक पदका लागि नेतृत्वबीच हुने प्रतिस्पर्धा निश्चय पनि कटु हुनेछ । प्रादेशिक र संघीय प्रतिस्पर्धाको भुमरीबाट कुनै पार्टी पनि उम्किन सक्दैन । किनभने अहिले जोजो उम्मेदवार सूर्य चिन्हको छहारीमा रहनेछन्, तिनीहरूको स्थिति सूर्य चिन्हको छहारीमा नरहेकाहरूको भन्दा अलग हुनेछ ।दुई ठूला वामपन्थी दलको सांगठनिक वा चुनावी एकताले राजनीतिक बजार गरम भएको यो अवस्थामा साना आकारका वामपन्थी पसल कति बन्द हुनेछन्, त्यो भन्नु सहज छैन । बजार सिद्धान्तको मुख्य कुरो आकर्षण हो । ठूला डिपार्टमेन्टल स्टोरले आकर्षित गर्न नसके साना पसलहरूको महत्त्व ह्वात्तै बढ्छ । तर नेपाली बजारमा वामपन्थीहरूको मात्रै वर्चस्व छैन । यहाँको बजारमा एउटा स्टोर कांग्रेसको पनि छ, जो अहिलेसम्म राम्रै चलेको छ । वामपन्थी एकताको अहिलेको अभियान सम्पूर्ण हिसाबले कांग्रेसको शक्ति खोस्ने व्यूह रचना पनि बनेको छ । शेरबहादुर र शशांक कोइरालाको वृत्तमा रहेका कार्यकर्ताहरूले यो कुरा बुझ्नसके निश्चय पनि अहिलेको कथित राजनीतिक ध्रुवीकरणको राप र तापबाट कांग्रेस जोगिनेछ ।"
समीकरण फेरिँदो राजनीति,"राजनीतिक समीकरणमा अकस्मात ठूलो फेरबदल भएको छ । माओवादी केन्द्रका अध्यक्ष पुष्पकमल दाहाल अर्थात् प्रचण्डले फेरि कित्ता फेरेका छन् । फेरि किन भनेको भने उनी एक ठाउँमा दिगो बस्नै सक्दैनन् । चराको गँुड बरु दिगो हुन्छ, उनको हँुदैन । उनी कहिले यो पाखो त कहिले ऊ पाखो गरिरहेका हुन्छन् । दिल्ली पुग्दा दिल्लीकै, बेइजिङ पुगे त्यतैका हुन्छन् । तर विचित्र के भने जहाँ केही समय बस्छन्, त्यो ठाउँ छोड्दा त्यहाँ क्षति नगराई छाड्दैनन्, विचल्ली बनाएर छाडिदिन्छन् । आफू प्रधानमन्त्री बन्ने लालचमा केपी शर्मा ओलीलाई छाडेर उनले शेरबहादुर देउवालाई समाएका थिए । जाँदाजाँदै ओलीले त्यतिखेर अरुणा लामाको गीत सम्झेका थिए । तर यतिखेर दाहालले फेरि कित्ता फेरेपछि देउवा बिचरा कुनै गीत सम्झन त परै खासै बोल्न पनि सकिरहेका छैनन् । यसमा दुई मत छैन, दुनियाँमा औसत किसिमका मानिसको ठ्याक्कै दाहालकै जस्तो स्वभाव हुन्छ । तिनका सम्बन्धहरू निहित स्वार्थमा आधारित हुन्छन्, तात्कालिक लाभको लोभमा नजिकिने र फेरि अर्काले लोभ देखाए त्यतै लहसिने । पछिल्लो समयमा उनले जति मिठो गरी भाषण गरे पनि, देशको समृद्धि र उन्नतिबारे उम्दा शब्द चयन गर्दै बोले पनि दाहाललाई दुर्भाग्यवश एउटा औसत र सत्ताका लालची मानिसकै रूपमा चिन्न थालिएको छ, यद्यपि यसपालि दाहाल बृहत् वाम एकताको कलेवरमा कांग्रेसलाई छाडेर एमालेको शिविरमा प्रवेश गरेका हुन् । हुनसक्छ, उनी गम्भीर नै छन्, तर उनले जतिसुकै परिपाठ पारेर बोले पनि धेरैजसोले बृहत् वामपन्थी एकताको तर्कलाई गम्भीरतापूर्वक लिएका छैनन् । घटना गम्भीर र दूरगामी महत्त्वको हो, तर दाहालको ढोकाढोका चहारिरहने प्रवृत्तिका कारण एमालेसँग चुनावी तालमेलसम्म पत्याए पनि एकतै भइहाल्ला भनेर कमैले मात्र पत्याएका छन् ।निश्चय नै कुनै दलले अर्को कुनै दल अथवा दलहरूसित चिरकाल पर्यन्त सहकार्य गरिरहनुपर्छ भन्ने हँुदैन । त्यसमाथि कांग्रेसमाओवादी गठबन्धन सैद्धान्तिक हिसाबले विपरीत, व्यावहारिक हिसाबले अपवित्र र दुबैतर्फका कार्यकर्ताका लागि अपमानजनक थियो । कांग्रेसको कुनै पनि निष्ठावान मतदाताले कम्युनिस्ट, त्यसमाथि माओवादीलाई मत दिनै सक्दैन, त्यस्तै माओवादी समर्थक मतदाताको मन कांग्रेसलाई भोट दिन मान्नै सक्दैन । त्यसैले त्यस्तो गठबन्धन बन्नै हँुदैनथ्यो । बने पनि दिगो हुन सक्दैनथ्यो । अहिले परिणाम सामुन्ने छ, कांग्रेसमाओवादी गठबन्धनले स्थानीय तहको निर्वाचन रोएर पार गर्यो । गठबन्धन कायमै रहेको भए प्रदेशसभा र केन्द्रीय प्रतिनिधिसभाको निर्वाचनमा कांग्रेसका लागि परिणाम अरू अप्रिय हुनसक्थ्यो । त्यसैले दाहालले देउवाको साथ छाडेर कांग्रेसका निष्ठावान मतदातालाई सजिलो बनाइदिएका छन् । देउवादाहाल गठबन्धन मन्त्री बन्ने पात्रहरूका लागि प्रिय भए पनि त्यो मतदातामैत्री थिएन । तर कुरा यति हो, जतिसुकै अमिल्दो साथ रोजिएको भए पनि छाड्ने बेला मन नै अमिलिनेगरी सम्बन्ध तोड्नु हुँदैन । किनभने यसले धोका खानेको भन्दा धोका दिनेको विश्वसनीयता घटेर जान्छ । दाहालले आफैं सोचुन्, ओलीलाई छाडेर उनले देउवाको दौरा समाउँदा ओलीको ओज गिरेको थिएन, उनकै नूर गिरेको थियो । अहिले देउवालाई छाड्दा पनि उनले आफ्नो अविश्वसनीय स्वभाव नै दोहोर्याएका छन् । के छ कुन्नि दाहालको व्यक्तित्वको बनोटमा, उनले जहिल्यै पनि आफ्नो अनुकूलता मात्र हेरेका छन्, उनी जसलाई छाड्छन्, रुवाएरै छाड्ने गरेका छन् । हो, जीवनका अरू क्षेत्रमा जस्तै राजनीतिमा पनि साथी फेर्न पाइन्छ र फेरिन्छ । फरक बाटो रोज्न पाइन्छ । तर व्यक्तिगत मित्रतामा जस्तै राजनीतिका पनि केही आधारभूत मूल्य र मान्यता हुन्छन् । ती आधारभूत मूल्य र मान्यताकै लिकमा सम्बन्ध परिभाषित हुनुपर्छ, राजनीति चल्नुपर्छ, चलेन भने त्यस्तो राजनीति स्थायी हुँदैन । दाहाल आफैंले आफ्नो राजनीतिक यात्राको अन्तरनिरीक्षण गरे भने उनी आफैंमा प्रशस्तै सैद्धान्तिक र व्यावहारिक विचलनका आयाम फेला पार्नेछन् । जस्तै, दाहालसित परिवर्तनको एजेन्डामा सहकार्य गरेका कांग्रेस नेता गिरिजाप्रसाद कोइरालालाई गणतन्त्र नेपालका प्रथम राष्ट्रपति बनाउने आफ्नै वाचाबाट उनी पछि हटेका थिए । कोइरालाले मनमनै दाहालको त्यो व्यवहारलाई विश्वासघातका रूपमा पालेका थिए र विश्वासघातको त्यो घाउसँगै उनको देहावसान भएको थियो । मूल्य र मान्यताबाट च्युत राजनीतिमा भने निश्चय नै साथीलाई के असर पर्छ भनेर सोचिँदैन, केवल आफू अगाडिको भाग र स्वार्थमात्र हेरिन्छ । मान्यता च्युत मित्रतामा होस् अथवा राजनीतिमा आफूले आश्वस्त पारेको मित्र अथवा पक्षलाई माझधारमा छाडेर आफ्नो दुनो सोझ्याइन्छ । मूल्यमान्यताबाट च्युत व्यक्तिगत व्यवहारमा होस् अथवा राजनीतिमा वाचाबन्धन तोड्नु सामान्य मानिन्छ । त्यस्ता मानिसको उदाहरण दिनुपर्दा अचेल दाहालको नाम लिइन्छ, किनभने उनको राजनीतिमा पनि आधारभूत मूल्य र मान्यताको कुनै स्थान हुने गर्दैन भन्ने देखिएको छ । यो अहिले नै किन भन्नुपरेको हो भने चुनावी तालमेल र बृहत्तर वाम एकता भन्न जति सजिलो छ, यसलाई आकार दिन त्यति नै मुस्किल छ । यहाँ ख्याल रहोस्, एमाले पंक्तिले पनि उनलाई सहजै अंकमाल गर्दैन । त्यहाँ पनि प्रशस्तै तलमाथि र तनाव हुनेछ । उनले भनेजस्तै, सोचेजस्तै ठ्याक्कै वाम एकता भए पनि हँुदैन । यहाँ एकोहोरो दाहाललाई तारो बनाइएको नठानियोस्, किनभने कित्ता फेर्ने मामिलामा दाहालमात्रै अपवाद होइनन् । जहाँको राजनीतिको केन्द्रीय भावमा सदाचार र नैतिकताका लागि कुनै स्थान हुँदैन, त्यहाँ हुने भनेको यही र यस्तै हो । यहाँ सम्झाइरहनु नपर्ला, ऐनमौकामा कांग्रेसले पनि एमालेसित गरेको भद्र सहमति तोडेकै हो र एमालेले माओवादीसित गरेको वाचा पनि बिर्सेकै हो । दोस्रो संविधानसभाको निर्वाचनपछि कांग्रेसएमालेको सरकार बन्दा संविधान ल्याउन्जेल कांग्रेसको नेतृत्वमा सरकार चलाउने, संविधान ल्याएपछि एमालेलाई नेतृत्व दिने भन्ने भद्र सहमति भएकै हो । त्यही वाचाबन्धन अनुसार कांग्रेसका तत्कालीन सभापति सुशील कोइरालाको नेतृत्वमा सरकार बनेको थियो । तर संविधान जारी भएपश्चात् कथित भद्र सहमति अभद्रतामा परिणत भएको थियो । त्यसरी नै एमालेलाई सरकार बनाउन माओवादीले सहयोग गर्दा केही अघोषित भद्र सहमति भएका थिए । माओवादीले ती सहमतिको पालना भएन भन्दै सरकारबाट समर्थन फिर्ता लिएको र त्यस अवसरमा कांग्रेसले दाहाललाई पहिला प्रधानमन्त्री र त्यसपछि कांग्रेस सभापति शेरबहादुर देउवालाई पालो दिने सहमति बमोजिम नै पहिला दाहालको र त्यसपछि देउवाको नेतृत्वमा सरकार बनेको हो । तर माओवादीले देउवासँग सरकारमा बसिबसी आगामी मंसिरमा हुने प्रदेशसभा र केन्द्रीय प्रतिनिधिसभा निर्वाचनको प्रयोजनका लागि एमालेसँग चुनावी तालमेल गर्ने उद्घोष गरेको छ । निश्चय नै दाहालले पहिला देउवासँग गठबन्धन तोडेर एमालेसँग समझदारीको घोषणा गरेका हुन्थे भने दुई कम्युनिस्ट बीचको चुनावी तालमेल र भावी एकतालाई स्वाभाविक र सहज रूपमा लिइन्थ्यो ।तथापि व्यवहार र प्रवृत्तिगत विषयमा प्रशस्तै आलोचनाका ठाउँ भए पनि चुनावपूर्व गरिने दलीय तालमेललाई अभ्यासका हिसाबले स्वस्थ मानिन्छ र मान्नुपर्छ, किनभने यसले जनादेशको अपमान हुँदैन । तर त्यसरी जनादेश लिइसकेपछि त्यसलाई आवधिक जनादेश मान्नुपर्छ । भोट माग्ने बेला तालमेल तर चुनावपछि आफूखुसी नयाँ गठबन्धन बनाउने र तोड्ने गरियो भने प्रणाली अरू फोहोरी बन्न जान्छ । राजनीतिको ध्येय निश्चय नै स्थायित्व सुनिश्चित गर्नु र समृद्धिका लागि मार्गप्रशस्त गर्नु हो । तर यसमा सदाचार र सच्चरित्रता रहेन भने स्थायित्व र समृद्धि खोक्रो नारामात्र बन्न जान्छ । त्यसैले बृहत्तर एकता अथवा गठबन्धनको मार्गचित्र तयार गरिरहँदा तालमेल गरेर मात्र हँुदैन, राजनीतिमाथि दुष्प्रवृत्ति हावी हुने छिद्रहरू पनि बन्द गरिनुपर्छ ।"
पद्मश्री सम्मान प्रदान,"काठमाडौं पाँच दशकदेखि साहित्यिक पत्रकारितामार्फत साहित्यको सेवा गर्दै आएका रोचक घिमिरे र नगेन्द्रराज शर्मालाई पद्मश्री साधना सम्मान प्रदान गरिएको छ । खेमलाल हरिकला लामिछाने समाज कल्याण प्रतिष्ठानका अध्यक्ष जीवा लामिछानेले बिहीबार राजधानीमा ताम्रपत्रसहित सम्मान प्रदान गरे । दुई लाख रुपैयाँ रहेको सम्मान संयुक्त रूपमा दिइएको हो । समारोहमा अनुपस्थित घिमिरेका तर्फबाट भने उनका छोराले सम्मान ग्रहण गरे ।यसैगरी, कवि नवराज पराजुलीलाई उनको कविताकृति सगरमाथाको गहिराइ का लागि पद्मश्री साहित्य सम्मान दिइयो । लामिछानेले दुई लाख रुपैयाँसहित ताम्रपत्र पराजुलीलाई प्रदान गरे ।रोचक घिमिरेले २०१८ मा थालेको रचना र नगेन्द्रराज शर्माले २०२७ मा सुरु गरेको अभिव्यक्ति को सम्पादन र प्रकाशन अहिले पनि निरन्तर छ । २०२७ तिरै केही कथा, कविता प्रकाशित गरिसकेका शर्माले साहित्यिक पत्रकारिता रहरले थालेको उल्लेख गर्दै थपे, एउटा रहर, लहड, भाषासाहित्यप्रतिको अगाध आसक्ति र सेवाभावबाट प्रेरित भएर मैले अभिव्यक्ति को प्रकाशन सुरु गरेको हुँ । त्यस बेलाका प्रचलित साहित्यिक पत्रिकाहरूभन्दा अलिक बेग्लै र आकर्षक बनाउने चाहनामा मैले केही प्रयोग थालेको थिएँ । व्यंग्यचित्र, स्वदेशका नै वरिष्ठकनिष्ठ साहित्यकारहरूका घतलाग्दा उक्तिहरू र राजधानीका स्थापित साहित्यकारहरूभन्दा सकेसम्म मोफसलका उदीयमान साहित्यकारहरूका रचनालाई प्राथमिकताका साथ छापेँ । अभिव्यक्ति चलाउन खासै दु:ख बेहोर्नु नपरेको पनि उनले सुनाए । पत्रिकामा छाप्नको लागि कविता, लेख, रचनाहरूको ओइरो नै लाग्थ्यो, रचना माग्न मैले कसैकहाँ धाउनुपरेन, उनले भने, घामपानी नभनी प्रेसमा धाउनु र कहिलेकाहीं खल्तीबाट केही पैसा लगाउनुलाई मैले ठूलो कष्ट मानिनँ । यो काम मैले स्वेच्छाले स्वीकारेकोले यसप्रति कुनै गुनासो छैन । बरु ती सबै दु:खकष्ट झेलेर आज यो मुकाममा आइपुगेपछि विगत सम्झिँदा गर्दा बडो सुखकर लागिरहेको छ । कवि पराजुलीले मन्तव्यपछि कविता सुनाए । उनी रुख वाचन गर्दै थिए :दाह्रीका खुट्टा काट्न खोज्दा मेरा हात कामेर कतै न कतै गालाको अनुहार काटिन्छ आजभोलि गालाहरू गुनासो गर्छन् सोध्छन्, फिटकिरी लगाइदिएर दुखाई सिलाइदिने आंैलाहरू खोई ? मैले तिमी गएपछि मात्रै थाहा पाएको हुँ कि घाम अस्ताउँदो पनि रहेछ श्रीमती गुमाएका वृद्धको कथाव्यथा समेटिएको उनको कविता सुनेर केही दर्शकका आँखा रसाए ।विज्ञान, सूचना तथा प्रविधिले अकल्पनीय फडको मार्दै गइरहँदासमेत साहित्यिक पत्रिकाको परम्परा कायम राखेकोले दुई घिमिरे र शर्मालाई सम्मान गरेको प्रतिष्ठान अध्यक्ष लामिछानेले बताए । त्यस्तै, सरल भाषामा लोभलाग्दा विम्बहरू बुनेर मानवीय चेतनाको भित्री तहसम्म झंकृत गर्ने क्षमता भएकोले सगरमाथाको गहिराइ लाई पुरस्कृत गरेको उनले सुनाए ।"
आशावादी अशिष्मा,"पर्सा अशिष्मा नकर्मी पछिल्लो समय आशलाग्दी नायिकाको रूपमा देखा परेकी छन् । वीरगन्जको सेरोफेरोमा छायांकन भएको संरक्षण रिलिज भएलगत्तै अर्को फिल्म जस्मिन को छायांकनका लागि हालै उनी यतै आएकी थिइन् । रिलिजको संघारमा रहेको मेला बाट उनलाई धेरै आशा छ । वीरगन्जमै छायांकन भएको आफ्नो यो दोस्रो फिल्ममा हालसम्मकै सशक्त भूमिका रहेको उनको दाबी छ । एक त मेला नौलो र फरक कथावस्तु बोकेको यथार्थपरक फिल्म हो, एक महिनापछि रिलिज हुने तरखरमा रहेको फिल्मबारे उनले कान्तिपुरसँग भनिन्, मैले यसमा सशक्त भूमिका निभाउने अवसर पनि पाएकी छु । यसले दर्शकको मन जित्ने र आफू कलिउडमा झनै स्थापित हुन्छुजस्तो लाग्छ ।सलोन बस्नेत, आमेश भण्डारी, प्रदेशी साह, अमर गौतमको पनि मुख्य भूमिका रहेको यो फिल्मको छायांकन गतवर्ष वीरगन्जकै सेरोफेरोमा गरिएको थियो ।चार वर्षअघि अन्तराल बाट कलिउडमा डेब्यु गरेकी अशिष्माको पहिलो फिल्मले व्यावसायिक सफलता नपाए पनि समीक्षकको प्रशंसा भने बटुलेको थियो । त्यसयता राघव, बाटोमुनिको फुल २, अधकट्टी, लभ यु बाबा, बुद्ध बर्न इन नेपाल, राधे र संरक्षण मा खेलिन् । छायांकन चलिरहेको जस्मिन को काम सकिएलगत्तै मेला रिलिज हँुदैछ । हालै दुइटा फिल्म साइन गरिसकेकी उनी दसंैलगत्तै तिनको छायांकनमा व्यस्त हुनेछिन् । व्यावसायिक गोपनीयताको कारण उनले ती फिल्मको नाम र निर्माण युनिटबारे खुलाउन चाहिनन् । कलिउड प्रवेशअघि नेपाल भाषाका एक दर्जनजति फिल्ममा अभिनय गरिसकेकी अशिष्माले अभिनयको औपचारिक शिक्षा नलिए पनि सविन शाक्य र आर्यन नकर्मीबाट अभिनयका धेरै सीप सिकिन् । उनी मह जोडी लाई आफ्नो आइडल मान्छिन् । चेतनामूलक टेलिशृंखला विष मा मह जोडीसँग खेल्ने अवसर पाएकी उनी आफूलाई त्यसका लागि भाग्यमानी ठान्छिन् । राजेश हमाल, रेखा थापा, आर्यन सिग्देल, विराज भट्ट, निखिल उप्रेती, सञ्चिता लुइँटेल, केकी अधिकारी, प्रियंका कार्की पनि उनका प्रिय कलाकार हुन् । अविवाहित यी नायिकाले विगतमा आफू कसैसँग गहिरो मायामा परे पनि हाल भने फिल्म क्षेत्रसँग डिप लभ मा रहेको बताइन् । आफूमा सक्दो सुधार गरेर अब्बल अभिनय गर्ने प्रयासमा लागिपरेकै छु, उनले सुनाइन् । अनि विवाह ? उनको जवाफ थियो, विवाहको बेला भइसकेको छैन । तर, मैले सोचेजस्तो योग्य व्यक्ति पाए यसमा पुनर्विचार गर्न पनि सक्छु । आफू कुनै न कुनै फिल्मको छायांकनका क्रममा वीरगन्ज आइरहे पनि स्थानीय दर्शकले भने नेपाली फिल्म उति हेर्ने गरेको आफूले नपाएको र यसमा दु:ख लागेको उनले बताइन् । नेपाली फिल्मलाई पनि माया गर्नुपर्छ, उनले सुझाइन्, ३ करोडजति नेपालीले एक पटक हेरिदिने हो भने कुनै पनि नेपाली फिल्म व्यावसायिक रूपमा असफल हुने छैन ।"
क्लिनिकल रिसर्चर सुन्दरी,"लन्डन पेसाले क्लिनिकल रिसर्चर हुन् उनी । प्यारेक्सेल इन्टरनेसनल कम्पनीमा जागिरे सिर्जना गुरुङको परिचय अचेल थपिएको छ । जनमानस उनलाई मिस यूके नेपाल बाट बढी चिन्छन् ।उपाधि जित्छु भन्ने पटक्कै थिएन, छुट्टीका बेला लन्डनको साउथ हयारोमा भेटिएकी सिर्जनाले सुनाइन्, टाइटल जित्छुभन्दा पनि यो प्रतिस्पर्धा हो, हारजित भइहाल्छ भन्ने लागेको थियो । मेरो लागि सहभागिता नै जिते बराबर थियो, किनकि यसका लागि साहस चाहिन्थ्यो र यसबाट मैले धेरै कुरा सिकेकी थिएँ । पूर्वमिस नेपाल माल्भिका सुब्बा कोरियोग्राफर भएकाले फिनालेअघि पनि उनको लेक्चर, पर्सनालिटी डेभलपमेन्ट प्रशिक्षण ज्यादै उपयोगी भएर यसैमा खुसी रहेको सिर्जनाले बताइन् । भदौ अन्तिम साता सात प्रतिस्पर्धीलाई उछिनेर उनले उपाधि जितिन् । त्यसयता जिम्मेवारी थपिएको उनले बोध गरेकी छन् । मैले धेरै गर्नुपर्छ भन्ने भएको छ, उनले सुनाइन्, एक वर्षमा बेलायतका नेपाली युवालाई एकीकृत गर्ने मेरो योजना छ । बेलायत बस्ने युवाले नेपालीपन भुल्ने क्रम बढेकाले म उनीहरूलाई एकीकृत गर्न चाहन्छु । वृद्धवृद्धा यूकेमा एक्लो महसुस गर्नुहुन्छ, उहाँहरूलाई अंग्रेजी भाषा आउँदैन, रमाइलो गर्न मन लाग्दो हो, हामी साथमा छांैं है भन्ने देखाउन चाहन्छु ।सिर्जनाले यही नोभेम्बरभित्र ब्युटी विथ द पर्पोज च्यारिटी इभेन्ट गर्ने योजना बनाइरहेकी छन् । उपाधि जितेसँगै साथीभाइ, आफन्तजन र समाजले हेर्ने दृष्टिकोण सकारात्मक पाएकी छन् उनले । त्यस्तो सकारात्मक र रचनात्मक प्रतिक्रियाले अगाडि बढ्न सहज हुने विश्वास उनलाई छ ।सन् २०१० मा सुरु मिस यूके नेपाल प्रतिस्पर्धा प्रारम्भदेखि नै हेरिराख्थिन् सिर्जना । तर, पहिले पढाइ प्राथमिकतामा थियो । कलेज, युनिभर्सिटी सकिएपछि उनी ब्युटी पेजेन्टतिर लागेकी हुन् । ठुल्दिदी चन्द्रा गुरुङ मिस नेपाल, २००५ को फाइनलिस्ट र सान्दिदी तिर्सना मिस टिन, २००५ । यो क्षेत्र ग्ल्यामरस मात्र होइन, समाजमा राम्रो काम गर्न प्रेरित गर्ने एउटा अस्त्र पनि हो भन्ने दिदीहरूकै प्रेरणाले यता रुचि बढेको उनले सुनाइन् । ब्युटी पेजेन्ट बेलाबेला आलोचनाको घेरामा रहन्छ । बाहिर सरसर्ती हेर्दा यो देह प्रदर्शनबाहेक केही होइनजस्तो ठान्नेहरू अधिक छन् । तर, सिर्जनाको बुझाइ अलिक फरक छ । झकिझकाउ फाइनल राउन्ड पुग्दा मानिसको नजरमा यो क्षेत्र ग्ल्यामरस लागे पनि प्रशिक्षण अवधिभर प्रतियोगीले कसरी बोल्ने, कसरी समाजसँग घुलमिल हुने भन्ने थाहा पाउँछन् । समाजलाई कसरी राम्रो कुरा दिन सकिन्छ थाहा हुन्छ । त्यस कारण यो आफैंमा नराम्रो क्षेत्र होइन, उनको बुझाइ छ ।लन्डन ब्रुनेल युनिभर्सिटीबाट बायो मेडिकल साइन्समा ग्रयाजुएसन गरेकी सिर्जनाले विगतमा सर्ट मुभी र म्युजिक भिडियोमा अभिनय गरिसकेकाले क्यामेरा फेस गर्न झन् मज्जा लाग्ने बताइन् । राम्रो अफर आए फिल्ममा पनि खेल्ने उनको चाहना छ ।पोखराको निर्माणाधीन अन्तर्राष्ट्रिय विमानस्थल नजिक स्थायी घर भएकी उनी दस वर्ष छँदा ब्रुनाई गइन् । बाबु ब्रिटिस आर्मीको जीआरईमा सेवारत थिए । कक्षा ३ सकेर ब्रुनाई गएकी सिर्जना साढे तीन वर्ष त्यहाँ बसेर २००६ मा यूके आइन् । लाहुरे परिवारमा जन्मिन पाएकामा आफूलाई भाग्यमानी ठान्छिन् उनी । बुबा, दाइ, अंकल सबैजना लाहुरे पृष्ठभूमिका । यही कारण हामी यूकेमा आउन पायौं, उनले भनिन्, म यो अवसरलाई यहाँ सदुपयोग गर्न चाहन्छु ।लामो समयदेखि बेलायतमै रहेकी उनलाई प्रेम र सेक्स एकअर्काबीच विश्वासमा हुनुपर्छ जस्तो लाग्छ । बेलायतमा रहेका कैयौं नेपाली युवा कुलततिर लागेका खबर सुन्दा उनी दु:खी हुन्छिन् । परिवारबीच कम्युनिकेसन अत्यावश्यक छ, उनको सुझाव छ, आमाबाबुलाई आफ्ना बच्चाले के गर्दै छन् थाहा हुनुपर्छ । परिवारबाट टाढिँदै जाँदा गलत बाटोमा हिँड्ने सम्भावना रहन्छ ।५ फिट ७ इन्च उचाइ भएकी स्पोर्टी पर्सन सिर्जना फिटनेसमा खुबै ध्यान दिन्छिन् । जागिर सकेर प्रत्येक साँझ जिम जाने उनको रुटिन छ । लङजम्प, बास्केटबल, योग, स्विमिङबाहेक युट्युबमा रमाउने गर्छिन् उनी । फुर्सदमा विभिन्न व्यक्तित्वका प्रेरणादायी अन्तरवार्ता हेर्न मन लाग्छ उनलाई ।भविष्यमा क्लिनिकल रिसर्चमै अगाडि बढ्ने उनको सोच छ । मिस यूके नेपाललाई बृहत् रूपमा अगाडि बढाउने र नेपाली समुदायको हितका लागि सहकार्य गर्ने योजना पनि उनले सुनाइन् । नेपालतिर गएर सामाजिक काम गर्ने मनसुबा पनि छ ।"
साहित्यमय दसैं,"दाङ दसैं मान्न गृहजिल्ला आएका कविगीतकार रमेश क्षितिजले दसैंको अधिकांश समय साहित्यिक कार्यक्रममा सहभागी भएर बिताए । केही अन्य कवि, लेखकका कार्यक्रम त केही आफ्नै । उनले दसैं मान्न भेला भएका साहित्यिक व्यक्तित्वहरूसँग कविता लेखनका विषयमा बहस गर्ने अवसर पाए ।उनले दसैंको अन्तिम दिन बिहीबार घोराहीमा पाठकहरूसँग आफ्नै कविताका विषयमा खुलेरै छलफल गरे । कविताले मान्छेको जीवनमा उत्साह भर्छ, उमंग भर्छ । कविताले सुन्दर संसारको निर्माण गर्छ, उनले कविताका विषयमा भने, मेरो अनुहारजस्तै कविता निर्माण गर्न धेरै प्रताडना भोगेको हुन्छु । एउटा संग्रह निकाल्न एक दशक गुजार्नुपर्छ । कविता निर्माण गर्न वर्षौंको साधना आवश्यक पर्छ ।उनले केही नयाँ कविता पनि सुनाए । आफू विषयवस्तु नदोहोरियोस् भन्नेमा सचेत रहेको बताए । म एउटै विषय नयाँ कवितामा मिसाउँदैन । कविता कसैलाई लेखाउन सकिँदैन, उनले भने, आत्मकथा अरूलाई पनि लेखाउन सकिन्छ । कवितामा प्रेममा जस्तै रहस्य हुन्छ । कविता बुझ्नु र प्रेम बुझ्नु कठिन कुरा हो । भावनाको असीमितता कविताको सौन्दर्य हो ।कानुनविद् एवं गायक भीमार्जुन आचार्यले पनि क्षितिजका कविता र गीतबारे चर्चा गरे । संगीतकार सन्तोष श्रेष्ठले क्षितिजको कविता चर्चालाई सांगीतिक बनाउन भूमिका खेले । दसैंकै अवसर पारी कथाकार नवीन विभासको रोल्पा सुइना कथा संग्रहबारे पनि परिचर्चा भयो । एक दशकको सशस्त्र संघर्षले रोल्पामा देखाएको सपना र सर्वसाधारणले देखेकका सपनाहरू उनिएका कथाबारे पाठकहरूले छलफल गरे । समीक्षक टीकाराम उदासीले सशस्त्र संघर्षले पारेका प्रभावहरू निष्पक्ष रूपमा कथामा समेटिएको बताए । कथाकार विभासले आफैंले भोगेका र सर्वसाधारणले भोगेका युद्धकालीन र युद्धपछिका भोगाइहरू कथाका रूपमा संग्रहित गरेको बताए ।दाङको साहित्यिक माहोलमा भुल्न कथाकार महेश पौड्याल पनि काठमाडौंबाट घोराही आए । उनको भर्खरै प्रकाशित कथा संग्रह त्यसपछि फुलेन गोदावरी को परिचर्चा गरियो । समीक्षक सूर्य बीसीले समाजमा खुला आँखाले हेर्दा नदेखिने पात्र र घटनाहरूलाई कथामा समावेश गरिएको उल्लेख गर्दै उनले साहित्यलाई समाज र तथ्यपरक घटनासँग जोड्न कथा संग्रहले महत्त्वपूर्ण भूमिका खेलेको टिप्पणी गरे ।प्राज्ञ अमर गिरीले बजारले साहित्यलाई चटपटे बनाइरहेको सन्दर्भमा साहित्यको मर्मलाई मर्न नदिन कथा संग्रह सफल भएको दाबी गरे । दसैंको रमाइलोमा रस भर्न साहित्यिक कार्यक्रम निकै उपयोगी भएको राप्ती साहित्य परिषद्का अध्यक्ष पुरुषोत्तम खनालले बताए ।"
लाहुरे डाक्टर,"नेपालको सन्दर्भमा उनको योजना छ । नेपालको वातावरणीय विकासमा केही काम गर्ने सोच बनाएको छु, नेपाल र बेलायतबीचको दुई सय वर्षदेखिको सम्बन्ध निरन्तर रहेको उल्लेख गर्दै उनले भने, सहर बजारको फोहोरमैला कसरी व्यवस्थापन गर्ने र आर्थिक उन्नतिसँग जोड्ने भन्ने खाका बनाएको छु । त्यसनिम्ति बेलायतस्थित दूतावास, गैरआवासीय नेपाली संघ र नेपाल सरकारको संयुक्त सहकार्य रहन सक्ने उनले जनाए । उनी साहित्यकार पनि हुन् । उनको बिछोडअघिको रात र बाग्मती ब्लुज कविता संग्रह, थकित पृथ्वी कथा संग्रह र इको उत्सर्जन निबन्ध संग्रह प्रकाशित छन् । वातावरण साहित्य तथा संरक्षण उनको रुचि हो ।"
बदलिँदै अतिरिक्त क्रियाकलाप,"ओखलढुंगा पहिले पहिले शुक्रबार हाफ छुट्टी हुनेबित्तिकै विद्यार्थी गुरुर्र कुदेर घरतिर लाग्थे । खाली समयमा शिक्षकले विद्यार्थीलाई पिउने पानी बोकाउँथे, कक्षाकोठा सफा गर्न लगाउँथे । बढीमा हाजिरीजवाफ र वक्तृत्वकला गराउने चलन थियो । यसैलाई त्यतिखेर अतिरिक्त क्रियाकलाप मानिन्थ्यो । तर हिजोआज यहाँका सामुदायिक विद्यालयहरूमा अतिरिक्त क्रियाकलापको शैली बदलिन थालेको छ । पहिले शिक्षकले क्रियाकलापका नाममा गर्ने हस्तक्षेप घट्न थालेको छ । शिक्षकहरूको सहयोग लिएर अहिले यस्ता क्रियाकलाप विद्यार्थी आफैं गर्छन् । सिद्धिचरण नगरपालिका११ मा पर्ने जालपा माविमा ५ सय विद्यार्थी छन् । ती विद्यार्थीलाई चार वर्ग (हाउस) मा विभाजन गरिएको छ । हाउसका नाम जनकपुर, सगरमाथा, मेची र कोशी छन् । प्रत्येक हाउसका छात्राहरूको रिबनको रंग पनि फरक छ । हामीले चारवटा हाउसमा विद्यार्थीहरूलाई समूह बनाएपछि कुनै पनि अतिरिक्त क्रियाकलाप गर्न विद्यार्थी खोजिरहनै पर्दैन । प्रधानाध्यापक रत्नबहादुर खत्रीले भने, उनीहरूबीचमा त्यस्ता क्रियाकलाप गर्ने प्रतिस्पर्धा नै चल्छ । प्राय: खेलकुद, साहित्य, मनोरञ्जन, सरसफाइजस्ता काममा प्रत्येक शुक्रबार र छुट्टीको दिन पनि उनीहरू संलग्न भइरहन्छन् ।भगवती मावि मानेभन्ज्याङमा पनि अतिरिक्त क्रियाकलापमा सहभागी हुन विद्यार्थीहरू आफंै जागरुक हुने गरेका छन् । पहिले अतिरिक्त क्रियाकलापमा सहभागी हुनुपर्छ भनेर भाग्ने विद्यार्थीहरू अहिले आफंै आयोजना गर्ने गर्छन् । प्रत्येक साता कुनै न कुनै कार्यक्रम भइरहेको हुन्छ, विद्यालयका शिक्षक बुद्ध राईले भने, किताबी ज्ञानभन्दा बाहिरी ज्ञान प्राप्त गर्ने खालका क्रियाकलापमा विद्यार्थी संलग्न हुन रुचाउँछन् ।"
अब्बल बालमन्दिर,"पोखरा व्यवस्थापन दरिलो र गुणस्तरमा सुधार भएसँगै यहाँको नदीपुरस्थित बालमन्दिर मावि अब्बल बन्दै गएको छ । प्रधानाध्यापक, शिक्षक, व्यवस्थापन समिति र अभिभावकबीचको सुमधुर सम्बन्धले विद्यालयले शैक्षिक फड्को मार्न सफल भएको हो । २०६२ मा पहिलो पटक एसएलसीमा सहभागी विद्यालयले लगातार राम्रो नतिजा हासिल गरिरहेको छ । २०७२ र २०७३ मा शतप्रतिशत विद्यार्थी उत्तीर्ण भए । शैक्षिक एवं अन्य अतिरिक्त क्रियाकलापका कारण दस पटकसम्म कास्कीको उत्कृष्ट स्कुल बन्न सफल भएको छ । यस वर्ष पनि चार नम्बर प्रदेशको उत्कृष्ट विद्यालयमा यो परेको छ । यसअघि २०७० मा पश्चिमाञ्चलमै उत्कृष्ट बनेको थियो । शैक्षिक गुणस्तरका लागि टिम वर्क महत्त्वपूर्ण रहेछ, प्रधानाध्यापक सुशील बस्नेतले भने, काम गर्ने इच्छाशक्ति साथै सरोकारवालाबीच सुमधुर सम्बन्ध र समन्वय पनि उत्तिकै आवश्यक पर्ने रहेछ ।यति बेला अभिभावक र विद्यार्थीमा अंग्रेजी मोह ह्वात्तै बढेको छ । सबै कक्षामा अंग्रेजी माध्ययमबाट पढाउँदै आएको छ । त्यसैले विद्यार्थी ओइरिइरहेका छन् । १० कक्षासम्म १ एक हजार ७८ विद्यार्थी छन् । उनीहरूलाई २६ सेक्सन बनाएर पढाइन्छ । कक्षा ११ र १२ मा व्यवस्थापन र शिक्षा विषयमा थप २ सय ७३ विद्यार्थी छन् । ४५ शिक्षक र ११ कर्मचारी छन् । मल्टिमिडियाको प्रयोगलाई जोड गरेका छौं, प्रअ बस्नेतले भने, यसलले शैक्षिक गुणस्तरमा सहयोग पुर्याउने रहेछ । विद्यार्थीबाट लेखरचना तथा कला प्रदर्शनका लागि बाल बगंैचा भित्तेपत्रिकाको व्यवस्थापन, वार्षिक कार्यक्रमसहितको शैक्षिक क्यालेन्डर प्रकाशन, पढाइसँगै अतिरिक्ति गतिविधि, शैक्षिक भ्रमण, खेलकुद, चित्रकला, नृत्य र संगीतका कक्षा पनि सञ्चालित छन् । अतिरिक्त क्रियाकलापलाई व्यवस्थित गर्न विभिन्न समिति उपसमित गठन गरिएका छन् । शैक्षिक गतिविधि निरीक्षणका लागि १५ वटा सीसी क्यामेरा जडान गरिएका छन् । समितिले कमीकमजोरी भएमा सच्चाउने र स्रोत जुटाउने काम गर्दै आएको छ, विद्यालय व्यवस्थापन समितिका अध्यक्ष देवेन्द्रकिशोर बाँस्तोलाले भने, मुख्य कुरा भनेकै शिक्षक र विद्यार्थीको मिहिनेत हो । अभिभावकले पनि नियमित रूपमा विद्यालयको रेखदेख गर्ने भएकाले विद्यार्थीहरू ट्रयाकबाहिर जान पाउँदैनन् । नेपाल बाल संगठन स्थापनापछि शिशु कक्षाको रूपमा रत्न नमुना पाठशालाका नाममा २०२४ मा स्थापना भएको विद्यालयले वेबसाइट, इमेल र फेसबुकजस्ता सामाजिक सञ्जालको पनि भरपुर उपयोग गर्दै शैक्षिक गुणस्तरको उन्नतिमा लगाउँदै आएको छ ।"
४० हजार भारुसहित लुटिए,नेपालगन्ज (कास) भारतको हिमाचल सिमलाबाट मजदुरी गरी घर फर्कंदै गरेका एक नेपाली लुटिएका छन् । सल्यान स्यानीखालका ३८ वर्षीय रतन बुढाथोकी ४० हजार भारुसहित भारतको मथुरा आसपास क्षेत्रमा लुटिएका हुन् । उनलाई आँपको जुसमा नशालु पदार्थ खुवाएर लुटपाट गरिएको प्रहरीले जनाएको छ । बेहोसी अवस्थामा नेपालगन्ज सीमाको भारतीय रुपैडिहा बजारमा भेटिएका उनलाई तत्काल उद्धार गरी भेरी अञ्चल अस्पताल भर्ना गरिएको इलाका प्रहरी कार्यालय जमुनाहाका प्रमुख सई सुधीर खड्काले बताए । बुढाथोकी भारतीय क्षेत्रमा लुटिएकाले त्यहाँका सुरक्षा अधिकारीलाई जानकारी दिएको प्रहरीले जनाएको छ ।
टेलिफोन अवरुद्ध,"डोल्पा (कास) सदरमुकामलगायतका क्षेत्रमा पटकपटक टेलिफोन र मोबाइल सेवा अवरुद्ध हुँदा स्थानीयलाई सास्ती भएको छ । सदरमुकाम दुनैलगायतका स्थानमा नेपाल टेलिकमका नमस्ते र स्काई मोबाइलको नेटवर्क तीन महिनादेखि बेलाबेला अवरुद्ध हुने गरेको छ । मोबाइल, टेलिफोन र इन्टरनेट अवरुद्ध हुँदा जनजीवन प्रभावित भएको त्रिपुरासुन्दरी नगरपालिका ४ का छक्कबहादुर धरालाले बताए । उनका अनुसार एनसेललगायतका मोबाइल पनि बेलाबेला अवरुद्ध हुने गरेका छन् । नेपाल टेलिकमले कालिकोट, जुम्ला र दैलेखमा राखिएका टावरमा खराबी आएका कारण यस्तो भएको जनाएको छ ।"
लागूऔषधसहित ४ पक्राउ,"इटहरी (कास) लागूऔषधसहित ४ जनालाई प्रहरीले विभिन्न स्थानबाट पक्राउ गरेको छ । कप्तानगन्जबाट विराटनगरतर्फ जाँदै गरेका विराटनगर१७ का गोविन्द शर्माका साथबाट १ सय ३० पिस नाइट्रोजन ट्याब्लेट र ३० ग्राम गाँजा बरामद भएको सुनसरी प्रहरीले जनाएको छ । प्रहरीले शर्मा र देवानगन्ज४ का अमितकुमार शर्मालाई नियन्त्रणमा लिएको छ । त्यसैगरीे धरान११ गैरीगाउँ बस्ने सन्तोष कार्कीको घरमा छापा मार्दा ५१५१ एम्पुल एभिल, डाइजेपाम र लुपिजेसिक बरामद भएको हो । त्यस्तै दीपक विकको साथबाट ३९३९ थान एभिल, डाइजेल्याप र लुपिजेसिक बरामद गरेको प्रहरीले जनाएको छ ।"
पूरक बजेटको सम्भावना टर्यो,"काठमाडौं अर्थ मन्त्रालय र योजना आयोगले आन्तरिक गृहकार्य गरिरहेकै बेला बनेको वाम गठबन्धनले पूरक बजेट ल्याउने सम्भावना टारिदिएको छ । सत्ता घटक एमाओवादी केन्द्रले प्रमुख प्रतिपक्ष एमालेसँग केही दिनअघि गठबन्धनको घोषणा गरेसँगै पूरक बजेटको सम्भावना टरेको हो । आन्तरिक गृहकार्यमा जुटेको अर्थ मन्त्रालय र योजना आयोगका अधिकारीले कर्मचारीहरूलाई तत्काल यसको सम्भावना टरेको जानकारी गराइसकेका छन् । दसैंअगाडि अर्थमन्त्री ज्ञानेन्द्रबहादुर कार्कीले सहमतिका लागि निर्वाचन आयोगका अधिकारीहरूसँग छलफल गरेका थिए । निर्वाचन आचारसंहिता लागिसकेको अवस्थामा आयोगको सहमतिबिना पूरक बजेट ल्याउन नपाइने व्यवस्था छ । मन्त्री कार्कीले आयोगसँगको एक चरणको छलफलपछि राजनीतिक सहमति जुटाउन दलहरूसँग छलफल गर्ने तयारी गर्नुभएको थियो, अर्थ मन्त्रालयका एक उच्च अधिकारीले भने, तर पछिल्लो राजनीतिक परिस्थितिले तत्कालका लागि पूरक बजेटको सम्भावना टारिदिएको छ । अघिल्लो सरकारले पनि निर्वाचनको बीचमा कामचलाउ बजेट ल्याएको पृष्ठभूमिमा मुलुकमा हालै गएको बाढीपहिरोले पुर्याएको क्षति, करका दरहरूको समायोजन, अन्तर्राष्ट्रिय सन्धि तथा सम्झौता र पछिल्लो समय आएको वैदेशिक सहायताको प्रतिबद्धतालगायत विषयहरू बजेटमा समावेश गर्नुपर्ने भन्दै पूरक बजेटको गृहकार्य भएको थियो । तराईमा गएको बाढीले करिब ३२ अर्ब रुपैयाँ बराबरको क्षति भएको प्रारम्भिक आकलन योजना आयोगको छ । अमेरिकी फ्ल्यागसिप कार्यक्रम मिलिनियम च्यालेन्ज कर्पोरेसन (एमसीसी) मार्फत नेपाललाई ५० करोड अमेरिकी डलर (५० अर्ब भन्दा बढी) सहयोग गर्ने भएको छ । गत भदौ अन्तिम साता अमेरिकामा आयोजित कार्यक्रममा अर्थमन्त्री कार्कीसँग यो सहयोगमा सम्झौता भइसकेको छ । जलविद्युत् तथा सडक निर्माणका लागि यो रकम खर्च गर्नुपर्ने हो । उक्त सहयोग र खर्च गर्ने आयोजना बजेटमा समावेश गर्नका लागि समेत पूरक बजेटको आवश्यकता परेको सरकारी अधिकारीहरूले बताउँदै आएका थिए । पूरक बजेटमा योजना आयोगका उपाध्यक्ष स्वर्णिम वाग्लेको जोड थियो । पूरक बजेटको आवश्यकता हो, उनले भने, तर राजनीतिक सहमति नजुटी यो सम्भव छैन । राजनीतिक सहमति जुटाउने विषय अर्थमन्त्रीको हो । अर्थ मन्त्रालय र आयोगको गृहकार्य अनुसार तिहारलगत्तै मंसिर १० र २१ मा हुने निर्वाचन अघि ल्याउने तयारी गरेका थिए । दसैं नसकिँदै एमाले, माओवादी केन्द्र र नयाँशक्ति पार्टी बीचको समझदारीले पूरक बजेट छायाँमा परेको हो । अन्य दलहरूसँग तालमेल, अगामी निर्वाचनको रणनीतिको विषयमा सत्तारूढ दल कांग्रेसको ध्यान केन्द्रित भएकाले पनि पूरक बजेटको संभावना टरेको हो ।यो समझदारी नभएको भए पनि प्रमुख प्रतिपक्ष एमाले र निर्वाचन आचार संहिताकै कारण पूरक बजेटको धेरै सम्भावना त थिएन, योजना आयोगका अर्का एक अधिकारीको दाबी छ, तर पछिल्लो वाम समझदारीले त पूर्ण रूपमा यसको सम्भावना टारिदिएको हो । सरकारले चालु आर्थिक वर्षका लागि १२ खर्ब ७८ अर्ब ९९ करोड ४८ लाख ५५ हजार रुपैयाँ बजेट सार्वजनिक गरिसकेको छ । यसमध्ये चालुतर्फ ८ खर्ब ३ अर्ब ५३ करोड १४ लाख ५४ हजार (६२ दशमलव ८ प्रतिशत) विनियोजन गरिएको छ । पुँजीगततर्फ ३ खर्ब ३५ अर्ब १७ करोड ५९ लाख ७० हजार रुपैयाँ (२६ दशमलव २) प्रतिशत र वित्तीयतर्फ १ खर्ब ४० अर्ब २८ करोड ७४ लाख ३१ हजार (११) प्रतिशत विनियोजन भएको हो । संविधानमै जेठ १५ गते बजेट पेस गर्नुपर्ने बाध्यात्मक व्यवस्था गरेपछि गत वर्षबाट नयाँ आर्थिक वर्ष सुरु हुनुअगावै बजेट सार्वजनिक भएको हो । यसपटक १६ वर्षपछि आर्थिक वर्ष नलाग्दै (असार मै) बजेट पास भएको थियो । तथ्यांकअनुसार १६ वर्षअघि तत्कालीन अर्थमन्त्री महेश आचार्यको पालामा २०५७५८ मा असार मसान्तमै बजेट पास भएको थियो । त्यसपछि यसपटक आर्थिक वर्ष नलाग्दै बजेट पेस भई गत आर्थिक वर्षभित्रमै पास भएको हो । पहिलो चरणको स्थानीय तहको निर्वाचनपछि तत्कालीन अर्थ तथा उपप्रधानमन्त्री कृष्णबहादुर महराले कामचलाउ बजेट ल्याएका हुन् । पुरानो कार्यक्रमलाई निरन्तरता र संघीय संरचनाका लागि बाध्यात्मक प्रकृतिको शीर्षकमा खर्च गर्ने गरी बजेट विनियोजन भएको हो ।"
कारबाही नगर्न बहानाबाजी,"तर, बयानको काम सकिए पनि असोज १० मै कुनै कारबाही नगरी सिलबन्दी फुकुवा गरिसकिएको छ । सरकारी वकिलको राय लिएपछि मात्रै सिलबन्दी फुुकुवा गर्नुपर्ने प्रावधान भए पनि विभागले प्रक्रिया नपुर्याई फुुकुवा गरेको हो । कारबाहीका लागि सरकारी वकिलको रायपछि कालोबजारी ऐनअनुसार प्रमुख जिल्ला अधिकारीले दिएको आदेशमा मात्र सिल तोड्नुपर्छ । तर, सिलबन्दी फुुकुवा गर्दा गोप्य रूपमा टोली परिचालन गरी उन्मुक्ति दिइएको छ । हाल उपभोक्ता ठगी गर्ने व्यवसायीहरू खुल्लम खुल्ला कारोबार गरिरहेका छन । मन्त्री मण्डलले ढिलो भएपनि कारबाही गरिने दावी गरे । मन्त्रीले कारबाहीको दायरामा ल्याउने दाबी गरेपनि उपभोक्ताकर्मीहरू कारबाही हुनेमा आशाका व्यक्त गरेका छन । राष्ट्रिय उपभोक्ता मञ्चका अध्यक्ष प्रेमलाल महर्जनले उपभोक्ता ठगी गर्ने व्यवसायीलाई कारबाही गर्न ढिलासुस्ती भएको बताए । दोषी भेटिएको ठहर भए पनि कारबाही नहुँदा मन्त्रालय र विभागलाई शंका गर्ने प्रशस्त ठाउँ रहेको उनले बताए । व्यवसायीले सरकारलाई गुलाम, उपभोक्तालाई निरीह बनाउन खोजेको देखियो, अध्यक्ष महर्जनले भने, नियमकानुनको दायरामा ल्याउन नसक्दा बजार नियन्त्रण हुन सकेको छैन । कर्मचारीहरू शंकाको घेरामा रहिरन्छन । उपभोक्ता हित संरक्षण मञ्चका उपाध्यक्ष कृष्णप्रसाद भण्डारी(मार्सेली)ले कालोबजार ऐनको प्रक्रियामा जान्छु भनेका मन्त्रीले कानुन छैन भन्नु गलत भएको बताए । बजार अनुगमनलाई प्रभावकारी पार्ने काममा यस्ता क्रियाकलापले बाधा पुग्ने उनले बताए । उनले सिलबन्दी खोल्नुको उद्देश्य र नियत नै खराब देखिएको आरोप लगाए । विभागले कालोबजारी ऐनअनुसार मुद्धाका लागि महानगरीय प्रहरीमा फाइल पठाएको दाबी गरेको छ । कालोबजारी ऐन २०३२ अनुसार २० प्रतिशतभन्दा बढी नाफा राखेर बिक्री गर्न पाइदैन । तर, ब्रान्डेडका नाममा उच्च नाफा राखी सर्वसाधारणलाई ठगी गरेको पाइएको थियो ।ठगी गरेको भन्दै अनुगमन टोलीले पुमा, नाइके, बिन्टले र स्टोर वानमा सिलबन्दी गरेको थियो । भदौ २१ गते दरबारमा पुन: अनुगमन गर्दा छुटको नाममा व्यापारीले थप ठगी गरिरहेको फेला परेको थियो । त्यसक्रममा अनुगमन टोलीले वाच एन्ड सी, सुलक्स सेन्टर, लेबल्स स्टोर प्रालिको रिबुक, लाइन्स स्टाइल इन्टरप्राइजेज प्रालिको बोसनी, लेबल्स स्टोर प्रालिका पसल सिलबन्दी गरिएको थियो । तर, ठगी गर्ने व्यवसायीलाई कारबाही नगरी उन्मुक्ति दिएको उपभोक्ताकर्मीहरूले बताउँदै आएका छन् । विभागका महानिर्देशक कुमार दाहालले दोषीलाई उन्मुक्ति नहुने बताए । कारबाही प्रक्रियाबारे शुक्रबार पुन: चिठी लेखेर फलोअप गर्छु, उनले भने । अनुगमन पनि तीव्र बनाइने बताए । कालोबजारी ऐनअनुसार २० प्रतिशतभन्दा बढी मुनाफा लिई बिक्री गरेको अवस्थामा निजलाई ५ वर्षसम्म कैद वा जरिवाना वा दुवै हुन सक्नेछ । तर, उपभोक्ता संरक्षण ऐनमा कारबाहीको दायरा प्रस्ट छैन ।"
मेलम्चीको पानी चैतमा,"काठमाडौं बहुप्रतीक्षित मेलम्ची खानेपानी आयोजनाले सुरुङ खन्न अझै १६ सय मिटर बाँकी रहेको छ । पुससम्ममा सुरुङ खन्ने काम सम्पन्न गरेर चैत अन्तिमसम्ममा मेलम्चीको पानी उपत्यका ल्याउने आयोजनाको दाबी छ । दैनिक २०२५ मिटर सुरुङ खन्ने प्रतिबद्धता ठेकेदारले जनाएको छ, आयोजनाका उपनिर्देशक रमाकान्त दुवाडीले भने, यस वर्षभित्रै पानी आउँछ, अब निराश हुने अवस्था छैन । पुसभित्र ब्रेक थ्रो गरेर सुरुङ ढलान गर्न थप ४ महिना चाहिने उनले बताए । आयोजनाका अनुसार सिन्धुग्यालथुम (९ सय मिटर), ग्यालथुमअम्बाथान (७ सय मिटर) सुरुङ खन्न बाँकी छ । सिन्धुग्यालथुम पुस र अम्बाथानग्यालथुङ मंसिरभित्रमा ब्रेक थ्रो हुने उनले बताए । सिन्धुदेखि ग्यालथुम खण्डको भौगर्भिक अवस्था कमजोर भएकाले सोचेजति गतिमा सुरुङ खन्न नसकिएको उनले बताए । यस खण्डमा (सिन्धुग्यालथुङ) भौगर्भिक हिसाबले निकै कठिन छ, चट्टान कमजोर छ, उनले भने, अम्बाथानग्यालथुम ब्रेक थ्रो चाँडो हुन्छ । सुन्दरीजलदेखि सिन्धुसम्म करिब ९ किमि सुरुङ खन्ने काम ९ महिनाअघि सम्पन्न भइसकेको छ । त्यस खण्डमा ढलान गर्ने काम पनि भइरहेको उनले जानकारी दिए । हाल दैनिक १८ मिटर जति सुरुङ खन्ने काम भइरहेको उनले बताए । पुराना औजार, कमजोर भूगोल लगायतका कारणले सुरुङ खन्न ढिलाइ भएको दाबी उनको छ । हाल ठेकेदारले नयाँ औजार ल्याएको छैन, हामीले नयाँ औजार ल्याउन निर्देशन दिएका छौं, अब ल्याउँछ होला, उनले भने, सुरुङ खन्नुमात्र ठूलो कुरा होइन, भित्री संरचना बलियो बनाउनुपर्छ, आरसीसी ढलान गरेर मात्र पानी ल्याउनुपर्ने हुन्छ । सुरुङ खन्ने काम सकिनेबित्तिकै पानी नआउने उनको भनाइ छ ।सिन्धुसुन्दरीजल खण्ड सबैभन्दा लामो सुरुङ हो । त्यो जोडिइसक्यो, सम्पूर्ण सुरुङको ८८ प्रतिशत काम पूरा भइसकेको छ, उनले भने । तीनवटा अडिटमध्ये सुन्दरीजलसिन्धु (साढे ९ किमि), सिन्धुग्यालथुम (८ किमि) र ग्यालथुमअम्बाथान अडिट (९ किमि) छन् । त्यसैगरी ३ स्थानमा सुरुङभित्रको हावा बाहिर निकाल्न भेन्टिलेटर निर्माणका लागि जग्गा मुआब्जा तथा अन्य कानुनी प्रक्रिया पनि पूरा गरिसकिएको उनले बताए । सिन्धु, शिवपुरी वन्यजन्तु आरक्ष र ग्यालथुम खण्डमा भेन्टिलेटर निर्माण हुने आयोजनाले जनाएको छ । ठेकेदारले भेन्टिलेटर निर्माण गर्न औजार ल्याउँदै छ, उनले भने । दोस्रो चरणमा यांग्री र लार्के खोलाबाट पानी ल्याउने तयारीसमेत भइरहेको उनले जानकारी दिए । १ वर्षभित्र यांग्री र लार्के खोलामा सुरुङको डीपीआर तयार हुन्छ, उनले भने, डीपीआर तयार हुने बित्तिकै निर्माण अघि बढ्छ ।मेलम्चीबाट यांग्रीबीचको सुरुङको लम्बाइ ९ किमि र यांग्रीलार्केबीचको सुरुङको लम्बाइ करिब २ किमि रहेको आयोजनाले जनाएको छ । यांग्रीसम्म सडकको पहुँच भए पनि लार्केमा पुर्याउन कठिन रहेको उनले बताए । सडक ट्रयाक खोलिसकेका छौं, पुललगायत सडकको टेन्डर पनि अब चाँडै हुन्छ, उनले भने । मेलम्चीदेखि लार्केबीचको सुरुङको लम्बाइ ११ किमि छ । मेलम्चीबाट आउने दैनिक १७ करोड लिटर पानी ट्यांकीमार्फत उपत्यकाका ३५ लाखभन्दा बढी जनतालाई समानुपातिक ढंगले वितरण गरिने उनले बताए ।१७ करोड मेलम्ची, १७ करोड यांंग्री र १७ करोड लार्के खोलाबाट गरी दैनिक ५१ करोड लिटर पानी उपत्यकामा ल्याइनेछ । हाल काठमाडौं उपत्यका खानेपानी लिमिटेड (केयूकेएल) ले सुन्दरीजललगायत विभिन्न स्थानबाट ल्याएको पानी वितरण गर्दै आएको छ । केयूकेएलले उपत्यकामा दैनिक ३८ करोड लिटर पानी आवश्यक भए पनि १२ करोड लिटर मात्र आपूर्ति गर्दै आएको छ । बर्खामा भने उपत्यकामा १७ करोड लिटर पानी आपूर्ति हुन्छ । उनका अनुसार ८० हजार धारामध्ये ४० हजार जडान गरिसकिएको छ ।"
सर्वियाली राष्ट्रपतिद्वारा वाइवाई प्लान्ट उद्घाटन,"काठमाडौं (कास) सर्वियाली राष्ट्रपति अलेक्जेन्डर भुचिसले रुमामा स्थापित वाइवाई चाउचाउ प्लान्टको उद्घाटन गरेका छन् । नेपाली ब्रान्ड वाइवाईलाई युरोपेली बजारमा उच्च महत्त्व दिँदै नवनिर्मित प्लान्ट उद्घाटन गर्न उनी आफैं सरिक भएको जारी विज्ञप्तिमा उल्लेख छ । यसअघि वाइवाईले सर्वियाको रुमास्थित प्लान्टबाट व्यावसायिक उत्पादन सुरु गरेको थियो । उक्त अवसरमा राष्ट्रपति भुचिसले सर्वियाको अर्थतन्त्रमा वाइवाईले सकारात्मक योगदान पुर्याउने विश्वास व्यक्त गरे । कार्यक्रममा सीजी कर्प ग्लोबलका अध्यक्ष विनोद चौधरी, प्रबन्ध निर्देशक निर्वाण चौधरी एवं ग्रुपका उच्च पदस्थ अधिकारीहरूको उपस्थिति रहेको कम्पनीले जनाएको छ ।"
घोरदह र मुतनीको पुल निर्माणमा ढिलाइ,"फकिरा (सप्तरी) जिल्लाको दक्षिणवर्ती क्षेत्रमा पर्ने घोरदह र मुतनी नदीमा पुल बन्न थालेको करिब ६ वर्ष भइसक्दा पनि निर्माण पूरा हुन सकेको छैन । स्थानीय विकास अधिकारी र ठेकेदारको लापरबाहीले पुन बन्न नसकेको त्यस भेगका सर्वसाधारण बताउँछन् । उनीहरू भन्छन्, यसमा स्थानीय नेता तथा पार्टीका कार्यकर्ताहरू पनि कम दोषी छैनन् । निर्धारित समयमै पुल नबन्नुको अन्य कारणहरूमा बजेटमा दलगत भागबन्डा र सम्बन्धित निकायबाट रकम निकासामा ढिलाइ हुनु पनि हो । तर स्थानीय तहको चुनावपछि नयाँ जनप्रतिनिधिहरू निर्वाचित भइसकेकाले अब पुल बन्नेमा उनीहरू आशावादी देखिएका छन् । फकिरा टोलका सञ्जय राम भन्छन्, नवनिर्वाचित प्रतिनिधिहरूले अब चाहिँ विकास निर्माणमा ध्यान देला भन्ने जनताको अपेक्षा हो । अब यस क्षेत्रमा पुल र बाटोघाटोको निर्माण पक्कै होला । कुरनमा टोलका विन्देश्वर सुतिहारको धारणा पनि उस्तै छ । झन्डै २० वर्षसम्म स्थानीय तह जनप्रतिनिधिविहीन भएकाले विकास निर्माण ठप्प रह्यो, अब त्यसो नहोला, उनले भने । सप्तरीको दक्षिण भेगमा पर्ने बरदाही, कुरनमा, फकिरा, इनरवा, मोहनपुर, रम्पुरालगायतका गाउँहरू विकास निर्माणमा निकै पछाडि रहेको स्थानीय बुद्धिजीवी भोलाप्रसाद यादव बताउँछन् । यी गाउँका बासिन्दा वर्षादको समयमा वर्षको चार महिना गाउँमै थुनिन्छन् । हिलाम्मे कच्ची बाटो र त्यसमा बग्ने पानीको भेलले बाहिर निस्कनै गाह्रो पर्छ, उनी भन्छन्, इमरजेन्सी पर्दा सर्वसाधारणले भगवान् भरोसे बस्नुपर्ने बाध्यता छ । बाँकी महिना जसोतसो बाहिर निस्कने गर्छन् । यादवका अनुसार गाउँमा विकासका लागि आएको बजेट जति उपभोक्ता समितिमा बसेकाहरूले दलगत भागबन्डा गर्छन् । उनी थप्छन्, आर्थिक वर्षको अन्तिम समयमा रकम निकासा हुने र कमिसनको चक्करमा भएभरको बाटोमा बालुवा र गिलो माटो थुपारेर रकम कुम्ल्याउने परिपाटी छ । कतैकतै कनिका छरेझैं नाममात्रको ग्राभेल हाल्छन्, केही साताभित्रै कच्ची बाटो फेरि जस्ताको त्यस्तै बन्न पुग्छ, सर्वसाधारण पहिले जस्तै सास्ती खेप्न बाध्य हुने गरेका छन् । फकिरा नहर टोलका मोहम्मद लालो शेखका अनुसार गाउँमा रेमिट्यान्स भित्रिएसँगै नयाँनयाँ मोबाइल र मोटरसाइकल खरिद गर्नेहरू बढेका छन् । तर बाटोघाटोको समस्याले मोटरसाइकल घरमै थन्क्याउनुपर्ने बाध्यता सर्वसाधारणलाई छ, उनी भन्छन्, डेढलाख रुपैयाँभन्दा बढी रकम खर्चेर भित्र्याएको मोटरसाइकल इमरजेन्सी पर्दा समेत बाहिर निकाल्न कठिनाइ छ । पहिले बाटोघाटो अनि मात्रै सवारी साधन खरिद गर्दा राम्रो हुने उनको सुझाव छ । उनी भने नव निर्वाचित जनप्रतिनिधिहरूबाट तत्कालै विकास होला भन्नेबारे कमै आशावादी छन् । लाखौं खर्चेर निर्वाचित भएकाले पहिले आफ्नो खर्च पो उठाउनतिर लाग्छन्, विकास तिनीहरूको प्राथमिकतामा पर्ने कमै सम्भावना छ, लालो शेख भन्छन् । विकासनिर्माणका लागि जनता आफैं जागरुक नभएसम्म विकास सम्भव नहुने उनको धारणा छ । गाउँमा सामाजिक अभियानमा सक्रिय मोहम्मद समिम शेख पनि विकास निर्माणमा जनताकै प्रत्यक्ष सहभागिता हुनुपर्ने बताउँछन् । गाउँटोलमा शुद्ध पिउने पानीका लागि चापाकल वितरण गर्दै आएका उनी भन्छन्, तराईमधेसलाई सुगम भनिए पनि सप्तरीको दक्षिणी भेग खासगरी भारतसँग सीमा जोडिएका गाउँहरू शिक्षा, स्वास्थ्य, बाटोघाटो र विकास निर्माणमा निकै पछाडि रहेको एवं दुर्गमको जस्तो अवस्थाबाट गुज्रिरहेका छन् । जागरुक जनता र विकास निर्माणप्रति प्रतिबद्ध नेताकार्यकर्ताहरूको कमीले सर्वसाधारणले अत्यन्तै कष्टकर जीवन यापन गर्दै आएको उनको तर्क छ । गाउँटोलका सामाजिक अगुवाहरू व्यक्तिगत स्वार्थमा लाग्नु, पढेलेखेकाहरू टोलमा कम हुनु तथा युवाजति बिदेसिनुले पनि विकास निर्माणले गति लिन नसकेको हो, उनी भन्छन्, स्थानीय निकाय र उपभोक्ता समितिका पदाधिकारीहरूको गलत मनसायलाई चुनौती दिने नभएपछि विकास निर्माणको नाममा मनपरी त हुने नै भयो । चार वर्षअघि निर्माण थालिएको मुतनी नदीको पुलका लागि हरेक वर्ष बजेट आउँछ तर निर्माण पूरा नहुँदै बजेट सकिने गरेको अर्का स्थानीय रञ्जीतकुमार यादवले बताए । उनी भन्छन्, विष्णुपर गाउँपालिका अन्तर्गतको कन्कट्टा र बेल्ही चपेना गाउँपालिका अन्तर्गत पर्ने इनरवा, फकिरा, कुरनमा, बरदाही र बनैनियाँसँगै भारतका सीमावर्ती गाउँहरू भरफोडी, अन्धरामन्ठ, डकही, विक्रमशेर, छातापुर, लौकही, महादेवमन्ठलगायत जोड्ने बाटोअन्तर्गत पर्ने मुतनी नदीमा पुल निर्माण नहुँदा यस भेगका सर्वसाधारणलाई वर्षौंदेखि आउजाउमा समस्या छ । अघिल्लो वर्षदेखि फकिरा र इनरवालाई झौहुरा बजार, झुटकी, कमलपुर र नर्घोसँग जोड्नका लागि राजगढ थान नजिकै मुतनी नदी खण्डमा अर्को पुलको निर्माण सुरु गरिएको छ । जिल्ला विकासको बजेटबाट निर्माण हुन लागेको भनिएको उक्त पुल कहिलेसम्म बन्ने भन्नेबारे कुनै टुंगो नभएको झुटकी बलीटोलका खेमराज यादव भन्छन् । वर्षौंअघि थालिएको पुल त अझै बनेको छैन भने पछिल्लो समय सुरु भएको यो पुल तत्कालै बन्ने छाँट तत्कालै छैन, उनले भने, स्थानीय तहमा निर्वाचित जनप्रतिनिधिहरू आएकाले झिनो आशा गर्ने ठाउँ चाहिँ छ ।यसैगरी नेपालकै प्रसिद्ध शक्तिपीठ छिन्नमस्ता भगवती स्थान (सखडा) सँग फकिरा, रम्पुरा, कुरनमा लगायतका गाउँटोल जोड्ने बाटोमा पर्ने घोरदह नदीमा पुल निर्माण थालेको ६ वर्षभन्दा बढी भइसक्दा पनि पूरा हुन सकेको छैन । फकिरा टोलका पौदुम ठाकुरका अनुसार पुल निर्माणस्थल नजिकै घोरदहको कटान तीव्र भई नदीले मार्ग नै परिवर्तन गर्ने अवस्था छ । अब त यो पुल नै क्यान्सिल हुने त्रास स्थानीयवासीमा छ, उनी भन्छन्, अत: सम्बन्धित निकायले त्यहाँ तटबन्धको निर्माणसँगै तत्काल पुल बनाउनुपर्छ । छिन्नमस्ता गाउँपालिकाका नवनिर्वाचित प्रमुख सूर्यनारायण मण्डल कुरुर ले घोरदह नदीको पुल अविलम्ब पूरा गर्ने प्रतिबद्धता सञ्चारकर्मीसँगको भेटमा व्यक्त गरेका छन् । यसैगरी, बेल्हीचपेना गाउँपालिकाका नवनिर्वाचित प्रमुख परमानन्द यादवले पनि यस क्षेत्रको विकास आफ्नो पहिलो प्राथमिकतामा रहेको हालै आयोजित एक कार्यक्रममा बताएका छन् ।"
कुखुराको तस्करी बढ्यो,गुलरिया (कास) चाडपर्वको मौका छोपी भारतबाट अवैध रूपमा जिउँदो कुखुरा भित्र्याउने समूह फेरि सक्रिय भएको छ । प्रहरीको मिलेमतोमा भारतीय सीमा बलैगाउँबाट बढदैयाताल गाउँपालिका हुँदै तस्करले अवैध कुखुरा नेपाल भित्र्याउने गरेका हुन् । सशस्त्र प्रहरीको टोलीले बिहीबार मात्रै एक क्विन्टल ७६ किलो ८८ वटा कुखुरा नियन्त्रणमा लिएको छ । चार वटा साइकलमा आएका भरियाले बढैयाताल७ कर्णालीपुरुवामा भारतबाट अवैध रूपमा भित्र्याउन लागेको कुखुरा नियन्त्रणमा लिएको हो । जमुनीस्थित प्रहरी चौकी र सशस्त्र प्रहरी बलको कार्यालय नजिकैबाट अवैध रूपमा कुखुरा भित्रिने गरे पनि बेवास्ता हुने गरेको स्थानीयवासीको गुनासो छ । प्रहरीसँग सेटिङमा कुखुरा तस्करी हुने गरेको स्थानीय घनश्याम खत्रीले बताए । उनका अनुसार चाडपर्वको मौका छोपी दैनिक हजारभन्दा बढी भारतीय कुखुरा अवैध रूपमा भित्रिने गरेको छ । नेपालमा प्रतिबन्धित भए पनि बलैगाउँबाट कुखुराको तस्करी हुने गरेको उनले जनाए । अवैध रूपमा भित्रिने कुखुरा तस्करबाट प्रहरीले रकम असुल्ने गरेको आरोप समेत स्थानीयवासीको छ । भारतबाट अबैध कुखुरा भित्रिएपछि यहाँका व्यवसायी मर्कामा परेका छन् । व्यवसायीका अनुसार ठूलो लगानी गरी कुखुरापालन गरे पनि भारतबाट सस्तोमा अवैध कुखुरा भित्रिएपछि व्यवसायमा समस्या भएको छ । सीमामा कडाइ नभएका कारण तस्करी मौलाउँदै गएको छ ।
हाइटेक टनेल मा तरकारी तेब्बर,"पर्वत धेरै पानी पर्नु वा चर्को घाम लाग्नु हरिया तरकारीका लागि हितकर हुँदैन । मौसमी मारबाट बाली जोगाएर अधिकतम लाभ कसरी लिने भन्नेमा किसान अब सचेत भएका छन् । पाँच वर्षदेखि तरकारी खेती गर्दै आएका मोदी५ अम्बोटका लालबहादुर हरिजन टनेलमा बाली लगाउँछन् । १५ रोपनीमा १० लाखको लगानीबाट थालेको उनको फार्ममा १० वटा प्लास्टिक टनेल छन् । त्यसमा उनले मौसमीबेमौसमी तरकारी फलाएर बजार पठाउने गरेका छन् । सामान्यभन्दा आधुनिक प्रविधियुक्त हाइटेक टनेल मा उत्पादन बढ्ने देखेर सुरु गरेपछि उनी एकै सिजनमा अरूभन्दा तेब्बर आम्दानी लिन सफल छन् । परीक्षणका रूपमा उनले समान क्षेत्रफलका दुई टनेलमा गत कात्तिकदेखि तरकारी फलाउन थालेका थिए । पहिलो सिजनमै सामान्य टनेलका तुलनामा तेब्बर उत्पादन भएपछि यसपटक थप तीन टनेल बनाउँदै छन् । पहिलो सिजनकै उत्पादनले टनेलको लगानी उठ्यो, उनले भने, सामान्यभन्दा लगानी चार गुणा बढी भए पनि त्यही अनुपातमा आम्दानी पाउँदा खुसी लागेको छ । हाइटेक टनेल हालेपछि उनले हिजोआज तरकारीबाट मासिक हात पार्ने आम्दानीमा वृद्धि भएको छ । उनले यो वर्ष मासिक २ लाख २० हजारका दरले आम्दानी गर्दै आएका छन् । कुश्मा २ खुर्कोटका भीमलाल पौडेलले पनि गत चैतदेखि हाइटेक टनेलमै तरकारी लगाएका छन् । यो प्रविधिमा गरेको खेतीले अहिलेसम्म उनले करिब डेढ लाख आम्दानी गरिसके । टनेल सुरु गरेलगत्तै बेमौसमी काँक्रा लगाएका उनले असारसम्म करिब डेढ लाख आम्दानी गरेका थिए । त्यसयता टनेलभित्र लगाएको रायो, मुला, बोडी र सिमीबाट करिब ६० हजार रुपैयाँ आम्दानी गरेको उनले बताए । टनेलभित्र तापक्रमको सन्तुलन मिल्ने भएकाले सिजनअनुसारको तरकारी राम्रो फल्दो रैछ, उनले भने, बाहिरी रोगकिराले नसताउने भएकाले फल कुहिने समस्या पनि हुँदैन । तरकारीमा व्यवसायीकरण पछ्याउन थालेका पर्वतका धेरैजसो किसानहरू माटो र बीउमा मात्रै नभएर प्रविधि पनि पछ्याउँदै जान थालेका हुन् । गत वर्ष हरिजनले परीक्षणका रुपमा सुरु गरेको हाइटेक टनेल खेती प्रविधि पछ्याउने किसान १२ जना पुगिसकेको जिल्ला कृषि विकास कार्यालय पर्वतले जनाएको छ । त्यस्तो टनेलभित्र उत्पादन बढ्ने मात्रै नभई किसानका लागि स्वस्थकर समेत छ, वरिष्ठ कृषि विकास अधिकृत वासुदेव रेग्मीले भने, खुला ठाउँ र सामान्य टनेलभित्र जस्तो कीटनाशक विषादी छर्न किसान आफैं जानुपर्दैन । तापक्रमको ब्यालेन्स भित्रै हुने भएकाले बाली अन्तभन्दा सप्रिन्छ । उत्पादन स्वत: बढ्ने भयो । टनेलको धुरीमा जडान गरिएको सानो प्लास्टिक पाइपबाट विषादी स्वत: छर्किन मिल्छ । यटो टनेलको बाहिरपट्टि उच्च स्थानमा राखिएको ट्यांकीमा मात्रा मिलाइएको विषादी पाइपको माध्यमबाट बालीको प्रत्येक बोटमा स्वत: छर्किन मिल्ने व्यवस्था हुन्छ । टनेलभित्रको चौघेरामा लगाइएको अर्धपारदर्शी पातलो जालीका कारण बाहिरी रोगकिराले आक्रमण गर्ने समस्या हुँदैन । टनेलभित्र सिँचाइ गर्न सुविधा पुग्ने गरी प्रत्येक बोटको फेदमा जडान गरिएको सानो पाइपमा मात्रा मिलाइएको मल, पानी थोपा सिँचाइको माध्यमबाट सिञ्चित हुन्छ । बालीमा भएको वृद्धि र आवश्यकताअनुसार सिञ्चित गर्नुपर्ने पानी पनि नियन्त्रण गर्न सकिने प्राविधिक बताउँछन् । प्राविधिक हिसाबले बालीलाई आवश्यक सबै खाद्यतत्त्व र कीटनाशकको मात्रा मिलाएर दिन मिल्ने र बाहिरी रोगकिराको आक्रमण शून्य हुने भएकाले सामान्यभन्दा बढी उत्पादन लिन सकिने वरिष्ठ अधिकृत रेग्मीले बताए ।"
कर छलेको कपडा नियन्त्रणमा,इटहरी (कास) सुनसरीको दक्षिणी सीमा क्षेत्रबाट प्रहरीलेकर छल गरी ल्याउँदै गरको ३३ लाख मूल्य बराबरकोकपडा नियन्त्रणमा लिएको छ । भन्सार छलेर ल्याई मिनिट्रकमा लोड गरी अन्यत्र लाने क्रममा प्रहरीले ती सामग्रीसहितको ट्रक नियन्त्रणमा लिएको हो। चालक र व्यापारी भने फरार रहेका छन्। देवानगन्ज गाउँपालिका४ बाट प्रहरीको टोलीले कपडा लोड गरिएको को१ख २१२९ नम्बरको मिनिट्रक नियन्त्रणमालिई सुनसरी भन्सारमा बुझाएको छ । चालक तथा कपडाधनी पक्राउ नपरे पनि ३३ लाख बजार मूल्यको कपडा र १२ लाख मूल्य अनुमान गरिएको मिनिट्रक बिहीबार प्रहरीलेसार्वजनिक गरको हो।
आतंकवादविरुद्ध कडा सुरक्षा रणनीति,अस्ट्रेलिया अस्ट्रेलियाले विश्वमा बढिरहेको आतंकवादी आक्रमणसँगै आफ्नो सुरक्षा रणनीतिलाई अझ दरिलो बनाउने कदम चालेको छ । प्रधानमन्त्री माल्कम टर्नबुलले अनुहार पहिचान गर्न सक्ने प्रविधिको प्रयोग गरी आतंकवादविरुद्धको अभियानलाई अझ सशक्त बनाउने घोषणा गरेका छन् । सुरक्षा रणनीतिबारे छलफल गर्न सबै राज्यका प्रिमियर तथा मुख्यमन्त्रीको बिहीबार क्यानबेरामा महत्त्वपूर्ण बैठक समेत भएको छ । सवारी चालक अनुमति पत्रलाई पहिचानका रूपमा प्रयोग गरी आतंकवादसँग सम्बन्धित व्यक्तिको सहज पहिचान गर्न सकिने प्रविधिलाई प्रयोगमा ल्याइने भएको छ । यो प्रविधिमा आधारित रहेर यहाँका विमानस्थल र सुरक्षा संयन्त्रमा अनुहार पहिचान गर्न सक्ने उपकरण आउँदो वर्षको सुरुवातसम्ममा प्रयोगमा ल्याइने बताइएको छ । आतंकवादको मुद्दामा सजाय भोगिसकेका व्यक्तिलाई पनि सुरक्षा निकायले आवश्यक ठानेमा न्यायाधीशको अनुमतिमा पुन: बिनाकुनै कसुर दुई सातासम्म हिरासतमा लिन सक्नेछन् । अस्ट्रेलियाका विभिन्न राज्यमा यस सम्बन्धमा अलगअलग कानुन भए पनि प्रधानमन्त्री टर्नबुलले ती कानुनलाई प्रतिस्थापन गर्ने गरी नयाँ नियम ल्याउन लागेको बताएका छन् । टर्नबुलले राष्ट्रिय सुरक्षाका लागि आफू अत्यन्तै गम्भीर रहेको बताएका छन् । उनले आतंकवादसँग सम्बन्ध राख्ने कुनै पनि किसिमका सन्दर्भ सामग्री राख्न पनि गैरकानुनी हुने कानुन निर्माण गरिने जनाए । दोस्रो ठूलो राज्य भिक्टोरियाले करिब दुई साताअघि प्रतिआतंकवाद सुरक्षा संयन्त्रको घोषणा गरेको थियो । सहायक कमान्डर रस गुवेन्थरको कमान्डमा रहने यसले अन्य सुरक्षा निकायहरूसँगको समन्वयमा काम गर्ने तर आतंकवादी गतिविधिलाई निष्तेज पार्ने मुख्य उद्देश्यका साथ खटिने बताइएको छ । विश्वका विकसित देशहरूमा आतंकवादी आक्रमण बढेसँगै अस्ट्रेलियाले समेत सुरक्षा रणनीतिलाई दरिलो बनाउँदै लगेको हो । अहिलेसम्म ठूलो आतंकवादी गतिविधि नभए पनि छिटफुट रूपमा अस्ट्रेलियामा समेत आतंकवादी आक्रमणका प्रयास भएका छन् । केही समयअघि मात्र सिड्नीमा एक जहाजमा बम राखेर आतंकवादी आक्रमण गर्न गरिएको प्रयास सुरक्षा निकायले विफल बनाएको थियो ।
बन्दुकधारी शान्त र दयालु,"वासिङ्टन (बीबीसी) अमेरिकाको लस भेगासमा ५८ जना मानिसको हत्या गर्ने बन्दुकधारीकी प्रेमिकाले उनको योजनाबारे आफूलाई केही थाहा नभएको बताएकी छन् । उनकी प्रेमिका मार्लो डेन्लीले बन्दुकधारी स्टेफन प्याडक एक शान्त, दयालु र स्नेही व्यक्ति भएको दाबी गरिन् । प्याडकले लस भेगासको एक सांगीतिक कार्यक्रममा गोली चलाएको समय डेन्ली फिलिपिन्समा थिइन् ।गोलीकाण्डपछि उनलाई अमेरिका झिकाई संघीय जाँच ब्युरो (एफबीआई) ले सोधपुछ गर्ने जनाएको छ । अनुसन्धानकर्ताले घटनाको उद्देश्यबारे बुझ्न उनीसँग बयान लिन लागेका बताएका छन् । उनीहरूले उनकी प्रेमिकामार्फत थप सूचना प्राप्त गर्न मद्दत पुग्ने आशा लिएको बताए । प्याडकले कसैका विरुद्ध हिंसाको योजना बनाइरहेको कुरा आफूले कहिल्यै नचिताएको उनको भनाइ छ । अमेरिकी प्रहरीले बन्दुकधारीले लस भेगासमा गरेको आक्रमणको उद्देश्य पत्ता लगाउने प्रयास जारी राखेको जनाएको छ । प्रहरीले प्याडकले गोप्य जीवन बिताइरहेको धारणा सार्वजनिक गरेको केही घण्टापछि डेन्लीको प्रतिक्रिया आएको छ । एफबीआईले अहिलेसम्म घटनाको सम्बन्ध आतंकवादसँगको रहेको तथ्य फेला नपरेको बताएको छ । लस भेगास प्रहरीले उनी आक्रमणलगत्तै भाग्ने योजना बनाएको भए पनि असफल भएको दाबी गरेको छ । प्रहरीले उनीसँगको सम्बन्ध र प्याडकको विगतको बानीबेहोरोबारेमा पनि उनीसँग बुझ्ने बताएको छ । अमेरिकी प्रहरीले ६२ वर्षीया मार्लोलाई हिरासतमा नलिइने जनाएको छ । उसले भनेको छ, उनी जहाँ उपस्थित हुन चाहन्छिन्, सोही स्थानमा पुगेर हामीले अनुसन्धान गर्नेछौं । प्याडकले नरसंहार गर्नुअघि उनलाई १ लाख अमेरिकी डलर पठाएको तथ्य प्रहरीले भेटेको छ । प्याडकले डेन्लीलाई फिलिपिन्समा घर किन्न पैसा पठाएका थिए । सोही कारण पनि उनीसँग सो कुरा बुझ्न खोजेको हो । डेन्लीले भनिन्, म आभारी थिएँ, तर इमानदारीपूर्वक भन्दा त्यो मबाट छुट्टिने उपाय हो भन्ने मेरो चिन्ता थियो । हाल फिलिपिन्समा बस्दै आएकी डेन्ली अस्ट्रेलियन नागरिक हुन् । उनी करिब २० वर्षअघि क्यासिनोमा काम गर्न अमेरिका पुगेपछि प्याडकसँग भेट भएको थियो । बिदा मनाउन फिलिपिन्स गएकी डेन्लीले त्यहाँबाट फर्किएपछि बुधबार अमेरिकी गुप्तचर संस्थासँग कुरा गरेपश्चात प्याडकले गरेको वर्णन गर्न नसकिने भयानक हिंसा बाट स्तब्ध भएको उल्लेख गरेकी छन् । अमेरिकी अधिकारीहरूले आफ्नो अनुसन्धानमा उनलाई संदिग्ध व्यक्तिको रूपमा लिएको र घटनालगत्तै उनीसँग सम्पर्क गरेको जनाएका छन् । ६४ वर्षीय अमेरिकी नागरिक स्टेफन प्याडकले लस भेगासमा आइतबार राति भएको सांगीतिक कार्यक्रम हेर्न जम्मा भएको भीडमा अन्धाधुन्ध गोली प्रहार गरेका थिए । आक्रमणमा ५९ जनाको ज्यान गइसकेको छ । ५ सय २७ भन्दा बढी घाइते छन् । उनी बसेको होटलको ३२ औं तलाबाट अत्याधुनिक स्वचालित बन्दुकले आक्रमण गरिएको अधिकारीको भनाइ छ ।"
क्याटालोनिया स्वतन्त्रतामा अदालतको बन्देज,म्याड्रिड (बीबीसी) स्पेनी संवैधानिक अदालतले क्याटालोनियालाई स्वतन्त्र घोषणा गर्ने तयारी स्थगित गरेको छ । अदालतले उक्त कदम संविधानको उल्लंघन भएको जनाउँदै आगामी साता हुने क्याटालान संसद्को बैठक स्थगित गरेको हो । क्याटालान नेता कार्लस् पुइग्देमोन्टले सोमबार हुने संसद्को बैठकले क्याटालोनियालाई स्वतन्त्र घोषणा गर्ने बताउँदै आएका थिए । यसअघि स्पेनी सरकारले क्याटालोनियालाई स्वतन्त्र घोषणा गर्ने तयारीलाई ब्याल्याकमेल को संज्ञा दिएको छ । स्वतन्त्र प्रदेश घोषणा गर्न सरकारले हस्तक्षेप गरे त्यसको प्रतिकार गर्ने स्वायत्त प्रदेशका नेता कार्लस् पुइग्देमोन्टले बताएपछि सरकारले प्रतिक्रिया दिएको थियो । नेताहरूले यसै साता क्याटालोनिया स्पेनबाट भिन्न भएको घोषणा गर्ने बताएका छन् । उनले राजाले क्याटालोनियाका जनाताको मतको अवमूल्यन गरेको आरोपसमेत लगाए । सरकारले विज्ञप्ति जारी गर्दै पुइग्देमोन्टलाई कानुनी प्रक्रियाको बाटोमा फर्केपछि मात्रै कुनै पनि वार्ता हुन सक्ने जनाएको छ । सरकारले जनमतसंग्रह सरकार विपरीत कार्य भएको बताउँदै आएको छ । जनमतसंग्रहले स्पेन कठिन मोडमा पुगेको सरकारको दाबी छ । गत मंगलबार स्पेनी राजा फेलिप छैटौंले जनमतसंग्रह गराएर क्याटालोनियाका नेताले सरकार तथा प्रजातान्त्रिक मूल्यमान्यताको अनादर गरेको दाबी गरेका थिए । फेलिपले जनमतसंग्रह गैरकानुनी र गैरप्रजातान्त्रिक भएको दाबी गर्दै आएका छन् । क्याटालोनिया भिन्न राज्यमा विभाजित भए स्पेनले नै विभिन्न खतराको सामना गर्नुपर्ने उनको भनाइ छ । गत आइतबार भएको चुनावमा ९० प्रतिशतले मतदान गरेको क्याटालान अधिकारीको भनाइ छ । स्वतन्त्रताका लागि गरिएको प्रदर्शनलाई स्पेनी प्रहरीले हस्तक्षेप गर्न खोज्दा करिब २ सयभन्दा बढी प्रदर्शनकारी घाइते भएका थिए । मतदानमा क्रममा भएको झडपमा ३३ प्रहरी घाइते भएको सरकारले बताएको छ ।
तीन राष्ट्रको संयुक्त दाबेदारी,"ब्युनस आयर्स (एएफपी) अर्जेन्टिना, उरुग्वे र पाराग्वेले सन् २०३० मा हुने फिफा विश्वकपका लागि संयुक्त दावेदारी प्रस्तुत गर्ने भएका छन् । तीनै राष्ट्रका राष्ट्रपतिले बुधबार पत्रकार सम्मेलन गर्दै विश्वकपको सयौं वर्ष संयुक्त रूपमा योजना गर्ने निर्णय लिएका हुन् । पाराग्वेका राष्ट्रपति होरासियो कार्टेसले अगस्टमा अजेन्र्टिना र उरुग्वेले सामूहिक दाबेदारी प्रस्तुत गरेमा आफू पनि त्यसमा सामेल हुने बताएका थिए । उरुग्वे सन् १९३० मा आयोजित पहिलो फिफा विश्वकपको आयोजक एवं विजेता टोली हो । कार्टेसले बुधबार अर्जेन्टिनी राष्ट्रपति मौरिचियो माक्री र उरुग्वेका राष्ट्रपति ताबारे भाज्केजसँग भेटवार्ता गरेर अन्तिम निर्णय सुनाएका थिए ।दाबेदारी प्रस्तुत गर्न पहिलो बैठक नोभेम्बर पहिलो सातामा राखिने छ, उनले भने, अन्य राष्ट्रले पनि शतवार्षिकी विश्वकप आयोजना गर्न खोजिरहेका छन् । तर उरुग्वेले आयोजना गर्न पाउनुपर्छ भन्ने हाम्रो माग हो ।दक्षिण अमेरिकाबाट ब्राजिलले पछिल्लो पटक सन् २०१४ मा विश्वकप आयोजना गरेको थियो । त्यसैले सन् २०३० मा दाबेदारी प्रस्तुत गर्दा एसियाली राष्ट्र चीनबाट बलियो प्रतिस्पर्धा हुने विश्वास गरिएको छ । सन् २०१८ को विश्वकप रसियामा हुँदै छ भने २०२२ मा कतारले आयोजना गर्ने जिम्मा पाएको छ । सन् २०२६ मा हुने विश्वकपका लागि संयुक्त राज्य अमेरिका, मेक्सिको र क्यानडाको सामूहिक दाबेदारीलाई मोरोक्कोले टक्कर दिँदै छ । सन् २०२६ बाट विश्वकपमा ३२ राष्ट्रको स्थानमा ४८ राष्ट्रले सहभागिता जनाउने छन् ।"
सिरिया र अस्ट्रेलिया बराबर,"मलाका (एएफपी) ओमार अल सोमाले खेलको अन्तिम समयमा पेनाल्टीमार्फत गोल गरेपछि सिरियाले अस्ट्रेलियालाई विश्वकप छनोटअन्तर्गत प्लेअफमा ११ को बराबरीमा रोकेको छ । रोबी क्रुजले पहिलो हाफमा गरेको गोलमा अस्ट्रेलियाले अग्रता लिएको थियो । तर, ८४ औं मिनेटमा म्याथ्यु लेकीले सोमालाई पेनाल्टी क्षेत्रभित्र फाउल हानेपछि सिरियाले बराबरी गर्ने मौका पायो । अग्ला कदका फरवार्ड सोमाले पेनाल्टीमा गोल गर्दै बराबरीमा ल्याएका थिए ।बराबरीसँगै प्लेअफको छिनोफानो मंगलबार सिड्नीमा हुने दोस्रो खेलको नतिजाले गर्नेछ । प्लेअफ विजेताले विश्वकप प्रवेशका लागि कन्काकाफको टोलीसँग अन्तरमहादेशीय प्लेअफ खेल्नेछ । उक्त खेलको विजेताले सन् २०१८ को रसिया विश्वकपमा सहभागिता जनाउने छ । गृहयुद्धका कारण मलेसियामा घरेलु खेल खेलिरहेको सिरिया पहिलोपल्ट विश्वकपमा छनोट हुने दाउमा छ । यता अस्ट्रेलिया लगातार चौथोपल्ट विश्व फुटबलको महाकुम्भमा सहभागिता जनाउने प्रयासमा हुनेछ ।सिरियाली समर्थकको बाहुल्यता रहेको हाङ जेबाट रंगशालामा दुवै टोलीले सुदृढ सुरुआत लिन सकेनन् । अस्ट्रेलियाका मार्क मिलिगनले १९ औं मिनेटमा गरेको प्रहार गोलरक्षक महमुद अल युसुफले बचाए । लगत्तै अर्कोतर्फ अल सोमाले पनि सिरियालाई आक्रमणमा लगे । सोमाले सहकर्मी ओमार खिर्बिनलाई लगातार दुईपल्ट उपलब्ध गराएको पासमा गोल गर्न नसक्दा खेल बराबरीमा रह्यो । पहिलो हाफको पाँच मिनेट समय बाँकी रहँदा लेकीले पेनाल्टी क्षेत्रको दायाँतर्फबाट हानेको सट क्रुजको खुट्टामा लाग्दै गोल भएको थियो ।दोस्रो हाफमा टमी ज्युरिकको दुई वटा प्रहार क्रसबारमा लागेर फर्कंदा अस्ट्रेलिया अभागी साबित भयो । अन्तिम समयमा अस्ट्रेलियाका ट्रेन्ट सेन्सबरीको हेडर र सिरियाका मोयद अल अजानको प्रहार विपक्षी गोलरक्षकले बचाए ।"
बंगलादेशलाई गल्ती सुधार्ने मौका,"ब्लोमफोन्टेन (एएफपी) आफ्ना लागि सुहाउँदो परिस्थितिको पहिलो टेस्टमा फाइदा लिन नसकेको बंगलादेशसँग वर्षौंपछि अनुभवहीन बलिङ टोली उतार्न लागेको दक्षिण अफ्रिकाविरूद्ध गल्ती सुधार्ने राम्रो अवसर छ । तर शुक्रबार सुरु दोस्रो टेस्टको मानगङ ओवल मैदान बलिङमैत्री छ । चोटका कारण प्रमुख चार बलर मोर्ने मोर्केल, डेल स्टेयन, भेर्नोन फिलान्डर र क्रिस मोरिस गुमाए पनि पहिलो टेस्टको प्रदर्शन हेर्दा बंगलादेशलाई दक्षिण अफ्रिका झेल्न सजिलो हुने छैन । चोटका कारण मोर्केलले पहिलो टेस्ट पूरा खेल्न सकेका थिएनन् । यस्तो अवस्थामा २२ वर्षे कागिसो रडाबा बंगलादेशविरूद्ध उत्रन लागेको दक्षिण अफ्रिकी टोलीका प्रमुख बलर हुनेछन् । उनले २१ टेस्टमा ९२ विकेट लिएका छन् । उनको ओपनिङ जोडीका रूपमा डुएन ओलिभर, वायने पार्नेल र एन्डीले फेल्हलुकवायो हुनसक्ने छन् । ओलिभरले ४ टेस्टमा १३ र पार्नेलले ५ टेस्टमा १३ विकेट लिएका छन् । बंगलादेशसँगको पहिलो टेस्टमा डेब्यू गर्दै फेल्हुलुकवायोले १ विकेट लिएका थिए । देव्रेहाते स्पिनर केशव महाराजको उपस्थितिले दक्षिण अफ्रिकाको बलिङ टोली केही मात्रामा सन्तुलित देखिन्छ । उनी आधुनिक समयका उत्कृष्ट दक्षिण अफ्रिकी स्पिनर मानिन्छन् । बंगलादेशसँगको पहिलो टेस्टमा ७ विकेट लिँदै उनले आफूले खेलेको १२ टेस्टमा व्यक्तिगत ५० विकेट पुर्याएका थिए । पहिलो टेस्टमा ३ सय ३३ रनको विशाल विजय हात पारे पनि दक्षिण अफ्रिकाका कप्तान फाफ डु प्लेसिस दोस्रो टेस्टको मैदानमा थप पेस र बाउन्सी विकेट भएकोमा स्पष्ट छन् । बंगलादेशजस्तो टोलीसँग खेल्दा सुहाउँदो परिस्थितिको जति फाइदा आउँछ त्यो लिनु महत्त्वपूर्ण हुन्छ, उनले भने । मौसमको स्थितिले पनि टेस्टमा प्रभाव पार्न सक्छ । दक्षिण अफ्रिकामा भर्खर जाडो सिजन सुरु भएको छ । ब्लोमफोन्टेन पहिलो टेस्ट भएको पोटेफस्ट्रोमबाट २ सय ८० किलोमिटर टाढा पर्छ । ब्लोमफोन्टेनमा पनि राति निकै चिसो हुनाले बिहानीसत्रमा पिचको घाँस बढ्न अवरोध हुँुदा प्रभावित हुने गर्छ । यस सिजन ओभलमा खेलिएको एकमात्र प्रथम श्रेणी खेलमा पहिलो दिन नै ११ विकेट झरेको थियो ।"
लमजुङमा छैन गतिलो पूर्वाधार,"लमजुङ बेंसीसहरको एकमात्र खेल मैदान सहजी रंगशालामा गत वर्ष इलेभेनए साइडमा फुटबल खेलाइयो । तर मैदानमा तोकिएको मापदण्ड छैन ।वर्षायामको बाढीपहिरोले उक्त मैदानलाई पुन: समस्याग्रस्त बनाएको छ । अब पुस दोस्रो साता फुटबल प्रतियोगिता हुँदा मर्मत गर्नुपर्ने हुन्छ । सहरमा मात्रै होइन, ग्रामीण भेगका खेलमैदानको पूर्वाधार र संरचना दुवै कमजोर छन् । मस्र्याङदी गाउँपालिका ६, बाहुनडाँडामा यसपटक तीजको अवसर पारेर साताभर फुटबल स्पर्धा भएको थियो । खुला महिला तथा पुरुष फुटबल प्रतियोगिता हिलोमै सञ्चालन गरियो । मैदानको अवस्था कर्नरसमेत हान्न नमिल्ने छ । गोलपोस्टको खम्बा बाँसका थिए । मैदानमा जाने बाटो समेत राम्रो छैन । खेलको विकास गाउँगाउँबाट भन्ने नारा झुन्डयाएर मैदानमा एक दशकयता फुटबल प्रतियोगिताहरू भइरहेका छन् । उक्त प्रतियोगिता उत्तरी क्षेत्रकै सबैभन्दा ठूलो मानिन्छ । बाहुनडाँडास्थित योङ स्टार क्लबका उपाध्यक्ष विष्णु गुरुङ भन्छन्, खेलको भौतिक पूर्वाधारका लागि न सरकारी निकायले हेर्छ, न निजी क्षेत्रले नै । खेल आयोजना हुने बेला मैदान आफैं मर्मत गर्नुपर्ने बाध्यता छ । दीर्घकालीन सहयोग कसैको छैन । जिल्लामा प्राय: हरेक चाडपर्वका अवसर पारेर विभिन्न खेलकुद र विशेषत: फुटबल प्रतियोगिता हुँदै आएको छ । भलिबल र बास्केटबल प्रतियोगिता खासै हुँदैन । दसैंतिहार, लोसार, माघे संक्रान्ति, शिवरात्रि, चैतेदसैं, तीज लगायतका चाडपर्वमा फुटबल स्पर्धा हुँदै आएको छ । हरेकपल्ट मैदान निर्माणका लागि स्थानीयले आफैं वा विदेशमा रहेका आफन्तबाट सहयोग जुटाउँदै आएका छन् । ती सहयोग सबै कामचलाउ मात्रै हुँदै आएका छन् । प्रतियोगिताका लागि पनि विदेशमा रहेका आफन्तसँग सहयोग माग्नुपर्ने गुनासो गर्छन् एन्फाका रेफ्रीसमेत रहेका उपाध्यक्ष गुरुङ । मैदान निर्माण र मर्मतका लागि सरकारी पक्षबाट बजेट विनियोजन हुन नसकेको लमजुङ फुटबल एकेडेमीका प्रशिक्षक इन्द्र राना बताउँछन् । उनका अनुसार पहिले जिविस, नगरपालिका, गाविसले मात्रै नभएर अहिले स्थानीय निकायले पनि खेलकुद पूर्वाधार र संरचना निर्माण र मर्मतमा खासै बजेट विनियोजन गरेको छैन ।जिल्लाका सहरदेखि ग्रामीण भेगका हरेक गाउँमा फुटबल खेल्न मिल्ने मैदान छन् । साविकको ६१ गाविसमा मात्रै नभई प्राय: टोलटोलमै फुटबल मैदान रहेको जिल्ला खेलकुद विकास समितिका अध्यक्ष गोविन्द बस्नेतले बताए । अहिलेको ८ स्थानीय तहको ७५ वटै वडामा खेल मैदान छ । तर ती सबै भौतिक पूर्वाधारले पर्याप्त छैनन् । कुनै खेल मैदान जीर्ण छ । कुनै मर्मत गरेरमात्रै खेल्न मिल्ने खाले छ, उनले भने, खेलकुदको विकास र खेल पर्यटनका लागि बजेट नहुनु दुर्भाग्य हो । सबै मिलेर पहल गरेमा खेलकुद र खेल पर्यटनको विकास गर्न सकिने उनले बताए । केही राष्ट्रिय खेलाडी समेत लमजुङले उत्पादन गरिसकेको छ, अध्यक्ष बस्नेतले भने, यहाँ राष्ट्रिय खेलाडी बन्न लायक प्रतिभा छन् । तर भौतिक पूर्वाधार र संरचनाको अभावमा उनीहरूले राम्रो प्रशिक्षण गर्न नपाउँदा उनीहरूको प्रतिभा निखारिन नपाउँदै हराउने गर्छ ।"
नेपालको ऐतिहासिक सहभागिता,"अरु देशमा पनि उनीहरूले कला देखाइसकेका छन् । हामी अनुभवी रिभर गाइड हौं तर पहिलोपल्ट विश्व च्याम्पियनसिपमा सहभागी हुँदै छौं । त्यसैले हामीलाई सजिलो हुने छैन, नेपाली टिमका कप्तान हरि आलेले भने । च्याम्पियनसिपमा ६ जनाले डुंगा खियाउने छन् र एक खेलाडी वैकल्पिक रहने छन् ।नेपाली टिमका प्रशिक्षक विष्णु गुरुङले तयारी राम्रो भएको बताए । उनले भने, हामीले नेपालमा पनि अभ्यास र तयारीका अरु कार्यहरू गरेका थियौं । तर विश्व च्याम्पियनसिप हाम्रा लागि नयाँ वातावरण र फरक नदीमा हुँदै छ । एकैपल्ट ठूला प्रतियोगितामा प्रतिस्पर्धा गर्न गाह्रो हुन्छ । त्यसैले राम्रो नतिजा निकाल्ने लक्ष्य छ । हामी कुनै पनि पदक जित्न चाहन्छौं । नेपाली टिमलाई आर्मीका राजीव चन्दले शारीरिक अभ्यास गराएका थिए । जापानमा पनि नेपाली खेलाडीको फिटनेस उनैले हेरिरहेका छन् ।विश्व च्याम्पियनसिपमा कुल २३ देशका ७१ टिम सहभागी छन् । उनीहरूले खुला, मास्टर (३० वर्षमाथि), जुनियर (२३ वर्षमुनि) र युवा (१९ वर्षमुनि) गरी चार स्पर्धामा खेल्दै छन् । सबै स्पर्धामा पुरुष र महिलाका टिम सहभागी छन् । च्याम्पियनसिपको मुख्य आकर्षण पुरुषतर्फको खुला स्पर्धा नै हो र यसैमा नेपालले पहिलोपल्ट प्रतिस्पर्धा गर्दै छ ।"
इटालीको यात्रा कठिन बन्दै,"मिलान (एएफपी) चोटग्रस्त रहेको इटालियन फुटबल टिमका प्रशिक्षक जियामपिएरो भेन्चुराले इटाली विश्वकपमा छनोट हुन नसके देशको फुटबलमा ठूलो धब्बा लाग्ने बताएका छन् । समूह जी को अंकतालिकामा स्पेन शीर्षस्थानमा छ भने इटाली दोस्रोमा छ । विश्वकप छनोटको अन्तिम दुई खेलमा इटालीले म्यासेडोनिया र अल्बानियाको सामना गर्दै छ । म्यासेडोनियासँग शुक्रबार टुरिनमा खेलेपछि टोलीले तीन दिनपछि अल्बानियामा खेल्नेछ ।चारपल्टको विश्वकप विजेता इटालीलाई दोस्रो स्थान पक्का गर्न यी दुई खेलबाट १ अंक आवश्यक छ । समूहको शीर्षस्थानमा रहने टोली स्वत: विश्वकपलाई छनोट हुनेछ भने दोस्रो स्थानका उत्कृष्ट ८ टोलीले प्लेअफ खेल्नेछन् । तर इटाली दुवै खेल जितेर विश्व वरीयतामा आफ्नो स्थान सुदृढ बनाउँदै प्लेअफमा फाइदा खोज्ने दाउमा हुनेछ । म अहिले प्लेअफबारे सोचिरहेको छैन । हामीले दुई महत्त्वपूर्ण खेल खेल्नु छ । त्यसपछि मात्र प्लेअफ समीकरणबारे सोच्नेछौं, प्रशिक्षक भेन्चुराले भने ।एएस रोमाका कप्तान डानियल डी रोसी घुँडाको चोटका कारण अनुपस्थित भएपछि उनको स्थानमा इन्टर मिलानका रोबर्टो जिलार्डिनी टोलीमा आएका छन् । यसबाहेक लोरेन्जो पेलेग्रिनी, मार्को भेर्राट्टी र आन्द्रिए बेलोट्टी पनि साधारण चोटका कारण टोलीमा छैनन् ।चोट खेलको एउटा पाटो हो । हाम्रा तीन महत्त्वपूर्ण खेलाडी चोटका कारण टोलीमा छैनन् । तर उनीहरूको स्थानमा खेल्ने खेलाडीले आफ्नो महत्त्व देखाउनेमा म विश्वस्त छु, उनले भने, हामी इटाली हौं र हामीले अझै धेरै सिद्ध गर्न बाँकी छ । अहिले हामीसँग छोटो समय छ जुन नयाँ प्रयोग गर्न सम्भव छैन । त्यसैले हामी सक्दो प्रयास गर्नेछौं ।इटालीले शुक्रबार म्यासेडोनियासँग खेलपछि तीन दिनपछि अल्बानिया जानेछ । अल्बानियाविरुद्ध सोमबार हुने खेल इटालीको ८०० औं अन्तर्राष्ट्रिय खेल हुनेछ भने अल्बानियामा गएर खेलेको पहिलो ।"
भेट्रान टोली कोलम्बोतिर,"काठमाडौं (कास) कोलम्बो म्याराथनअन्तर्गत मास्टर्स एथलेटिक्स च्याम्पियनसिपमा नेपालका ११ भेट्रान खेलाडीले सहभागिता जनाउने भएका छन् । अक्टोबर ८ मा हुने च्याम्पियनसिपमा हाफ म्यारथनमा ४, १० किमिमा ४ र ५ किमिमा ५ खेलाडीले प्रतिस्पर्धा गर्ने नेपाल एमेच्योर भेट्रान्स एथलिट कमिटीले जनाएको छ । कोलम्बो जाने टोलीलाई बिहीबार कमिटीका अध्यक्ष जीएन शर्माले बिदाइ गरे । त्यसतर्फ जाने खेलाडीमा रमेश शाक्य, गोपाल महर्जन, नरेन्द्र महर्जन, सुरज महर्जन, दीपक जोशी, त्रिरत्न मानन्धर, हेराकाजी महर्जन, प्रेमकृष्ण खड्गी, रमेश डंगोल, जयराम खड्का, चन्दनलाल चौधरी छन् । टिम म्यानेजरमा भैरव शाही छन् ।"
चाडपर्वमा खेलकुद गतिविधि बढयो,"डडेल्धुरा दसंैतिहारका अवसरमा पहाडी जिल्ला डडेल्धुरामा खेलकुद गतिविधि बढेको छ । चाडपर्वको रमाइलो र शुभकामना आदानप्रदान गर्न गाउँबस्तीमा खेलकुद प्रतियोगिता हुने गरेका छन् । खेलकुद गतिविधि प्राय: शून्य रहने जिल्लामा दसंैतिहार खेलाडी र खेलप्रेमीका लागि अवसर बनेर आउँछ, जिल्ला खेलकुद विकास समिति डडेल्धुराका प्रमुख डम्बरबहादुर भण्डारीले भने, स्थानीयस्तरबाटै भलिबल, फुटबल र क्रिकेटका प्रतियोगिताहरू आयोजना भइरहेका छन् । चाडपर्वमा हुने खेलकुद गतिविधिले खेल विकासमा महत्त्वपूर्ण टेवा पुगिरहेको उनको दाबी छ । उनका अनुसार राष्ट्रपति रनिङ सिल्डबाहेक जिल्ला खेलकुद बिकास समितिबाट खेलकुद गतिविधि भएका छैनन् । पहाडी जिल्ला भएकाले निजी क्षेत्र पनि खेलकुद गतिविधि गर्न कोही अग्रसर हँुदैनन्, भण्डारीले भने, त्यसैले चाडपर्वमा हुने खेलकुद प्रतियोगिताको महत्त्व हुन्छ । दसैं र तिहारका अवसरमा सबै गाउँबस्तीमा खेलकुद गतिविधि भइरहेको पाइन्छ । पहाडी जिल्लामा मैदान अभावले फुटबल र क्रिकेटभन्दा बढी भलिबल आयोजना हुने गर्छ । भलिबलका प्रशिक्षक नरेशबहादुर थापाले पहाडमा भलिबल बढी लोकप्रिय रहेको बताए । उनका अनुसार दसैंतिहारमा सबैभन्दा बढी भलिबल प्रतियोगिता नै हुने गर्छ । चाडको बिदामा घर फर्केका र स्थानीय युवाहरूले खेलकुद प्रतियोगिता आयोजना गर्ने गरेका छन् । चाडपर्वको रमाइलो भलिबल प्रतियोगितासँग जोडिएका छन्, डडेल्धुराका भलिबलप्रेमी उदयसिंह ढाटले भने, यसले गाउँबस्तीको वातावरण भलिबलमय बनाएको छ । घरमा चाडपर्व मनाएर बालकदेखि बुढासम्म भलिबल हेर्न हुरुक्क हुने उनको दाबी छ । सरकारबाट राष्ट्रिय खेलको घोषणा भएसँगै भलिबलको रौनकता झन् थपिएको छ ।उनका अनुसार दसंैतिहारको बीचमा प्राय: सबै गाविस तथा नगरपालिकामा स्थानीय स्तरबाट भलिबल प्रतियोगिता आयोजना भइरहेका छन् । प्रतियोगिताका विजेता टिमलाई खसीबोका पुरस्कार राखिएको हुन्छ, उनले भने, यसले पनि खेलमा रौनक थपिन्छ ।यसैबीच डडेल्धुरा शिक्षा क्याम्पसको स्ववियूद्वारा आयोजित प्रदेश नम्बर ७ स्तरीय भलिबल सकिएको छ । असोज ७१० सम्म भएको प्रतियोगिता विजेताले ७५ हजार, उपविजेताले ५० हजार र तेस्रो हुने टिमले २५ हजार नगद पुरस्कार जितेका थिए । मिलन थापा स्मृति खुला भलिबल जिल्लाको भित्री मधेस जोगबुढामा असोज १७ देखि आयोजना भइरहेको छ । शीर्ष तीनस्थानका विजेताले क्रमश: २५, १५ र १० हजार पुरस्कार पाउने छन् । ७ नम्वर प्रदेशको सबैभन्दा ठूलो राशिको डडेल्धुरा मेयर कप प्रतियोगिता असोज २५ देखि २९ सम्म खलंगामा हुने भएको छ । विजेताले १ लाख, उपविजेताले ७५ हजार र तेस्रो हुने टिमले ५० हजार नगद पुरस्कार जित्ने छन् ।"
नेपाली खेलाडी पराजित,"काठमाडौं (कास) म्यानमारमा भइरहेको एसिया यू१५ र यू१७ ब्याडमिन्टन प्रतियोगितामा नेपाली खेलाडी प्रफुल महर्जन, प्रिन्स दाहाल र रसिला महर्जन दोस्रो चरणमा पराजित भएका छन् ।बिहीबार बिहान यू१७ पुरुष एकलमा प्रफुल इन्डोनेसियाका मोहम्मद युसुफ मौलानासँग २११०, २१११ ले पराजित भएका थिए । यू१५ एकलमा प्रिन्स पनि इन्डोनेसियाकै मोहम्मद सुल्तान नुराविरुसँग पराजित भए । पहिलो सेट २११२ ले जितेका प्रिन्स दोस्रो र तेस्रो सेट १५२१, १६२१ ले गुमाएपछि पराजित हुन पुगे । महिला एकलतर्फ रसिला इन्डोनेसियाकी विदजाजा स्टेफेनसँग २१११, २१३ ले पराजित भइन् । यू१७ महिला एकलमा जेसिका गुरुङ इन्डोनेसियाकी देवी केसँग २१६, २१८ ले पराजित भएकी छन् ।"
मिस टेक,"मिस टेक २०१७ मा उपविजेता भएको टिम हो प्रोजेक्ट आवाज । उनीहरूको प्रोब्लम सल्भिङ डिभाइस महिला हिंसासँग सम्बन्धित छ । पूर्वाञ्चल विश्वविद्यालय स्कुल अफ इन्जिनियरिङका चार विद्यार्थी सम्मिलित प्रोजेक्ट आवाजले महिलाहरूले आफ्नो आवाजमार्फत गुनासो गर्न सक्ने डिभाइस बनाएको छ ।आफ्नो डिभाइसबारे बुझाउन प्रोजेक्ट आवाजकी सदस्य सदिच्छा भण्डारी एटीएम मेसिनको उदाहरण दिन्छिन् । हामीले यस्तो डिभाइसको प्रोटोटाइप बनाएका छौं, जहाँ गएर महिलाहरूले आफूमाथि भएको हिंसाको उजुरी बोलेरै दिन सक्छन्, उनले भनिन् । यस्तो गुनासो सीधै प्रहरी वा सम्बन्धित निकायमा पुगोस् भन्ने उनीहरूको योजना हो । कसरी पुग्छ त ? सदिच्छा भन्छिन्, डिभाइसमा क्यामेरा र फिंगरप्रिन्ट स्क्यानर राखेका छौं जसले पीडितको पहिचान गर्न सजिलो हुन्छ ।प्रोजेक्ट आवाज टिम आफ्नो डिभाइस व्यापारिक प्रयोजनका लागि नभई सम्बन्धित क्षेत्रमा काम गरिरहेका संघसंस्थाको सहयोगमा विभिन्न ठाउँमा राख्ने योजनामा छन् । पीडितहरूका गुनासा सम्बन्धित निकायबाहेक अन्यत्र नपुगोस् भन्ने उनीहरूको चाहना छ । सदिच्छाका अनुसार भ्वाइस रेकर्डर, स्पाई क्यामेराको प्रयोगसहितको आफ्नो डिभाइसको निर्माण मूल्य १२ हजार रुपैयाँ हुन्छ । यस समूहमा उनीसहित प्रविना रिमाल, ममिता राई र ममता यादव संलग्न छन् ।हिमालय कलेज अफ इन्जिनियरिङका विद्यार्थीहरू अस्मिता कोइराला, बेलमता भण्डारी र सारा पौडेलले बनाएको अटोमेटिक ग्रिनहाउस फार्मिङ सिस्टमको योजनाले मिस टेक २०१७ मा तेस्रो पुरस्कार जित्यो । यस टोलीको नाम हो नोभा टेक । उनीहरूको योजनाबारे सारा भन्छिन्, ग्रिनहाउसको तापक्रम र माटोको अवस्था मापन गरी स्वत: काम गर्न सक्ने प्रविधि । ग्रिनहाउसको अवस्था हेरी यसले स्वत: पानी हाल्ने वा अझ तातो बनाउने निर्णय गर्न सक्छ । उनीहरू यस्तो प्रविधिले किसानलाई सजिलो हुने विश्वास गर्छन् ।अटोमेटिक ग्रिनहाउस फार्मिङ सिस्टमका लागि उनीहरूले हल्का मार्केट रिसर्च पनि गरेका छन् । उनीहरूले बनाएको प्रविधि एक सय वर्ग फिटका लागि करिब ५० हजार रुपैयाँ खर्च हुन्छ । बजारमा यसैका लागि किसानले एक लाख रुपैयाँसम्म तिर्छन्, सारा भन्छिन्, त्यसैले हाम्रो योजना किसानले मन पराउनुहुन्छ जस्तो लाग्छ । आफ्नो यही प्रोजेक्टलाई व्यावसायिक रूपमा अगाडि बढाउने उनीहरूको योजना छ । यसैका लागि उनीहरूले अन्य दुई साथीसँग मिलेर कम्पनी पनि खोलिसकेका छन् ।मिस टेकमा यसपालि १६ टिममा ५२ युवती सहभागी थिए । आयोजक र्यान अध्यक्ष विकास गुरुङ आकर्षण बढ्दै गएकाले हरेक वर्ष मिस टेक प्रतियोगिता आयोजना गर्ने बताउँछन् । उनी भन्छन्, युवती र किशोरीका लागि विभिन्न सौन्दर्य प्रतियोगिता मात्रै हुन्छ । प्रविधि क्षेत्रमा उनीहरूको नेतृत्वदायी भूमिका बढाउन मिस टेक आयोजना भएको हो । यसमा सरकारी र अन्य निकायले पनि चासो देखाएकाले हरेक वर्ष यसलाई बृहत् बनाउँदै लैजाने योजना उनले सुनाए ।"
टिनएजमै तहल्का,पेरिस सेन्ट जर्मेन (पीएसजी) बाट व्यावसायिक फुटबल खेलिरहेका फ्रान्सेली फरवार्ड एमबाप्पे विश्वकै दोस्रा महँगा फुटबल खेलाडी बन्दैछन् । यसै सिजन मोनाकोबाट लोनमा आएका उनलाई अर्को सिजन १६ करोड युरोमा पीएसजीले खरिद गर्ने सम्झौता भइसकेको छ । गत सिजन मोनाकोलाई फ्रेन्च लिगको उपाधि दिलाउन र च्याम्पियन्स लिगको सेमिफाइनल पुर्याउन उनको महत्त्वपूर्ण भूमिका थियो । उनले फ्रान्सेली राष्ट्रिय टिमबाट गोल पनि गरिसकेका छन् । स्रोत : एजेन्सी
चुनौती नै अवसर,"भरतपुर ४ वैदिकनगरकी बबिता घिमिरे चितवन मेडिकल कलेजमा आईसीयू इन्चार्ज हुन् । उनीसहित दुई इन्चार्ज रहेको यसमा ३० जना स्टाफ कार्यरत छन् । उनी प्राय: ११ बजेदेखि ७ बजेसम्म काम गर्छिन् । कहिलेकाहीँ स्टाफ म्यानेज गर्न गाह्रो हुन्छ, उनी भन्छिन्, तर पेसाप्रति सन्तुष्ट छु, रिस्क नलिए केही पनि गर्न सकिँदैन । परिवारको चाहना उनले एमबीबीएस गरे हुन्थ्यो भन्ने थियो । नर्स भए पनि उनलाई परिवारले राम्रै साथ दिएको छ ।विदेश जाने सोच छैन, २७ वर्षीया बबिता भन्छिन्, आफ्नै देशमा बसेर बिरामीको सेवा गर्न चाहन्छु । आफंैले नेतृत्व गरेर काम गर्नुको मज्जा नै बेग्लै हुन्छ । उनी बेस्ट नर्सिङ स्टाफको अवार्ड पनि जितेकी छन् । नेतृत्व लिएपछि त्यसलाई सम्हाल्न सक्नुपर्छ । कहिलेकाहीँ समस्या हुन्छ तर अहिलेसम्म मैले जिम्मेवारी पूरा गर्दै आएकी छु, उनले भनिन् ।चितवन निकुञ्जअन्तर्गत सौराहा सेक्टरका प्रमुख अभिनय पाठक निकै व्यस्त हुन्छन् । जुनसुकै बेला र परिस्थितिमा पनि काममा खट्छन् । उनले यस कार्यालय सम्हालेको दुई वर्ष भइसक्यो । सुरुमा कार्यालय प्रमुख भएर आउँदा मलाई कर्मचारीहरूले समेत पत्याएनन्, २७ वर्षीय उनले भने, पछि सबैले चिन्दै गए, उमेर सानो भए पनि जिम्मेवारी ठूलै छ । राप्ती नगरपालिका ६ स्थित आदर्श टोलका उनी ६७ कर्मचारीका हाकिम हुन् ।शिक्षक दम्पतीका अभिनयले दोस्रोपल्टको लोकसेवा परीक्षामा २ नम्बरमा नाम निकालेका थिए । पोखराको वन विज्ञान अध्ययन संस्थानबाट फरेस्ट्रीमा बीएस्सी गरेका उनी कार्य अनुभव सुनाउँछन्, पहिला कार्यक्रममा प्रमुख अतिथिका रूपमा बोलाउँदा के बोल्ने, कसरी बोल्ने भन्ने डर हुन्थ्यो । बल्ल अचेल कन्फिडेन्स बढेको छ, बोल्न सक्ने भएको छु । उनी आफ्नो गाउँबाट अधिकृतमा नाम निकाल्ने पहिलो व्यक्ति हुन् ।चितवन निकुञ्जको अन्य क्षेत्रभन्दा यो सेक्टरमा चहलपहल बढी छ, उनी भन्छन्, ठूला कार्यक्रम यहीं हुन्छन् । राति गस्ती हुन्छ । त्यसैले यो क्षेत्रलाई बढी सचेत भएर हेर्नुपर्छ । कामको चापले नै उनी नजिकैको घर पनि दुर्लभै जाने गर्छन् । वाइल्ड लाइफ कन्जर्भेसन एन्ड म्यानेजमेन्टमा मास्टर्स गर्ने लक्ष्य राखेका उनको मोबाइल पनि निकै व्यस्त हुन्छ ।बीपीएच (ब्याचलर अफ पब्लिक हेल्थ) गरेकी भरतपुर १६ स्थित विजयनगरकी प्रमिता ढकाल अहिले मास कम्युनिकेसनमा मास्टर्स गर्दैछिन् । जति पढाइ, त्यति नै उनको व्यस्तता बढ्दो छ । २७ वर्षीया उनी स्थानीय क्रिस्टल टेलिभिजनमा समाचार संयोजक हुन् । उनको नेतृत्वमा पहिले २४ जनाले काम गर्थे, अहिले आठ जना छन् । उनी समाचार संकलनदेखि प्रस्तुत पनि गर्नेसम्म काम गर्छिन् ।मिडियामा लागेपछि सबैले चिन्ने भएकी छु, उनी भन्छिन्, ढुक्क भएर काम गर्ने भएकी छु । उनी तलब पाउनसाथ बाआमालाई उपहार लिएर जान्छिन् । अहिलेसम्म जिम्मेवारी सम्हाल्न गाह्रो भएको छैन । सबैले सम्मान गर्ने पेसा भएकाले होला धेरै कुरामा ख्याल गर्नुपर्छ, उनले दशकयताको अनुभव सुनाइन्, तर महिला पत्रकारलाई हेप्ने प्रवृत्ति देख्दा भने दु:ख लाग्छ । पुरुषसरह काम गर्दा पनि महिला पत्रकार भनेपछि हाम्रै समाजमा नाक खुम्च्याउने चलन छ । तर मैले हिम्मत हारेकी छैन ।अहिलेका युवा पुस्ता जति गाह्रो काम त्यति नै इन्जोए गर्दै जिम्मेवारी पूरा गर्ने गर्छन् । यो कुरा गोरखा अजिरकोट गाउँपालिका २ खरिबोटका कुश सापकोटामा पनि लागू हुन्छ । २७ वर्षीय उनी सौराहाको होटल पार्कसाइडका म्यानेजर हुन् । होटलको लेखा पनि उनी आफैं हेर्छन् । बीबीएस पास गरेका उनको चाहना बिजनेस गर्ने हो, अहिले भने म्यानेजरको जिम्मेवारी सम्हाल्न व्यस्त छन् । कामप्रति सन्तुष्ट छु र यसैको कमाइले चितवनमै जग्गा पनि जोडेको छु, २२ कर्मचारीलाई व्यवस्थापन गरिरहेका उनले भने । पाहुनालाई सत्कार गर्नेदेखि लिएर अरू काममा उनी बिहान ६ बजेदेखि राति १० बजेसम्मै खटिरहेका भेटिन्छन् ।भरतपुर १९ शारदानगरकी विन्दु भण्डारी भेटनरी डाक्टर हुन् । तर उनी जलवायु परिवर्तनको अभियन्ता बनेकी चार वर्ष भइसक्यो । २४ वर्षीया उनी क्लाइडमेट्स की उपाध्यक्ष हुन् । यो संस्थामा ३० देशका ४ सय युवा सक्रिय सदस्य छन् । त्यसको नेपाल शाखाका रूपमा यही वर्ष (सन् ०१७) मा क्लाइडमेड्स नेपाल बनेको हो । यसको बोर्डमा १३ जना र पूरा संस्थामा १ सय ५ सदस्य छन् । विन्दुले संस्थामा मेन्टरको काम गर्छिन् ।उनले सुरुमा अभियानमा आवश्यक खर्च जुटाउन पार्टटाइम टिचिङ पनि गरेकी थिइन् । सामाजिक काममा सक्रिय छु, उनी भन्छिन्, छोरीले उदाहरणीय काम गरेको भनी बाआमा पनि दंग छन् । अभियानकै सिलसिलामा उनी अमेरिका, दक्षिण कोरिया, फ्रान्स, मोरक्को र भारत पनि पुगेकी छन् । काम र अभियानलाई सँगै अगाडि बढाउने उनको योजना छ ।भोजपुरको षडानन्द नगरपालिका १ नेपालेडाँडाका निरञ्जन भट्टराईले प्रहरी निरीक्षक (इन्स्पेक्टर) का रूपमा सात महिनायता भरतपुरको १० नम्बर वडा प्रहरी कार्यालय सम्हालिरहेका छन् । २७ वर्षीय उनको कमान्डमा ७१ जना प्रहरी छन् । फिजिक्समा मास्टर्स सकाएका उनले भने, सानैदेखिको रहर फौजीमा छिर्ने थियो । त्यो सपना साकार भएको छ । उनको काम समाजमा शान्ति स्थापना गर्नु हो । जहाँ समस्या छ, त्यहाँ उनको टोली तुरुन्तै पुग्ने गर्छ । चाडबाडमा पनि बिदा मिलेमात्र उनी घर पुग्छन् । प्रहरीमा लागेपछि निडर भएको छु, शिक्षकका यी सन्तानले भने, चौबिसै घण्टा आफ्नो क्षेत्रको मोनिटरिङ गर्नुपर्छ ।"
बाईबाई पेट्टी,"दस वर्षको उमेरमा उनले एल्भिस प्रिस्लेलाई भेटेका रहेछन् । त्यही अवसरमा पेट्टीले निर्णय गरे आफू पनि यही क्षेत्रमा लाग्छु । सन् १९७६ मा उनले टम पेट्टी एन्ड द हर्टब्रेकर्स ब् यान्ड बनाए । रक ब्यान्डका रूपमा यसले उत्तिकै ख्याति पनि कमायो । केही सिनेमा पेट्टीले अभिनय पनि गरे । खासमा उनको मृत्यु यति धेरै किन अप्रत्याशित रह्यो त ? हिजो जस्तै हो, उनले आफ्नो पछिल्लो कन्सर्ट गरेको । मृत्युको सात दिन अगाडिसम्म पनि स्टेजमै व्यस्त थिए ।उनले पछिल्लोपटक गाएको लस एन्जलसमा थियो र यससँगै समाप्त भएको थियो, उनीहरू अर्थात् टम पेट्टी एन्ड द हर्टब्रेकर्स ब्यान्डको ५३ दिन लामो टुर । अन्तिम कन्सर्टको अन्तिम गीत थियो, उही अमेरिकन गर्ल । उनी लगभग अधिकांश कन्सर्टको अन्त्य यही गीतबाट गर्थे र लस एन्जलसको कन्सर्ट पनि अपवाद रहेन । उनको सबैभन्दा मन पराइएको गीत हो, यो । यससँगै उनको अर्को निकै लोकप्रिय गीत रहेको छ, फ्रि फलिङ ।कन्सर्टमा मात्र उनले अमेरिकन गल्र्स सात सयपल्ट गाइसकेको छ भनिन्छ । ट्वीटर एन्ड द मन्की म्यान सँगै यी दुई गीत दोहोर्याएर सुन्दा अझ मीठो लाग्नेछ । यहाँनिर उत्तिकै उल्लेख गर्न लायक तथ्य के पनि हो भने टम पेट्टी एन्ड द हर्टब्रेकर्स ब्यान्ड टुरकै क्रममा आफ्नो ब्यान्ड स्थापनाको ४० वर्ष पनि मनाइरहेका थिए । त्यसैले टुर सुरु हुन अगाडि पेट्टीले भनेका थिए, हाम्रा लागि यो निकै सम्झनालायक हुनेछ । नभन्दै यस्तै भयो, तर दु:खान्त रूपमा ।"
थिएटरका अलराउन्डर,"विमल सुवेदीसँग ३ महिना प्रशिक्षण लिएपछि नाटकलाई हेर्ने उनको दृष्टिकोण बदलियो । सानिध्यताले नाटक भनेको अभिनय मात्र होइन भन्ने थाहा पाएँ र त्यहीअनुरूप आफूलाई निखार्दै लगें, उनले भने । उनी थिएटर भिलेजकै होस्टेलमा बस्न थाले । हरपल नाटककै वरपर । तर अभिनयभन्दा ब्याकस्टेजमा बढी ध्यान जान थाल्यो । चारुमती, यार्मा, सावितीलगायतका नाटकमा स्टेज म्यानेजर भए ।थिएटर भिलेजबाट उनले खेलेको पहिलो नाटक थियो, मालिनी । संयोगले त्यो नेपालमा होइन, पाकिस्तानको चर्चित नाट्य महोत्सव नापा थिएटर फेस्टिभलमा मञ्चन भयो । यसमा उनले राजाको भूमिका निर्वाह गरेर चर्चा बटुलेका थिए, त्यही फेस्टिभलमा गत चैत्रमा दिलीपले कमाएको प्रशंसा साँच्चै लोभलाग्दो थियो । हेम्लेट नाटकको शीर्ष भूमिकामा दिलीपको कला हेरेपछि सबै दर्शकले उठेर ताली पिटेका थिए । बाहिर निस्केपछि दिलीपसँग भलाकुुसारी गर्ने र फोटो खिच्नेको भीड थियो ।मालिनीको एक शो मञ्चन भएको उक्त नाटकका लागि दिलीपले गरेको मिहिनेत चानचुने थिएन पनि । जिम गए, कपाल खौरिए, हप्तौं पशुपति पुगेर शव जलाएको हेरे । चरित्र निर्वाह हैन, चरित्रमै जिउने प्रयास गरे । दिलीप सम्झन्छन्, हेम्लेट बन्न दुई महिनासम्म अरु केही काम गरिनँ । किनभने मलाई चुनौतीपूर्ण भूमिका गर्न सक्छु भनेर आफैंलाई प्रमाणित गर्नु थियो ।सिंहदरबारको टेन्डर थिएटर भिलेजमा सर्वाधिक बक्स अफिस कलेक्सन गर्न सफल नाटक हो । यसको निर्देशन तथा नाट्य आलेख दिलीपले गरेका थिए । आधा दर्जन नाटकमा ब्याक स्टेजको अनुभवपछि उनलाई सोलो निर्देशन गर्ने आँट आएको थियो । उनले सान्दाजुको महाभारत, दाँतको डोब, मकैको अर्कै खेतीजस्ता नाटकमा एसोसिएट निर्देशकका रूपमा पनि काम गरे । सिंहदरबारको टेन्डर सफल हुँदाभन्दा त्यो नाटकले सिक्नुपर्ने अरू ज्ञानको ढोका खोलिदिँदा ज्यादा खुसी थिए उनी । त्यसैले जतिसक्दो राम्रो नाटक र निर्देशकसँग काम गरे ।उनको निर्देशक, अभिनय, लेखन, ब्याकस्टेज सबैतिर ग्राफ उक्लिँदो थियो तर त्यही बेला लाजिम्पाटस्थित थिएटर भिलेजको नाटकघर बन्द भयो । त्यसयता उनी टुहुराजस्तै भएका छन् । नयाँ ठाउँमा खोल्ने प्रयास भने जारी छ । डेढ वर्षयता उनको अभिनय स्वदेशमा देखिएको छैन तर जर्मनीको ३ र बेल्जियमको एक फेस्टिभलमा मालिनी मञ्चन गरियो । त्यसअअघि कराँचीमा । भारतको चार राज्य पनि घुमे । त्यसैले उनको व्यस्तता भने घटेको छैन ।"
बुद्धका ती दिनहरू,"हुन त बुद्धले एक तहमा संघर्ष पहिले पनि गरेका थिए । घरको आर्थिक स्थिति कमजोर भएकाले प्लस टु पढ्दाताका नै जागिर खाए । आमाको उपचारका लागि त्यही बेला खटिए । उनी अमरसिंह चोकको नौमती दोहोरी साँझमा ४५ सय रुपैयाँ तलबको काम पाउँदा नाचेका थिए । त्यतिले नै पुगिरहेको थियो, बाँचेकै थिएँ, उनले भने, तर, तलब थोरै भयो भन्नेचाहिँ लाग्थ्यो । धेरै किचकिच गरेपछि ५५ सय बनाइदिनुभएको थियो । पछि उनी दौंतरी दोहोरी साँझमा सालैजोलगायत भाका गाउन थाले । त्यहाँ पनि उति नै पारिश्रमिकले उनलाई दिक्क लगायो । टिप्स जोड्दा महिनाको ८ हजारजति कमाउँथे । त्यसैले घर र पढाइ खर्च पुर्याउनुपथ्र्यो । गुरुकुल संगीतालयमा म्युजिक पढ्थे । टुरिजम एन्ड होटल म्यानेजमेन्टमा स्नातक दोस्रो सेमेस्टर पढ्दै गर्दा उनी नेपाल आइडलमा पुगे ।उनी इनोसेन्ट पाराका थिए । भाँती पुर्याएर बोल्न आउँदैन थियो । आइडलमा अरू बोलेको सुनेरै सिक्थे । लाटोकोसेरो जस्तो थिएँ, उनले भने, ट्वाल्ल परेर बस्थें । अरूको कुरा बुझ्दिन थिएँ । अहिले बाठो भइसकेको छु । धेरै कुरा बुझ्छु । बोल्ने कुरा त भइगयो, गायनमा पनि असाध्यै सुधार भएको उनले बताए । त्यहाँको गु्रपिङले आत्मविश्वासी बनाएको बुद्धको भनाइ छ ।आइडलले आफूलाई एकैचोटि भविष्यमा पुर्याइदिएको उनी बताउँछन् । यो नभएको भए यत्तिको ख्याति कमाउन १५२० वर्ष लाग्ने उनको आकलन छ । म अहिले फ्युचरमा पुगेजस्तो लाग्छ, उनले भने, मेरो फ्युचर अहिले प्रेजेन्ट भएको छ । म आकाशमा उडिरहेको छु । आराम गर्न भुइँमा झर्छु र फेरि उड्छु ।"
हेलो टेक,माइक्रो ब्लगगिङ साइट ट्वीटरले कम डाटा खपत गर्ने र टुजी नेटवर्कमा पनि चल्ने लाइट भर्सनको मोबाइल एपको परीक्षण थालेको हो । उसले अहिले फिलिपिन्सका प्रयोगकर्तामाझ यस्तो परीक्षण गरिरहेको जनाएको छ ।ट्वीटरको लाइट एप एक एमबीभन्दा सानो साइजको र ७० प्रतिशत कम डाटा खपत गर्ने कम्पनीले जनाएको छ । यसलाई डाटाबाट इन्स्टल गर्दा पनि तीन एमबीभन्दा कम डाटा खपत हुने कम्पनीको दाबी छ ।स्लो स्पिड डाटा भएको स्थानका प्रयोगकर्तालाई लक्षित गरी चाँडै एप सार्वजनिक गर्ने कम्पनीको योजना छ । ट्वीटरले यही वर्ष अप्रिलको पहिलो साता मोबाइल वेबका लागि लाइट भर्सन सार्वजनिक गरेको थियो । यसअघि फेसबुकले पनि आफ्नो एप र म्यासेन्जरको लाइट भर्सन सार्वजनिक गरिसकेको छ ।

शीर्षक,विवरण
मुख्य सचिवमा रेग्मी,"काठमाडौं (कास) दुई प्रतिस्पर्धीलाई उछिन्दै गृह सचिव लोकदर्शन रेग्मी नेपाल सरकारको मुख्य सचिव बनेका छन् । मन्त्रिपरिषद्को सोमबारको बैठकले रेग्मीलाई मुख्य सचिव बनाउने निर्णय गरेको हो । सामान्य प्रशासन मन्त्रालयका सचिव मोहनकृष्ण सापकोटा गृह सचिव र प्रधानमन्त्री कार्यालयका सचिव शंकरप्रसाद अधिकारी अर्थ सचिवमा सरुवा भएका छन् । वरिष्ठता क्रममा तेस्रो नम्बरमा रहेका रेग्मी ६ महिनादेखि मुख्य सचिवको दौडधुपमा थिए । वरिष्ठतामा रेग्मीभन्दा अगाडि सचिवद्वय अधिकारी र ङइन्द्रप्रसाद उपाध्याय थिए । मुख्य सचिव राजेन्द्रकिशोर क्षत्री ५८ वर्षे उमेर हदले मंगलबारदेखि अवकाश पाउँदै छन् । क्षत्रीलाई मुख्य सचिवमा नियुक्त गर्दा नै रेग्मीका लागि उक्त पदमा बाटो फराकिलो भएको थियो । क्षत्री पदमा बहालै हुँदा रेग्मीभन्दा अघिल्ला ब्याचका सचिवद्वय शान्तबहादुर श्रेष्ठ र शान्तराज सुवेदीले अवकाश पाइसकेका छन् । उपाध्यायलाई लोक सेवा आयोगको सचिवमा सरुवा गरिएको छ । १० महिना कार्यकाल बाँकी रहेका अधिकारी र उपाध्याय दुवैले मुख्य सचिव पदमा आकांक्षा राखेका थिए । सरकारको सोमबारकै बैठकले वन मन्त्रालयमा युवकध्वज जीसी, पशुपन्छीमा प्रकाश माथेमा, सामान्यमा रेश्मीराज पाण्डे र शिक्षामा मधु रेग्मीलाई सरुवा गरेको छ । त्यस्तै प्राविधिकतर्फका सहसचिव विष्णु ओम वादेलाई सचिवमा बढुवा गरिएको छ ।"
मन्त्रिपरिषद्द्वारा चिकित्सा शिक्षा अध्यादेश पारित,"काठमाडौं (कास) सरकारले संसद्बाट पारित हुन नसकेको चिकित्सा शिक्षा विधेयकलाई अध्यादेशका रूपमा जारी गर्ने निर्णय गरेको छ । मन्त्रिपरिषद्को सोमबारको बैठकले चिकित्सा शिक्षा विधेयक पारित गरी जारी गर्न राष्ट्रपति विद्यादेवी भण्डारीसमक्ष सिफारिस गरेको छ । डागोविन्द केसीसित भएको सहमतिअनुसार राष्ट्रिय चिकित्सा शिक्षासम्बन्धी अध्यादेश जारी गर्ने निर्णय मन्त्रिपरिषद्ले गरेको हो । अध्यादेशमा उपत्यकाभित्र १० वर्षसम्म मेडिकल कलेज खोल्न नपाउने, एउटा विश्वविद्यालयले ५ भन्दा बढी कलेजलाई सम्बन्धन दिन नपाउने र एउटा जिल्लामा एकभन्दा बढी मेडिकल कलेजलाई सम्बन्धन दिन नपाउने प्रावधान छ । मेडिकल कलेज खोल्न स्वास्थ्य मन्त्रालय र अब बन्ने चिकित्सा आयोगले तोकेको मापदण्ड पूरा गर्नुपर्ने, स्वास्थ्य मन्त्रालयमा अस्पताल दर्ता गरी कम्तीमा तीन वर्ष पूर्ण रूपमा सञ्चालन भएको हुनुपर्ने छ । निर्धारित शुल्कभन्दा बढी लिए सम्बन्धन खारेजीसम्म हुनेछ ।"
कानुन व्यवसायी सिंह कांग्रेसमा,"काठमाडौं (कास) कानुन व्यवसायी दिनेश सिंह नेपाली कांग्रेसमा प्रवेश गरेका छन् । भारतको कोलकातामा बस्दै आएका सर्लाही घर भएका सिंहले राजनीतिमा सक्रिय हुन कांग्रेस प्रवेश गरेको बताए । कांग्रेस महामन्त्री शशांक कोइरालाले आफ्नै निवासमा सोमबार आयोजित कार्यक्रममा सिंहलगायत विभिन्न पेसा व्यवसायमा आबद्ध १५ जनालाई पार्टीको सदस्यता दिए । कोलकातामा रहँदा सिंहले पर्यटन बोर्डको नेपाल प्रतिनिधिका रूपमा लामो समय काम गरेका थिए । उनी रियल स्टेट व्यवसायीसमेत हुन् । यसअघि उनी कुनै पनि राजनीतिक दलमा आबद्ध थिएनन् । व्यवसायमा रहे पनि मैले नेपालीको सेवा गर्दै आएको थिएँ, उनले कान्तिपुरसँग भने, अब राजनीतिमा लागेर सेवा गर्ने विचारले कांग्रेस प्रवेश गरेको हुँ ।"
बागी फकाउँदै एमाले,"दोस्रो संविधानसभा र स्थानीय निर्वाचनको परिणाम आफ्नो पक्षमा पार्न सफल एमाले बझाङका दुई नेताले मंसिर १० मा हुने पहिलो चरणको निर्वाचनमा बागी उम्मेदवारी दिएका छन् । टिकट वितरण प्रक्रियामा असन्तुष्टि जनाउँदै प्रतिनिधिसभा प्रत्यक्षतर्फ गोपाल खड्का र प्रदेशसभाका लागि प्रदेश क मा शेरबहादुर बोहराले बागी उम्मेदवारी दिएपछि असन्तुष्टि पोखिएको छ । जिल्ला अध्यक्ष दिलबहादुर सिंहले त धनगढीमा पत्रकार सम्मेलन नै गरेर टिकट वितरण प्रक्रियामा असन्तुष्टि जनाएका छन् । घटनाक्रमले चुनावी परिणाममा असर गर्ने देखेर एमाले झस्किएको छ ।एमालेका उम्मेदवार र समर्थक अहिले स्थिति सम्हाल्न बागी उम्मेदवार फकाउँदै छन् ।विभिन्न सूत्र परिचालन गरेर उहाँहरू (बागी उम्मेदवार) लाई मनाउने कोसिस गरिरहेका छौं, प्रतिनिधिसभा प्रत्यक्षतर्फका उम्मेदवारसमेत रहेका वैकल्पिक केन्द्रीय सदस्य भैरवबहादुर सिंहले भने, असन्तुष्टिका कारणबारे केन्द्रमा कुरा राख्ने प्रतिबद्धता गरेका छौं । उहाँहरू मानिरहनुभएको छैन ।प्रतिनिधिसभा प्रत्यक्षतर्फ पूर्वमन्त्री भानुभक्त जोशी र प्रदेशसभा क का लागि जिल्ला अध्यक्ष सिंहको टिकट पक्कापक्की भइसकेकामा अन्तिम समयमा केन्द्रीय सदस्य सिंहलाई प्रतिनिधिसभा प्रत्यक्षतर्फ र प्रदेश क मा पूर्वजिल्ला अध्यक्ष अर्जुन थापालाई टिकट दिइएको असन्तुष्ट पक्षको आरोप छ ।केन्द्रले निर्वाचन क्षेत्रीय कमिटीमा भएको निर्वाचनमा बढी मत पाउनेलाई टिकट नदिई कम पाउनेलाई दिइएकोप्रति अध्यक्ष सिंह र पूर्वमन्त्री जोशी समर्थक कार्यकर्ता रुष्ट छन् । सिंह समर्थक असन्तुष्ट कार्यकर्ताले त आइतबार केन्द्रको निर्णयविरुद्ध चैनपुरमा नाराबाजी नै गरे । उम्मेदवार सिफारिसका लागि क्षेत्रीय कमिटीमा भएको निर्वाचनमा प्रदेशसभाका लागि जिल्ला अध्यक्ष दिलबहादुर सिंहले ४७ मत र थापाले २४ मत पाएका थिए ।प्रतिनिधिसभा प्रत्यक्षतर्फ बागी उम्मेदवारी दिएका खड्काले लोकतान्त्रिक पार्टीमा लोकतान्त्रिक अभ्यासको कदर नभएका कारण आफू बागी बन्नुपरेको बताए । जिल्ला अध्यक्ष सिंहले भने पार्टीमा व्यक्तिवाद मौलाएको आरोप लगाउँदै त्यसविरुद्ध लड्ने चेतावनी दिए । जनवादी केन्द्रीयता भन्ने कुरा कहाँ देखियो ? जसले नेताको चाकरी गर्छ, उसैले टिकट पाउने अवस्था आउनु राम्रो होइन । मैले त्यही प्रवृत्तिको विरोध गरेको हुँ, उनले भने । आफूहरूलाई मनाउन धेरै नेताले प्रयास गरेको भन्दै उनले गलत निर्णयको विरोध गर्न नछाड्ने बताए ।जोशीले पनि टिकट वितरण जनचाहनाविपरीत भएको बताए । उनले भने, स्वेच्छाचारी निर्णय भएको छ । यो पार्टी नीति, विधि र जनचाहनाविपरीत छ । एमालेले गरेको यो निर्णयले मलाई पनि दु:ख लागेको छ । जतिसुकै अप्रिय निर्णय भए पनि आफू त्यसविरुद्ध भने नउभिने उनले बताए । बागी उम्मेदवारी दिएकाहरूलाई सबै मिलेर फकाउनुपर्ने उनको भनाइ छ ।कांग्रेसमा पनि असन्तुष्टिबैतडीमा गुटका आधारमा टिकट वितरण भएको भन्दै तीव्र असन्तुष्टि सार्वजनिक भएपछि ठूला राजनीतिक दल मतभेद मिलाउन व्यस्त छन् । आइतबार मनोनयन दर्तापछि कांग्रेस, एमाले र माओवादी केन्द्रका उम्मेदवार र नेताकार्यकर्ता असन्तुष्ट पक्ष मिलाउन जुटेका हुन् । कांग्रेस र राप्रपाको लोकतान्त्रिक तथा एमाले र माओवादीको वाम गठबन्धन दुवै चुनाव जित्ने रणनीति बनाउन सक्रिय छन् । केन्द्रमा एउटा गठबन्धनमा बाँधिएका दलहरूले जिल्लामा बेग्लै गठबन्धन र छुट्टै उम्मेदवारी दिएकाले चुनावी माहोल बदलिने अनुमान गरिँदै छ ।आन्तरिक किचलो मिलाउन सके आफू जित्ने दाबी दुवै गठबन्धनको छ । कांग्रेसले चुनावी रणनीति बनाउन सोमबार बोलाएको जिल्ला कार्यसमिति बैठक मंगलबारसम्म लम्ब्याएको छ । देउवा निकटका नेता वाणिज्य राज्यमन्त्री नरबहादुर चन्दलाई टिकट दोहोर्याइएपछि कांग्रेसमा अन्तिम समयसम्म प्रतिनिधिसभाको टिकट पाउने भनिएका रामचन्द्र पौडेल निकट चतुरबहादुर चन्द पक्ष असन्तुष्ट छ । आफ्नो पकड क्षेत्र रहेको प्रदेश ख राप्रपालाई दिएकामा पनि कांग्रेस कार्यकर्ता रुष्ट छन् । कांग्रेस जिल्ला सचिव वीरबहादुर विष्टले कार्यकर्तामा केही मतभेद देखिए पनि असन्तुष्टिका विषय र चुनावी रणनीतिबारे छलफल जारी रहेको बताए । केन्द्रबाटै गठबन्धन बनेर सिट बाँडफाँट भएकाले राप्रपासित मिलेर लडेको हो, विष्टले भने, आकांक्षी बढी हुँदा सामान्य मतभेद देखिएको हो, सबैलाई मिलाएर लैजान छलफल चलिरहेको छ ।एमाले, माओवादी केन्द्र र नयाँ शक्ति पार्टीले भने पार्टी नै एकीकरण गर्ने घोषणा गर्दै संयुक्त विज्ञप्ति निकालेर चुनावी अभियान थालेका छन् । आफ्नो पकड क्षेत्र प्रदेशसभा क माओवादीलाई छाडेको भन्दै एमाले कार्यकर्तामा भने केही असन्तुष्टि देखिएको छ । अध्यक्ष केपी ओली निकट पूर्वअर्थ राज्यमन्त्री दामोदर भण्डारीलाई फेरि उम्मेदवार बनाए पनि अन्तिम समयसम्म उम्मेदवारको चर्चामा रहेका माधव नेपाल निकट परमानन्द भट्टका कार्यकर्ता असन्तुष्ट छन् ।माओवादी केन्द्रबाट प्रतिनिधिसभा प्रत्यक्षको टिकटका दाबेदार नरेन्द्र कुँवर निकट कार्यकर्ता पनि असन्तुष्ट छन् । केन्द्रमा कांग्रेससित गठबन्धन गरे पनि नयाँ शक्तिले जिल्लामा वाम गठबन्धन कायम राखेको जिल्ला इञ्चार्ज कृष्ण बडुले बताए । राष्ट्रिय जनमोर्चाले पनि केन्द्रमा वाम गठबन्धनसित तालमेल गरे पनि प्रतिनिधिसभा र प्रदेशसभा क मा उम्मेदवारी दिएको छ । योग्यता पुगेकाले टिकट दाबी गर्दै आए पनि गठबन्धनको निर्णयमा कसैको असन्तुष्टि बाहिर नआएको एमाले जिल्ला सचिव तथा प्रदेश ख का उम्मेदवार लीलाधर भट्टले दाबी गरे । आधिकारिक निर्णयमा कसैको असन्तुष्टि बाहिर आएको छैन, उनले भने । बैतडीमा लोकतान्त्रिक गठबन्धनबाट प्रतिनिधिसभामा कांग्रेसबाट वाणिज्य राज्यमन्त्री नरबहादुर चन्द, प्रदेशसभा क मा कांग्रेसका हरिमोहन भण्डारी र ख मा राप्रपाका गणेशबहादुर चन्दको मनोनयन दर्ता भएको छ । वाम गठबन्धनबाट प्रतिनिधिसभामा एमालेका पूर्वअर्थ राज्यमन्त्री भण्डारी, प्रदेशसभा क बाट माओवादी केन्द्रका प्रेमप्रकाश भट्ट र ख बाट एमालेका लीलाधर भट्टको मनोनयन दर्ता भएको छ । विवेकशील साझा, राष्ट्रिय जनमोर्चा, जनसमाजवादी पार्टी नेपाल, एकीकृत राप्रपा राष्ट्रवादीसहित ६ दलको मनोनयन दर्ता भएको छ । बैतडीमा १ लाख ३२ हजार ३ सय १७ मतदाता छन् । स्थानीय तहको निर्वाचनपछि भएको नामावली संकलनमा ७ हजार मतदाता थपिएका छन् । प्रदेश क मा ६५ हजार ४ सय २५ र ख मा ६६ हजार ८ सय ९२ मतदाता रहेको निर्वाचन अधिकृत माधव फुयालले जानकारी दिए । अघिल्लो निर्वाचनमा दुई क्षेत्र रहेको बैतडी अहिले एक क्षेत्र बनेको छ ।हेभी विट लडेनन् बाजुरामा एमाले र कांग्रेसले हेभी वेट लाई चुनावी प्रतिस्पर्धामा उतारेनन् । धेरैको अनुमानविपरीत ७ नम्बर प्रदेशमा एमालेका हेभी वेट मानिएका वैकल्पिक पोलिटब्युरो सदस्य तथा प्रदेश सहइन्चार्ज कर्णबहादुर थापा प्रदेशसभाबाट समानुपातिक पदका लागि मात्र सिफारिस भए । कांग्रेसले पनि प्रभावशाली मानिएका केन्द्रीय सदस्य बद्रीप्रसाद पाण्डेलाई प्रतिस्पर्धामा उतारेन ।माओवादी केन्द्रले भने वाम गठबन्धन गरी संघ र प्रदेशका दुवै क्षेत्रमा आफूले उम्मेदवारी नदिएर एमालेलाई सघाउने निर्णय गरेको छ । यसले एमालेलाई थप लाभ हुने सम्भावना हुँदाहुँदै थापालाई उनकै इच्छाअनुसार प्रदेशसभाका लागि समानुपातिकमा सिफारिस गरिएको हो । यता, पाण्डेको नाम भने अन्तिम घडीमा हटाएर जिल्ला सभापति कविराज पण्डितलाई उम्मेदवार बनाइएको छ ।थापाले आफूलाई मुख्य मन्त्रीको दाबी गर्न प्रदेशसभामा खुम्च्याएका हुन् । जिल्लामा अन्य दुई जना केन्द्रीय सदस्यसमेत प्रतिस्पर्धाका आकांक्षी रहेकाले उनीहरूको व्यवस्थापनमा समेत सहजता ल्याउन थापाले उक्त निर्णय लिएको जिल्ला नेताहरूले बताए । यसपटक पनि उहाँ (थापा) नै अघि बढ्ने निर्णयले अन्य नेताहरूको व्यवस्थापनमा जटिलता ल्याउँथ्यो, एमाले बाजुराका प्रचार विभाग प्रमुख अमर खड्काले भने, सबै सिनियर नेताहरूको व्यवस्थापनका लागि उक्त निर्णय गरिएको हो । उता पाण्डेको हकमा भने अन्य जिल्लाहरूको चुनावी अभियानमा समेत परिचालन गराउने उद्देश्यले टिकट नदिएको कांग्रेस नेताहरूको दाबी छ । पार्टी सचिव दीपकविक्रम शाहले भने, पाण्डेको प्रभाव सबै जिल्लाहरूमा भएकाले उहाँलाई त्यसैअनुसार चुनावमा परिचालन गराउने पार्टी केन्द्रको रणनीति होला ।वाम गठबन्धनका तर्फबाट एमालेका केन्द्रीय सदस्य लालबहादुर थापा र कांग्रेसका जिल्ला सभापति कविराज पण्डितबीच संघीय प्रतिनिधिसभा सदस्यका लागि भिडन्त हुनेछ । थापा र पण्डित दुवै यसअघि केन्द्रीय चुनाव लडेको अनुभव नभएका उम्मेदवार हुन् । तालमेलपछि वाम गठबन्धन केही बलियो देखिए पनि कांग्रेसका उम्मेदवारसँग तीव्र प्रतिस्पर्धा हुने अनुमान छ । दुवै उम्मेदवार कानुन पृष्ठभूमिका हुन् । यता, प्रदेशका उम्मेदवारसमेत नयाँ छन् । प्रदेश क मा वाम गठबन्धनबाट एमाले सचिव बलदेव रेग्मी, कांग्रेसबाट पूर्व सहायकमन्त्री रहेका जनकराज गिरी मैदानमा छन् । प्रदेश ख मा वाम गठबन्धनबाट एमाले वैकल्पिक केन्द्रीय सदस्य प्रकाश शाह र कांग्रेसका तर्फबाट पदमबहादुर शाहीबीच चुनावी प्रतिस्पर्धा हँुदै छ । शाह पहिलो पटक चुनाव फेस गर्दै छन् भने शाहीसँग स्थानीय निकायको अनुभव छ ।(बझाङबाट वसन्तप्रताप सिंह, बैतडीबाट खगेन्द्र अवस्थी र बाजुराबाट अर्जुन शाह)"
नेताहरूलाई चुनावी चटारो,"पर्वत प्रदेश र प्रतिनिधिसभा निर्वाचनका लागि उम्मेदवारका आकांक्षीको नाम सिफारिस भएसँगै तिहारको रमझम छाडेर यहाँका ठूला दलका नेता काठमाडौं पुगेका थिए । उनीहरू अझै जिल्ला फर्किसकेका छैनन् ।निर्वाचन आयोगले सार्वजनिक गरेको निर्वाचन कार्यतालिकाअनुसार पर्वतमा उम्मेदवारको मनोनयन दर्ता कार्तिक १६ मा हुँदै छ । जिल्ला कार्यसमितिले सम्भावित उम्मेदवारको सूची केन्द्रमा पठाइसकेपछि कांग्रेस, एमाले र माओवादी केन्द्रका सबैजसो आकांक्षी आफूसँग दुईचार जना सहयोगी समर्थक लिएर पार्टीका शीर्षस्थ नेताको घर धाइरहेका छन् । केही दिनदेखि काठमाडौंमै छु, कांग्रेसका जिल्ला सभापति खिमप्रसाद भुसालले फोनमा भने, टिकटको टुंगो लागेपछि फर्किने हो । उनीसहित जिल्लाका दुई दर्जन नेताकार्यकर्ता राजधानीमा छन् । स्थानीय तहको निर्वाचनमा पहिलो शक्ति बनेको एमालेबाट पनि दर्जनौं नेताकार्यकर्ता टिकटका लागि दुई सातादेखि राजधानी छन् । एमाले जिल्ला अध्यक्ष पदम गिरीका अनुसार काठमाडौं पुगेका नेताकार्यकर्ता टिकटको टुंगो लागेपछि मात्रै जिल्ला फर्कनेछन् । वाम गठबन्धनको छुट्टाछुट्टै मिटिङ बस्दै छ, उनले भने, भूगोल मिलाएर उम्मेदवारी बाँडफाँट हुने सम्भावना छ । दुवै पार्टी (एमाले र माओवादी केन्द्र) का सम्भावित उम्मेदवार यतै हुनुहुन्छ । वाम गठबन्धनबाट प्रदेशसभा निर्वाचनमा क्षेत्र क र ख मा एकएक सिट लिने विषयमा कुरा अघि बढिरहेको उनले बताए ।माओवादी केन्द्रले प्रदेशसभा निर्वाचनमा एउटा निर्वाचन क्षेत्र पाउने पक्का भएपछि उक्त पार्टीका नेता पनि केही दिनदेखि राजधानीमै छन् । उम्मेदवारी दर्ताको समय अझै १० दिन बाँकी रहेकाले नाम टुंगो हुने समय पर्खेर राजधानीमै दौडधुपमा व्यस्त रहेको एक नेताले बताए । यसअघि दुई निर्वाचन क्षेत्र रहेको पर्वतमा यसपटक प्रतिनिधिसभा निर्वाचनमा १ र प्रदेशसभा निर्वाचनमा २ क्षेत्रको निर्वाचन हुनेछ । दुवै निर्वाचन आफ्ना पक्षमा पार्न मुख्य दलका नेताकार्यकर्ता खटेर लागेका छन् । एमालेसहितका वाम गठबन्धनका कार्यकर्ताले तिहारको अवसरमा हुने चियापान, शुभकामना आदानप्रदानलाई समेत चुनाव प्रचारका रूपमा प्रयोग गरेका थिए । यस्तै कांग्रेसले पनि गाउँगाउँमा गाउँ कार्यसमिति, तरुण दल, नेविसंघ, महिला संघ र शिक्षक संघलगायतलाई सक्रिय गराउँदै शुभकामना आदानप्रदान गरेर चुनावी अभियानलाई तीव्र पारेको छ । कांग्रेसको केन्द्रीय समितिले स्थानीय तहमा उम्मेदवारी दिएका, चुनाव हारेका, बागी उम्मेदवार बनेका लगायतलाई टिकट नदिने निश्चित भएपछि जिल्ला कार्यसमितिमा असन्तुष्टि बढेको छ । स्थानीय तहको निर्वाचनमा अन्तर्घात गरी चुनाव हराउने व्यक्तिलाई पार्टीले टिकट दिन लागेको भन्दै केही नेताकार्यकर्ताको समूह त्यसको विरोधमा जुटेको छ । अहिले पनि अन्तर्घातीलाई टिकट दिए कांग्रेस सधैंका लागि पतन हुन्छ, एक नेताले भने, यसपालि विवेक पुर्याएर टिकट दिन केन्द्रीय समितिलाई आग्रह गरेका छौं । त्यो भएन भने पार्टीको हैसियत रहँदैन ।"
ज्यापु संग्रहालय महोत्सव पाटनमा,"ललितपुर ज्यापु संग्रहालय महोत्सव पाटनमा मंगलबारदेखि सुरु हँुदैछ । ज्यापु समाजद्वारा आयोजित महोत्सव ३ दिनसम्म चल्नेछ । ज्यापु म्युजियम फिस्टा २०१७ नाम दिइएको महोत्सव ऐतिहासिक ललितपुर नगरीको कला, संस्कृति र सम्पदाको महत्त्वलाई विश्वमा प्रचारप्रसार गर्ने उद्देश्यले संयुक्त राष्ट्रसंघ दिवसका अवसर पारेर आयोजना गरिएको आयोजकले जनाएको छ ।महोत्सव मूल व्यवस्थापन समिति संयोजक सन्तमान महर्जनका अनुसार ज्यापु समुदायले आफ्नो दैनिक जीवनमा निर्वाह गर्दै आएका संस्कार, चालचलन, सांस्कृतिक एवं सामाजिक पक्षको प्रदर्शनी गराउने महोत्सवको मुख्य उद्देश्य छ । ज्यापु प्रज्ञा भवनको ज्यापु संग्रहालयको अवलोकन गराउनु पनि हो, उनले भने, महोत्सवमा ३ लाख आन्तरिक र १५ देखि २० हजार बाहय पर्यटक आउने अनुमान छ । आयोजकका अनुसार महोत्सवको अवलोकनमा आउने पर्यटकले स्थानीय परिकारको स्वाद, विश्वमै पुरानो मानिने ५ सय वर्ष पुरानो फिल्म (झ्यालेचा), लोप भइसकेका माटाका सीप, हन्सिखेल, पाटन सहरको आदिवासी बस्ती, ज्यापु जातिको पहिचान बुझ्न, जीवन्त संस्कृति अवलोकन गर्न पाउने छन् । लिच्छविकालीन मूर्ति, पाटनका हस्तकला, मूर्तिकला, प्रस्थरकला, ताम्रकलाका नमुना, सांस्कृतिक साँझ र नेवा: भोजको स्वाद लिन सकिनेछ । महोत्सव विश्व सम्पदामा सूचीकृत पाटन दरबार क्षेत्र, दरबारबाट उत्तर पूर्वका विभिन्न १० वटा टोल र ज्यापु समाज भवनमा सञ्चालन हुनेछन् । बल्खु टोलमा काँम सल: (विषेश घोडा) अथवा एकल घोडे जात्राको रौनक, परम्परागत सुकुल बुनेको अवलोकन गर्न सकिनेछ । डमरु बाजासहित मंका भजन र घोडा जात्राको डकुमेन्ट्री र गणेश मन्दिर प्रांगणमा नेवारी परिकारको स्वाद लिन सकिनेछ । भिद्यो लाछी त्वा: (टोल) मा नगरा भजन, जीवन्त संस्कृति, माटोको संलिचा (परम्परागत रक्सी राखेर पिउने कचौरा), क्य्लाछि च्यास: टोलमा पहिलो शताब्दीको गज: लक्ष्मीको मूर्तिको जानकारीसहित प्रदर्शनी गरिने आयोजकले जनाएको छ ।च्यास त्वा: मा योगनरेन्द्र मल्लकी कान्छी महारानी भीम ठकुं (टेपे महारानी), हँन्सीं कासा (त्यति बेला खेलिने विषेश प्रकारको खेल) र सांस्कृतिक भजन, खपिन्छेँ टोलमा आकाश भैरवको मूर्ति, चिउरा र चामल कुत्ने परम्परागत तरिका, हलिमलि भुत्ने र सांस्कृतिक कार्याक्रम हुनेछ । चोछँे त्वा:मा लिच्छविकालीन माटाको चैत्य, मंका भजन, नेवा: छेँ को अवलोकन गर्न सकिनेछ । भिलाछेँ त्वा: मा परम्परागत इँटा (आएपा), टायल, लुगा बुन्ने तरिका हेर्न सकिनेछ । च्वबुगा: हिति टोलमा दशकर्म काण्डका भौकिहरू प्रदर्शन गरिने आयोजकले जनाएको छ । सांस्कृतिक गतिविधि झल्काउने डकुमेन्ट्री र दाफा भजन पनि प्रस्तुत गरिनेछ, मूल व्यवस्थापन समिति संयोजक महर्जनले भने, ग:छेँ त्वा: मा विभिन्न परिकारसहित नेवारी भोजको स्वाद लिन सकिनेछ ।उनले लोंला त्वा:मा सत्यमोहन जोशीको पूर्ण कदको प्रतिमा, बुद्ध, भैरव, तेन्जिङ शेर्पा, सर एडमण्ड हिलारीलगायतका विभिन्न प्रतिष्ठित व्यक्तिहरूको प्रतिमा, विभिन्न माडल आर्केष्टा प्रदर्शनी गरिने बताए । ज्यापु प्रज्ञा भवनमा रहेको संग्रहालयमा ज्यापु जातिको भेषभूषा, गरगहना, बाजागाजा, जीवनशैली, एंव कृषिजन्य र घरायसी प्रयोगमा आउने औजार, भाँडार्वतनलगायत सामग्रीको अवलोकन गर्न सकिनेछ, उनले भने, मानव जातिले अँगाल्दै आएका जात्रापर्व, गुठिगाना, पूजा पर्वजस्ता अनेकांै धार्मिक तथा सांस्कृतिक क्रियाकलापसँगै जन्मदेखि मृत्यु पर्यन्त गर्नुपर्ने दशकर्म काण्डका झलक पनि देख्न सकिनेछ ।महोत्सव आयोजना गर्न ज्यापु समाजका अध्यक्ष प्रेम महर्जनको संयोजकत्वमा १ सय १ जनाको मूल समारोह समिति गठन गरिएको छ । अन्य १२ वटा उपसमिति गठन गरिएको छ । ज्यापु समाजका अध्यक्ष प्रेम महर्जनले महोत्सवमा नि:शुल्क प्रवेशको व्यवस्था गरिएको बताए । अवलोकनमा आउनेहरूको सवारी पार्किङ गर्न बालकुमारी सप्तखेल, शंखमूल, पुल्चोक, पाटनढोकामा व्यवस्था गरिएको छ, उनले भने । उनका अनुसार महोत्वस हुने टोलमा प्रवेश गर्न विभिन्न ८ वटा रुट तय गरिएको छ । पाटन संग्रहालय मूल गेटटुइलाकोवल्खुृ गणेशभिद्योलाछी त्वा: क्वय्लाछी त्वा: च्यास: त्वा ज्यापु संग्रहालय एउटा रुट तोकिएको छ, उनले भने, स्वंठ नारायण तुम्बाहा वल्खु त्वा: भिद्योलाछी त्वा: क्वय्लाछी त्वा: च्यास: त्वा: ज्यापु समाज अर्को रुट रहेको छ ।उनका अनुसार महोत्वसले पर्यटनलाई मुख्य आम्दानी बनाउँदै आएको ललितपुर महानगरपालिकालाई थप टेवा पुग्नेछ ।"
भोट माग्न गाउँ गाउँमा उम्मेदवार,"सदरमुकामस्थित मुख्य निर्वाचन अधिकृतको कार्यालयमा मनोनयन दर्ता गराएका दलहरू दाबी विरोध, उम्मेदवारी फिर्ता, अन्तिम नामावली प्रकाशन जस्ता प्रक्रिया नसकिँदै गाउँ पसेका छन् । एक नगरपालिका र आठ गाउँपालिका रहेको जिल्लामा ६१ वडा छन् । एउटा वडामा एक दिनको मात्रै कार्यक्रम गर्नुपरे ६१ दिन लाग्छ, तर त्यो समय उम्मेदवारका लागि छैन । लेलेपबाट ओलाङचुङगोला, कालीखोलाबाट सुरुमखिम जस्ता वडामा त एकबाट अर्कोमा पुग्न पूरै एक दिन हिँड्नुपर्छ । गठबन्धन दलले संयुक्त आमसभा, सदरमुकाममा शक्ति प्रदर्शन, प्रदेशसभामा संयुक्त कार्यक्रम गर्ने समय पनि नभएको गुनासो दलहरूको छ । समय भए वडापछि प्रत्येक गाउँपालिकाका केन्द्रमा एक दिनका दरले आमसभा गर्नुपर्ने थियो, तर त्यो समय पनि रहेन, नयाँ शक्ति पार्टीका संयोजक सञ्चपाल मादेनले भने, अब बढी मतदाता रहेको र जनघनत्व भएको क्षेत्रमा कार्यक्रम गर्नुपर्ला । कांग्रेस र एमाले दुवैले भारतसँगको सीमावर्ती कालीखोलामा चुनावी आमसभाको कार्यक्रम बनाएका छन् । एकअर्को दलको चुनावी आमसभा नजुधोस् भनेर दलका कार्यकर्ताले समन्वय पनि राम्रै गरेको देखिन्छ । एमालेले ७ गते कालीखोलामा र कांग्रेसले ९ गते कालीखोला र सादेवामा संयुक्त आमसभा गर्नेछन् ।भौगोलिक हिसाबले ठूलो क्षेत्रफल भएको जिल्लामा छोटो अवधिमा सबैकहाँ पुग्न समस्या नै हुने रहेछ, दाहालले भने, अब साथीभाइले बुझ्लान् भन्ने लागेको छ । उनीहरूले सञ्चार माध्यमलाई भरपूर उपयोग गर्ने र त्यसको माध्यमबाट सबैकहाँ पुग्ने रणनीति पनि बनाएका छन् । प्रतिनिधिसभामा एक र प्रदेशसभामा दुई निर्वाचन क्षेत्र रहेको जिल्लामा २४ जना उम्मेदवार चुनावी मैदानमा छन् । प्रतिनिधिसभाका लागि आठवटा राजनीतिक दल र एक स्वतन्त्र गरी नौ जनाले मनोनयन दर्ता गराएका छन् । प्रदेशसभाका लागि क्षेत्र नम्बर १ मा सात र २ मा आठ राजनीतिक दलले मनोनयन दर्ता गराएका छन् ।नौ दल चुनावी मैदानमाओखलढुंगा प्रदेश र प्रतिनिधिसभाको चुनावमा यहाँका नौ दल चुनावी मैदानमा उत्रिएका छन् । मुख्य निर्वाचन अधिकृतको कार्यालयका अनुसार मनोनयनपत्र दर्ता गराउनेमा कांग्रेस, वाम गठबन्धन, संघीय समाजवादी, संघीय खम्बुवान लोकतान्त्रिक, नयाँ शक्ति, देशभक्त जनगणतान्त्रिक, नेकपा माले, जनमोर्चा नेपाल र नेसनल मंगोल छन् ।त्यसैगरी प्रदेश ख का लागि ज्ञानेन्द्र रुम्दालीले स्वतन्त्र उम्मेदवारी दिएका छन् । रुम्दाली ०६४ सालमा पनि कांग्रेसबाट बागी उम्मेदवार बनेका थिए ।"
नेतातन्त्र र छनोटकारी कृपा,"कज्याउने रणनीति सत्तासंरचना, संगठन वा संस्थालाई मात्रै होइन, समूह र व्यक्तिलाई कज्याउने अनेक उपायमध्ये एक हो : पदपैसाप्रतिष्ठा दिएर कार्यकर्तालाई संरक्षित गरिराख्ने । मन्त्री वा सांसद पद दिएर होस् कि मासुभात खुवाएर होस्, सेलेक्टिभ प्याट्रोनाइजिङ गरिँदा अन्तत: प्रश्नको संहार (क्वेइस्चनोसाइड) हुन्छ, अनि बढ्छ दासता । मासुभातका प्रायोजकमाथि, त्यसको स्रोतमाथि, त्यस्तो संस्कृतिमाथि प्रश्न उठाउनै नसकिने अवस्था बन्छ । नुनको सोझो गर्ने कुसंस्कृतिबीच मालिकप्रति निष्ठावान हुँदै उसको आदेशको पालना र निर्देशन स्वीकार गर्नपर्ने हुन्छ । यसको जकडबारे एक पूर्वसभासदको स्वीकारोक्ति छ, आलोचनात्मक मत राखेमा हाम्रो तीन पुस्ताको भविष्य सफाया हुन्छ । हाम्रा नेता र पार्टीको आलोचना गरियो भने हाम्रो राजनीतिक जीवन र अन्य करिअरै ध्वस्त पारिन्छ । सबैजसो सरकारी र गैरसरकारी संरचनामा हाम्रो दलको प्रभुत्व बढ्दो छ । सरकारी जागिर खाँदा पदोन्नति हुन नदिने मात्रै हैन, स्कुल, सहकारी, वन व्यवस्थापन, अस्पताल, बैंक, एनजीओमा जागिरको ढोकै बन्द गरिन सक्छ । यसको अर्थ हो, यस्तै असुरक्षाबोधमा चलेको छ, सेलेक्टिभ प्याट्रोनाइजिङ गर्दै बलियो हुँदै आएको नेतातन्त्र । नेतातन्त्रलाई बलवान बनाउँदैछन् पार्टी, जनवर्गीय संगठन वा अनेक सहायक संगठनका पदाधिकारीमा बढ्दो करिअरिस्ट सोचाइ र लोभी मन:स्थितिले । त्यसैलाई अधिकांश दलको प्रशासनतन्त्रले थेगेको छ, जसले पार्टीमा शासन गर्दै आएको छ । पार्टी अनुशासनको नाममा थोपरिने शासनप्रशासनकै परिणामस्वरूप नेतातन्त्रले वैधता र स्वीकार्यता प्राप्त गरेको छ । वास्तवमा अनुशासन र शासनमा धेरै ठूलो लक्ष्मणरेखा छैन । शासन शब्दअघि अनु जोडिएमा वा अनु शब्दको पछि कम्पा जोडिएमा शासनप्रशासनमा बदल्न कुनै समय लाग्दैन । यतिखेर अनुकम्पामा टिकेको नेतातन्त्रले अधीनस्थ बनाउने वा परतन्त्र बढाउने खालको राजनीतिक आँधी आइरहेको छ । यस्तो बेला नेतातन्त्र प्रभावशाली रहेका दलमा कसैले विकासको कोसेलीमाथि प्रश्न उठाउन सक्छ ? आफूलाई खुवाइएको मासुभातको स्रोतबारे सन्देह गर्न सक्छ ? उपहारमा दिइएको मानपदप्रतिष्ठाको नेपथ्यमा लुकेका निहित स्वार्थ र हितबारे आलोचना गर्न सक्छ ? त्यस्ता नेताका चरित्र र आचरणसँगै उनीहरूको तन्त्रबारे व्यापक विचारविमर्श गर्न सक्छ ? उनीहरूको महिमामण्डनले भरिएका समाचार, विश्लेषण र विचारबारे आलोचनात्मक समीक्षा गर्न सक्छ ? उनीहरूबारे लेखिएका इतिहास, गढिएका मिथक, कुँदिएका मूर्तिबारे भञ्जनकारी बहस र सम्यक अन्तरक्रिया गर्न सक्छ ? यसरी समयलाई पछि धकेल्ने काममा कुनै आन्तरिक प्रतिरोध छैन भने हाम्रा जमानाका नायकहरूबाटै वैचारिकसांस्कृतिक प्रतिगमनको अगुवाइ भइरहेको प्रस्ट छ । अत: अहिलेको अत्यावश्यक वैचारिकसांस्कृतिक संघर्षको मतलब हो : हालसम्म आम जनताले गरेका न्याय र समताको संघर्षको स्मृतिलाई उजागर गर्नु । उनीहरूले उठाएका राजनीतिक लोकतन्त्रलाई आर्थिक लोकतन्त्र र सांस्कृतिक लोकतन्त्रतिर सोझ्याउनु । मिलान कुन्देराका शब्दमा, सत्ताशक्ति विरुद्ध मानिसहरूको संघर्ष भनेको वस्तुत: विस्मृति विरुद्ध स्मृतिको संघर्ष हो । ट्विटर :"
मतदाताको प्रतिनिधि विचार,"कात्तिक ६ गते प्रकाशित निर्वाचनमा कस्तालाई जिताउने ? वैचारिक रचना सबैका लागि मननीय छ । एउटी महिला लेखकले निर्वाचनमा मतदाताहरूको जिम्मेवारीका सम्बन्धमा स्तरीय राष्ट्रिय विचार दिएको पाउँदा हामी महिलाको गरिमा बढाइदिएको मान्छु । समाजमा असल मानिसको अझै त खाँचो भएको छैन, तर राजनीतिमा अपवाद बाहेक असल र इमानदार मानिसको खाँचो भयानक तवरले बढिरहेको छ, जहाँ सिद्धान्त र नैतिकता मरणासन्न अवस्थामा पुगेका छन् । यदाकदा सुनिएका वैचारिक कुरा पनि सुविधा अनुसारको सिद्धान्त र योग्यता अनुसारको व्याख्यामात्र भएका छन् । म एउटी शिक्षिका हुँ । मेरो दिन प्राय: हुर्किन थालेको उमेरका नवकिशोरकिशोरीहरू बीचमा बित्ने गर्छ । मैले एक दिन कक्षा ४ का सबै विद्यार्थीलाई तिमीहरू पढिसकेर ठूलो मान्छे भएपछि के बन्छौ ? भनी सोध्दा एक विद्यार्थीले मन्त्री हुन्छु भन्ने उत्तर दिए । मैले त्यसपछि ? भनी सोधेँ । उनले धेरै पैसा कमाउँछु भन्ने उत्तर दिए । ९१० वर्षे बालबालिकाको दिमागमा मन्त्री भएपछि धेरै पैसा कमाउन पाइन्छ भन्ने विचार कुन तत्त्व वा वातावरणले घुसाइदियो, राजनीतिका अगुवाहरूले गम्भीरतापूर्वक सोच्नुपर्छ । एकातिर सर्वहारा, शोषित र गरिब जनताको पक्षमा काम गर्ने दाबीसहितका पार्टी र तिनको गठबन्धन छ । तर चिकित्सा शिक्षामा गरिब तथा जेहेनदार र बञ्चितीकरणमा परेका र पिछडिएको क्षेत्रका विद्यार्थीका लागि सहज पहुँच हुनुपर्छ भनेर डा गोविन्द केसीजस्ता निस्वार्थी नागरिकलाई गरिब सर्वहारा वर्गको पक्षमा काम गर्ने दाबी गर्दै आएका दलहरू नै १३ पटकसम्म आमरण अनशनको अवस्थामा पुर्याउँछन् । अर्कातिर विधिको शासन र लोकतन्त्रको पहरेदार पार्टी नै एउटा इमानदार र निर्भीक न्याय दिने प्रधानन्यायाधीशलाई संसद्मा महाअभियोग प्रस्ताव राखेर सेवाबाट च्युत गराउन दुष्प्रयास गर्छ भने यहाँ राजनीतिक तहबाटै विधि, नीति, थीति, मति बिग्रिरहेको बुझ्नुपर्छ । यसलाई सुधार्ने, गलत मानिसलाई नेतृत्वमा जान रोक्ने, असल मानिसलाई अवसर दिने मतदाताको साधन नै विवेकशील, निर्धक्क र निर्भीक मतदान हो । प्रमिला शर्मा पाठकबनेपा६, काभ्रेकुशुमलता सिंहको लेखको जुन औचित्य छ, त्यसले उचित स्थान पाउनु आवश्यक हुन्छ । महिला लेखिकाहरूमा उनका लेख स्तरीय लाग्छ । चुनाव अघि जुट र फुटको अभियान चलाइरहेका मुख्य दलहरू साँठगाँठको अनुहार लिएर जनताबीच आउन लागेका छन् । यसले नौलो पहिचान त देला, तर दलहरूको सही चरित्र चिन्न सकिन्न । चित्र र चरित्रले आपसमा मेल खाएन भने निर्वाचन नै जनताका लागि धोका र पछुतो हुनसक्छ । वामपन्थी गठबन्धनलाई नै हेरौँ, एमाले र माओवादी त जसोतसो मिले, तर बाबुराम अटाएनन्, किन ? घटना सानो होला, तर यसले एमाले र माओवादीभित्र गम्भीर कुरा छ भन्ने झल्काउँछ । आफूले रगतपसिना बगाएर खाइखेली गरेको पार्टी माओवादीलाई अनायास छोडेर नयाँ शक्ति बनाउने भन्दै हिँड्नु, नयाँ शक्तिलाई एमालेमाओवादीमा बुझाउन खोज्नु, एमालेलाई तेस्रो लिङ्गी पार्टी भनी उडाउनु, आखिर त्यसैमा जान खोज्नु र अहिले आफैँ तेस्रो लिङ्गीको नियति भोग्नु बाबुरामको कर्मको फल नै होला ।अर्कातिर लोकतान्त्रिक गठबन्धन छ । हिजोसम्मका मुसा, मण्डले र कांग्रेसलाई अराष्ट्रिय तत्त्व भन्दै ३० वर्षसम्म सराप्नेहरू पनि एउटै गठबन्धनमा सामेल भएको देखेर राजनीतिप्रति नै अनौठो लाग्छ । त्यसैले भन्नैपर्छ, सिद्धान्तको राजनीति सकियो, शक्तिको होडबाजी युग आयो । सत्ताको भोकमा सत्यको विसर्जन हुँदैछ । मूल्यको राजनीति पैसाको बोलवालाबाट निर्धारित हुने मूल्यले लियो । यस्तो परिस्थितिको पृष्ठभूमिमा हुनलागेको चुनावले कस्तो परिणाम देला ? गलत मान्छेलाई एकदिन भोट दिएर पाँच वर्षसम्म मतदाताले पछुताउनु नपरोस् । आजसम्म मतदाताले पार्टी र नेताहरूलाई जिताउने र हराउने चुनावमा भाग लिए अब मतदाता आफैँले जितेको अनुभव गर्न चुनावलाई साधन बनाउनुपर्छ । जयमान गुरुङपर्वत, फलेबासकात्तिक ६ गते प्रकाशित कुशुमलता सिंहको निर्वाचनमा कस्तालाई जिताउने ? पढेपछि बडा आनन्दसाथ यो पत्र लेख्न लागेको छु । आजसम्म दलका तर्फबाट मात्र चुनावको बारेमा एकोहोरो व्याख्या सुन्दै आएकोमा उहाँले मतदाताको तर्फबाट कस्तो निर्वाचनले लोकतन्त्रलाई सार्थक र सफल बनाउन सक्छ भन्ने बारेमा बहस चलाउन चाहनुभएको रहेछ । मतदाताहरूको जागरुकता नै सफल निर्वाचनको पहिलो लक्षण हो । दलहरूले लोकतन्त्र भनेको जनताले उनीहरूलाई भोट दिइदिने केवल मेसिन हो भन्ने आशयमा लग्दै आएका छन्, जबकि निर्वाचन भनेको जनताको आवश्यकताको अभिव्यक्ति हो । त्यही अभिव्यक्तिमा अन्तरनिहित आदेशका आधारमा दलहरू चले भने लोकतन्त्र जनउपयोगी हुने हो ।देश आज बर्बादीको डिलमा छ, देशभन्दा मधेस झन् सर्वनाशको कगारमा पुगेको छ । विगत एक दशकसम्मका आन्दोलन, बन्द, दङ्गाफसाद, हड्ताल सबैको समुच्च असर आज मधेस भोगिरहेछ । यसको भरपाइ कसले गरिदिने ? कसरी गर्ने ? बहुत जटिल अवस्था छ । अनायकनस्यतिनश्यन्तिबहुनायका: अर्थात् नेता नहुँदा क्षति हुन्छ, धेरै नेता हुँदा पनि विनाश हुन्छ । नीति श्लोकले भन्छ । देख्नको लागि मधेसमा धेरै नेता छन्, परन्तु बर्बादी मधेसीहरूले भोग्नु परिरहेछ । आगत निर्वाचनमा गलत मान्छेहरूले मौका पाए भने देर आए दुरुस्त आए भनेजस्तो हुन पुग्छ । तसर्थ मतदाताहरूमा बहसका लागि यो लेख अति समयमै आएको छ । यस्ता लेखहरू पढिरहन पाइयोस् भन्ने आग्रह छ । पर्मानन्दप्रसाद सिंहश्रीपुर, वीरगन्ज, पर्सा राजनीति फोहोरी भएपछि अरू पक्ष स्वच्छ भएर केही हुन सक्तैन । राजनीति स्वच्छ र इमानदार छ भने अरू पक्षको बिग्रिने प्रवृत्तिले केही फरक पर्दैन । कुशुमलता सिंहले उचित समयमा उचित कुरा उठाइन् र मतदाताहरूले मत दिने बेलामा उम्मेदवारको आचरण ख्याल राख्न जोड दिइन् । वास्तवमा कुशुमका विचार सम्पूर्ण मतदाताका विचार हुन् । धेरै अगाडि यही कान्तिपुरमा उनका लेखहरू पढ्न पाइएको थियो । उनका लेख पढ्नलायक त हुन्छन्, तर नियमित हुँदैन । विचारवान लेखकहरूले नियमित रूपमा लेखिरहेमा विचारले राज्यलाई नडोर्याओस्, तर समाजलाई उत्प्रेरित गरिरहन्छ, विचारका प्रभावले समाजलाई ओतप्रोत गराउँछ । आज लिम्बुवानप्रदेश नं १ उद्वेलित छ । आधुनिक राज्य संरचनाले आफ्नो इतिहास छोपेको कुण्ठा पनि यो उद्वेलनमा घोलिएको छ । कहाँ गए पृथ्वीनारायण शाहले लिम्बुवानका लागि गरिदिएको स्वायत्तताको धर्मपत्र ? के उनले गाँसेको यस राष्ट्रमा उनका धर्मपत्रको आधिकारिता रहनु पर्दैन ? गोर्खाली फौज लिम्बुवान सेनासँग १७ पटक पराजित भएपछि १८३१ साउन २२ गते उनले लिम्बुवान राज्यसँग सन्धि (धर्मपत्र) गरेका थिए । ३ प्रति धर्मपत्रमध्ये एक प्रति माओवादीका हातमा पुगेछ । नयाँ नेपाल बनाउने भन्दै बनेको नेपाललाई ढुङ्गेयुगमा पुर्याउन खोज्ने, यसो पनि भनौँ, घर जलाएर खरानी बेच्दै हिँड्ने माओवादीले पृथ्वीनारायण शाहले गरिदिएको धर्मपत्र जोगाएर राख्यो होला भन्ने आशा छैन ।अब केन्द्रीय संसद्सहित प्रदेशको पनि चुनाव हुनलागेको छ । चुनावमा कसलाई भोट दिने सवालमा कुशुमले आइडिया त दिएकी छन्, तर त्यतिले मात्र पुग्दैन । २०६४ मा ७ दल गठबन्धनको सरकार र संघीय लिम्बुवान परिषदमाझ ५ बुँदे सम्झौता भएको थियो । संघारमा आएको चुनावमा त्यो सहमतिलाई सम्झेर प्रश्न गरेर चित्त बुझेपछि मात्र भोट दिनुपर्छ । १ नं प्रदेशको निर्वाचनले लिम्बुवानको अस्तित्व प्रतिविम्बित गर्नपर्छ । यसको अर्थ लिम्बुले १ नम्बरमा लिम्बुको विर्ता वा रजौटा खोजेको होइन, जातीय राज्यको वकालत गरेर हिजोआज कुरा फेरेर एमाले भएको माओवादीको भित्री कुरा के हो प्रस्ट हुनुपर्छ । लिम्बुवानको कुरा यही हो । पद्धति, विचार र आचरणको संस्कारले सम्पन्न उम्मेदवार मात्र हामी यताकासँग भोट माग्न आउन् । तिलविक्रम फम्बोआठराई गाउँपालिका, संक्रान्ति बजार, तेह्रथुम"
"टोपी, टिसर्टमा रोक","टोपी र टिसर्टमा रोक पढेपछि मलाई पनि केही कुरा थप्न मन लाग्यो । निर्वाचन आयोगले आगामी प्रतिनिधिसभा र प्रदेशसभामा भाग लिने राजनीतिक दलले चुनाव प्रचारप्रसारको क्रममा दलको लोगो अंकित कुनै पनि सामग्री उत्पादन, वितरण र प्रयोगलाई पूर्णरूपमा निषेध गरेको छ । यो स्वागतयोग्य कदम हो । यसो गर्दा दलहरूको फजुल खर्च जोगिन्छ भने अर्कोतर्फ भडकिलो हुँदै गएको चुनाव प्रचारप्रसारमा केही कमी आई सभ्य प्रतिस्पर्धा हुने आस गर्न सकिन्छ । यो लगायत प्रचारप्रसारको क्रममा एउटै साइजको झण्डा प्रयोग गर्न र गाडी, मोटरसाइकल र्याली गर्न पूर्णरूपमा प्रतिबन्ध लगाउनुपर्छ । स्थानीय चुनावमा व्यापक फ्लेज प्रिन्टको प्रयोग गरी प्रचारप्रसार भएको थियो, यसलाई पनि रोक लगाउनुपर्छ । चुनाव प्रचारप्रसारको क्रममा दलहरूले गर्ने भोजभतेर तथा पार्टीहरूमा हुने खर्चको पनि निर्वाचन आयोगले सूक्ष्म निगरानी गरी कारबाही गर्नु उचित हुन्छ । साथै गाउँगाउँमा निरीक्षण टोली खटाएर आचारसंहिता पालना भएनभएको यकिन गरी निर्वाचन अधिकृतको कार्यालयमा जानकारी पठाउने व्यवस्था गर्नसके राम्रो हुन्छ । अहिले सबै जनताको आशा भनेकै स्वच्छ, निष्पक्ष, धाँधलीरहित र मितव्ययी तरिकाले चुनाव सम्पन्न होस् भन्ने नै हो । उद्धव सापकोटापनौती नपा१, रयाले, काभ्रे"
काल्पनिक भयाक्रान्त,"कात्तिक ६ गते बेइजिङ डायरीेमा चेतनाथ आचार्यका अनुसार आजभन्दा ५ वर्षअघि चीनमा सी चिनफिङले सत्ता सम्हाल्नै लाग्दा पश्चिमा मुलुकहरूले चीनमा आर्थिक सुधार र खुलापनमाथि अंकुश लाग्ने भनी अनुमान गरेका थिए । तर त्यसको विपरीत चीनले आर्थिक उदारीकरण र खुल्ला अर्थतन्त्रको नीति अंँगाल्दै समृद्धिको बाटोतर्फ गएको देखियो । कात्तिक ६ गते समयरेखामा अभि सुवेदी लेख्नुहुन्छ अहिलेको यो वाम गठबन्धन सामान्य परिघटना मात्र हुन् र राजनीतिक प्रतिद्वन्द्विताका कुरामात्र हुन् । अहिलेको वाम गठबन्धन र एकतालाई लिएर जति चर्चापरिचर्चा भए, यी सब अवचेतन मन भित्रको काल्पनिक भयाक्रान्तको उद्गार मात्र हुन् । हुन त कम्युनिष्टहरू अधिनायकवाद उन्मुख विचारधारा बोक्ने हुन् । तर समयको माग त्यो होइन । यदि उनीहरू त्यही नै सोच लिएर अघि बढ्छन् भने सफल हुन कदापि सक्दैनन् । उद्विकासको सिद्धान्त अनुसार, परिवर्तन अवश्यम्भावी छ । हरेक कुराको पुनरावृत्ति हुने भए तापनि प्रगतिशील र समयसापेक्ष भएर मात्र हुन सम्भव हुन्छ । कसैले पनि चाहिनेभन्दा बढी डराउनु आवश्यक छैन । किनकि कसलाई सत्तामा पुर्याउने भन्ने कुरा जनताको हातमा छ । रघुवर श्रेष्ठकोटेश्वर, काठमाडौं"
चर्चामा फेरि पनि गोर्खा,"भिड्दै सहयोद्धा समाचारले एकपटक गर्माएको छ, गोरखा हिउँदमासको आगमन भए पनि । संसारभरि नै वीरता, आँट, बहादुरी र साहसको पर्याय बनाएको वीर गोर्खालीका नामले होस् वा न्याय नपाए गोर्खा जानु भनेर राम शाहको आहानबाटै अन्यायमा परेकालाई न्याय दिलाएर आफूलाई चिनाएको रहेछ, गोरखाले । गत अढाई वर्ष पहिलेको महाभूकम्पका बेला पनि यही गोरखा जिल्ला चर्चित भयो, तर भावविह्वल पीडायुक्त केन्द्रविन्दु परेकै कारणले । इतिहास नियाल्दा लिगलिगकोटमा दौड आयोजना गरेर द्रव्य शाहले घलेलाई पछि धकेल्दै उछिनेर चर्चा कमाएको पनि हो, यही जिल्लाले । गोर्खाकै पृथ्वीनारायण शाहले विभाजित नेपाल एकीकरण गरेर सिङ्गो बनाए पश्चात् झन् यस जिल्लाले सर्वाधिक चर्चा कमाउन पछि परेन । केन्द्रीकृत राजकीय सत्ताबाट गणतन्त्रात्मक शासन व्यवस्था आई उक्त व्यवस्था अन्तर्गत आफूलाई संविधानत: स्थायी बनाउने प्रक्रियाको केन्द्र र प्रदेशको निर्वाचनमा उम्मेदवार बनेका उम्मेदवारहरूको नामबाट अहिले फेरि चर्चाकै शिखरमा छ, गोरखा । कुनै बेला माओवादी पार्टी हँक्ने उपाध्यक्षद्वय डा बाबुराम भट्टराई र नारायणकाजी श्रेष्ठ दुवै गोरखा जिल्लाको २ नंं क्षेत्रबाट अलग चुनाव चिह्न, फरक धार, अलग गठबन्धन गोर्खाकै सार बन्ने दाउबाट निर्वाचन उठ्न तयार भएपछि झनै चर्चित छ, गोरखा अन्य जिल्लाको तुलनामा । श्यामसुन्दर कुइँकेलहाँडीगाउँ, काठमाडौंपहिलो चरणको प्रतिनिधिसभा तथा प्रदेशसभाको लागि उम्मेदवार तय भएको छ । धेरैजसो पुरानै दलका पुरानै अनुहारका नेताले अवसर पाएका छन् । र पछिल्लो पटक पद हत्याउन अनेक पद छाडेर, गठबन्धन बनाएका वा बन्न पुगेकाले भनेको ठाउँबाट सिफारिस नपर्दा अर्को दल तथा स्वतन्त्र उम्मेदवारी दिएका छन् । यिनै उदाहरणमध्ये गोरखामा डा बाबुराम भट्टराई र उनकै पूर्व सहयात्री नारायणकाजी श्रेष्ठबीच घमासान प्रतिस्पर्धा हुने भएको छ । खासमा यी दुवै नेता मेरा पनि दलीयभन्दा उनीहरूका स्वभाव तथा निष्ठाका कारण पनि प्रिय पात्र हुन् । तर यी दुवै गोरखाली नेता वीर गोरखालीझैं परस्परमै लडेको देख्दा नमज्जा लागेको छ । बाबुराम हिजोको माओवादीमा हुँदा होस् या नयाँ शक्ति हुँदै अहिले कांग्रेसको समर्थनमा उम्मेदवार हुँदैगर्दा तथा नारायणकाजी श्रेष्ठ पनि नेकपा मसालदेखि अर्धभूमिगत हँदै सक्रिय खुला राजनीतिमा आउँदा गोरखाका लागिमात्र नभएर मुलुककै लागि चाहिने नेतामै पर्छन् । तर पछिल्लो कालखण्डमा यी दुवै आपसमा लड्न बाध्य भए । खासमा नारायणकाजीलाई दुई क्षेत्रमा रोज्न दिएर बाबुरामलाई छोडेको क्षेत्र दिए पनि हुने थियो । छोडेको यसर्थ कि उनले दुवै क्षेत्र जितिसकेका थिए । तर यसमा प्रचण्डले सोचे होलान्, समयक्रममा बाबुरामभन्दा नारायणकाजीको साथ बलियो वा भरपर्दो देखे । यस्ता दाउचपेचका उदाहरण धेरै छन् । श्रीकृष्ण राजवंशीसुनकोसी३, सिन्धुली"
निर्वाचनमय मुलुक,"मुलुक यतिखेर निर्वाचनमय बनेको छ । असोजमा १९ वर्षपछि स्थानीय तहको निर्वाचन सम्पन्न भयो । त्यसयता मुलुक निर्वाचनमय बनेको हो । सबै नेता तथा कार्यकर्ता निर्वाचनमा लागेका छन् । निर्वाचन आयोग भयरहित र निष्पक्ष रूपमा निर्वाचन सम्पन्न गराउन हमेसा लागिपरेको छ । जनता पनि त्यत्तिकै उत्साहित देखिन्छन् । तर निर्वाचन जिताएर पठाएका जनप्रतिनिधिले अपेक्षित विकास कार्य नगर्दा भने रुष्ट देखिन्छन् । नेताहरूले जनताको चाहना नबुझेर व्यक्तिगत स्वार्थमा लिप्त भएका कारण उनीहरूप्रति जनआक्रोश बढेको हो । अब नेता सुध्रिनुपर्छ । सच्चिनुपर्छ । निर्वाचनले नेताहरूको भावी राजनीतिक दिशानिर्देश पनि गर्नेछ । निर्वाचन लोकतान्त्रको सुन्दरता हो । यसले मुलुकको गति निर्धारण गर्छ । समृद्धिको ढोका खुलाउँछ । कुन राजनीतिक दलले जनताका लागि कस्तो विकास गरे भन्ने कुराको पनि परीक्षण गर्छ । ठिकबेठिक छुट्याउँछ । त्यसो त हामीले मुलुकलाई संघीयतामा लग्यौं । यसको फाइदाबेफाइदा प्रकारान्तरमा देखिनेछ । तर हामीकहाँ पहिलो प्रयोग भएकाले यो असफल हुने हो कि भन्ने आशंका पनि त्यत्तिकै छ । जे होस्, यसले मुलुकको हित नै गर्नेछ भन्ने सोचाइ राखौं । निर्वाचनले नयाँ संविधानको कार्यान्वयन गराएको छ । पूर्ण कर्यान्वयन गराउने बाटोमा अग्रसर पनि त्यत्तिकै छ । संविधानप्रति असन्तुष्टि व्यक्त गरेका दलहरू पनि केही मुद्दा थाती राखेर निर्वाचनमा सरिक भएकाले यसको सर्वस्वीकार्यता बढेको छ । सरस्वती पाण्डे धुनीबेंँसी९, धादिङ"
आमाको अभावमा छोरीका पीडा,"नेपालमा बढ्दो महिला वैदेशिक रोजगारको प्रभावलाई हेर्दा प्राय: संघसंस्थाहरूको ध्यान महिलाले भित्र्याउने रेमिटेन्स वा विदेशमा भोग्नुपरेका समस्यामा मात्र बढी गएको पाइन्छ । तर उनीहरू विदेशिंँदा परिवारमा कस्तो प्रभाव परिरहेको छ भन्नेतिर भने खासै ध्यान गएको देखिँदैन । विशेष गरेर एकल परिवारका महिलाहरू विदेशिँदा आमाको अनुपस्थितिले किशोरी छोरीहरूको जीवनमा कस्तो प्रभाव पर्छ ? यसतर्फ अहिलेसम्म समाजको ध्यान खासै केन्द्रित भएको देखिँदैन । महिला वैदेशिक रोजगार सुरु भएको २३ दशक बित्नलाग्दा पनि हाम्रो समाजले महिला वैदेशिक रोजगारलाई अझै पनि सकारात्मक रूपले लिएको पाइँदैन । उनीहरूका परिवारले समेत विभिन्न किसिमको लाञ्छना बेहोर्नुपरेको कारण त्यसको असर उनीहरूका छोराछोरीमा कस्तो पर्छ भन्ने कुरामा अझै पनि मानिसको ध्यान केन्द्रित भएको पाइँदैन । विदेशमा काम गरिरहेका महिलाका छोराछोरीहरू आफ्नो आमा विदेशमा काम गर्छन् भनी खुलेर भन्न पनि गाह्रो मान्छन् । जब एउटा महिला आफ्नो बेरोजगारीपन, आर्थिक समस्या हटाउने आसले विदेशिने गर्छिन्, तर समाजले नबुझेर एउटी आइमाईले विदेशमा गएर के नै गतिलो काम गरी होला ? भनी कुरा काट्दा त्यस्ता आलोचनाले उनीहरूको सन्तानको मानसिक अवस्थामा कस्तो असर पर्ला ? झट्ट हेर्दा यस्ता कुरा सामान्य लाग्छन्, तर त्यस्ता कुराले उनीहरूको बौद्धिक र मानसिक विकासमा कस्तो असर पर्छ भन्ने कुरालाई समाजले कमै ध्यान दिएको देखिन्छ्र । जुन कुरालाई मैले वैदेशिक रोजगार सम्बन्धी अध्ययनको सिलसिलामा वैदेशिक रोजगारमा गएका महिलाका छोरीहरूसंँगको अनौपचारिक कुराको क्रममा धेरैपटक अनुभूति गरेको छु ।महिला विदेशिनुको कारणहरू पछाडि उसको छोराछोरीको खुसी पनि महत्त्वपूर्ण स्थानमा पर्न आउँछ । तर यसरी आफ्नो छोराछोरीको खुसीका लागि धन कमाउन हिँंडेका महिलाहरूले आफ्नो अनुपस्थितिमा किशोरी छोरीहरू कुन अवस्थाबाट गुजिँ्रदैछन् भनेर त्यसलाई कतिको गम्भीरतासाथ लिनसकेका होलान् त ? सांस्कृतिक र सामाजिक क्रियाकलापमा सहभागी हुन अभिभावकको उपस्थिति पनि धेरै महत्त्वपूर्ण हुन्छ्र । किनभने केही घरपरिवारमा आमा विदेश गएपछि बुबा पनि धेरै घर नबस्ने कारणले कति यस्ता क्रियाकलापबाट बञ्चित हुनुपरेको पनि देखिन्छ्र । जस्तै बच्चाहरूलाई आफ्नो परीक्षाको नतिजा पत्र बाँड्ने बेलामा अभिभावकको उपस्थिति नभएको कारणले नै अर्को दिनसम्म कुर्नपरेको उदाहरण पनि छन् । त्यस्तै कटु अनुभव बोकेकी १५ वर्षीया किशोरी भन्छिन्, बुबा व्यापारी भएको कारणले घरमा बस्नु हँुदैन थियो । मेरो घरबाट अभिभावकको रूपमा कोही पनि उपस्थिति नभइदिँदा मैले मेरो प्रोग्रेस रिपोर्ट नै पाइन । त्यसमाथि सरले पनि तिम्रो घरबाट कोही पनि आउँदैन कि के हो ? भनेर गाली गर्दा साँच्चै म यो संसारमा एक्लै रहेछु भन्ने लागेर मलाई धेरै रुन मन लागेको थियो । त्यस्तै घरमा आमा नहँुदाको समस्या छोरालाई भन्दा बढी छोरीलाई हुन्छ्र । किनभने उमेरसँंगै शारीरिक परिवर्तनबारे जानकारी दिने नजिकको व्यक्ति नहुँदा उसको बढ्दो उमेरसँंगै देखापर्ने शारीरिक परिवर्तनले गर्दा किशोरी छोरीहरू धेरै तनावको स्थितिबाट गुज्रिन्छन् । त्यतिबेला उनीहरूलाई शारीरिक विकासको यो एउटा प्रक्रियामात्र हो भनेर बुझाइदिने आमाको साथ महत्त्वपूर्ण हुन्छ । हाम्रो समाजको सोच अझै पनि यति फराकिलो भइनसकेका कारणले यस्ता किशोर अवस्थाको परिवर्तनबारे सबैसंँग खुलेर कुरा गर्न नसक्ने साथै परिवारका सबै सदस्य मिलेर उसको महिनावारी एउटा शारीरिक विकासको क्रममात्र हो भनेर बुझाउन सक्ने अहिलेसम्म पनि पारिवारिक वातावरण नभएको कारणले गर्दा नै एउटी छोरीले आफ्नो महिनावारीको कुरा बुबासँंग व्यक्त गर्न सक्दिनन् । यदि यस्ता विषयमा परिवारमा खुलेर छलफल हुँदो हो त नेपालमा छाउपडीका कारणले यतिका किशोरीले आफ्नो ज्यान गुमाउनु पर्दैन थियो । र छाउपडीलाई नेपाल सरकारले अपराधको रूपमा घोषणा गर्दैन थियो । यस्तो परिस्थितिमा यसरी बढिरहेको वैदेशिक रोजगारको कारणले कति किशोरीहरूले अझै पनि यस्ता अप्ठ्यारा अवस्था सामना गरिरहेका छन् । यस्तै समस्याको सामना गरेकीमध्ये एक १५ वर्षीया किशोरी आफ्नो अनुभव यसरी सुनाउँछिन्, मलाई महिनावारी हुँदा आफूलाई सिकाउने कोही पनि थिएन । बुबालाई त्यस्तो कुरा कसरी भन्नु ? त्यसैले त्यतिबेला आमाको अभाव खट्किन्थ्यो । सोच्थेँ, यदि आमा घरमा भएको भए महिनावारी हँुदा केके गर्नपर्छ ? कस्ता उपाय अपनाउनुपर्छ ? भनेर सिकाउनु हुन्थ्यो होला ।महिला एक जन्मदाता मात्र नभएर सन्तानको लागि पहिलो गुरु पनि हो । त्यसैले हरेक बालबच्चाले धेरैजसो संस्कार सिक्ने मौका आमाबाट नै पाउने गर्छन् । त्यसैले यसलाई नजिकबाट सिकाउने आमा नै विदेशिँदा एउटी छोरीको लागि आफ्नो घरका संस्कार त्यो परिवारमा विस्तारै आफै अपरिचित बन्दै जाँदोरहेछ, जुन कुरा अनुभूति गरेकी एक किशोरी भन्छिन्, लक्ष्मी पूजा मेरोलागि कहिल्यै पनि आएन । घर पोतेर पूजा गर्न अहिले पनि मलाई आएन, किनकि मलाई सिकाउने कोही पनि भएन । हुन त कहिलेकाहीं बुबाले पनि गर्न हुन्थ्यो । तर मलाई यसरी गर्नपर्छ पनि भन्नुभएन र सिकाउनु पनि भएन । त्यसैले मलाई अहिले पनि ती सबै काम गर्न आउँदैन । त्यसैले संस्कृति नै यस्तो अमूर्त वस्तु हो, जुन एक पुस्तादेखि अर्को पुस्तामा हस्तान्तरण भइरहेको हुन्छ्र । मानिसले संस्कार र मूल्यमान्यताको माध्यमबाट आफ्नो संस्कृतिलाई निरन्तरता दिँदै आफू र पछिका पुस्तालाई परिस्कृत पार्दै आइरहेका हुन्छन् । तर यदि संस्कृति हस्तान्तरण गर्ने पुस्ता नै विदेशी संस्कृतिसंँग समायोजन हुँदै जीवन बिताउन बाध्य छन् भने भोलिको पुस्ताबाट कस्तो संस्कारको अपेक्षा गर्ने भन्ने प्रश्न पनि अब महत्त्वपूर्ण हुन्छ ।प्राय: महिला आफ्नो घरको आर्थिक अवस्था सुधार्ने उद्देश्यले विदेशिने भए पनि श्रीमानसंँग सम्बन्ध बिग्रिएपछि विदेशिने नेपाली महिलाको संख्या पनि बढ्दो छ । श्रीमान र श्रीमती बीचको सम्बन्धको चिसोपना उनीहरू बीचमा मात्र सीमित नभएर दुई परिवारसम्म पनि फैलिएको हुनाले त्यही सम्बन्धको फाटोको बीचमा उनीहरूको बालबच्चा पनि परेका हुन्छन् । त्यसैले घरमा आमा नभएका बेला मावलतिर गएर पनि आमाको अभाव र सम्झना कम गराउन बाटो पनि बन्द भएको हुँदा आफ्ना साथीभाइहरू आफ्नो मावल र आफन्तको घर गएर चाड मनाउँदा उनीहरू भने आफ्नो घरमै खल्लो चाडपर्व मनाउन बाध्य हुन्छन् ।एकजना किशोरी आमा विदेश हुँदाको दसैँलाई यसरी सम्झिन्छिन्, म सानो हँुदा मामाघर गएँ होला, तर मलाई याद छैन । याद हुनेगरी गएको यही साल नै हो । त्यो पनि ममी विदेशबाट आएपछि मात्र । धेरै वर्षपछि मावल जाँदा धेरै रमाइलो लाग्यो । चाडपर्वहरू आफैमा सधैंै विशेष नै हुन्छन् । त्यसमा अझै आफूसंँगै रमाइलो बाँड्ने आफन्तको साथ भए झन् धेरै रमाइलो हुन्छ । तर यसरी घरमा खल्लो चाड मनाएर बस्नुपर्दा भने त्यो चाडप्रति मान्छेको मोहभन्दा पनि वितृष्णा बढ्दै जान्छ्र । साथै आफन्तहरूको महत्त्व नै हराएर जान्छ । घरमा आमा नहुनुको प्रभाव किशोरी छोरीहरूमा बढी परेको देख्न सकिन्छ । किनभने आमा नभएपछि पुरुषप्रधान हाम्रो समाजमा कामको भार पनि उनीहरूमाथि नै बढ्ने भएकाले केहीले स्कुल नै छोड्नुपरेको अवस्था छ । केही परिवारमा बुबाले जाँडरक्सी खाएर बिहा गरेर गइहाल भन्ने शब्दहरू प्रयोग गरेर मानसिक तनाव दिँदा उनीहरूलाई उचित सल्लाह सुझाव दिने मान्छेको अभावमा उनीहरूले चाँडो बिहा पनि गर्छन् । तर जो स्कुल पढ्दै घरमा आमाले गर्ने काम पनि गर्नपथ्र्यो, उनीहरू भन्छन्, ममी नहँुदा घरका सबै काम आफैले गर्नपर्छ, चाहे त्यो काम आओस् या नआओस् । बुबाले ल, यस्तो काम गर है भनेर निस्केपछि कसरी नगर्न ? ममी घरमा भएको भए मलाई आउँदैन या गर्न मन छैन भन्न सकिन्थ्यो, तर बुबालाई कसरी भन्नु ? ममीलाई भने आज मलाई गाह्रो भएको छ, गर्दिन भन्न सकिन्छ वा घुर्की लगाएर भए पनि गर्दिन भन्न सकिन्छ । त्यसैले ममीले जति बुझ्नुहुन्छ, त्यति बुबाले बुझ्नु हुँदैन । प्राय: मलाई गाह्रो भएको छ भन्ने बित्तिकै ममीले आफै गर्नहुन्छ । तर बुबासँंग त ठूलो स्वरमा कुरा गर्यो भने त्योभन्दा ठूलो स्वरमा गाली गरेर निस्किनु हुन्छ । भान्साको जिम्मा महिलाले नै लिनुपर्ने मान्यताको कारणले चाहिँ वैदेशिक रोजगारले कसरी झन् लैंगिक भेदभावलाई यथास्थितिमा राख्न मद्दत गर्दैछ र त्यसको प्रभाव कसरी छोरीहरूमा पर्दैछ भन्ने प्रस्ट हुन्छ्र । किनभने यदि आमा विदेशिए पनि बुबाले आफ्ना छोरीहरूको चाहना र भावनाको कदर गरिदिएको भए आज छोरीहरूले आमाको अनुपस्थितिलाई यति धेरै खल्लो महसुस गर्न पर्दैन थियो होला । त्यसरी घरबाट बुबा पनि निस्केर धेरै दिनसम्म नफर्किंदा भने गाउँका केही युवाका लागि उनीहरूको घर जाँडरक्सी खाने अड्डा नै बनेको हुन्छ । किनभने त्यहाँ उनीहरूमाथि प्रश्न गर्ने र त्यस्ता क्रियाकलाप गर्न रोक लगाउन सक्ने मान्छे नभइदिँदा उनीहरूले रमाइलो गर्न त्यस्ता घर नै लक्षित बनाएका हुन्छन् । त्यस्तै अनुभव बोकेकी १६ वर्षीया किशोरी आफ्नो अनुभव सुनाउँछिन्, हामी सानै हँुदा दिदीले ९ कक्षामा पढ्दापढ्दै छोडेर बिहा गरेर गई । बुबा पनि व्यापारी भएकोले गर्दा घरमा त्यति नबस्ने हुँदा घरमा म र मेरो २ जना साना भाइमात्र हुन्थ्यौं । त्यतिबेला गाउँका केटाहरू आएर त्यस्तो केही नराम्रो नगरे पनि घरमा हेपेर रक्सी, चुरोट खाएर बस्थे । दिनदिनै आउँदा उनीहरूको सोचमा नकारात्मकताको पनि विकास हुनसक्थ्यो । त्यसैले मलाई सुरक्षित महसुसचाहिँ हुँदैन थियो । त्यतिबेला धेरै नराम्रो लाग्थ्यो, तर पनि डरले केही भन्न सकिँदैन थियो । यदि घरमा आमा भएको भए सायद किशोरीहरूमाथि हुने मानसिक र शारीरिक हिंसाको सम्भावना कम हुन्थ्यो होला । आमा विदेश हुँदा पनि आफ्नो घरको अभाव टारिरहेको भनी केहिले चित्त बुझाएको पनि देखिन्छ्र । तर एउटा बच्चालाई आफ्नो अभिभावकको साथ नहुँदा समाजबाट नै विचलन हुने समस्या पनि देख्न सकिन्छ्र । त्यसैले आफूमा भइरहेको परिवर्तनहरूलाई कसरी समायोजन गराउने भनेर आफूलाई सही मार्गदर्शन गराउनेको अभावमा उनीहरूले आफ्नै तरिकाले नै आफूलाई समायोजन गराएको बेला फेरि आमाको उपस्थितिले आमाछोरी बीचको सम्बन्धमा समझदारीको अभावमा तनावको सिर्जना भएको पनि देखिन्छ्र । यसले गर्दा उनीहरूमा निराश र एक्लोपन बढी देखिने गर्छ । महिला वैदेशिक रोजगारको कारणले उनीहरूका किशोरी छोरीहरूमाथि जुन प्रभाव पर्न गएको छ, महिला वैदेशिक रोजगारलाई सरकार र सम्बन्धित निकायले सुरक्षित र व्यवस्थित गर्न र वैदेशिक रोजगारप्रतिको दृष्टिकोणमा सकारात्मक परिवर्तन गर्न सचेतना कार्यक्रम गरिदिएको भए ती महिला र उनका परिवारले लाञ्छना खेप्नु पर्दैन थियो । साथै महिलाका क्षमता अनुसारको अर्थोपार्जन हुने किसिमका कुनै रोजगारी सिर्जना गरिदिएको भए उनीहरू वैदेशिक रोजगारमा जान बाध्य हुने थिएनन् । यसले गर्दा उनीहरूका छोराछोरीले यस्तो अवस्थाबाट गुज्रिनु पर्दैन थियो ।काम्बाङ सोसल साइन्स बहा: अन्तर्गत सेन्टर फर द स्टडी अफ लेबर एन्ड मोबिलिटीमा शोधकर्ता हुन् । यो लेख धादिङमा अनुसन्धान गर्दाको अनुभवमा आधारित छ ।"
उम्मेदवारी दर्तासँगै गतिविधि बढ्यो,"धादिङ (कास) उम्मेदवारी दर्तासँगै गाउँ गाउँमा चुनावी गतिविधि बढेको छ । दुवै गठबन्धनका उम्मेदवार संयुक्त कार्यक्रम तय गर्न व्यस्त छन् । कांग्रेस, राप्रपा र नयाँ शक्तिसहितको लोकतान्त्रिक तथा एमाले र माओवादी केन्द्रसहितको वाम गठबन्धनले चुनावी रणनीति बनाउन थालेका हुन् ।नयाँ शक्तिले छिमेकी जिल्ला रसुवा र गोरखाको गठबन्धनअनुरूप धादिङमा पनि उम्मेदवारी फिर्ता लिएर कांग्रेसलाई सघाउने भएको छ ।"
भड्किलो प्रचार गर्दैनौं,"गोरखा (कास) यहाँका उम्मेदवारले संघ र प्रदेशसभा निर्वाचनमा चुनाव चिह्न अंकित टिसर्ट र टोपीलगायत सामग्री प्रयोग नगर्ने प्रतिबद्धता जनाएका छन् । आचारसंहिताबारे जानकारी गराउन सोमबार निर्वाचन अधिकृतको कार्यालयले गरेको छलफलमा उनीहरूले यस्ता सामग्री प्रयोग गर्दा खर्च बढ्ने भएकाले आयोगको निर्णय र आचारसंहिताको पालना गर्ने बताएका हुन् । क्षेत्र नम्बर २ बाट प्रतिनिधिसभाका लागि नयाँ शक्तिका उम्मेदवार बाबुराम भट्टराईले दलहरू प्रतिबद्ध भए निर्वाचन चिह्न अंकित टिसर्ट र टोपी प्रयोग नहुने बताए । आचारसंहिताको अनुगमन र कार्यान्वयन हुन जरुरी छ, उनले भने, निर्वाचन आयोगले बनाएको आचारसंहिता सबै उम्मेदवारले नैतिक रूपमा मान्न तयार हुनुपर्छ । एमालेमाओवादी गठबन्धनका उम्मेदवार नारायणकाजी श्रेष्ठले उम्मेदवारहरूबीचको परस्पर सहमतिबाट मात्रै आचारसंहिता पालना हुने बताए । एउटा उम्मेदवारले उल्लंघन गरे अर्कोले पनि गर्ने सम्भावना बढी हुन्छ, उनले भने, व्यवहारबाटै लागू हुन सके परिपालन हुन कुनै समस्या छैन । क्षेत्र नम्बर १ का उम्मेदवार चिनकाजी श्रेष्ठले आचारसंहिता कार्यान्वयनका लागि दल र उम्मेदवारले सहयोग गर्नुपर्ने बताए । पार्टीहरूबीच समन्वय गरेर सुरक्षा व्यवस्था राम्रो बनाउनसमेत मद्दत गर्नुपर्छ, उनले भने । क्षेत्र १ प्रदेश ख का उम्मेदवार रामशरण बस्नेतले आचारसंहिता कार्यान्वयनमा कडाइ गर्न आयोगलाई आग्रह गरे । मुख्य निर्वाचन अधिकृत वसन्तराज पौडेलले उम्मेदवारहरूलाई आयोगले जारी गरेको आचारसंहिताबारे जानकारी गराएका थिए ।"
आकांक्षीले मनाए राजधानीमै तिहार,"सुर्खेत (कास) दैलेख २ बाट प्रतिनिधिसभा सदस्यका लागि सिफारिस भएपछि नेपाल महिला संघकी जिल्ला सभापति सीता राना तीन सातादेखि राजधानीमै छिन् । सधैं घरमै मनाउने भाइटीका समेत यसपालि काठमाडौंमै मनाइन् । अघिल्लो संविधानसभा चुनावमा प्रत्यक्षमा सिफारिस भएकी राना यसपटक टिकट पाउनुपर्ने दाबीसहित नेता भेटघाटमा व्यस्त छिन् । टिकटकै लबिइङका लागि यसपल्ट तिहार यतै मनाइयो, उनले भनिन् ।एमाले दैलेखका अध्यक्ष रवीन्द्रराज शर्मा पनि राजधानीमै छन् । प्रतिनिधिसभाका लागि उनी दैलेख १ बाट सिफारिसमा परेका छन् । पार्टीले अन्याय गर्दैन भन्नेमा आशावादी छु । अघिल्ला संसदीय चुनावदेखि हालै सम्पन्न स्थानीय तह चुनावमा मेरै नेतृत्वमा पार्टीलाई जिल्लामै एक नम्बर बनाएको छु, शर्माले टेलिफोनमा भने, तैपनि नेताहरू भेटघाट गरौं । अन्य आकांक्षी साथीहरू पनि भएकाले लबिइङ गरौं भनेर यतै बसेको छु । उनले पनि तिहार काठमाडौंमै मनाएको बताए । राना र शर्मा मात्र होइन, प्रतिनिधि प्रदेशसभा सदस्य चुनावका लागि तल्ला कमिटीहरूबाट सिफारिस भएका आकांक्षी पनि यतिबेला राजधानीमै केन्द्रित छन् । पहिलो चरणअन्तर्गत हिमाली र उच्च पहाडी ३२ जिल्लामा उम्मेदवारी मनोनयन दर्ता भइसक्दा मध्यपहाडी र तराई भेगका उम्मेदवारका आकांक्षी भने टिकटकै पखाइमा राजधानीमा डेरा जमाएर बसेका हुन् । आइतबारसम्म आआफ्नो क्षेत्रमा चुनाव लक्षित भेटघाटमा व्यस्त कांग्रेस नेता पनि काठमाडौं हानिएका छन् । प्रतिनिधिसभाका लागि सुर्खेत २ बाट सर्वसम्मत सिफारिस कांग्रेस केन्द्रीय सदस्य हृदयराम थानी, क्षेत्र नम्बर २ को प्रदेश (क) बाट सिफारिस भएका जिल्ला सभापति कमलराज रेग्मी, क्षेत्र नम्बर १ को प्रदेश (ख) का लागि सिफारिस भएका क्षेत्रीय सभापति नारायण कोइराला पनि सोमबार काठमाडौं लागे । सुर्खेत १ बाट प्रतिनिधिसभाका लागि सर्वसम्मत सिफारिस पूर्व सहमहामन्त्री पूर्णबहादुर खड्का भने आफैं टिकट बाँड्ने संसदीय समितिमा छन् । प्रतिनिधिसभाका लागि सुर्खेत २ बाट सिफारिस नवराज रावत पनि काठमाडौंमै छन् । दैलेख १ बाट प्रतिनिधिसभाका लागि सिफारिस भएका अम्मरबहादुर थापा, २ बाट सिफारिस राजबहादुर बुढा, विनोदकुमार शाह, प्रदेशसभामा सिफारिस भएका सूर्यबहादुर शाही, राजबहादुर शाही, विष्णु रिजाल, सुशील थापा, लोमन शर्मा पनि काठमाडौंमै छन् । एमाले पोलिटब्युरो सदस्य यमलाल कँडेल भने आइतबार जिल्ला फर्केका छन् । सुर्खेत २ (क) बाट प्रदेशसभाका लागि सर्वसम्मत भएका उनी सिट सुरक्षित जस्तै भएपछि जिल्ला फर्केको एक नेताले बताए । यस्तै, एमालेबाट सुर्खेत १ का लागि प्रतिनिधिसभामा सर्वसम्मत भएका जिल्ला अध्यक्ष ध्रुवकुमार शाही चुनावी भेटघाटमा व्यस्त छन् । उनी आफ्नो सिट सुरक्षित देखेपछि जिल्ला फर्केका हुन् । कांग्रेसको संसदीय बोर्ड र एमालेको स्थायी कमिटीले टिकटको टुंगो लगाउने भएकाले उम्मेदवारका आकांक्षीहरू आआफ्नो लबिइङ गर्न राजधानीमै व्यस्त छन् ।"
प्रचारमा जुटे कार्यकर्ता,"बागलुङ (कास) उम्मेदवारको मनोनयन दर्तापछि जिल्लाका क्रियाशील दलका अगुवा कार्यकर्ताको दौडधुप बढेको छ । कांग्रेसले जिल्ला, क्षेत्र, नगर र गाउँपालिकाका बैठकहरू गरिरहेको छ भने वाम गठबन्धनले एमाले, माओवादी र राष्ट्रिय जनमोर्चाको संयुक्त बैठक बसेर निर्वाचन परिचालन कमिटी गठन गरेको छ ।सोमबार अबेर बैठक सकेपछि तीनै दलका तीन जनाका दरले ९ सदस्यीय उच्चस्तरीय निर्वाचन परिचालन कमिटी गठन गरेको एमाले जिल्ला इन्चार्ज मना केसीले जानकारी दिइन् । साथै सबै निर्वाचन क्षेत्रका छुट्टाछुट्टै समिति पनि गठन गरेको उनले बताइन् । आइतबार वाम गठबन्धनमा नपरेको भन्दै उम्मेदवारी दिएकाहरूले सोमबार पनि फिर्ता लिएका छैनन् । वाम गठबन्धनका बैठकहरूमा पनि उनीहरूको उपस्थिति थिएन । गठबन्धनले पनि उनीहरूको असन्तुष्टिबारे कुरा खोलेको छैन । तीनवटा दलको उमेदवार मिलाउनुपर्दा केही साथीहरूमा असन्तुष्टि छ, त्यो हामी सम्बोधन गर्छौं, माओवादीका पोलिटब्युरो सदस्य देवेन्द्र पौडेलले भने, संविधान कार्यान्वयन र विकासको ढोका खोल्न बागलुङमा गठबन्धनमा राष्ट्रिय जनमोर्चालाई पनि समान अवसर दिएर अगाडि बढ्यौं । २ संघ र ४ प्रदेश उम्मेदवारमा तीन दलले दुईदुई उम्मेदवार बाँडेका छन् । कांग्रेसले सोमबारै जिल्ला समिति र विभिन्न क्षेत्रको बैठक गरेको सभापति दीपेन्द्रबहादुर थापाले बताए । जिल्ला समितिले सबै क्षेत्र, नगर, गाउँपालिका र वडा समितिसम्म निर्वाचन परिचालन समिति बनाउन निर्देशन दिएको हो । उनका अनुसार बागलुङका कांग्रेस उमेदवारलाई राप्रपाको समर्थनसमेत छ ।"
तालिमकै क्रममा मृत्यु,"हेटौंडा (कास) म्यादी प्रहरीमा भर्ना हुन हेटौंडा उपमहानगरपालिका४ लोकतान्त्रिक चौरमा दौड्ने क्रममा एक युवकको मृत्यु भएको छ । मकवानपुरको पूर्वी क्षेत्रमा पर्ने बकैया गाउँपालिका४ का २४ वर्षीय प्रेमप्रसाद घिमिरेको एक किलोमिटर दौडेर पार गर्ने क्रममा अन्तिम विन्दुमा पुग्दानपुग्दै चौरमा लडेर मृत्यु भएको हो । चौरमै रहेका चिकित्सकले तत्कालै स्वास्थ्य परीक्षण गरी थप उपचारका लागि चुरेहिल अस्पताल रेफर गरेका थिए ।म्यादी प्रहरीमा जागिर खान उनले २०७८ नम्बरमा आवेदन दर्ता गराएका थिए । सोमबार प्रहरीले म्यादी प्रहरीमा आवेदन दिएकाहरूलाई दौड, शारीरिक व्यायाम र स्वास्थ्य परीक्षण गराएको थियो । अविवाहित घिमिरेको मुटुको समस्याले मृत्यु भएको हुन सक्ने चुरेहिल अस्पतालका चिकित्सकले बताए । प्रहरीले म्यादी प्रहरीमा आवेदन दिएकाहरूलाई ५ मिनेटमा एक किलोमिटर दौड पार गर्नुपर्ने नियम राखेको थियो । ५५ वर्ष उमेर काटिसकेकाहरूले सहज ढंगले तोकिएको समयमा पार गरेका थिए तर घिमिरे भने अन्तिम विन्दुमा आएर चौरमा लडे, प्रहरी नायब उपरीक्षक दिलीपराज झाले भने, शरीरका कुनै पनि भागमा पनि चोट देखिँदैन, तर मृत्यु भयो ।"
लेखक सुवेदीको निधन,"काठमाडौं (कास) लेखक सूर्यप्रसाद सुवेदीको निधन भएको छ । चाबहिलस्थित ओम अस्पतालमा उपचारका क्रममा आइतबार सुवेदीको निधन भएको परिवारले जनाएको छ । ७२ वर्षीय सुवेदी फोक्सोको क्यान्सरबाट पीडित थिए । दुई महिनाअघि फोक्सोको क्यान्सर पत्ता लागेपछि उनलाई उपचारार्थ ओम अस्पतालमा भर्ना गरिएको थियो ।सुवेदीका दिशाहीन यात्रा (उपन्यास), सूर्य सुवेदीका कथाहरू, सृजना र दृष्टिकोण (अन्तर्वार्ता सँगालो) प्रकाशित छन् । उनका दुई छोरा र पत्नी छन् ।"
केकी बनाउँदै छिन् कोहलपुर एक्स,"काठमाडौं (कास) स्वर बाट नायिकाका रूपमा फिल्मयात्रा थालेकी केकी अधिकारीले छोटो समयमै अभिनयको जादू छरिन् । हातमा अझै फिल्मको चाङ भइरहेका बेला केकी एकाएक निर्माणमा पनि आएकी छन् । उनले सोमबार जुनकिरी आर्टस्को ब्यानरमा कोहलपुर एक्सप्रेस बनाउने घोषणा गरेकी छन् । सपनाको कथा भनिएको कोहलपुर एक्सप्रेस मा केकी स्वयं कलाकारका रूपमा पनि हुनेछिन् । मुख्य तीन युवतीका आआफ्ना सपना प्राप्तिका लागि गरिएको यात्रामा केकीका अलावा ऋचा शर्मा र प्रियंका कार्की पनि कलाकारका रूपमा रहनेछन् ।केही म्युजिक भिडियो निर्देशनमार्फत आफूलाई चिनाएका विशाल भण्डारीले यसै फिल्मबाट निर्देशनमा डेब्यु गर्न लागेका छन् । कमेडी जानरामा बनाइन लागिएको फिल्ममा विनोद न्यौपाने, बुद्धि तामाङ, रवीन्द्र झा, सुजन कार्कीलगायतको पनि अभिनय रहनेछ । फिल्म निर्माण मेरो पहिलेदेखिको सपना हो, केकीले कार्यक्रममा भनिन्, सपना पूरा हुन लागेकोमा खुसी छु । उनले एउटा राम्रो फिल्म लिएर दर्शकमाझ आउने वाचा पनि गरिन् । केकीलाई फिल्मको निर्माणमा भद्रबहादुर शाही, देवीलाल न्यौपाने र शिवप्रसाद चौलागार्इंले साथ दिएका छन् ।सान बस्न्यातको पटकथा रहेको फिल्मलाई अर्जुन तिवारीले खिच्नेछन् । कात्तिक १३ देखि छायांकन थालिने उक्त फिल्मलाई लोकेश बज्राचार्यले सम्पादन र गम्भीर विष्टले नृत्य निर्देशन गर्ने भएका छन् । राजनराज सिवाकोटी, अर्जुन पोखरेल र कालीप्रसाद बाँस्कोटाका गीतहरू फिल्ममा समावेश गरिने बताइएको छ ।"
इतिहास बन्दै फिल्म हल,"भोजपुर भोजपुरका फिल्म हल इतिहास बन्दै गएका छन् । खास गरी इन्टरनेटको सहज पहुँचका कारण फिल्म हल धाउनेहरू पुस्ता घट्दै छन् । युटयुबमा झुम्मिनेहरू बढ्दै छन् । यही कारण भोजपुरका फिल्म हलहरू बन्द हुने क्रम बढेको छ । २३ वर्षअघि स्थापना भएको एक मात्र शिवशक्ति चलचित्र मन्दिर भूकम्पका कारण बन्द भएपछि केही बाहेक अधिकांश भोजपुरबासीलाई मनोरञ्जनका लागि हल अभाव खड्केको छ । त्यसमा पनि युवालाई भन्दा वयस्कलाई न्यास्रो छ । युवालाई चाहिँ प्रविधिसँग नजिक भएका कारण खासै असर परेको छैन । मोहरियाकी ५९ वर्षीया दुर्गा विकले विगतमा हलमा फिल्म हेर्न गएको अनुभव सुनाउँदै भनिन्, उमेर हुँदा थुप्रैपल्ट फिल्म हेर्न गइयो । बिहे गरीकन वल्लो घर, पल्लोघर सासुबुहारी, जेठानीदेउरानी, नन्दआमाजु मिलेर कामको चापाचापबाट पनि फुत्केर फिल्म हेर्न जान्थ्यौं । अहिले उमेर ढल्के पनि फिल्मप्रतिको मोहले घरीघरी झस्काउँछ उनलाई । अब त बूढी भएर पनि होला, फिल्मको खासै वास्ता त लाग्दैन, तर हल भइदिए कहिलेकाही हेर्न जान त हुन्थ्यो, उनले भनिन् । उनका अनुसार त्यति बेला भर्खरै खुलेको हलमा आएर फिल्म हेर्नेको बाक्लै घुइँचो हुन्थ्यो । उनले यही हलमा झुमा, देउता, सिउँदो, छोरीबुहारी जस्ता फिल्म हेरिन् । याङपाङकी देवी विक अहिले ४५ वर्ष लागिन्, त्यति बेला छोरीबुहारी हेर्न एक दिनको पैदल हिँडेको सम्झना भने ताजै छ । त्यति बेला उमेरदार थिएँ, चञ्चली पनि, उनले भनिन्, माइतीबाट साथीहरूसँग भागेर आइरथेँ । विवाह गरेर सदरमुकामसँगैको पोखरे गाउँ आएपछि पनि थुप्रैपल्ट फिल्म हेर्न हलमा पुगेको उनको सम्झना छ । हलै बन्द भएदेखि चाहिँ देवीलाई पनि दुर्गालाई जस्तै भएको छ ।उनीहरूजस्ता निकै जनालाई विगतमा लुकीछिपी, साथीसाथी उल्किएर फिल्म हेर्न गएको खुब याद आउँछ अहिले । हल बन्द भएर फिल्म हेर्न नपाउँदा यो पुस्तालाई खल्लो अनुभव भएको छ । शिवशक्ति चलचित्र मन्दिर स्थापना हुनुअगाडि यहाँ सप्तधारा हाइभिजन हल चल्थ्यो । २०४५ मै स्थापना भएको थियो यो हल ।एक दशक नबित्दै बाल्कोनीसहितको ५ सय दर्शक एकै चोटि अट्ने शिवशक्ति हल बन्यो । तत्कालीन समयमा ३५ लाखको सामूहिक लगानीमा डेढ रोपनी आफ्नै जग्गामा पाँच जनाले स्थापना गरेका थिए हल । सञ्चालक मन्दिप राईका अनुसार भूकम्पले जीर्ण हल पुनर्निर्माण गर्न बजेटको अभाव भएपछि सञ्चालनमा ल्याउन सकिएको छैन । देउता चलेको समयमा एउटा टिकटको मुल्य ४ रुपैयाँ थियो । त्यसले एक दिनमा एक लाख रुपैयाँभन्दा बढी उठाएको राईले सम्झे । पछिल्लो समय सिलसिला, दर्पणछाया, कहाँ भेटिएला, कोहिनूर लगायतका फिल्म चलेका थिए ।"
"ढुंगामा एरिना, पौभामा आशा","आशा डंगोलका सिर्जनाअर्का चित्रकार डंगोल परम्परागत नेवा: कला र पौभाको फ्युजन गर्न रुचाउने कलाकार हुन् । प्रदर्शनीमा राखिएका डंगोलका पेन्टिङहरूमा पनि यस्तै फ्युजन देख्न सकिन्छ । प्रदर्शित पेन्टिङहरूले समसामयिक परिस्थितिको झल्को दिन्छन् । उनका पेन्टिङहरूमा भैरवका मास्क लगाएका चरित्रहरू छन् ।देवताहरूमध्ये भैरवको क्यारेक्टरलाई केही आक्रोशित देवताको रूपमा हेर्ने गरिन्छ । उनको रिस कडा हुन्छ, उनले भने, कतै भैरवको मूर्ति र पोस्टरहरू देखे पनि म आफूलाई इनर्जेटिक महसुस गर्छु । म समाजमा बढदै गएको विकृति र विसंगतिप्रतिको असन्तुष्टि देखाउन चाहन्छु ।एङ्गर अफ माउन्ट एभरेस्ट थिमको चित्रमा उनले बढ्दो प्रदूषण देखाउने कोसिस गरेका छन् । त्यस्तै ग्यास मास्क लगाएको मानिसको हातमा सानो बोट बनाएर नयाँ जीवनको सुरुवातको संकेत दिन खोजेका छन् । बढ्दो सहरीकरण र प्रदूषणका बाबजुद पनि केही राम्रा कामप्रति आशावादी देखिन खोजेको उनले सुनाए ।प्रदर्शनी दुई महिनासम्म चल्नेछ ।"
"ढुंगामा एरिना, पौभामा आशा","आशा डंगोलका सिर्जनाअर्का चित्रकार डंगोल परम्परागत नेवा: कला र पौभाको फ्युजन गर्न रुचाउने कलाकार हुन् । प्रदर्शनीमा राखिएका डंगोलका पेन्टिङहरूमा पनि यस्तै फ्युजन देख्न सकिन्छ । प्रदर्शित पेन्टिङहरूले समसामयिक परिस्थितिको झल्को दिन्छन् । उनका पेन्टिङहरूमा भैरवका मास्क लगाएका चरित्रहरू छन् ।देवताहरूमध्ये भैरवको क्यारेक्टरलाई केही आक्रोशित देवताको रूपमा हेर्ने गरिन्छ । उनको रिस कडा हुन्छ, उनले भने, कतै भैरवको मूर्ति र पोस्टरहरू देखे पनि म आफूलाई इनर्जेटिक महसुस गर्छु । म समाजमा बढदै गएको विकृति र विसंगतिप्रतिको असन्तुष्टि देखाउन चाहन्छु ।एङ्गर अफ माउन्ट एभरेस्ट थिमको चित्रमा उनले बढ्दो प्रदूषण देखाउने कोसिस गरेका छन् । त्यस्तै ग्यास मास्क लगाएको मानिसको हातमा सानो बोट बनाएर नयाँ जीवनको सुरुवातको संकेत दिन खोजेका छन् । बढ्दो सहरीकरण र प्रदूषणका बाबजुद पनि केही राम्रा कामप्रति आशावादी देखिन खोजेको उनले सुनाए ।प्रदर्शनी दुई महिनासम्म चल्नेछ ।"
मलाई आफ्नो ब्याकग्राउन्ड थाहा छ,"काठमाडौं पहिलो नेपाल आइडल बुद्ध लामा भाइटीकाको दिन पोखरा पुगे । नयाँबजारस्थित दिदीको घर गएर टीका थापे । गोवद्र्धन पूजाको दिनसम्म कन्सर्टमा व्यस्त उनी भाइटीकाको रीतिरिवाज सकिएपछि दाइदिदीसँग कार्कीडाँडा घुम्न गए । साँझ तास खेले, आफन्तसँग रमाए । समग्रमा बुद्धको तिहार गज्जबै भयो ।उनलाई दिदी आँचल लामाले ठूलो मान्छे बन्नू भन्ने आशीर्वादचाहिँ दिइनन् यसपालि । सानो छस्, सानो नै हुनू, झुक्नू भनिन् । बुद्धलाई त्यो आशीर्वादले साह्रै छोएछ । कसैले पनि एटिटयुड त देखाउनै हुँदैन, उनले कान्तिपुरसँग भने, म पनि त्यस्तो कहिल्यै गर्दिनँ होला । मलाई आफ्नो ब्याकग्राउन्ड थाहा छ, कहाँबाट आएको हुँ भन्ने भुल्दिनँ । ६ महिनादेखि काठमाडौंमै बसिरहेका बुद्धलाई घरटोलको न्यास्रो थियो । आइडलले नै केहीअघि पोखरा पुर्याए पनि आफ्नै पाराले घुम्ने धोको मेटिएको थिएन । त्यो इच्छा दसैंमा समेत पूरा गर्न पाएनन् । घरबाट बाहिर निस्किने माहोल थिएन । दसैंभर घरभित्रै बसे, नयाँ बुहारीझैं । सेल्फी खिच्नेले हैरान बनाउँछन्, उनी आत्तिँदै बोले, एंगलएंगलबाट खिचुम् भन्छन् । मै नर्भस हुन्छु । तिहारमा चाहिँ लुकीछिपी अलिअलि घुमेँ । तीर्थराज पोखरेलसँग संगीत सिकिरहेका बुद्धलाई नेपाल आइडल क्रुले ग्रयान्ड अडिसनमा बोलाएको थियो । अडिसनअघि नै उनले लक्ष्मण पौडयालको टोलीलाई थरीथरी गीत सुनाउनुपर्यो । अडिसनमा गोल्डेन टिकट पाउँदा उनी ट्वाँ पर्दै स्टुडियोबाट निस्किएका थिए । कस्तो विश्वासै लागेको थिएन, उनले भने, त्यो बेला अलि सोझो थिएँ । अरूको कुरा धेरै बुझ्दनथेँ ।नेपाल आइडलअघि बुद्धले बिग आइकन२०१२ मा पनि भाग लिएका थिए । त्यसमा उनी चौथो भएका थिए । त्योपछि स्थानीय रेस्टुरेन्टहरूमा गाउन थाले । उनलाई काम गर्ने ठाउँमा सबैले माया गर्थे । बुद्ध भाइ भन्दै गाउन उक्साउँथे । उनी खुसी हुन्थे । तर, पारिश्रमिक चित्त नबुझेर दु:खी पनि थिए । कसैलाई कति, कसैलाई कति दिएको मन पर्दैनथ्यो, उनले भने । अडिसनमा छानिएपछि बुद्ध उफ्रिँदै घर गए । आफू सेलेक्ट भएनभएको कसैलाई नभन्नू भनिएको थियो । तर, बाबाआमालाई भनिहालेँ, उनी हाँसे, धेरै एक्साइटेड भएर बिर्सेछु । काठमाडौं आएपछि सुरुमा उनलाई सकस भयो । बोल्न नआएर एक्लै परे । तर, पोखराकै विशाल रेग्मी र झापाका निशान्त दाहाल उनीसँग नजिकिए । साथसंगत दिए ।पर्फमेन्स राम्रो हुँदै गयो । उनी छानिँदै गए । बोल्न सिके, गाउन जाने । भोकल चेन्ज भएको महसुस गरे । स्टेजमा पर्फम गर्न आयो । प्राविधिक र सैद्धान्तिक कुराहरू बुझे । अहिले भने, नेपाल आइडलको गुन कहिल्यै तिर्न सक्दिनँ । अवसरको खोजी गर्दै गर्दा पाएको उपलब्धि हो यो । भगवान्ले गरिखाओस् भनेर दिएका होलान् । यो भगवान्कै देन हो मलाई । उनले दर्शकश्रोतालाई पनि मुरीमुरी धन्यवाद दिए ।गोपाल योञ्जन बुद्धलाई मन पर्ने संगीतज्ञ हुन् । गायकको रूपमा उनलाई भक्तराज आचार्य महान् लाग्छन् । उनीहरूका गीत सिकेर आफू अझै सशक्त हुने उनको चाह छ । अरू गायकगायिका पनि मन पर्छन्, उनले भने, सबै प्रकारका गीत सुन्छु । थाई, कोरियन, जाप्निज गीत पनि गाइदिन्छु । उनलाई आफ्नै गीत निकाल्ने हतारो भने छैन । कडा मिहिनेत गरेर चाखलाग्दो इन्ट्री दिन चाहिरहेका छन् ।"
अस्ट्रेलियामा नेपाली विद्यार्थीको मृत्यु,अस्ट्रेलिया (कास) सिड्नीको अबनमा बस्दै आएका नेपाली विद्यार्थी अञ्जनकुमार भट्टराईको मृत्यु भएको छ । आइतबार साँझ आफ्नै कोठामा अचेत अवस्थामा भेटिएका उनलाई उपचारका लागि नजिकैको अस्पताल लगिएको थियो । भट्टराईलाई चिकित्सकले सोमबार बिहान मृत घोषित गरेका हुन् । उनको ब्रेन हयामरेजबाट मृत्यु भएको अनुमान गरिए पनि खास कारण पत्ता लाग्न सकेको छैन । कोरोनर कार्यलयबाट विस्तृत रिपोर्ट आएपछि मात्र उनको मृत्युको कारण प्रस्ट हुने बताइएको छ । भट्टराईलाई साथीहरूले कोठामा अचेत अवस्थामा फेला पारेपछि प्रहरी र एम्बुलेन्सलाई खबर गरेका थिए । काठमाडौं पेप्सीकोला घर भएर डेढ वर्षअघि अस्ट्रेलिया पढ्न आएका भट्टराई सिड्नीको अबनस्थित सेन्ट्रल क्युन्सल्यान्ड युनिभर्सिटीमा एकाउन्टिङमा स्नातकोत्तर पढ्दै थिए । सिड्नीका अवैनतिक महावाणिज्यदूत दीपक खडकाले उनको परिवारको आग्रहमा मृतकको शवलाई नेपाल पठाउने तयारी भइरहेको जानकारी दिए । विस्तृत रिपोर्ट आएपछि उनको शवलाई जतिसक्दो चाँडो नेपाल पठाइने खड्काले बताए ।
फिलिपिन्स आईएस मुक्त,"मनिला (एएफपी) फिलिपिन्सले दक्षिणी क्षेत्रमा पाँच महिना लामो युद्धपछि फिलिपिन्स स्लामिक स्टेट (आईएस) बाट मुक्त भएको जननाएका छन् । रक्षामन्त्री डेल्फिन लोरेन्जानाले उक्त अवधिमा १ हजार १ सय जनाले ज्यान गुमाएको जनाए । फिलिपिन्सको दक्षिणी क्षेत्र मरावी गत मे महिनादेखि आईएस समर्थित माउते समूहको नियन्त्रणमा थियो । लोरेन्जानाले ५ महिना लामो प्रयासपछि उक्त क्षेत्र पूर्णरूपमा मुक्त भएको जनाए । हामीले मरावीमा जारी सबै प्रकारका सैन्य कारबाही अन्त्य गरेका छौं, उत्तरी फिलिपिन्सको क्लार्कमा पत्रकारसँग उनले भने, अब मरावीभित्र एकजना पनि विद्रोही छैनन् ।क्रिस्चियन बाहुल्य फिलिपिन्सको इस्लामिक सहर मरावीमा सयौंको संख्यामा स्थानीय र विदेशी आईएस समर्थित सशस्त्र विद्रोही क्रियाशील थिए । अधिकारीका अनुसार सेनाको कारबाहीका क्रममा ९ सय २० विद्रोही, १ सय ६५ सेना र ४७ सर्वसाधारणको मृत्यु भएको हो । सेनाको आक्रमणका क्रममा करिब ४ लाख मानिस आन्तरिक रूपमा विस्थापित भएका जनाइएको छ । अधिकारीले कारबाहीका क्रममा क्षतिग्रस्त सहर पुनर्निर्माण गर्न एक खर्ब डलर आवश्यक पर्ने जनाएका छन् ।"
अढाई सय मुक्त हलिया पुन:स्थापित हुने,"दार्चुला (कास) चालु आवमा यहाँका २ सय ४५ मुक्त हलिया परिवार पुन:स्थापित हुने भएका छन् । ती परिवारका लागि यस वर्ष जग्गा खरिदतर्फ ५, घर निर्माणतर्फ ४० र घर मर्मततर्फ २ सय कोटा प्राप्त भएको जिल्ला मालपोत कार्यालयले जनाएको छ । कोटाअनुसार भदौ २७ देखि असोज १० सम्म यससम्बन्धी १५ दिने सूचना जारी गरिएको थियो । सूचनामा क, ख र ग वर्गका मुक्त हलियालाई दरखास्त आह्वान गरिएको कार्यालयका सूचना अधिकारी नरबहादुर ठगुन्नाले बताए । उक्त अवधिमा जग्गा खरिदतर्फ ५ कोटा प्राप्त भएकोमा २ जना र घर निर्माणतर्फ ४० कोटा प्राप्त भएकोमा ३६ जनाले निवेदन दिएका छन् । गत अवमा १७५ बढी मुक्त हलियालाई पुन:स्थापना गरिएको थियो ।"
कतार एयरवेज कार्गोलाई अवार्ड,काठमाडौं (कास) कतार एयरवेज कार्गोले एसियाको दुई प्रतिष्ठित अवार्ड प्राप्त गरेको छ । कार्गोले ओभरल क्यारियर आफ दि इयर र वेस्ट कार्गो एयरलाइन इन कस्टमर सर्भिसेज अवार्ड पाएको जारी विज्ञप्तिमा जनाएको छ । कम्पनीका अनुसार पहिलो अवार्ड १२ अक्टोबारमा सिंगापुरमा र दोस्रो १४ अक्टोबरमा भारतमा आयोजित कार्यक्रममा प्राप्त गरेको हो ।
शिखर सुजको क्रेजी मेला,"काठमाडौं (कास) शिखर सुजले राजधानीको भृकुटीमण्डपमा सोमबार क्रेजी मेला सुरु गरेको छ । २० दिनसम्म चल्ने मेलामा शिखर जुत्ताको खरिदमा १० देखि ७० प्रतिशतसम्म छुटको व्यवस्था गरिएको जारी विज्ञप्तिमा उल्लेख छ । कम्पनीले हाल चप्पल, जुत्ता, सुरक्षा बुट, साधारण बुट, बच्चाको एवं जाडोयामका लागि न्यानो कपडाको जुत्तालगायतका करिब चार सय डिजाइनका जुत्ता चप्पल उत्पादन गर्दै आएको जनाएको छ । ग्राहकको हितलाई ध्यानमा राखी कम्पनीले आफ्ना हरेक उत्पादनमा ६ महिनाको वारेन्टीसमेत दिँदै आएको विज्ञप्तिमा छ ।"
ओपोको नयाँ सेल्फी एक्स्पर्ट,काठमाडौं (कास) ओपो मोबाइलले नेपाली बजारमा नयाँ सेल्फी एक्स्पर्ट सार्वजनिक गर्ने तयारी गरेको छ । सार्वजनिकको तयारीमा रहेको ओपोको नयाँ फोन नेपालमा ब्रान्डकै पहिलो फुल स्क्रिन मोडल हुनुका साथै यसमा नेपाली सेल्फी प्रेमीलाई विशेष ध्यानमा राखी उद्योगकै पहिलो आर्टिफिसियल इन्टेलिजेन्सी (एआई) प्रविधि उपलब्ध गराएको जारी विज्ञप्तिमा उल्लेख छ । यसले कम्पनीको दि सेल्फी एक्स्पर्ट एन्ड लिडर को परिचयलाई थप सुदृढ बनाउनुका साथै सेल्फी मन पराउने युवा जमातको समग्र मागको सम्बोधन गर्ने दाबी कम्पनीको छ ।
सिटिजन्सको शाखा विस्तार,"काठमाडौं (कास) सिटिजन्स बैंक इन्टरनेसनलले बर्दियाको बढैयाताल मैनापोखर शाखा सञ्चालनमा ल्याएको छ । योसहित ६३ वटा शाखा, ६२ वटा एटीएम काउन्टर र ९७ वटा शाखारहित बैंकिङ सेवाबाट करिब ३ लाख ५० हजार ग्राहकलाई बैंकले सेवा प्रदान गर्दै आएको जारी विज्ञप्तिमा उल्लेख छ ।"
धरानचतराहेटौंडा सडक विस्तार तीव्र,"काठमाडौं धरानलाई चतरा, गाईघाट र सिन्धुली हुँदै हेटौंडा जोड्ने ३ सय १८ किलोमिटर सडकको निर्माण धमाधम भइरहेको छ । सडक विभागका अनुसार यस सडक खण्डमा पर्ने रूख कटान, विद्युत् पोल हटाउनेलगायतका कार्य तीव्र रूपमा अघि बढेको छ । दुई लेन विस्तार हुने उक्त सडकको चौडाइ ११ मिटर हुनेछ । तीन वर्षभित्र विस्तार गरिसक्ने भन्दै तीव्र रूपमा काम अघि बढेको धरानचतराहेटौंडा पूर्व सडक खण्डका योजना प्रमुख उमेश विन्दुले जनाए । यो सडक हेटौंडाबाट सुरु भई भित्री मधेस, चुरेभावर, शिवालिक तथा दुनउपत्यकालाई यातायात सञ्जालमा जोडदै धरान पुगेर टुंगिन्छ । सामरिक महत्त्वको सडक विस्तारपछि आसपास क्षेत्रको आर्थिक, सामाजिकलगायत गतिविधिमा महत्त्वपूर्ण भूमिका खेल्ने विन्दुले बताए । अधिकांश सडक खण्डको ट्रयाक खोल्ने काम भइसकेको छ, उनले भने, दुई लेन विस्तारसँगै कालोपत्रे सुरु गर्छौं । सडकलाई पूर्व र पश्चिम खण्डमा विभाजन गरिएको छ । उदयपुरको बसाहादेखि सिन्धुलीको भिमानसम्मको १ सय ३५ किमि पूर्वी र भिमानदेखि हेटौंडासम्मको १ सय १५ किमि सडकलाई पश्चिमी खण्डका रूपमा विभाजन गरिएको छ । दुवै खण्डको टेन्डर मंसिरमै भइसकेको उनले बताए । तर, सिन्धुली, उदयपुर खण्डमा पर्ने विद्युतीय खम्बा हटाउने कार्यका लागि ठेक्कापट्टामा ढिलाइले काम अलि सुस्त भएको जानकारी उनले दिए । उदयपुरसिन्धुली खण्डमा सडक विस्तार गर्दा ६ सयभन्दा बढी घरको मुआब्जा दिनुपर्ने भन्दै उनले जिल्ला प्रशासनसँग समन्वय गरेर काम भइरहेको उनले बताए । घरको मूल्यांकन र लागत संकलन गर्ने काम भइरहेको छ, उनले भने, कानुनी तरिका र जनतासँग समन्वय गरेर घर हटाउने काम हुन्छ, मुआब्जा पनि दिइन्छ, उनले भने । डक निर्माणको काम सम्पन्न भएपछि सुनसरी, उदयपुर, सिन्धुली र मकवानपुरका अधिकांश क्षेत्र जोडदै पूर्वपश्चिम राजमार्गको वैकल्पिक मार्गको काम गर्ने उनले दाबी गरे । पूर्वपश्चिम खण्डको ट्रयाक खोल्ने काम सम्पन्न भइसकेको छ, उनले भने, पुल कल्भर्ट निर्माणका लागि पनि ठेक्का भइसकेको छ । प्राय: सडक चुरे पहाडको उत्तरमा पर्छ । सिन्धुलीमाडीदेखि महेन्द्र झाडीसम्मको खण्ड मरिन खोलाको किनारमा पर्छ । प्रचुर खेतीयोग्य जमिनयुक्त भूभागका साथै दून उपत्यका भएर जाने उक्त सडकको भौगोलिक स्थिति समथरदेखि हल्का पहाडी रहेको उनले बताए । उर्वरा भूमि भएर जाने भएकाले यो सडकको निकै महत्त्व छ ।यो सडक सुनसरीमा १८८, उदयपुरमा १०८५, सिन्धुलीमा १ सय ३५ र मकवानपुर जिल्लामा ४९३५ किमि पर्छ । हालसम्म यस योजनाको कुल लम्बाइमध्ये करिब २० किमि कालोपत्रे, करिब १ सय १० किमि ग्राभेल छ भने बाँकी सडक धुलाम्ये अवस्थामा छ । योजनाका अनुसार सम्पूर्ण सडक दुई लेन विस्तार गरी स्तरोन्नति गरिनेछ । हाल कालोपत्रे भइसकेको करिब २० किमि बीपी राजमार्ग र पूर्वी खण्डको ४८ किमि सडक विभागले कालोपत्रे तथा विस्तार गर्ने जिम्मा लिएको छ । सडकको पूर्वी खण्डमा ४३ र पश्चिमी खण्डमा ३३ वटा पुल निर्माण गरिनेछ । पश्चिम खण्डका प्रमुख कर्णबहादुर रानाभाटले पुलको निर्माणका लागि पनि ठेक्का सम्झौता भइसकेको बताए । मकवानपुर र सिन्धुलीको अधिकांश स्थानमा २५ किमिभन्दा बढी सडक खण्डलाई दुई लेन निर्माणका लागि ट्रयाक खोलिसकिएको उनले जनाए । सडक विस्तार गर्दा पश्चिम खण्डमा ४ हजार ५ सय रूख र पूर्वी खण्डमा ८ हजार रूख काट्नुपर्नेमा ८५ प्रतिशत काम भइसकेको उनले जनाए । सम्पूर्ण कानुनी प्रक्रिया पूरा गरेर, रूख काट्ने काम पनि भइरहेको छ, उनले भने, अब अवरोध भन्दा पनि हुन्छ ।"
व्यावसायिक बनेन आरन,"पर्वत कात्तिक सुरु भएसँगै किसानलाई धान काट्ने र हिउँदे खेती लगाउने चटारो छ । खेती किसानीमा प्रयोग हुने हँसिया, बाउसा र कोदालीको किबेच हुने बेला यही हो । तर, पहिलेजस्तो घरेलु औजारको बिक्री हुन छाडेको छ । कुस्मामा विगत एक दशकदेखि सुधारिएको आरन व्यवसाय सञ्चालन गरेका प्रकाश विक काम नपाएर निराश छन् । दिनभर दु:ख गर्दा एउटा बाउसो बन्छ, उनले भने, बजारमा उस्तै बाउसो ६७ सयमा पाइने भएपछि हाम्रो दु:ख छाडेर फलामको पैसा पनि उठदैन । घरेलु हतियार बनाउने फलाम ८० देखि १ सय २० रुपैयाँ प्रतिकिलोमा खरिद गर्नुपर्ने उनले बताए । कृषि औजार बिक्री हुन छाडेपछि उनलाई समस्या परेको हो । परम्परागत बालीघरे चलन छाडदै आरनलाई व्यावसायिक रूप दिएर चलाउनेहरू केही वर्षयता पेसा धान्न नसकेर दोधारमा छन् । आरनलाई चाहिने कोइला र कच्चा फलाम सजिलै र सस्तो मूल्यमा पाइन छाडेको छ । अर्कातिर बनाएका सामानको बिक्री घटेको छ । तीन पुस्तादेखि हँसिया, बाउसा, कोदालीलगायत सामान बनाउने र मर्मतको काम गर्दै आएका मुडिकुवाका धनीराम विश्वकर्माले यो पेसा छाडेको तीन वर्ष भयो । उनी हिजोआज घर बनाउने काममा लागेका छन् । पेसा धान्नै मुस्किल परेपछि एक वर्ष सिकेर अर्को पेसामा लागियो, उनले भने, आरन छोडेपछि पो बरु परिवार सन्चैले पालेको छु । पाँच दशक आरनमै बिताएका कटुवाका श्यामबहादुर विक तरकारी खेतीमा लागेका छन् । पुरानो परम्परागत पेसा छाड्नुपर्दा मनमा निको त लागेको छैन, उनले भने, तर, छोरानातिले दु:ख पाउलान् भनेर पनि आरन छाड्नुपर्यो । यतिबेला उनका तीन छोराले पनि खेतीमा सघाएका छन् । श्यामबहादुरले गत वर्षसम्म बालीघरे प्रथाबाटै आरन सञ्चालन गरेका थिए । दशकअघिसम्म कात्तिक लागेपछि घरेलु हतियार मर्मत गर्न र नयाँ किन्न आउनेको मेला लाग्ने उनको आरन सुनसान हुन थालेपछि पेसा परिवर्तन गरेको श्यामबहादुरले बताए ।पछिल्लो समय गाउँतिर खेती किसानीमा लाग्नेको संख्या घट्नु, सीमितले गरेको कृषिमा पनि आधुनिक उपकरणको प्रयोग बढ्नु, बजारमा आधुनिक घरेलु हतियारको सहजतालगायतका कारण स्थानीय श्रम र सीपमा आधारित व्यवसाय लोप हुन लागेको हो । सीमित किसानले प्रयोग गर्ने उस्तै घरेलु हतियारको मूल्य स्थानीयले उत्पादन गरेको भन्दा बजारमा आधा सस्तोमा पाइन थालेको छ । बाहिरबाट मगाएका आँसीबाउसा दुईतीन सयमा पाइन्छ, कुस्माका विष्णु लामिछानेले भने, यहाँ बनाएका हतियार दोब्बर महँगा हुन्छन् । बेच्नै सकिन्न । आरन चलाउन चाहिने कोइला र फलाम नपाइने समस्याले व्यवसायी चिन्तित छन् । यहाँको सानो बजारमा खानीबाट निकालिएको कोइला पाउन मुस्किल छ, आरन व्यवसायी रेसबहादुर विकले भने, यहाँ काठ काट्नै पाइन्न । स्थानीय जंगलमा काठ काट्न नपाएपछि बाहिरी बजारबाट ल्याउँदा अत्यधिक महँगो पर्ने उनले बताए । यो व्यवसायलाई आधुनिक र आत्मनिर्भर बनाउन आयातित हतियार प्रतिबन्ध गरी प्राविधिक उपकरण, कोइला र काँचो फलाममा अनुदान, आधुनिक प्रविधिको तालिम आवश्यक रहेको व्यवसायी बताउँछन् ।"
उखुको भुक्तानी अझै भएन,"विराटनगर सुनसरी मोरङका उखु किसानलाई चिनी मिलले अझै भुक्तानी दिएको छैन । किसानलाई स्टर्न सुगर मिलले गत वर्षको १८ करोड रुपैयाँ हालसम्म भुक्तानी नगरेको हो ।चिनी मिलले समयमा उखुको भुक्तानी नदिँदा उखु किसानलाई दसैं तिहारजस्ता पर्व मनाउन ऋण खोज्नुपर्ने बाध्यता रहयो । मिलले समयमा उखुको रकम भुक्तानी नदिँदा जीविकोपार्जन गर्नै समस्या भयो, बर्जु गाउँपालिकाका किसान उमेश यादवले भने, उखुको करिब ५ लाख रुपैयाँ मिलले नदिँदा दसैं तिहार मनाउन ऋण लिनुपर्यो । उखुको भुक्तानी नपाउँदा परिवारको गुजरा चलाउन ऋणै काढ्नुपरेको उनले बताए । सुनसरी मोरङका अधिकांश उखु किसानको यो सामूहिक समस्या हो ।गत वर्ष बिक्री गरेको उखुको डेढ लाख रुपैयाँ मिलबाट पाउन बाँकी छ, उनले भने, दसैं र तिहारको समयमा मिलले दिने बताउँदै थियो । तर, हालसम्म पनि दिएको छैन । सुनसरी अमडुवाको किसान जितबहादुर खडकाले पनि महँगो ब्याजको ऋण काढेर चाडबाड मनाएको सुनाए । किसानले गत वर्ष मिललाई ४१ करोड रुपैयाँ मूल्य बराबरको ८ लाख २८ हजार ६ सय क्विन्टल उखु बिक्री गरेका थिए । त्यसमध्ये मिलले हालसम्म १८ करोड बाँकी नदिएको हो । सुनसरी मोरङ उखु उत्पादक संघका अध्यक्ष शैलेन्द्रराज पाण्डेले भने, मिलले हरेक वर्ष उखुको भुक्तानी एक वर्षपछि गर्दा उखु किसान चाडपर्व मनाउन र परिवारको गुजरा चलाउन ऋण काढनुपर्ने बाध्यतामा छन् । पाँच वर्षदेखि मिलले किसानलाई समयमा उखुको भुक्तानी दिएको छैन । किसानले आर्थिक समस्याले गर्दा उखु खेती नै गर्न छाडेका छन् । पाण्डेका अनुसार बैंकबाट ऋण लिएर उखु खेती गर्ने किसान बढी मारमा छन् ।"
एन्फाले चुनाव सार्यो,"काठमाडौं अखिल नेपाल फुटबल संघ (एन्फा) को सोमबार बसेको कार्यसमिति बैठकले एन्फा निर्वाचन सार्ने निर्णय गरेको छ । पुस २३ गते हुने भनिएको निर्वाचन माघ ११ गतेका लागि सारिएको छ । असोज २३ मा बसेको एन्फाको विशेष साधारणसभाले पुस २३ गते निर्वाचन मिति तोकेको थियो । एन्फा अध्यक्ष नरेन्द्र श्रेष्ठले निर्वाचन निर्देशिका पालना गर्नुपर्ने हुनाले मिति सार्नुपरेको बताए । विधानअनुसार निर्वाचनको कम्तीमा पनि ४० दिनअघि मिति तोकेर सूचना जारी गर्नुपर्ने हुन्छ । त्यसअघि निर्वाचन समिति गठन गरेर सात दिनभित्र जिल्ला फुटबल संघको स्वीकृति प्राप्त गर्नुपर्ने हुन्छ, श्रेष्ठले भने । निर्वाचन समितिले प्रक्रिया सुरु गर्नुअघि सात दिन समय दिने प्रावधान छ । एन्फा प्रमुख श्रेष्ठको अध्यक्षतामा बसेको बैठकले एन्फाअन्तर्गतका ४५ जिल्ला फुटबल संघमा कात्तिक २५ देखि मंसिर २५ भित्र निर्वाचन सम्पन्न गराउन पनि निर्देशन दिएको छ ।बैठकले निर्वाचनका लागि निर्वाचन समिति र निर्वाचन अपिल समिति पनि गठन गर्यो । अधिवक्ता सुमन केसीको संयोजकत्वमा तीन सदस्यीय निर्वाचन समिति गठन गरिएको छ । समितिमा लक्ष्मण थापा उपसंयोजक र राजुभाइ मानन्धर सदस्य छन् । विजय बस्नेत र सागर केसी वैकल्पिक सदस्यमा छन् ।यसैगरी निर्वाचन अपिल समितिमा संयोजकमा मोतीराम गौतम र सदस्यमा बालकृष्ण श्रेष्ठ र सूर्यनारायण अधिकारी छन् । समितिका वैकल्पिक सदस्यमा प्रकाश रावल र गंगा सागर छन् ।एन्फा उपाध्यक्ष किशोर राईले भने कार्यसमितिले गरेको निर्णयको आलोचना गरे । निर्वाचन मिति यसअघि नै विशेष साधारणसभामा तोकिएको थियो, यसलाई परिवर्तन गर्नुको कुनै औचित्य छैन, उनले थपे, समिति गठनमा पनि अध्यक्ष श्रेष्ठ र वरिष्ठ उपाध्यक्ष मणि कुँवरको मनोमानी देखिन्छ । एन्फाले एएफसी क्लब च्याम्पियनसिपको आउँदो संस्करणमा पछिल्लो लिग च्याम्पियनको हसियतमा थ्री स्टारलाई सहभागी गराउन ताकेता गर्ने भएको छ ।"
आफ्नै खेलाडीको आलोचना गर्दै मोउरिन्हो,"हडर्सफिल्ड (एएफपी) जोसे मोउरिन्होले आफ्नै खेलाडीको आलोचना गरेका छन्, जतिबेला उनको म्यानचेस्टर युनाइटेडले इङलिस प्रिमियर लिगमा शनिबार राति हडर्सफिल्डको हातबाट अविश्वसनीय हार बेहोर्यो । मोउरिन्होले माने, म्यानचेस्टरको प्रदर्शन वास्तवमै खराब छ । म्यानचेस्टर यस सिजन पराजित भएको यो नै पहिलोपल्ट थियो । अनि हडर्सफिल्डले २१ को त्यो प्रसिद्ध जित सन् १९५२ यता पहिलोपल्ट म्यानचेस्टमाथि हात पारेको थियो । जतिबेला फुटबलमा हार बेहोरिन्छ र प्रतिद्वन्द्वी पनि बलियो छ, उसले राम्रो खेल पस्केको छ भने हार पनि सानको हुन्छ । तर यसपल्ट हामी हार्यौं, किनभने हाम्रा खेलाडीको प्रदर्शन दयनीय थियो, उनीहरूको व्यवहार निम्नकोटिको थियो, मोउरिन्होले भने, मैले आन्द्रे हेरेराको अन्तर्वार्ता सुनें र उनी हारको कारण खेलाडीकै कमजोर मनस्थिति भनिरहेका थिए । यदि खेलाडीले नै यस्तो भन्छ भने के भनौं ? मसँग यसको जवाफ पनि छैन । जोन स्मिथ स्टेडियममा हडर्सफिल्डको सामना गर्नु अगाडि मोउरिन्होको म्यानचेस्टरले लिगमा दुई गोल मात्र खर्चेको थियो । त्यो स्टोक सिटीविरुद्ध २२ को बराबरी खेल्दा । तर त्यो खेल पनि खराब रह्यो, मोउरिन्होको स्विकारोक्तिमा । उनका अनुसार क्लब सम्हालेको १५ महिना भयो, टिमले यति कमजोर मनस्थितिले खेलेको यो नै पहिलोपल्ट हो । कुनै मैत्रीपूर्ण खेलमा पनि खेलाडीले यति कमजोर मनस्थितिमा खेलेको देखेको छैन, मोउरिन्होले भने । लिगमा यसअघि म्यानचेस्टरले लिभरपुलसँग गोलरहित बराबरी खेलेको थियो । त्यसमा निकै रक्षात्मक खेल भयो भनेर म्यानचेस्टर र मोउरिन्होको आलोचना गर्ने धेरै निस्के । तर मोउरिन्होले यी सबै आरोप स्वीकारेनन् । उनले त्यतिबेला भनेका थिए, मैले आफ्नो व्यवस्थापकीय जीवनमा धेरै सफलता हात पारेको छु । धेरैले त्यही तथ्यमा रहेर मेरो आलोचना गर्छन्, जबकि मेरो टिमले रामै्र खेलिरहेको हुन्छ । मलाई लाग्छ, यसमा मेरै दोष छ । सन् १९५२ मा हडर्सफिल्ड जित्दालन्डन सन् १९५२ मा हडर्सफिल्डले त्यतिबेलाको पहिलो डिभिजनको फुटबलमा म्यानचेस्टरलाई हराएको थियो । दिन थियो मार्च २२ । अनि स्कोर थियो ३२ । म्यानचेस्टरमाथि प्राप्त यो जितपछि हडर्सफिल्डको खुसी हेरिनसक्नुभएको थियो । तर यो लामो समय टिकेन । लिगमा त्यतिबेला २२ टिम थिए र हडर्सफिल्ड २१ औं स्थानमा रहेर रेलिगेसनमा पर्यो । त्यतिबेला ३२ वर्ष लगातार माथिल्लो डिभिजनमा रहेर तल झरेको थियो । संयोग कस्तो भने त्यो सिजन लिग जितेको थियो, उही म्यानचेस्टर युनाइटेडले । एजेन्सी"
इरानसँग पराजित,"काठमाडौं (कास) भारतमा जारी फिबा यू१६ महिला एसियन च्याम्पियनसिपमा नेपालले लगातार दोस्रो हार बेहोरेको छ । नेपाल सोमबार समूह चरणको दोस्रो खेलमा इरानसँग ८९३२ स्कोरले पराजित भयो । अघिल्लो दिन आयोजक भारतसँगको खेल नेपालले १०६३७ ले गुमाएको थियो । इरानविरुद्ध नेपालका निलम शेर्पाले ९, ईश्रा श्रेष्ठले ५, ममता गुरुङ ३, प्रतीक्षा मगरले २ स्कोर गरेका थिए । इरानकी रोजिन तलाकोयुबले सर्वाधिक १७ स्कोर बटुलिन् । नेपालको अर्को खेल श्रीलंकासँग हुनेछ । नेपालको युवा महिला टोलीले फिबा च्याम्पियनसिपमा पहिलोपल्ट भाग लिएको हो ।"
डिपो च्याम्पियन,"धरान (कास) डिपो स्कुलले प्रथम यू१६ बास्केटबल च्याम्पियनसिपको उपाधि जितेको छ । डिपोले सोमबार फाइनलमा यलम्बर क्लबलाई २६२४ स्कोरले पराजित गर्दै उपाधि जित्यो । डिपोले क्वार्टरमा ८७, ८७, ५५, ५५ अग्रता बनाएको हो । उत्कृष्ट खेलाडी डिपोका विशाल कटुवाल भए । उनले व्यक्तिगत १६ स्कोरको योगदान गरे । विजेतालाई पूर्वाञ्चल बास्केटबल प्रशिक्षक विकास चाम्लिङ राई, आयोजक होराइजन क्लबका सल्लाहकार किसन राई र क्लबका कोषाध्यक्ष राम सुनुवारले पुरस्कृत गरे । स्पर्धामा ७ टिमले भाग लिएका थिए ।"
आईटीएफ तेक्वान्दो नुवाकोटमा,"नुवाकोट (कास) १७ औं सिनियर तथा १० औं जुनियर राष्ट्रिय आईटीएफ तेक्वान्दो प्रतियोगिता हुने भएको छ । नेपाल इन्टरनेसनल तेक्वान्दो महासंघले कात्तिक १७ र १८ मा प्रतियोगिता नुवाकोटमा हुने जानकारी गराएका हुन् । प्रतियोगितामा एकल स्पाइरिङ, एकल प्याट्रन महिलापुरुष सिनियर र जुनियर गरी दुई विधामा खेलाइने कार्यक्रम संयोजक बासुदेव भट्टले जनाए । पहेंलो पेटीदेखि कालो पेटी चौथो डान एकल प्याट्रनमा महिला पुरुषले प्रतिस्पर्धा गर्ने छन् । प्रतियोगितामा पाँच विकास क्षेत्र, आर्मी, एपीएफ र आयोजक टिमले भाग लिने छन् ।"

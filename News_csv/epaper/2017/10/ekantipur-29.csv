शीर्षक,विवरण
संयुक्त अभ्यास थप प्राथमिकतामा : प्रधानसेनापति,काठमाडौं (कास) प्रधानसेनापति राजेन्द्र क्षत्रीले नेपाली सेना र अमेरिकी सेनाबीच संयुक्त सैन्य अभ्यास (ज्वाइन्ट एक्सरसाइज) लाई नेपाली सेनाले अझ प्राथमिकतामा राखेको बताएका छन् । उनले सैन्य अभ्यासमा अमेरिकी सेनासँगको सहकार्यलाई बढाउँदै लगिने बताए । प्रधानसेनापति क्षत्रीले छाउनीस्थित महावीर रेन्जर रेजिमेन्टलाई गणबाट बाहिनी (रेजिमेन्ट) मा स्तरोन्नति भएकामा निसान झन्डा प्रदान गर्ने क्रममा उक्त धारणा व्यक्त गरेका हुन् । उक्त गणको वृत्ति विकासका लागि अमेरिकाले सहयोग गर्दै आएको छ । नेपाली सेना र मित्रराष्ट्र अमेरिकाको सेनाबीचको द्विपक्षीय सम्बन्ध कालान्तरसम्म रहने विश्वास पनि प्रधानसेनापति क्षत्रीले व्यक्त गरेका छन् ।
घट्दै न्यूनतम तापक्रम,"काठमाडौं केही दिनयता राजधानीसहित देशका विभिन्न स्थानमा न्यूनतम तापक्रम एक्कासि गिरावट आएसँगै चिसो बढेको छ । गत सातासम्म काठमाडौंमा न्यूनतम तापक्रम १४ देखि १६ डिग्री सेल्सियस रेकर्ड भएकामा यो साताको बुधबार (८ कात्तिक) देखि तापक्रममा एक्कासि गिरावट आउन थालेको हो ।काठमाडौंको न्यूनतम तापक्रम बुधबार एक्कासि ९८ डिग्रीमा झरेको थियो । शुक्रबार र शनिबार पनि तापक्रम अघिल्लो साताभन्दा ३ देखि ४ डिग्रीले कम छ । अधिकतम तापक्रममा पनि ४ देखि ५ डिग्री सेल्सियसले गिरावट आएको छ । मनसुनपछिको पहिलो पश्चिमी न्यूनचापीय क्षेत्रको असरका कारण देशैभर बदली भएपछि तापक्रममा गिरावट आएको हो । जल तथा मौसम पूर्वानुमान महाशाखाका मौसमविद् सुवास रिमालले बदली र तापक्रममा आएको गिरावटसँगै उच्च हिमाली क्षेत्रमा हिमपातको सम्भावना औंल्याए ।हिमाली जिल्लाहरूमा यो वर्षको हिउँदको पहिलो हिमपात एकदुई दिनमै सुरु हुने देखिन्छ, रिमालले शनिबार कान्तिपुरसँग भने, तापक्रम तलमाथि भइरहेको छ, अलि छिटो तापक्रम घटेको देखिन्छ, यसको असर हिमाली क्षेत्रमा बढी पर्छ । न्यूनतम तापक्रममा उल्लेख्य गिरावट आउँदा बढी चिसो अनुभव हुन्छ । हिमाली क्षेत्रमा हिमपातको सम्भावना बढेकाले चुनाव प्रभावित हुन सक्ने मौसमविद् औंल्याउँछन् । आइतबारदेखि नै हिमपात हुन सक्ने भएकाले चिसो बढेर हिमाली क्षेत्रका बासिन्दा चुनावअघि नै तल्लो क्षेत्रमा सर्ने त्रास छ । उनीहरूलाई पहिलो चरणको निर्वाचन मंसिर १० सम्म उच्च हिमाली भागमै रहन सकस हुने अनुमान गरिएको छ । मंसिर पहिलो सातासम्म उच्च हिमाली भागमा पनि हिमपात नहुने आकलन गर्दै सरकारले हिमाली जिल्लाहरूमा १० मंसिर गते संघ र प्रदेशसभा निर्वाचनको मिति तय गरेको छ । विगत वर्षका मौसमी अवस्था विश्लेषण गर्दै सरकारले चुनावको मिति तय गरेको थियो । शुक्रबारदेखि नै न्यूनचापीय क्षेत्र नेपालको आकाशमाथि भएकाले एकाएक बदली भएको रिमालको विश्लेषण छ । बदलीकै कारण तापक्रममा गिरावट आएको छ, उनले भने, आइतबारपछि छिटफुट वर्षासमेत हुने देखिन्छ । यो वर्ष असोज ३० मा मनसुन नेपालबाट बाहिरिएको थियो । विगतमा मनसुन बाहिरिएको केही समयपछि मात्र न्यूनचापीय क्षेत्रको विकास हुने गरे पनि यस पटक छिटो त्यस्तो बदलाब देखिएको मौसमविद्हरूको भनाइ छ । न्यूनचापीय क्षेत्र पश्चिमबाट पूर्वतिर सर्दै गएको छ । त्यसैले मंगलबारदेखि मौसममा सुधार आउने रिमालले उल्लेख गरे । आइतबार र सोमबार भने मुलुकका धेरै भागमा छिटफुट वर्षा हुने महाशाखाको अनुमान छ । काठमाडौंसहित पूर्वी क्षेत्रको ताप्लेजुङ र ओखलढुंगा (१३४ मिमि) मा शनिबार वर्षा भएको छ । मुलुकको पूर्वी भागमा मंगलबारसम्मै मौसमी असर देखा पर्न सक्ने मौसमविद्को अनुमान छ ।"
उपभोक्तालाई गुणस्तरहीन पानी,"ललितपुर पवित्र कुण्ड र धारामा साबुन, स्याम्पु प्रयोग गर्न र लुगा धुन सख्त मनाही छ लेखिएको फ्लेक्स बोर्ड गोदावरी कुण्डकै भित्तामा टाँगिएको छ । तैपनि कुण्डमा नुहाउने र लुगा धुनेको संख्या घट्नुको साटो दिनहुँ बढिरहेको छ । कुण्डको पानीबाट लामकुण्ड बनेको छ । त्यहाँ प्राय: लुगा धुनेको लस्कर देख्न सकिन्छ । लामकुण्ड लेउले छोप्न मात्र बाँकी छ । बाटोमा फालिएका फोहोर सिधै कुण्डमै मिसिने गरेको छ । कुण्डछेउ पाइप जडान गरी पानी अलि पर लगेर कृत्रिम पोखरी बनाई जम्मा पारिएको छ । पानी फिल्टर पनि गरिएको छैन ।त्यही पानी ट्ंयाकर व्यवसायीले धमाधम सर्वसाधारणको घरघरमा पुर्याउने गरेका छन् । कुण्डको पानी लैजाने कतिपय व्यवसायीले मापदण्डअनुसार पानीको प्रकृति हेरि गाडीमा स्टिकर पनि टाँसेका छैनन् । ट्यांकरमा खानेपानी भनेर लेखिएको हुन्छ । पानी वितरण गर्ने स्थानमा पनि साइन बोर्ड राखिएको छैन । उपभोक्ताले पिउनयोग्य वा घरायसी प्रयोजनका लागि भन्ने कुरा पानी व्यवसायीले भनेका भरमा विश्वास गर्नुपर्ने बाध्यता छ ।जिल्लाको टौखेल, चापागाउँबाट वितरण गरिने पानीको अवस्था पनि उस्तै छ । बाडेगाउँ र हरिसिद्धिबाट भने सिधै खोलाको पानी वितरण गरिन्छ । सरकारले स्वीकृति लिइसकेका व्यवसायीलाई टयांकरले बोक्ने पानीको वर्गीकरणका आधारमा स्टिकर टाँस्नुपर्ने प्रावधान छ । काठमाडौं उपत्यका खानेपानी बोर्डले स्टिकर नलिएका र लुकिछिपी सञ्चालित ट्यांकरलाई पनि दर्ता प्रक्रियामा आउन पटकपटक सूचना जारी गरिसकेको छ । बोर्डका अनुसार अनुमति लिई सञ्चालित ४ सय २४ ट्यांकरमध्ये अझै १ सय ६० ले स्टिकर लिएका छैनन् । ट्यांकर व्यवसायीले खोला, पोखरी र वर्षाको पानीलाई पनि पिउन योग्य ढुंगेधारा, मुहानको खानेपानी भनी बिक्री गर्ने गरेका छन् । ट्यांकर सेवा सञ्चालनसम्बन्धी निर्देशिका, ०७३ अनुसार पिउनयोग्य खानेपानी (राष्ट्रिय खानेपानी गुणस्तर मापदण्ड, ०६२ बमोजिम मापदण्ड पूरा भएको) को हकमा नीलो रङको स्टिकर प्रयोग गर्नुपर्छ । घरायसी प्रयोजन (सामान्य घरेलु प्रशोधन गरी वा उमालेर पिउन मिल्ने पानी) मा हरियो र पिउनबाहेक अन्य प्रयोजन (भान्साको प्रयोगबाहेक सरसफाइ, घर निर्माणलगायत कार्य) का हकमा पहेंलो रङको स्टिकर प्रयोग गर्नुपर्ने प्रावधान छ । जारी निर्देशिकाअनुसार ट्यांकरको दुवै साइड र पछाडिको भागमा सप्लायर्सको नाम, फोन नम्बर, प्रयोजन, अनुमतिपत्र र क्षमता उल्लेख गर्नुपर्छ । बोर्डका प्राविधिक बोधराज दाहालले स्टिकर लिन पटकपटक व्यवसायीलाई सूचना प्रकाशन गर्दा पनि अटेर गर्नेमाथि ट्राफिक प्रहरी लगाएर कारबाही गर्ने तयारी भइरहेको बताए ।पानीको मनपरी मूल्यव्यवसायीले निर्धारण गरिएभन्दा बढी मूल्यमा पानी बिक्री गरिरहेको गुनासो आएको बोर्डका अधिकारीहरू स्वयं बताउँछन् ।बोर्डले प्रत्येक साता अनुगमन गरे पनि कारबाही गर्न सकेको छैन । उपत्यकामा सातदोबाटो, स्वयम्भू, कीर्तिपुर, बालाजु, जोरपाटी र मातातीर्थ नामका ट्यांकर व्यवसायी छन् । खानेपानी महसुल निर्धारण आयोगले ५ हजार क्षमताको क वर्गको पानीको मूल्य दूरी हेरेर १७ सयदेखि १९ सय रुपैयाँँसम्म, ख को १५ सयदेखि १७ सय र ग को १३ सयदेखि १५ सय रुपैयाँ पर्छ । तर, व्यवसायीले सर्वसाधारणसँग तोकिएभन्दा २५३० प्रतिशत बढी मूल्य लिने गरेको आरोप छ । बोर्डका प्राविधिक दाहालले कार्यालयमा लिखित उजुरी दर्ता नगरीकन मौखिकका भरमा कारबाही गर्न नमिल्ने बताउँछन् ।"
तामाकोसी३ को निर्णय सच्याऊ,"ऊर्जा मन्त्रालयले ६ सय ५० मेगावाटको जलविद्युत् आयोजनाको सर्वेक्षण लाइसेन्स कानुनविपरीत टीबीआई होल्डिङ कम्पनीलाई दिएको छ । ऊर्जा मन्त्रालयको कार्यभारबाट हटेर बिनाविभागीय भइसकेका मन्त्री महेन्द्रबहादुर शाहीको दबाबमा ऊर्जा सचिव अनुपकुमार उपाध्यायले लगानी बोर्ड ऐनविपरीत तामाकोसी३ को लाइसेन्स दिनु आफैंमा कानुनी शासनको उपहास हो । बिनाविभागीयमन्त्री शाहीले गैरकानुनी काम गर्न दबाब दिनु र ऊर्जा सचिवले आदेश मान्नु लज्जास्पद मात्र नभई गैरजिम्मेवारीको पराकाष्ठा हो । टीबीआई होल्डिङ हालै गैरआवासीय नेपाली संघ (एनआरएनए) का नवनिर्वाचित अध्यक्ष भवन भट्टलगायत प्रवद्र्धक रहेको कम्पनी हो । विदेशमा गरेको कमाइ नेपालमा ल्याएर जलस्रोत क्षेत्रमा लगानी गर्न खोज्नु आफैंमा प्रशंसनीय काम हो । विदेशी लगानीको स्वागत गरिरहेको मुलुकले विदेशमा बसिरहेका आफ्नै नागरिकले लगानी ल्याउन खोज्नु अझ बढी स्वागतयोग्य काम हो, तर कानुन मिच्ने अधिकार न त गैरआवासीय नेपाली संघका अध्यक्षलाई हुन्छ, न त बिनाविभागीयमन्त्री या ऊर्जा सचिवलाई । मुलुकको कानुनको पालना र सम्मान गर्नु सबैको कर्तव्य हो । भट्टको कम्पनीले विद्युत् विकास विभागमार्फत ऊर्जा मन्त्रालयमा सर्वेक्षण लाइसेन्सका लागि आवेदन दिनु नै आफैंमा गलत थियो । उसले लगानी बोर्ड ऐनअनुसार लगानी बोर्डमा सर्वेक्षण लाइसेन्सका लागि आवेदन दिनुपथ्र्यो । कुनै कम्पनीले गलत बाटो अख्तियार गरे त्यसलाई कानुनी प्रक्रियामा जान सल्लाह दिनु बिनाविभागीयमन्त्री र ऊर्जा सचिव उपाध्यायको न्यूनतम कर्तव्य हो । अझ रातारात आवेदन दिएको सातै दिनमा लाइसेन्स दिनु आफैंमा अक्षम्य अपराध हो, यसमा जति आलोचना गरे पनि कम हुन्छ । कानुनले नदिएको अधिकार प्रयोग गरेर निर्णय गर्नु अख्तियारको दुरुपयोग हो । अख्तियार दुरुपयोग अनुसन्धान आयोगले यसमा छानबिन गरेर गैरकानुनी काम गर्नेहरूलाई कानुनी कारबाहीको दायरामा ल्याउनुपर्छ ।लगानी बोर्ड ऐनले ५ सय वा त्यसभन्दा बढी क्षमताका जलविद्युत् आयोजना निर्माणका लागि लगानी खोज्ने र लाइसेन्स दिने सम्पूर्ण अख्तियार लगानी बोर्डलाई दिएको छ । ५ सय मेगावाट वा त्यसभन्दा बढी क्षमताका जलविद्युत् आयोजनामा कानुनी रूपमा ऊर्जा मन्त्रालयको कुनै भूमिका हुँदैन । फेरि लगानी बोर्डले तामाकोसी३ लाई आयोजना बैंक को सूचीमा राखेर लगानी खोज्न मार्केटिङ गरिरहेको थियो । गत वर्ष मुलुकमा भएको लगानी सम्मेलनका क्रममा समेत बोर्डले यसमा लगानी गर्न विदेशी प्रवद्र्धकहरूलाई आह्वानसमेत गरेको थियो । केही विदेशी प्रवद्र्धकले यसमा लगानी गर्ने चासोसमेत दिएका थिए । कानुनअनुसार एउटा सरकारी निकायले लगानी खोजिरहेको आयोजनालाई खोसेर अर्को सरकारी निकायले सर्वेक्षण लाइसेन्स दिनु मुलुकको विकास निर्माणमाथि नै चरम खेलवाड हो । यस्ता अस्थिर र गैरकानुनी निर्णयले मुलुकमा भित्रने विदेशी लगानी निरुत्साहित हुन्छ । स्वदेशी हुन् या विदेशी लगानीकर्ताले लगानी गर्न स्थिर नीतिको अपेक्षा गरिरहेका हुन्छन् ।मुलुकमा जलविद्युत्को विकास गर्न तामाकोसी३ आयोजना निर्माण गर्नैपर्छ । अझै यो त विस्तृत इन्जिनियरिङ अध्ययनसमेत भइसकेको आयोजना हो । लगानी जुट्ने हो भने यो आयोजनाको निर्माण कार्य तत्काल सुरु गर्न सकिन्छ । सबभन्दा बढी बिजुली खपत हुने राजधानीबाट नजिकको आकर्षक आयोजनामाथि खेलवाड गर्न छाडेर ऊर्जा मन्त्रालयले तत्काल आफ्नो गलत निर्णय सच्याउनुको विकल्प छैन । ऊर्जा मन्त्रालयले निर्णय फिर्ता लिएर प्रस्तावक कम्पनीलाई लगानी बोर्डमा जान सल्लाह दिनु र कम्पनीसमेत कानुनसम्मत बाटामा जानु सबभन्दा उत्तम बाटो हुनेछ । तामाकोसी३ निर्माण गर्न १ खर्ब ३० अर्ब रुपैयाँभन्दा बढी लागत लाग्ने अनुमान छ । कम्पनीले पनि यति लगानी जुटाउन सक्ने हो भने मात्र यसमा हात हाल्नु ठीक हुन्छ । लाइसेन्स मात्र ओगटेर राखिरहने र लगानीकर्ता भेटिन्छन् कि भनेर पर्खिनका लागि मात्र कम्पनीले लाइसेन्स लिन खोजेको हो भने लगानी बोर्डले इजाजत दिनु अर्को दुर्भाग्यपूर्ण कदम हुन पुग्नेछ । कम्पनीले पनि त्यति ठूलो लगानी जुटाउन सक्दैन भने आफ्नो हैसियतअनुसार कुनै अर्को आयोजना खोज्नु नै उत्तम हुनेछ ।"
छठ पर्वले ल्याएको उत्साह,"उज्यालो बिस्तारै पृथ्वीमा पोखिँदै थियो । श्रद्धालु चिसो वाग्मतीको मध्यभागतिर हातमा अर्घ लिएर पूर्वतर्फ आकाशमा हेर्दै कुनै वस्तुको आगमनको प्रतीक्षा गरिरहेका थिए । जब सूर्यका किरणहरू छरपस्ट पोखिन थाले, नदीको धमिलो पानी एकाएक दूधजस्तै सेतो बन्न थाल्यो । भनौं सूर्यको किरणको दर्शनसँगै हातहातमा रहेका दूधका अर्घहरू नदीमा बगाइन थाले र सूर्यको दर्शन गर्दै खुुसी र उल्लासका साथ वाग्मती नदीकिनारमा मनाइँदै गरेको छठ पर्वले बिदा लियो । उदाउँदो सूर्यको पूजा गर्दै छठ सम्पन्न गरेको दृश्य मैले पहिलोपटक अनुभव गर्दै थिएँ । जहाँ अब मधेसी मात्र होइन, पहाडी समुदायको पनि निकै उत्साहप्रद सहभागिता थियो । अघिल्लो दिन अहोरात्र छठीमाईको पूजा अर्चनामा तल्लीन भक्तजनको भावना र उनीहरूको समर्पणलाई साक्षात्कार गर्ने अवसर मैले पाएको थिएँ । पछिल्लो समय वाग्मतीको किनारैभरि छठ पर्व मनाउनेहरूको भीड जम्मा हुन थालेको छ । वाग्मती नदी सफाइको प्रभाव भनौं या वाग्मती नदीमा देखिएको शुद्धताले तराई भेगमा मनाइने गरेको छठ राजधानीमा औपचारिक रूपमा भित्रिएको छ । हाम्रा धर्म, संस्कृति र सभ्यतालाई सम्पूर्ण नेपालीको साझा सम्पत्तिका रूपमा प्रसार गर्न वाग्मती सफाइ अभियानले निकै ठूलो भूमिका निर्वाह गरिरहेको अनुभव रह्यो । वाग्मती नदी सफाइले हाम्रो सभ्यता, संस्कृति र एकतालाई अरू ज्यादा मजबुत बनाएको अनुभूतिलाई छठ पर्वले उजागर गरिदिएको छ । छठको महिमालाई आम नेपालीले अनुमोदन गर्दैगर्दा नदी सफाइको महत्त्व, गाउँघरमा अवस्थित पोखरी तथा तालतलैया सफाइको महत्त्वसमेतलाई यो पर्वले पुष्टि गरेको छ । वातावरण संरक्षणमा नदीनालाको महत्त्व तथा पानीको सर्वव्यापकतालाई छठ पर्वले आफ्नो दायराभित्र समेटेको सत्यतालाई स्विकार्ने हो भने छठ पर्वले आफैंमा बिग्रँदो वातावरण संरक्षणमा समेत विशेष चासो राखेको अनुमान लगाउन सकिन्छ । बिरुवाको संरक्षण, अन्न उब्जनी, नांगिँदै गएको हिमालय क्षेत्रको संवेदनशीलता सबै विषयप्रति छठ पर्वले सम्बोधन गरेको पो हो कि भन्ने अनुभव बटुल्ने अवसर मिल्यो । छठ पर्व आफैं जल, जीवन र जगत बचाउका लागि महत्त्वपूर्ण पर्व रहेको मेरो अनुभव रह्यो । उत्तम पुडासैनी जोरपाटी, काठमाडौं ९ गते प्रकाशित चन्द्र किशोरको लेख जनलाई जलसँग जोड्ने लोकपर्व पढेँ । जल नै जीवन हो । जलजन्तु होस् वा थल जन्तु, पानीबिना उसको अस्तित्व रहन सक्दैन । आफ्नो अस्तित्वसँग जोडिएको यस्तो जललाई मानिसले पनि कसरी बिर्सन सक्छ र ? त्यही भएर हाम्रा पुर्खाले विभिन्न नदी, पोखरी, तालतलैया सबैलाई महत्त्व दिए । उनले यसको महत्त्व सम्झेर छठजस्तो पवित्र पर्वसँग नै जोडिदिए । अरू पर्व जसरी पनि सम्भव छ तर छठ जलाशय नभई नहुने पर्व हो । मधेसको प्राय: हरेक गाउँ वरिपरि बागबगैंचा र कम्तीमा एउटा पोखरीले चिनिन्छ । कुवा र इनार गाउँभित्रको शोभा हो । चापाकल आएपछि इनार र पोखरीको संस्कृति र भलाकुसारी गर्ने कुरा लोप भए । गाउँका हरेक इनार आज पुरिएका छन् वा प्रयोगविहीन भएका छन् । यो स्थिति निश्चय नै दु:खदायी छ । छठ यसको महत्त्व दर्साउने र विगत सम्झाउने पर्व हो । डा शिवशंकर यादववीरगन्ज, पर्सा"
सेनाको रेडियो एटम बम होइन,"कृष्ण पहाडीको शुक्रबार प्रकाशित लेखमा राष्ट्रिय स्वार्थ, नेपाली सेनाको रेडियो र सेनामा लोकतान्त्रीकरणजस्ता शब्द भेटेँ । त्यसमा आधारित रहेर मेरा निम्न प्रश्न छन् :१ तपाईंले खडा गरेका एम्नेस्टी इन्टरनेसनल (नेपाल च्याप्टर) र मानव अधिकार तथा शान्ति समाज भन्ने एनजीओहरूले हालसम्म नेपालको राष्ट्रिय स्वार्थमा केके योगदान पुर्यायो ? ती एनजीओको खर्चको पारदर्शिता खोइ त ?२ संसारको कुनै पनि सेना राजनीतिक दल होइनन् । यसमा लोकतान्त्रीकरण वा निरंकुशकरण भन्ने हँुदैन । सबै देशको सेनामा झन्डै ९५ प्रतिशत एउटै मापदण्ड हुन्छ । ३ नेपाली सेनाले सञ्चालन गरेको एफएम रेडियोका विषयमा सैनिक कु हुने जस्ता प्रोपोगन्डा फैलाउन खोजिएको छ । नेपाली सेनाको रेडियोलाई एटम बम भएजतिकै भन्न थालिएको छ । सेना, प्रहरीलगायत सबै राष्ट्रसेवक कर्मचारी संस्थाको आआफ्नो सञ्चारमाध्याम हुनु अति राम्रो पक्ष हो । यसका फाइदाका विषयमा अरू देशमा उदाहरण छन् । प्रेमसिंह बस्न्यात बाँसबारी, काठमाडौं"
चुनावी आशंका,"सर्वोच्च अदालतले प्रदेश र प्रतिनिधिसभा चुनावका लागि अलगअलग मतपत्र छाप्नुपर्ने विषयमा निर्वाचन आयोगसँग लिखित जवाफ मागेपछि नेपाली राजनीतिमा तरंग छाएको छ । सर्वोच्च अदालत भनेको कानुनको अन्तिम व्याख्याता हो । सर्वोच्चको फैसला अन्तिम निर्णय हुन्छ । सर्वोच्चले गरेको फैसलाको भावनाभन्दा दायाँबायाँ गर्नु हँुदैन र गरे मानहानिको मुद्दामा कारबाही हुने अर्को कानुनी आधार पनि छ । फैसला जस्तोसुकै आओस्, त्यसलाई शिरोधार्य गरी अघि बढ्नुपर्छ । सर्वोच्चको नयाँ आदेशपछि खास गरी वाम गठबन्धन बढी आशंकित देखिएको छ । नेपालमा फेरि एकपटक अदालतका कारणले निर्वाचन पर धकेलिने हो कि भन्ने चिन्ता उत्पन्न भएको छ । लोकतान्त्रिक अभ्यासको महत्त्वपूर्ण अंग र नवनिर्मित संविधानको कार्यान्वयनको प्रमुख खुड्किलो नै प्रदेशसभा तथा प्रतिनिधिसभाको चुनाव हो । यही चुनाव नै हुने नहुने गरी अन्योल हुनु दु:खद छ । जसरी भए पनि चुनाव हुनुपर्छ र कुनै पनि बहानामा चुनाव सारिनु हुन्न । नरनाथ पाण्डेकावासोती, नवलपरासीवामपन्थी तथा लोकतान्त्रिक दुवै गठबन्धनले पहिलो तिथि मंसिर १० गतेको चुनावका लागि व्यापक तयारी गर्दै गर्दा आम जनमानसमा व्यापक अडकलबाजी सुरु भएका छन् । केही महिनाअघि मात्रै सम्पन्न स्थानीय निर्वाचनको नतिजाका आधारमा जित्ने र हार्नेको ज्योतिषीय गणनासमेत सुरु भएको छ । निर्वाचनको यही सेरोफेरोमा व्यस्त रहेका वाम गठबन्धनका दुई अध्यक्ष पत्रकार सम्मेलनमै नराम्ररी जंगिएर सांकेतिक भावभंगीका साथ एउटा ठूलै शक्तिलाई अमूर्त गाली गरेको दृश्य सबैतिर सनसनी फैलियो । सर्वोच्च अदालतले मतपत्र छपाइसम्बन्धी प्रगति विवरण तीन दिनभित्र पेस गर्नू भन्ने निर्वाचन आयोगका नाममा आदेश दिएपछि कतै यो आदेशबाट दैलामा आइसकेको निर्वाचन टर्ने, सर्ने वा मर्ने पो हो कि भन्ने डरले आक्रोशित भई निर्वाचन सार्न वा टार्न अनेक दाउ हेर्नेका विरुद्ध ती कडा अभिव्यक्ति पोखिएको हुनुपर्छ । कतै तिनै आदेश पालना गर्ने गराउने नाममा कानुनी जटिलता वा परिस्थितिजन्य अड्चन सिर्जित भई निर्वाचन भाँडिन पुग्यो भने त्यसपछिको भयावह र विकरालको क्षणलाई कसले नियन्त्रण गर्ला ? श्यामसुन्दर कुइँकेलहाँडीगाउँ, काठमाडौं"
दुर्योधनहरू हावी हुने खतरा,"चुनावका मुखमा भएको वाम एकता अभियान घोषण र लोकतान्त्रिक शक्तिको तालमेलका कारण जनमानसमा नेपालका राजनीतिक दलमाथि विश्वसनीयता क्रमिक रूपमा घट्दै गएको अनुभव गर्न सकिन्छ । भरोसा पनि कसरी गर्ने, दिनप्रतिदिन मुलुकको छवि अन्तर्राष्ट्रिय क्षेत्रमा धमिलिँदै जाँदा शीर्ष नेतृत्व संवेदनशील देखिएन, लोकतन्त्र स्थापनाको १ दशक नाघ्दा पनि आफ्नो सुविधा बढाउन मरिमेट्ने नेतृत्ववर्गले देश र जनताको दयनीय अवस्थाप्रति कहिल्यै ध्यान दिएन । साना दलले आफ्नो सिद्धान्तलाई तिलाञ्जली दिँदै अस्तित्व जोगाउन र कुर्सीका लागि चोचोमोचो मिलाउन ठूला दलसँग टाँसिने होडबाजी चलायो । बाम दलहरू एकीकरणको संघारमा उभिएका त छन् तर उनीहरूको एकीकृत सिद्धान्त के हो, सर्वसाधारणले बुझ्न सकेका छैनन् । उता लोकतान्त्रिक शक्तिहरूको साँठगाँठ भइरहँदा कागको बथानमा बकुल्लो बनेका डा बाबुराम भट्टराई हुन् अथवा गोहीको आँसु खसाल्न नहिचकिचाउने विजयकुमार गच्छदार या जुकाझैं सत्तामा टाँसिइरहन खोज्ने साना दलका अन्य स्वार्थी नेता, सबैलाई कांग्रेस सभापति शेरबहादुर देउवाले खिस्स हाँस्दै फूलमालाले स्वागत गर्नुलाई अकर्मण्य नेताहरूको बथान जम्मा गरेको नभनिरहन सकिँदैन । जसरी पाण्डवहरूले टाउको लुकाउन एउटा सानो गाउँ माग्दा दुर्योधनले इन्कार गरेपछि बाध्यवश लडाइँ मच्चियो, त्यसैगरी भद्रगोले साँठगाँठका कारण कुर्सीका लागि घम्साघम्सी नमच्चिएला भन्न सकिँदैन । तसर्थ अब चुनावी तालमेल मात्र नगरी सबै लोकतान्त्रिक दलहरूलाई कांग्रेससँग एकीकरण गरिनुपर्छ । अब काम नगरी बकबक गरिरहने नेताहरूको मुख बन्द गरिनुपर्छ, देउवा र केपी ओली अग्रसर भई मुलुकमा दुई दलको मात्र अस्तित्व कायम राख्न सक्नुपर्छ । डा भुवनेश्वर शर्माचन्द्रागिरि२, काठमाडौं"
भावी प्रधानमन्त्री घोषणा गरियोस्,गुल्मी
राजधानीमा सकस,"अन्य जिल्ला र सहरको तुलनामा सुविधासम्पन्न भनिने काठमाडौं अचेल असुविधाको भण्डार भएको छ । यसको पुष्टि सडकको अवस्था, सवारी जाम, फोहोरै फोहोर, धूलो, अस्पतालमा डाक्टरको लापर्बाही, जागिरमा पार्टीको मोलमोलाइ, कोठामा घरबेटीको कचकच । किन पानी धेरै खर्च गरेको ? किन पाहुना धेरै ल्याएको ? खोइ भाडा ? बत्तीको पैसा, फोहोरको पैसा, पानीको पैसा, केबलको पैसा । गाउँबाट केके न पाइन्छ भनेर काठमाडौं पस्यो, बल्लबल्ल ५ हजार रुपैयाँको जागिर खायो । एउटा खाट र भान्छा बल्लबल्ल गर्न पुग्ने कच्याककुचुक्क परेको कोठामा बस्यो । त्यो पनि चार हजार तिरेर । बाँकी १ हजार पनि चिया खाँदैमा ठिक्क । घरबाट ल्याएको चामल, गुन्द्रुक सक्किन्छ, फेरि कुद्यो घर । कहिलेसम्म यसरी चल्छ ? यो प्रश्न मेरो मात्र होइन, धेरैको छ । काठमाडौंको महँगी, त्यसपछि कोठाको पिर । कोठा खोज्न गयो, पहिले के हो थर भनेर सोध्छन् । अझैसम्म जातमा अल्झेको छ हाम्रो राजधानी । समस्या सबैलाई छ, सबैतिर छ तर समाधान गर्न नसक्दाको दिग्दारीले सधैं सताउने गरेको छ । सरस्वती पाण्डे धुनीवेंशी, धादिङ"
कांग्रेसको क्षमाशीलता,"१० वर्षे सशस्त्र द्वन्द्वका बेला कांग्रेस नेताकार्यकर्ताको सफायमा लागेका तत्कालीन माओवादीका डा बाबुराम भट्टराई अन्तत: गोर्खा २ नम्बरबाट कांग्रेसकै समर्थनमा प्रतिनिधिसभा सदस्यमा चुनाव लड्ने खबरले यतिबेला प्रमुखता पाएको छ । यसबाट के बुझिन्छ भने बीपीदेखि चलिआएको कांग्रेसको क्षमा र करुणा मरेको छैन । त्यसो त किशुनजीले एमाले र गिरिजाबाबुले एमाओवादीलाई सुनपानी छर्केर सत्ताको धुरी नचढाएको भए आज यी कम्युनिस्ट दलहरू जंगलमा हुन्थे या सकिन्थे होला तर पनि उनीहरूले कांग्रेसको उदारताको कहिल्यै प्रशंसा गरेनन्, बरु उल्टै कांग्रेसलाई गाली गर्दै आएका छन् । उनीहरूका दिन नै कांग्रेसले यो गरेन, ऊ गरेन भन्ने टिप्पणी गर्दैमा बितेका छन् । बितेका ९ वर्षमा ७ वर्ष कम्युनिस्टले शासन गरे । तर यो बेथितिको दोष भने उनीहरू कांग्रेसका काँधमा हालेर आफू पानीमाथिको ओभानो बनिरहेका छन् । नेपालका कम्युनिस्टहरूमा मनमोहन अधिकारीबाहेक आजसम्म कसैले राम्रो काम गरेको मलाई थाहा छैन । तर तिनै कम्युनिस्टहरूले कसैलाई गाली नगरेको मलाई थाहा छैन । यसबाट के बुझिन्छ भने गाली गर्नेले काम गर्दैन र काम गर्नेले कसैलाई गाली गर्दैन । कांग्रेसले काम मात्र गर्छ, कसैलाई गाली गर्दैन । विसं २००७ को आन्दोलन होस् वा २००१७ पछिको पञ्चायतविरोधी संघर्ष होस् वा २०३६, ०४६ र २०६२ को आन्दोलन, २०४७ र २०७२ को संविधान पनि कांग्रेसकै नेतृत्वमा बनेको कतैबाट छिपेको छैन । आजसम्म देशको परिवर्तनमा सहयोगी मात्र बनेका छन् कम्युनिस्टहरू । अब उनीहरूले २ तिहाइ मत ल्याए पनि खासै परिवर्तन आउनेछैन । समाजवाद भन्ने त हात्तीको देखाउने दाँत मात्र हो । कांग्रेसमा बरु समाजवादी व्यक्तिहरू पाइन्छन् । मैले धेरै वर्ष कम्युनिस्ट संगठनहरूमा रहेर काम गरें तर त्यहाँभित्र सामान्य प्रगतिशील मानिस पिन भेटिनँ र छाडिदिएँ । आज पनि कांग्रेस नै बढी प्रगतिशील पार्टी लाग्छ । कांग्रेस थिएन भने गणतन्त्र पनि आउने थिएन । जे भए पनि कांग्रेसले बाबुरामलाई क्षमादान दिएको छ, यो उदाहरणीय काम हो । यसले राजनीतिमा सहिष्णुता वा उदारता कस्तो हुन्छ भन्ने देखाउँछ । कम्युनिस्टहरूले यति उच्चस्तरको संस्कृति देखाउन सक्लान् त ? ज्यो रत्ननिधि रेग्मी शुक्राचार्य महाकवि देवकोटा आश्रम, काठमाडौं"
चुनाव सार्नु देशलाई खाल्डामा हाल्नु हो,"अन्त्यमा, संविधान कार्यान्वयन, शान्ति प्रक्रियाको टुंगो र आर्थिक समृद्धि प्राप्तिका लागि राजनीतिक दलहरूको भूमिका कस्तो हुनुपर्छ ?संवैधानिक स्थायित्व दिनुपर्छ । व्यवस्था (शासन प्रणाली) बारे विवाद टुंगियो भन्नुपर्छ । राजनीतिक विवादलाई हिंसात्मक हिसाबले होइन, राजनीतिक रूपमै समाधान गरिनेछ भन्ने प्रतिबद्धता आउनुपर्छ । विधिको शासन मान्न तयार हुनुपर्छ । भ्रष्टाचार निर्मूल र राजनीतिक स्वच्छीकरण गर्नुपर्छ । राजनीतिक पदहरू उपहार होइनन्, केही काम गर्न दिइएका जिम्मेवारी हुन् भन्ने ठान्नुपर्छ । अरूका कुरा सुन्नुपर्यो, आफ्ना निर्णय आफैं गर्नुपर्यो, जिम्मेवारी आफूले लिनुपर्यो । समयमा काम गर्नुपर्यो । सिद्धान्तनिष्ठता, कार्यक्रमनिष्ठता हुनुपर्यो । नातावाद कृपावाद त्याग्नुपर्यो ।"
मत माग्दै किमाथांका,"संखुवासभा उम्मेदवारी दर्तासँगै प्रतिनिधि र प्रदेशसभा निर्वाचनको माहोल तातेको छ । ठूला तथा साना दलका कार्यकर्ता भोट माग्न गाउँ जान थालेका छन् ।प्रतिनिधिसभाका लागि एक र प्रदेशका लागि दुईवटा निर्वाचन क्षेत्र रहेको जिल्लामा १० वटा दलले उम्मेदवारी दर्ता गराएर प्रचार थालेका हुन् । मतदाता चियापसलदेखि चोकचोकमा भेला भएर उम्मेदवारका बारेमा टीकाटिप्पणी गर्न थालेका छन् । अन्य दलको तुलनामा कांग्रेस र एमालेमाओवादीसहितको वाम गठबन्धनको सक्रियता बढी छ । कांग्रेसले प्रदेश र प्रतिनिधिसभाका उम्मेदवार र पार्टीका नेतासहित जिल्लाको विकट मानिएका भोटखोला गाउँपालिकाबाट चुनावी घरदैलो सुरु गरिसकेको प्रतिनिधिसभा उम्मेदवार दीपक खड्काले बताए । किमाथांकामा प्रचार गरेर फर्किएका छौं, उनले भने, मतदाता उत्साहित छन्, मतदान हुने दिन कुरेर बसेको पाइयो ।मतदाताले किमाथांकाखाँदबारी सडक जोड्न माग गरेका छन् । सडक नहुँदा ७ दिन हिंडेर सदरमुकाम खाँदबारी जानुपर्ने बाध्यता भएकाले सडकलाई प्राथमिकता दिन माग गरेका हुन् । हिंडेरै प्रचारका लागि त्यहाँ पुगेका खड्का र प्रदेश (क) का उम्मेदवार टंकप्रसाद राईले विकट क्षेत्रका जनता समस्यामा रहेको बताए । यस्तै एमाले संखुवासभाका उपसचिव वादाबी भोटेले जिल्लाका ५ नगर र ५ गाउँपालिकामा विभिन्न समिति गठन गरेर गाउँकेन्द्रित भएको बताए । हामी समूह बनाएर प्रचारमा जुटेका छौं, उनले भने, मतदाताका घरघरमा पुगेर मत मागिरहेका छौं । वाम गठबन्धनका तर्फबाट प्रतिनिधि र प्रदेशसभा उम्मेदवार संयुक्त रूपमा प्रचारमा जुटेका छन् । प्रतिनिधिसभा र प्रदेशसभाका लागि कांग्रेस र वाम गठबन्धनबाट प्रत्यक्षतर्फ उठेका उम्मेदवार पुरानै अनुहार हुन् । उनीहरू मतदाता आकर्षित गर्न विभिन्न नारा लिएर घरदैलोमा पुग्न थालेका छन् ।निर्वाचनलाई शान्तिपूर्ण बनाउन जिल्ला सुरक्षा समितिले सबै दलका प्रतिनिधिलाई बोलाएर सुरक्षासम्बन्धी जानकारी गराइसकेको छ । सुरक्षा समितिले उम्मेदवारलाई व्यक्तिगत सुरक्षा दिनसमेत सुरक्षाकर्मी तयारी अवस्थामा राखेको डीएसपी सन्तोष खड्काले बताए । उम्मेदवारहरूलाई सुरक्षा चुनौती भएमा प्रहरी उपलव्ध गराउन तयार छौं, उनने भने ।देवता दर्शन पछि प्रचारडोल्पा वाम गठबन्धन र कांग्रेसले शुक्रबारबाट प्रचारप्रसार सुरु गरेका छन् । गठबन्धनका उम्मेदवार ठूलीभेरी नगरपालिकाको ताली पुगे । त्यहाँस्थित मष्टा देवताको दर्शनपछि उनीहरूले प्रचार सुरु गरे । कांग्रेस उम्मेदवार भने एकाबिहानै बाला त्रिपुरासुन्दरी देवीको मन्दिर पुगेका थिए । देवीको दर्शनपछि त्रिपुराकोट बगरमा चुनावी सभामार्फत प्रचार सुरु गरेको कांग्रेसले जनायो । चुनावी प्रतिस्पर्धामा रहेका साना राजनीतिक दलहरूले भने अझै प्रचारको सुरसार गरेका छैनन् । वाम गठबन्धनका तर्फबाट प्रतिनिधिसभाका उम्मेदवार धनबहादुर बुढा, प्रदेश (क) का नन्दसिंह बुढा र (ख) का वीरबहादुर शाही कार्यकर्तासहित प्रचारमा निस्केका हुन् । उनीहरूसँग कांग्रेसका तर्फबाट प्रतिनिधिसभा सदस्यमा अंगदकुमार बुढा, प्रदेशसभा (क) का वेगमसिंह ठकुरी र (ख) का सुरेशबहादुर शाहीले प्रतिस्पर्धा गरिरहेका छन् । शुक्रबार ठूलीभेरी नगरपालिकाको तालीबाट सुरु भएको वाम गठबन्धनको प्रचारप्रसार अभियान थरगाउँ, दुरगाउँ, माझफाल, जुफाल, सुँ, ल्हाँ, कालिका, नर्कु, सर्मी, रिमी, काइगाउँ, पाहाडा, त्रिपुराकोट, रह, दुनै, फोक्सुण्डो हुँदै सदरमुकाम आएर सकिने एमाले सचिव तथा प्रदेशसभा उम्मेदवार नन्दसिंह बुढाले बताए । माथिल्लो डोल्पाका केही गाउँपालिकाहरूमा भने एमालेको नेतृत्वमा छुट्टै प्रचारप्रसार टोली पनि केही दिनमा परिचालन गरिनेछ । कांग्रेस डोल्पाले त्रिपुरासुन्दरी नगरपालिकाको त्रिपुराकोटमा चुनावी प्रचार गरी ग्रामीण क्षेत्रमा आफ्नो कार्यक्रम सञ्चालन गर्ने जनाएको छ । आचारसंहितामा जोडकाभ्रे जिल्लामा क्रियाशील राजनीतिक दलले आसन्न प्रदेश र प्रतिनिधिसभा सदस्य निर्वाचन अवधिभर निर्वाचन आयोगले जारी गरेको निर्वाचन आचारसंहिता पूर्ण पालना गर्ने प्रतिबद्धता व्यक्त गरेका छन् ।जिल्ला कार्यक्रम व्यवस्थापन समितिका संयोजक रहेका प्रमुख जिल्ला अधिकारी शिवप्रसाद सिंखडाको अध्यक्षतामा मुख्य निर्वाचन अधिकृत अर्जुन अधिकारीसहित बसेको दलको बैठकले निर्वाचनलाई शान्तिपूर्ण, स्वच्छ र प्रभावकारी ढंगले सञ्चालन गर्न आवश्यक सबै सहयोग गर्ने प्रतिबद्धता व्यक्त गरेका हुन् । कांग्रेस, एमाले, माओवादी केन्द्र, संघीय समाजवादी फोरम नेपाल, राष्ट्रिय जनता पार्टी, नेपाल परिवार दल, राष्ट्रिय जनमोर्चा, नेपाल मजदुर किसान पार्टी, विवेकशील साझा पार्टीसहितको बैठकमा दलहरूले निर्वाचन बिथोल्ने, बाधा अवरोध गर्ने, शान्ति सुरक्षामा खलल पुर्याउने खालका गतिविधि देखिएमा सो सूचना तत्काल जिल्ला प्रशासन कार्यालय र सबै सुरक्षा निकायलाई उपलब्ध गराउने प्रतिबद्धता पनि व्यक्त गरे । प्रमुख जिल्ला अधिकारी सिंखडाले आचारसंहिता उल्लंघन भएको, नभएको हेर्न सूक्ष्म रूपमा अनुगमन अधिकृत खटिने जानकारीसमेत दिए ।पूर्वमेयर फोरममावीरगन्ज वीरगन्जका पूर्वमेयर विमल श्रीवास्तव संघीय समाजवादी फोरममा प्रवेश गरेका छन् । शुक्रबार यहाँको नगर सभागृहमा आयोजित पार्टी प्रवेश कार्यक्रममा अध्यक्ष उपेन्द्र यादवले अबिर र माला लगाएर श्रीवास्तव र उनका सहयोगीलाई स्वागत गरेका थिए । गत महिना भएको स्थानीय तहको निर्वाचनमा राष्ट्रिय जनता पार्टीबाट वीरगन्ज महानगरपालिकाको मेयरको टिकट नपाएपछि श्रीवास्तवले पार्टी परित्याग गरेका थिए । मनोनयन दर्ता गर्ने अघिल्लो दिन लोकतान्त्रिक फोरममा प्रवेश गरी निर्वाचन लडेका श्रीवास्तवले पाँचौँ स्थान हासिल गरे । यसअघि तीनपटक वीरगन्जको मेयर भइसकेका श्रीवास्तवको राजनीति अस्थिर छ । पहिलो संविधानसभामा राप्रपाबाट निर्वाचन लडेका श्रीवास्तव दोस्रो संविधानसभामा तराई मधेस लोकतान्त्रिकबाट चुनावी मैदानमा उत्रिएका थिए । शुक्रबार फोरममा प्रवेश हुनु अगाडि श्रीवास्तवलाई एमाले र कांग्रेसमा प्रवेश गराउने प्रयास भएको थियो । दुवै पार्टीका शीर्ष नेतासँग काठमाडौंमा भेटेर श्रीवास्तवले छलफलसमेत गरेका थिए । स्रोतका अनुसार आगामी निर्वाचनमा टिकटको मोलमोलाई नमिल्दा श्रीवास्तवको कांग्रेस र एमाले प्रवेश अनिश्चित भएको थियो । राजपा परित्याग गर्ने समयमै फोरमको स्थानीय नेतृत्वले श्रीवास्तवलाई पार्टी प्रवेश गराउन पहल गरेको थियो । तर, सार्थक हुन सकेन । शुक्रबार नगर सभागृहमा पार्टी अध्यक्ष यादवले नवप्रवेशीलाई पार्टीमा जिम्मेवारी दिने बताए । सम्बोधनको क्रममा यादवले केन्द्र र प्रदेशको निर्वाचनको संघारमा मुलुकमा राजनीतिक ध्रुवीकरण तीव्र बनेको बताए । निर्वाचनमा प्रगतिशील लोकतान्त्रिक शक्तिसँग हात मिलाएर अगाडि बढ्छौँ, उनले भने, सहकार्य आगामी निर्वाचनमा मात्र हुँदैन, हाम्रो मुद्दामा पनि चाहन्छौँ । विगतको संघर्षबाट पाएको उपलब्धिलाई संस्थागत गर्न निर्वाचन अपरिहार्य छ । संघको प्रदेशको निर्वाचनपछि एक अध्यायको अन्त्य हुन्छ, उनले भने ।"
मृतकहरूको नाम,"नाम वर्ष ठेगाना १ राजकपुर यादव ५० गोलबजार ८, सिरहा२ चन्द्ररेखा प्रमाणी १५ बोधेबर्साइन, सप्तरी३ चन्द्रावती झा ७४ राजविराज १६, सप्तरी४ अन्जितकुमार झा ३० तिलाठी कोइलाडी, सप्तरी५ सन्जितकुमार झा ३५ तिलाठी कोइलाडी, सप्तरी६ नरेश मुखिया १८ देउरिया भरुवा १८, सप्तरी (सहचालक)७ सुशान्त चौधरी ३ नरैया, सप्तरी८ रामानन्द यादव २४ नरैया, सप्तरी९ ममतादेवी ठाकुर २९ बिहार, भारत१० आदित्य यादव ६ बोधेबर्साइन २, सप्तरी११ पार्वती चौधरी २६ नरैया, सप्तरी१२ सिम्मीकुमारी झा ३५ तिलाठी कोइलाडी, सप्तरी१३ प्रमोद इसार २७ महादेवा ९, सप्तरी१४ सुधीरकुमार यादव २९ कृष्णसरोवन ४, सप्तरी१५ मनीष ठाकुर १२ बिहार मधुवनी, भारत१६ उदय मण्डल ३० बोधेबर्साइन २, सप्तरी१७ आशिकीकुमारी यादव ३५ बोधेबर्साइन २, सप्तरी१८ समीक्षा यादव ५ कृष्णसरोवन ४, सप्तरी१९ प्रभा चौधरी ३७ लहान ६, सिरहा२० ऋषि आनन्ददेव ३० राजविराज १३, सप्तरी२१ आदित्य झा २० राजविराज, सप्तरी२२ समीक्षाकुमारी यादव १३ बोधेबर्साइन २, सप्तरी२३ सुदीप चौधरी ५ शम्भुनाथ नपा, सप्तरी२४ चित्रलेखा प्रमाणी ९ बोधेबर्साइन, सप्तरी२५ मानवी यादव १ बोधेबर्साइन ३, सप्तरी२६ सुरेन्द्र चौधरी ३५ बोधेबर्साइन २, सप्तरी२७ चित्ररेखा प्रमाणी ११ बोधेबसाईन ३, सप्तरी२८ पशुपति चौधरी ६ बोधेबर्साइन २, सप्तरी २९ चन्द्रलेखा प्रमाणी १५ बोधेबर्साइन, सप्तरी स्रोत : जिल्ला प्रहरी कार्यालय, धादिङ"
मस्र्याङ्दी किनारमा उत्तराद्र्ध सिर्जना,"दिउँसो फेरि स्रष्टाहरू सर्वोदय सेवाश्रम पुगे । केही स्रष्टाहरूले स्थलगत सिर्जना गर्दै वृद्धवृद्धाहरूकै कथाव्यथामाथि सिर्जना रच्न भ्याए । उत्तराद्र्ध साहित्य विशेष : सिर्जना उत्सव नाम दिइएको कार्यक्रममा तुलसी दिवसदेखि उषा शेरचन, मोमिला, लक्ष्मण गाम्नागे, डा हरिप्रसाद मानसाग्नि, सुमन पोखरेल, दिपील शाह, राजेश्वर कार्की, अमर शाह, केशव सिग्देल, डा कृष्णराज डीसी, प्रोल्लास सिन्धुलीय, फूलमान वल, जयदेव भट्टराई, दिल महरा, रामनाथ खनाल, रिमा कार्की, विमला नेपाल, शर्मिला खनाललगायतले जेष्ठ नागरिकको मनोदशालाई कवितामा अभिव्यक्त गरे । स्थानीय स्रष्टाहरू कृष्णराज ओलिया, विजयराज न्यौपाने, मुक्तिनाथ घिमिरे, मातृकाप्रसाद खनाल, गोविन्दबहादुर कुँवर, युवराज घिमिरे, बने सुयलले कविता सुनाए भने विष्णु आचार्यले द्रुपद गायन पस्के । अमर, दिलीप, राजेश्वर, सुषमा जोशी र मोमिलाले आश्रमको लागि झुलना हस्तान्तरण गरे भने उषा शेरचनले १५ वटा गलैंचा प्रदान गरे । स्रष्टाहरूको यस्तो कार्यलाई प्रशंसा गर्दै लमजुङका प्रजिअ युवराज मैनाली, तनहुँका प्रजिअ रितेश शाक्य, राइनास नगरपालिकाका मेयर सिंहबहादुर थापा, सेवाश्रमका संरक्षक मानसाग्निले मेरो राष्ट्र : मेरो ध्येय सहित साहित्यमा नयाँ विषयवस्तु बहस ल्याएकोमा प्रतिष्ठानलाई धन्यवाद दिए । यसपछि स्रष्टा सेवाश्रमका अध्यक्ष कृष्णराज ओलियालाई योगेश्वर कलासाहित्य पुरस्कार २०७४ प्रदान गरियो । प्रमुख अतिथि तुलसी दिवसले उनलाई २५ हजार रुपैयाँ र ताम्रपत्र हस्तान्तरण गरे । कार्यक्रममा सेवाश्रमकै लागि भक्तपुर दधिकोटका सुदन खड्काले १ लाख १ हजार १ सय ११ रुपैयाँ, दधिकोट गाम्चाका कृष्णहरि खड्काले ५ हजार ५ सय ५५ र सानुभाइ पन्तले ५ हजार ५० प्रदान गरे । शनिबार स्रष्टाहरू राइनासकोटस्थित द्रव्य शाहको ऐतिहासिक किल्ला अवलोकन गर्दै राजधानी फर्के ।"
सकियो भोर को छायांकन,"जनकपुर निर्देशक यादवकुमार भट्टराईको नेपाली फिल्म भोर को छायांकन सम्पन्न भएको छ । मधेसको प्रमुख सामाजिक समस्या दाइजोमा आधारित फिल्मको छायांकन गत वर्ष छठ पर्वदेखि सुरु भई यस वर्ष छठकै दिनमा सम्पन्न भएको निर्देशक भट्टराईले जनाए । शनिबार मिथिला नाटयकला परिषद्मा आयोजित पत्रकार सम्मेलनमा निर्देशक भट्टराईले फिल्मको सम्पूर्ण दृश्य जनकपुरकै वरिपरिमा छायांकन गरिएको जानकारी दिए ।दाइजो मधेसको मात्र समस्याजस्तो देखिए पनि यो विश्वव्यापी छ, उनले भने, दाइजोग्रस्त समाजका विभिन्न पक्षलाई सार्वजनिक गर्ने प्रयास गरेका हौं । साहित्यकार कृष्ण धराबासीको कथानकमा आधारित फिल्मको पटकथा तथा संवाद निर्देशक यादवकुमार भट्टराई स्वयंले लेखेका हुन् भने रामनारायण ठाकुर, मदन ठाकुर, बीएन पटेल, डली सरकार, अनितारानी मण्डल, परमेश झा, राजेश सक्सेनालगायतले अभिनय गरेका छन् । राज तिमिल्सिना र रामगोपाल थापा निर्माता रहेको फिल्मको छायांकन दीपक ब्रजाचार्यले गरेका छन् । करिब ८० लाखको लागतमा निर्माण भएको फिल्म अगामी फागुनसम्ममा सार्वजनिक हुने निर्देशक भट्टराईले जानकारी दिए ।"
परमाणु आक्रमणको त्रास बढ्यो,"सोल (बीबीसी) अमेरिकी रक्षामन्त्री जेम्स म्याटिसले उत्तर कोरियाली परमाणु आक्रमणको त्रास बढिरहेको बताएका छन् । दक्षिण कोरियाको भ्रमणका क्रममा शनिबार सोल पुगेका म्याटिसले उत्तरले परमाणु हतियार प्रयोग गरे सैनिक जवाफ दिने चेतावनी दिए । म्याटिसले भने, उत्तर कोरियाले गैरकानुनी र अनावश्यक परमाणु कार्यक्रमले छिमेकी र समग्र विश्वलाई नै त्रास फैल्याइरहेको छ । दक्षिण कोरियाली रक्षामन्त्री सङ योङ मुसँगको भेटपछि उनले वासिङ्टनले उत्तर कोरियालाई कहिल्यै पनि परमाणु शक्ति सम्पन्न राष्ट्र स्वीकार नगर्ने बताए । राष्ट्रपति डोनाल्ड ट्रम्पले आगामी नोभेम्बरमा एसियाली मुलुकको भ्रमण गर्दै छन् । ट्रम्पले जस्तै म्याटिसले अमेरिका वा उसका साझेदार मुलुकविरुद्ध पारमाणु अस्त्रको प्रयोग गरिए त्यसको कडा जवाफ दिने बताए । एक साताअघि उत्तर कोरियाली कूटनीतिज्ञ च्वे सन हीले अमेरिकाले उत्तर कोरियालाई परमाणु शक्ति सम्पन्न राष्ट्र स्वीकार्नुपर्ने बताएकी थिइन् । प्योङयाङको परमाणु कार्यक्रमबारे वार्ता नगर्ने बताएकी थिइन् । गतमहिना उत्तर कोरियाले शक्तिशाली क्षेप्यास्त्र परीक्षण गर्दै अमेरिकाका सबै स्थान आफ्नो क्षेप्यास्त्रको पहुँचमा पुगेको दाबी गरेको थियो । त्यसयता अमेरिकी राष्ट्रपति डोनाल्ड ट्रम्प र उत्तर कोरियाली नेता किम जोङ उनबीच वाकयुद्ध जारी छ । सोलमा कोरियाली अधिकारीसँगको भेटवार्तापछि बोल्दै म्याटिसले परमाणु कार्यक्रमल प्योङयाङको सुरक्षा व्यवस्था बलियो नभई झन् कमजोर हुने दाबी गरे ।"
विरोधबीच मतगणना,नैरोबी (एएफपी) केन्यामा विपक्षीको विरोधबीच शुक्रबार भएको राष्ट्रपतीय निर्वाचनको मतगणना सुरु भएको छ । प्रतिपक्ष दलको विरोधबीच शुक्रबार भएको निर्वाचनका क्रममा ४ जनाको मृत्यु भएको थियो । यसअघि भएको निर्वाचनमा राष्ट्रपति उहुरु केन्याटा विजयी भए पनि सर्वोच्च अदालतले अनियमितता भएको जनाउँदै निर्वाचन रद्द गरेको थियो । विपक्षी नेता राइला ओडिंगाले निर्वाचन आयोगमा पदाधिकारी परिवर्तन नगरी निष्पक्ष निर्वाचनमा नहुने भन्दै बहिस्कार गरेका हुन् । केन्यामा विगत ३ महिनामा दोस्रो पटक राष्ट्रपतीय निर्वाचन भएको हो । एएफपीका अनुसार शुक्रबार अघिल्लो निर्वाचनमा भन्दा कम मतदान भएको थियो । यसअघि निर्वाचन रोक्न माग गर्दै सर्वोच्च अदालतमा दायर रिटको न्यायाधीशको अनुपस्थितिका कारण सुनुवाइ हुन नसकेपछि शुक्रबार चुनाव भएको हो । उपप्रधानन्यायाधीश फिलोमेना मुइलुका आक्रमणको प्रयासपछि उनी अनुपस्थित भएकी थिइन् ।
२१ अर्बले खुम्चियो बजार,"काठमाडौं यो साता सेयर बजार करिब २१ अर्ब रुपैयाँले साँघुरिएको छ । साताका अघिकांश कारोबार दिन समग्र परिसूचक नेप्से ऋणात्मक रहेपछि सेयर बजारको आकार (कुल बजार पुँजीकरण) करिब २१ अर्ब रुपैयाँले घटेको हो । बजार पुँजीकरणमा कमी आएपपछि सेयर बजारको आकार साँघुरिएको हो । सूचीकृत कम्पनीहरूको वर्तमान सेयर मूल्यले सेयर संख्यालाई गुणा गरेर बजार पुँजीकरण गणनाा गरिन्छ । यसकारण सामान्यतया बजार बढदा पुँजीकरण पनि विस्तार हुन्छ र घटदा साँघुरिन्छ । तिहार बिदाअघिका दुई कारोबार दिन नेप्से सुधारको बाटोमा थियो । त्यो क्रम तिहारपछिको पहिलो कारोबार दिनसम्म पनि जारी रह्यो । उक्त दिन नेप्से साढे ३ अंकले बढ्यो । तर, त्यसपछिका सबै कारोबार दिनमा नेप्से घट्यो । नेप्सेसँगै कारोबार रकममा पनि कमी आयो । यसको प्रत्यक्ष असर बजार पुँजीकरणमा देखियो । गत आइतबार १८ खर्ब २४ अर्ब रुपैयाँ रहेको बजार पुँजीकरण बुधबार १८ खर्ब ३ अर्ब रुपैयाँ कायम भएको छ । आइतबारको तुलनामा बुधबारको बजार पुँजीकरण करिब २१ अर्ब रुपैयाँले कम हो । यो साता सेयर लगानीकर्ताका लागि सुखद रहेन । कारोबारमा रहेका बहुसंख्यक कम्पनीहरूको सेयर मूल्य घटे । नेप्से परिसूचक १४६३ अंकले घट्यो । यसकारण साप्ताहिक रूपमा सबै उपसमूहका परिसूचक ऋणात्मक रहे । यसले सेयरधनीको सम्पत्ति पनि घट्यो । तीमध्ये पनि उत्पादन तथा प्रशोधन, बिमा, अन्य र होटल समूहको परिसूचक उच्च अंकले घटे । साप्ताहिक कारोबारमा उत्पादन तथा प्रशोधन समूहको परिसूचकमा करिब ७८ अंकको गिरावट आयो । यसैगरी, बिमा समूहको परिसूचक ७६, अन्य को ४५ र होटल समूहको परिसूचक ४२ अंकले घटे । तुलनात्मक रूपमा कम नोक्सान बेहोर्ने लगानीकर्ताका रूपमा बैंकिङ, विकास बैंक, जलविद्युत्, वित्त कम्पनीलगायत समूहका लगानीकर्ता परे । चार दिनको कारोबारमा बैंकिङ समूहको परिसूचक २०६३, विकास बैंकको ३१८६, जलविद्युत्को ३८३६ र वित्त कम्पनीको ५६ अंकले ऋणात्मक रहे । घटदो बजारमा पनि कुल कारोबारको अधिकांश हिस्सा वाणिज्य बैंक र दोस्रोमा बिमा समूहको छ । नेप्सेमा २८ वटा वाणिज्य बैंकहरू सूचीकृत छन् । तीमध्ये करिब एक दर्जन सेयर बजारमा सक्रिय कम्पनीहरू हुन् । यसकारण पनि प्राय: कुल कारोबारमा वाणिज्य बैंक समूहको हिस्सा धेरै रहँदै आएको छ । यो साताको कुल कारोबारमा वाणिज्य बैंक समूहको हिस्सा ३३८६ प्रतिशत छ । यसैगरी, बिमा कम्पनीको हिस्सा साढे १८ प्रतिशत, अन्य को १२२६, संस्थापक सेयरको साढे ७ र लघुवित्त बैंकहरूको ७ प्रतिशत हिस्सा छ । बाँकी समूहको हिस्सा न्यून छ । साताभर १ अर्ब ७१ करोड रुपैयाँ बराबरको सेयर कारोबार भयो । करिब साढे १५ हजार कारोबारबाट १ सय ७१ कम्पनीका ४६ लाख ४१ हजार कित्ता सेयर खरिदबिक्री भए । कारोबारमा आएकामध्ये ३८ कम्पनीको सेयर मूल्य बढयो र १ सय १६ कम्पनीको घट्यो । बाँकी १७ कम्पनीको सेयर मूल्य स्थिर छ । यो साता नेपाल स्टक एक्सचेन्जको कारोबार कक्ष नियमित कारोबारका लागि चार दिन खुला रह्यो ।"
धान काट्ने मेसिन हस्तान्तरण,"हेटौंडा कृषिलाई यान्त्रिकीकरण गर्ने अभियानअन्तर्गत मकवानपुरको एक गाउँपालिकाले साना किसान कृषि सहकारीलाई धान काट्ने मेसिन उपलब्ध गराएको छ । मनहरी३ स्थित सहकारीलाई उक्त यन्त्र उपलब्ध गराएको हो । जिल्ला समन्वय समितिका प्रमुख रघुनाथ खुलालले उक्त यन्त्रको हस्तान्तरण र शुभारम्भ गरेका थिए । मेसिनले धान काटेको हेर्ने कृषकहरूको भीड थियो । गाउँपालिकाले कृषिलाई यान्त्रिकीकरण गर्ने उद्देश्यले धान काट्ने मेसिन खरिद गरेर कृषि सहकारीलाई हस्तान्तण गरेको गाउँपालिकाका अध्यक्ष एकराज उप्रेतीले बताए । एउटा मेसिनको मूल्य २ लाख २५ हजार पर्छ । एक घण्टामा एउटा मेसिनले ७ कठ्ठा जमिनमा लगाएको धान काट्छ । एक लिटर पेट्रोलले एक घण्टा मेसिन चल्छ ।धान काट्ने मजदुरहरू नपाउने अवस्थामा यस्तो मेसिन गाउँमा आउँदा खुसी लागेको छ, कृषक हरिप्रसाद कालाखेतीले भने, अब धान काट्ने मानिस पाइएन भनेर भौंतारिनु परेन ।"
चरन अभावले भेडापालन संकटमा,"दार्चुला चरन क्षेत्र अभावले यहाँ भेडापालन संकटमा परेको छ । जिल्लाका अपि हिमाल, ब्यास, दुहु र नौगाड गाउँपालिकाका अधिकांश ठाउँका मानिसहरू गर्मी याममा भेडापाल्न उच्च लेकाली भेगतिर जान्छन् । अन्य ठाउँको तुलनामा यो क्षेत्रमा चरन क्षेत्र बढी भएकाले भेडापालन व्यवसाय बढी छ । हाल हिमालमा चिसो सुरु भएकाले जिल्लाको मध्यभेगमा अधिकांश भेडीगोठ बसाइ सरेका छन । यहाँका स्थानीयले पुस्तांैदेखि अँगाल्दै आएको भेडापालन व्यवसाय अन्यजस्तो एकै ठाउँमा राखेर मात्र नहुने भएकाले मौसमअनुसार हिमालदेखि पहाडसम्म डुलाउनुपर्ने व्यवसायी बताउँछन् । जंगल बढी भएको क्षेत्रमा भेडापालन व्यवसाय चलेकै छ । चिसो याममा हिमाल हुँदै पहाडसम्म भेडीगोठ लाने र फेरि गर्मी याम सुरु भएपछि क्रमश: फर्काउनु पर्ने दुहु गाउँपालिका २ हिकिलाका मानसिंह बडालले बताए । भेडालाई धेरै चिसो र धेरै गर्मी हुनु हँुदैन । तापक्रमअनुसार गोठ सार्नुपर्छ उनले भने, भेडापालन व्यवसाय निकै कठिन छ । कहिले हिमाल त, कहिले पहाड पुग्नुपर्ने हुन्छ । भेडापालन गर्न परिवार, चाडपर्व केही भन्न नपाइने उनको भनाइ छ । भेडापालनबाट राम्रै आम्दानी गर्न सकिने भए पनि निकै कठिन भएकाले पछिल्लो पुस्ताले त्यसतर्फ मन नलगाएको र पेसा नै संकटमा पर्दै गएको बडाल बताउँछन् । चरनका लागि माथिल्लो क्षेत्र खुला हुने भए पनि तल्लो क्षेत्रका सामुदायिक वन उपभोक्ता समूहले चरन सुविधा उपलब्ध नगराउँदा हिउँदमा समस्या भोग्नुपरेको भेडापालकहरूको गुनासो छ । योसँगै जिल्लाको भेडापालन बढी हुने अपि नाम्पा संरक्षण क्षेत्रमा गाभिएपछि चरन क्षेत्रको अभाव झनै बढेको अपि हिमाल गाउँपालिका ३ का भेडापालक रामसिंह बोहराले बताए । यहाँका हिमाली क्षेत्रमा बसोबास गर्ने सबै समुदायको पुख्र्यौली पेसा मानिएको भेडापालन व्यवसाय हालैका वर्षहरूमा घट्दै गएको छ । सामुदायिक वनको आफ्नै किसिमका नीति नियमका कारण पनि व्यवसायमा असर पर्न थालेको बोहराले बताए । ५७ वर्षअघिसम्म यहाँका धेरै मानिसको पेसा नै भेडापालन थियो । अहिले क्रमिक रूपमा घट्दै गएको छ, उनले भने, सामान ढुवानी र मासुका लागी भेडापालन गरिन्छ । सबैभन्दा बढी भेडाको ऊन यस क्षेत्रमा प्रयोग हुने गरेको छ । ऊनको प्रयोग पनि घट्दै गएको व्यवसायीहरू बताउँछन् । भेडाको ऊनबाट राडी तथा जाडो याममा चिसोबाट बच्न सिरकका रूपमा प्रयोग गरिने पाखी तयार गरिन्छ ।"
वार्षिक ६० लाखको कारोबार,"हेटौंडा डेढ करोड लगानीमा स्थापना गरेको उन्नत जातको बाख्रा फार्म अहिले पूर्ण रूपमा बीउ उत्पादन फार्मको रूपमा परिणत भएको छ । फार्ममा १२१ वटा बोयर जातका बोका, माउ बाख्रा र पाठापाठी रहेका छन । पाठापाठीबीउको निम्ति बिक्री गरिन्छ । स्थानीय जातका माउ बाख्रा र भारतबाट बोयर जातको एउटा बोका ल्याएर तीन वर्षदेखि हेटौंडा उपमहानगरपालिका ३ सिमन्थलीमा फार्म स्थापना गरिएको थियो । फार्ममा हाल दक्षिण अफ्रिकाबाट ल्याएको बोयर जातको २ , भारतबाट ल्याएको एउटासहित १० वटा बोयर जातका बोका छन् । दक्षिण अफ्रिकाबाट प्रतिबोका ३ लाख ८० हजार रुपैयाँमा खरिद गरी ल्याएको छ । चारवटा बोका फार्ममै नियमित रूपमा राख्ने गरिएको छ । अन्य ६ बोका जिल्लाको विभिन्न बाख्रा फार्ममा पठाउने गरिएको छ । उक्त बोका लगाएर जन्मेको पाठापाठी उचित मूल्यमा खरिद गर्ने गरेका छौं, फार्मका सञ्चालक गोविन्द सुवेदीले भने, तीन महिनाका पाठापाठी २ हजारदेखि ३ हजार रुपैयाँसम्ममा खरिद गर्ने गरेका छौ । गत आवमा मात्र उक्त फार्मले बोयर जातका ५ सयभन्दा बढी पाठापाठी बिक्री गरेको थियो । आव ०७३७४ मा फार्मले करिब ६० लाख रुपैयाँभन्दा बढीको कारोबार भएको फार्म सञ्चालकले बताएका छन् । हाल फार्ममा स्थानीय जातका एउटा पनि बाख्रा छैनन । नश्ल सुधार गरी जन्मेका पाठापाठी २० वटा छन् । अरू सबै शुद्ध बोयर जातका छन् । निर्वाहमुखी बाख्रापालनबाट कृषकहरूलाई जीवन धान्न धौधौ परेकाले विदेशबाट उन्नत जातका बाख्रा र बोका ल्याएर नश्ल सुधार गरी बीउ उत्पादन गर्दै बिक्रीवितरणको उद्देश्यले फार्म स्थापना गरेका थियौं, सञ्चालक सुवेदीले भने, फार्म अहिले क्रमश: बीउ केन्द्रको रूपमा स्थापित हुँदै गएको छ । यो फार्ममा उत्पादित पाठापाठीहरू गत वर्ष ३९ जिल्लाका कृषकले खरिद गरेर लगेका थिए । सिमन्थली बाख्रा फार्म वोयर जातको बाख्राको बीउ केन्द्रको रुपमा परिणत भइसकेको छ पशुसेवा कार्यालय हेटौडाका प्रमुख रामप्रकाश प्रधानले भने । स्थानीय जातका बाख्रापालन गरेर कृषकहरूको आर्थिक अवस्थामा सुधार नआएकाले उनीहरूको अवस्थामा सुधार ल्याउन उद्देश्यले उन्नत जातका बाख्राका बीउ उत्पादन केन्द्र स्थापना गरेको फार्मका सञ्चालक सुवेदीले वताए । चार महिना पुगेपछि मात्र उनीहरूले पाठापाठी बिक्री गर्ने गरेका छन् । बोयर जातका पाठापाठी प्रतिकेजी चार हजार रुपैयाँमा र क्रस गरेर उत्पादन गरेको पाठापाठी एक हजार ८ सय रुपैयाँमा बिक्री गर्ने गरिएको छ । बोयर बोका लगाएबापत प्रतिबाख्रा ५ सयदेखि २ हजार रुपैयाँसम्म लिने गरिएको छ । उक्त बाख्राबाट उत्पादन भएको पाठापाठी फार्मलाई बिक्री गर्ने भए ५ सय रुपैयाँ, आफंैले पाल्ने भए एक हजार रुपैयाँ र उत्पादित पाठापाठी चार महिनापछि अरूलाई बिक्री गर्नेसँग २ हजार रुपैयाँ लिने गरिएको छ । उन्नत जातको बाख्राको यो बीउ केन्द्रले बाख्रापालकहरूको जीवनस्तरमा परिवर्तन ल्याउन सहयोग पुर्याउँदै आएको छ, प्रधानले भने, बोयर जातका बाख्रा र बोका बाहिरबाट ल्याउन समस्या छ । करिब चार बिघा जमिनमा आधुनिक खोरसहित बनाएर डाले र भुइँघाँसको पनि राम्रो व्यवस्था गरेर खोलिएको उक्त बाख्रा फार्ममा चार जनाले रोजगारी पाएका छन् । उक्त बाख्रा फार्म अवलोकन गर्ने प्रतिव्यक्ति ५० रुपैयाँ प्रवेश शुल्क लिने गरिएको छ । समूहलाई ५ सय रुपैयाँ प्रवेश शुल्क लिने गरिन्छ । गत आवमा प्रवेश शुल्कबाट मात्र १८ हजार रुपैयाँ आम्दानी भएको सुवेदीले बताए ।"
अन्तर्राष्ट्रिय प्याराग्लाइडिङको तयारी अन्तिम चरणमा,"पोखरा खुला अन्तर्राष्ट्रिय प्याराग्लाइडिङतथा राष्ट्रिय खेलाडी छनोट प्रतियोगिताको तयारी अन्तिम चरणमा पुगेको छ । आयोजक नेपाल प्याराग्लाइडिङ तथा ह्यान्डग्लाइडिङ संघ, नेपाल हवाई खेलकुद संस्था र बाबु एड्भेन्चर्स क्लबले शनिबार पोखरामा पत्रकार सम्मेलन गरी स्याङ्जाको स्वरेकमा हुने प्रतियोगिताबारे जानकारी गराएका छन् । कात्तिक १५ देखि २० सम्म चल्ने प्रतियोगितामा सन् २०१८ मा इन्डोनेसियामा हुने एसियाली खेलकुदमा नेपालबाट सहभागी जनाउने प्याराग्लाइडिङ खेलाडीको समेत छनोट हुनेछ । प्रतियोगितामा एक्कुरेसी, क्रस कन्ट्री र टेन्डम विधामा प्रतिस्पर्धा हुनेछ । महिला, पुरुष तथा टिम क्याटगोरीमा राष्ट्रिय र अन्तर्राष्ट्रिय छुट्टाछुट्टै प्रतिस्पर्धा गराइने छ । १२ स्वर्णका लागि प्रतिस्पर्धा हुनेछ । प्रतियोगितामा २० देशका करिब २ सय बढी प्याराग्लाइडरको सहभागिता हुनेछन् । प्रतियोगितालाई राष्ट्रिय खेलकुद परिषद्, विश्व पाराग्लाइडिङ एसोसिएसन, नेपाल पर्यटन बोर्ड तथा स्याङ्जा जिल्लाका सबै स्थानीय तहले सहयोग गरेका छन् । स्पर्धामा ९१ लाख रुपैयाँ खर्च हुने अनुमान आयोजकको छ । कार्यक्रम संयोजक कृष्णजंग केसीले प्रतियोगिताको तयारी अन्तिम चरणमा पुगेको बताए । आगन्तुकलाई खानेबस्ने, सुरक्षालगायत अन्य सेवा सुविधाका लागि आवश्यक प्रबन्ध मिलाइएको छ, उनले भने, स्थानीयस्तरबाट आवश्यक सहयोग मिलेकाले प्रतियोगिता सहजै सम्पन्न हुनेछ । निर्णायकहरू इन्डोनेसिया लगायतका देशबाट आइसकेको आयोजकले जनायो । प्रमुख प्रशिक्षक सानोबाबु सुनुवारले प्रतियोगिताले स्याङ्जालाई पर्यटकीय क्षेत्रका रूपमा परिचित गराउन सहयोग पुग्ने बताए । प्रतियोगितामा करिब १ लाख आन्तरिक र बाह्य पर्यटकले अवलोकन गर्ने आयोजकको दाबी छ । प्याराग्लाइडिङ उड्ने, ल्यान्ड गर्ने स्थानमा सुरक्षा, औषधोपचारको व्यवस्था मिलाइएको छ । दुइटा हेलिकोप्टर तयारी अवस्थामा रहने छन् । प्रतियोगितामा सहभागीको बिमाको व्यवस्थासमेत मिलाइएको छ । प्रतियोगितामा स्थानीय मौलिक पहिचान झल्कने सांस्कृतिक कार्यक्रमसमेत हुने संयोजक तुलसी प्रवासले बताए ।"
दुई म्यानचेस्टरको प्रभाव,"लण्डन (एपी) एन्थोनी मार्सियलले अन्तिमतिर गरेको गोलमा म्यानचेस्टर युनाइटेडले शनिबार टोटेनहमलाई १० ले पराजित गरेको छ । तर म्यानचेस्टर सिटीले इङलिस प्रिमियर लिगमा ५ अंकको अग्रता कायम राखेको छ । लेरोय साने, फर्नाडिन्हो र रहिम स्टर्लिङको गोलमा सिटीले शनिबार वेस्ट ब्रोमलाई ३२ ले हरायो । उता ओल्ड ट्राफोर्डमा बैकल्पिक खेलाडीका रूपमा मैदानमा छिरेका मार्सियलले आफ्ना प्रमुख स्ट्राइकर ह्यारी केनबिना मैदान उत्रेको टोटेनहमविरूद्ध ८१ औं मिनेटमा गोल गरेका थिए । १० खेलमा २८ अंक जोड्दै सिटीले अहिलेसम्मकै उत्कृष्ट प्रदर्शन गरेको हो । युनाइटेडसँग २३ अंक छ । एक गोलले पछाडि परेको आर्सनल भने स्वान्सीलाई २१ ले पराजित गरी चौथो स्थानमा उक्लेको छ । टामी अब्राहमको गोलमा स्वान्सीले पहिलो हाफमा अग्रता लिएको थियो । सिएड कोलासिनाक र आरोन राम्सेको गोलमा आर्सनलले दोस्रो हाफमा खेल उल्टाएको हो । आर्सनल व्यवस्थापकका रूपमा आर्सेन वेंगरको प्रिमियर लिगमा यो ८ सय खेल थियो । दोस्रो हाफमा जागेको लिभरपुलले हडर्सफिल्डलाई ३० ले पराजित गरी छैटौं स्थानमा पुगेको छ । दोसो हाफमा डानियल स्टुरिज, रोबर्टो फिर्मिन्हो र जर्जिनिओ विज्नाल्डमले लिभरपुलबाट गोल गरे । इन्जुरी टाइमको छैटौं मिनेटमा विल्फ्रिड साहको गोलमा क्रिस्टल प्यालेसले वेस्ट ह्यामलाई २२ को बराबरीमा रोक्यो । अर्को खेलमा स्टोकले वाटफोर्डमाथि १० को विजय पायो ।"
पाल्पामा फेरि श्रेष्ठ,"पाल्पा (कास) जिल्ला क्रिकेट संघ पाल्पाको तेस्रो अधिवेशनले अध्यक्षमा राजेश श्रेष्ठलाई नै निरन्तरता दिएको छ । १५ सदस्सीय संघको उपाध्यक्ष शैलेन्द्र भट्टराई, सचिव विनोद नेपाल र कोषाध्यक्ष सचिन राना चुनिए । सदस्यमा राजेन्द्रमान शाक्य, सुरेश गोदार, मेलिना थापा, मोना थापा, महिमा राणा, शोभा खड्का, सुमन भुसाल, श्रीधर भट्टराई, राजीव श्रेष्ठ, पूर्णराज शाक्य र विमल लामछिाने छन् । चारवर्षे कार्यकालको प्रतिवेदन प्रस्तुत गर्दै अध्यक्ष श्रेष्ठले जिल्लामा प्रत्येक वर्ष महिलापुरुष लिग क्रिकेट गर्ने बताए ।"
सुर्खेत र एन्जल्स हर्ट भिड्ने,काठमाडौं (कास) सुर्खेत र एन्जल्स हर्टको खेलसँगै प्रथम प्याब्सन यू१८ राष्ट्रिय महिला तथा पुरुष भलिबल आइतबार सुरु हुँदै छ । कात्तिक १९ सम्म चल्ने प्रतियोगितामा महिलातर्फ १६ र पुरुषतर्फ २३ विद्यालयले भाग लिएका छन् । आइतबार उद्घाटन खेलमा सुर्खेत भलिबल संघले एन्जल्स हर्ट स्कुलविरुद्ध नयाँ बसपार्कस्थित ढोरपाटन भलिबल प्रशिक्षण केन्द्रको कोर्टमा प्रतिस्पर्धा गर्नेछ ।
कर्पोरेट सुपर सिक्स हुने,काँकडभिट्टा (कास) पूर्व राष्ट्रिय क्रिकेटर मनोज कटुवालको निजी क्रिकेट एकेडेमी लर्डबुद्धले कात्तिक १८ देखि कर्पोरेट सुपर सिक्स क्रिकेट प्रतियोगिता गर्ने भएको छ । स्थानीय काँकडभिट्टा माविको मैदान हुने प्रतियोगिता विजेताले २५ र उपविजेताले १५ हजार रुपैयाँ पुरस्कार पाउने छन् । जिल्लाका १० कर्पोरेट टोली सहभागी हुने आयोजकका हिमाल बिकले जनाए । स्पर्धालाई मुख्य प्रायोजन मेची नेत्रालयले गरेको छ ।
आमडाँडालाई उपाधि,पाल्पा (कास) नवलपरासीको आमडाँडाले निस्दी गाउँपालिका ५ गल्धामा भएको खुला पुरुष भलिबलको उपाधि जितेको छ । जुनतारा समाजले वार्षिकोत्सवमा गरेको प्रतियोगितामा आमडाँडाले रम्भा२ फोक्सिङकोटको बोरोङसे टिमलाई फाइनलमा ३१ सेट ले हराएको थियो । विजेताले ५० हजार र उपविजेताले २५ हजार पुरस्कार पाए । आयोजकलाई हराउँदै ब्रेभ गोरखा युथ क्लब रूपन्देही तेस्रो भयो । उसले १० हजार पायो ।
डर लाग्छ कि ?,"विद्यालयको डर : तिमीहरूमध्ये कतिलाई विभिन्न कारणले स्कुलफोबिया हुन सक्छ । स्कुलफोबिया भनेको विद्यालय जान मन नलाग्ने वा डराउने समस्या हो । यस्तो डरका वास्तविक र काल्पनिक दुवै कारण हुन सक्छन् । कारण जे भए पनि समस्याको समाधान गर्नतिर तिमी आफैं अग्रसर हुन सक्नुपर्छ । तिमीमा स्कुल जान मन नलाग्नुको कारण घर छाड्न मन नलाग्नु पनि हुन सक्छ । स्कुलकै डर हो भने त्यसका पनि विभिन्न कारण हुन सक्छन् । पढाइमा कमजोर हुने डर, साथीले गिज्याउने डर वा गृहकार्य नसकिएकाले शिक्षकबाट पिटिने डर ? यी सबै तिम्रा डर अभिभावक र शिक्षकको सहयोगमा सजिलै समाधान गर्न सकिन्छ । यस्ता डर हटाउन असल साथी बनाऊ जोसित सँगै हिँड्न, बोल्न र आफ्ना मनका सबै कुरा भन्न सकियोस् । त्यस्तो साथीले तिमीलाई होमवर्क सघाउन सक्छ । कुनै समस्या परे समाधानको उपाय सुझाउन सक्छ । तिमीले भन्न नसकेका कुरा शिक्षक वा अभिभावकलाई अनुरोध गरिदिन पनि सक्छ । स्कुलको डर हटाउन आफ्ना अभिभावकहरूका स्कुलेजीवनका प्रेरक र सुखद अनुभवहरू सोध्ने र सुन्ने गर । यसबाट तिमीलाई भयरहित वातावरणमा विद्यालय जान प्रेरणा मिल्न सक्छ । निडर र पढाइमा पोख्त साथीका अनुभव पनि सुन्ने गर । यसले तिम्रो पढाइप्रतिको चाख बढ्नेछ । साथै, आत्मविश्वास पनि बढ्नेछ । डाक्टरको डर : तिमीहरू बेलाबखत बिरामी परिरहन्छौं । डाक्टरकहाँ जाँदा इन्जेक्सन लगाइदिने वा चिरफार गरिदिने डर हुन्छ । दाँत हल्लिएको छ भने फुकाल्दा दुख्ने डर पनि उत्तिकै हुन्छ । तर अस्पताल र चिकित्सक तिमीलाई दुखाउनका लागि होइनन् । उनीहरू त तिम्रो दुखाइ निको गर्नका लागि हुन् । यो कुरा बुझ्न सक्यौ भने कहिल्यै यस्तो डर लाग्ने छैन । अर्को कुरा, डाक्टरसँग डराउनुभन्दा पनि रोगसँग डराउनुपर्छ । रोगसँग डराउने भनेको स्वस्थ र सफा रहने आनीबानी बसाल्ने हो । सानैदेखि तिमी आफूलाई दन्तचिकित्सकसँग परीक्षण गराउन आफ्ना अभिभावकलाई आग्रह गर । दाँतलाई सुरक्षित कसरी बनाउन सकिन्छ भन्नेबारे बुझिराख । चकलेट धेरै खाए दाँत बिग्रिन्छ । धेरै गुलियो र जंक फुडहरूमा प्रयोग गरिएका सामग्रीले शरीरमा भएको क्याल्सियमको बढी उपयोग गरेर दाँत कमजोर बनाउन सक्छ । यो अवस्था आउनै नदिनका लागि सावधानी अपनाउनुपर्छ ।०००बाल्यकालमा कोही सामान्य रूपमा डराउने गर्छन् भने कोही फिटिक्कै डराउँदैनन् । हामीलाई नसुनेको नदेखेको भन्दा सुनेको र देखेकै घटनामा ज्यादा डर लाग्छ । त्यसैले हाम्रो मनोविज्ञानमै दीर्घकालीन असर पार्ने खालका डर वा भयका कुरा सुन्नबाट टाढै रहनु राम्रो हुन्छ । विभिन्न कारण वा घटनाबाट मनभित्र कुनै डर त्रास पसेको छ भने त्यसलाई तत्कालै हटाउनुपर्छ । भनिन्छ, वनको बाघले भन्दा मनको बाघले बढी खान्छ । यसको आशय के भने, डर भनेकै मानसिक समस्या हो । यसबाट जोगिन हामीले आफू डराउनुको खास कारण खोतल्नुपर्छ । तिमी निडर भयौ भने मात्र भावनात्मक रूपमा सुरक्षित महसुस गर्दै आफूलाई अघि बढाउन सक्छौ । उसो त डरले कतिपय अवस्थामा हामीमा सकारात्मक प्रभाव पनि छोडेको हुन्छ । यसले हामीलाई गलत र आफंैलाई नोक्सानी हुने मार्गमा जानबाट जोगाउँछ । व्यस्त सडकमा हिँड्दा गाडीले किच्न सक्ने डरले हामीलाई ट्राफिक नियमको पालना गर्न प्रेरित गर्छ । अपरिचितले दिएको खाद्यवस्तुले हानि गर्न सक्ने डरले ठूलो समस्यामा पर्नबाट जोगिन सकिन्छ । कुनै पनि अप्रिय घटना हुनबाट जोगाउनका लागि घरमा तिम्रा अभिभावक र विद्यालयमा शिक्षकले तिमीलाई डर देखाउने गरेका हुन्छन् । यो तिमीहरूलाई सावधानी अपनाउनका लागि गरिने उपाय मात्र हुन् । फेरि यो काल्पनिक हो भनेर बुझ्न सक्नुपर्छ । डरको पनि सीमा हुन्छ । अनावश्यक डर, त्रास र भय मनमा पालेर बस्दा दैनिक गतिविधिहरू नै अनियमित बन्न सक्छन् । यसप्रति पनि तिमीहरूले ध्यान दिनैपर्छ । टाइगर क्याननट स्लिप जस्ता पुस्तक तिमीहरूकै लागि लेखिएका हुन् । यस्ता पुस्तकले पनि तिमीलाई निडर बनाउन मद्दत गर्न सक्छन् । (अमेरिकी संस्था चाइल्ड डेभलपमेन्ट इस्न्टिच्युटको अनलाइन सामग्रीमा आधारित)"
हिउँ चितुवा च्यालेन्ज,"प्रतिस्पर्धामा समूहमा राम्रो काम गर्ने, राम्रो कथा लेख्ने, राम्रो डिजाइन बनाउने र अरूभन्दा फरक खालको आइडिया निकाल्ने एकएक समूहलाई विजेता बनाइएको थियो । उक्त प्रतिस्पर्धामा सहभागी भएका विद्यार्थीहरूले आफूले जानेको कुराको आधारमा बनाएको डिजाइन र कथाले आफूले हिउँ चितुवाको बारे धेरै जानकारी पाएको बताए ।"
अनौठो जीव,तस्बिर : तुलसीलक्ष्मी सुवाल
कर्मयोगी बनौ,"बाहु छ कर्म गरहात फैलाएर माग्ने नगर ।पाउ छ जमिन रोज,शरणार्थीको आश्रयस्थल नखोज ।थोपा थोपा रगत केका निम्ति ठान्छौ ?श्रम गरे स्वर्गचाहिँ पाउँछौ ।भुल्दैनँ वीरले बाटो निष्पट्ट अँध्यारो भए पनि,काँडै बिँझे पनि चम्क इमानी र असल योद्धा बनी ।खोज्छौ जमिन खोज सुनका लहलह बाला लहराउन, माग्छौ त आकाश माग शीतलतामा रम्न ।तिमीले टेकेको जमिन तिम्रै हुन्छ तब, स्वावलम्बी भई गर्छौ नवीन चिन्तनले देशको सेवा । कण्ठभरिको प्यास मेट्न यहाँ पाइन्छ, दुई पाइलामा सागर जुर्मुराउँछ । गरे पक्कै सकिन्छ तारा बन्नआज ज्ञान लेऊ शिक्षा विद्यालयबाट,चलाऊ हात पाउ, पौरखी बन, ब्रह्माण्ड तिम्रै सारा ।वर्षा महर्जन, कक्षा ९ ब्रिटिस गोर्खा एकेडेमी, काठमाडौं"
सुखी जीवन,"जीवन कसरी सुखी हुन्छ होला ?समाई धन वा तरी सपनाको खोला ??धनले कहिल्यै ल्याउँदैन जीवनरूपी सुख,बरू ल्याउँछ मोह, ईष्र्या र आध्यात्मिक दु:ख ।सुख मिल्छ गरे सपना पूर्ण,बनाउँछ जीवन सुखी र अध्यात्मलाई स्वर्ण ।उत्तर त प्रस्ट भयो नै अब,सपना पूर्ण गरी मिल्छ सुख सब ।कसैको बलपेल चाँहिँदैन पूर्ण गर्न सपना,सफलतामा केन्द्रित भई पछ्याउनुपर्छ चाहना ।सपनाको मार्ग समाती बनाऔं सुखी जीवन,भौतिक खुसीको साथै हर्षित हुन्छ अलकातुल्य मन ।अदिश कार्की, कक्षा: १०सत्यसाई शिक्षा सदन, काठमाडौं"
प्रकृति,"प्रकृतिका हावापानी,तराईपहाडहिमाल ।हरियाली दृश्यभूमि,हाम्रै देश नेपाल ।हवन ढकाल, कक्षा १२बालकुमारी मध्यमिक विद्यालय, चितवन"

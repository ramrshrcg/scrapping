शीर्षक,विवरण
"काम गर्दै, सित्तैमा सीएम पढ्दै","काठमाडौं गुल्मीका नवराज भण्डारी त्रिवि इन्जिनियरिङ अध्ययन संस्थानअन्तर्गतको पुल्चोक क्याम्पसमा निर्माण व्यवस्थापन (कन्स्ट्रक्सन म्यानेजमेन्ट सीएम) मा स्नातकोत्तर गर्दैछन् । दुई वर्षको पढाइमा लाग्ने करिब साढे ५ लाख रुपैयाँ तिर्न उनलाई कुनै सकस छैन । किनकि, उनको पढाइ शुल्क उनी कार्यरत एक निजी निर्माण कम्पनीले नै बेहोरिदिन्छ । कुनै नाता सम्बन्ध र भनसुनका आधारमा भने होइन । पछिल्ला वर्षमा सडक, पुल, भवन, जलविद्युत् आयोजनालगायत पूर्वाधार क्षेत्रमा ठेक्का प्रक्रियाका टेन्डर, भेरिएसन, आर्बिटेसनजस्ता जटिल चरण व्यवस्थापन गर्ने जनशक्तिको चर्को अभाव छ । दक्ष जनशक्ति नहुँदा परियोजना समयमा सम्पन्न नहुने र भुक्तानी विवादजस्ता जटिलता सतहमा आउने गरेका छन् । निर्माण कम्पनीहरूले यस्ता जटिलता हल गर्न दक्ष जनशक्ति उत्पादनमा लगानी गर्न थालेका हुन् । त्यसका लागि उनीहरूले शैक्षिक संस्थाहरूसँगको सहकार्य अघि बढाएका छन् । भण्डारी त्यस्तै प्रायोजन पाउनेमध्येका एक हुन् । कलेजलाई तिर्नुपर्ने करिब साढे ५ लाख रुपैयाँ उनले काम गर्दै आएको बिल्डिङ डिजाइन अथोरिटीले बेहोरिदिन्छ । निजी कलेजमा पढदा पनि कम्तीमा ५ लाख शुल्क तिर्नुपथ्र्यो । एक त पुल्चोकमा पढ्न पाउनु, त्यसमा पनि सित्तैमा, यो त ठूलो अवसर हो मेरा लागि, भण्डारी दंग छन् ।आफ्नै खर्चमा इन्जिनियरङ विषयमा स्नातकोत्तर गर्नु सामान्य नेपालीको पहुँचभन्दा बाहिरको कुरा हो । निजी कम्पनीले स्वदेशमै दक्ष जनशक्ति उत्पादन निम्ति खेलेको यो भूमिकाले अध्ययन र काम दुवैलाई निरन्तरता दिन चाहने विद्यार्थीलाई ठूलो राहत मिलेको छ ।सीएमलाई इन्जिनियरिङ क्षेत्रमा एमबीएको समानान्तर डिग्री मानिन्छ । सीएम डिग्री हासिल गरेका व्यक्तिलाई नै परियोजनाको प्रमुख बनाउने विश्वव्यापी प्रचलन छ । कोर्स अवधिभर विद्यार्थीहरूले ठेक्का डकुमेन्ट, परियोजनामा हुने समय र लागतको भेरिएसन, आइपर्ने विवाद व्यवस्थापनलगायत विषयमा अध्ययन गर्छन् । विद्यार्थीले लागत र समय भेरिएसनजस्ता कुनै एउटा विषयमा केन्द्रित भएर १६ क्रेडिट बराबरको थेसिस लेख्नुपर्छ । पुल्चोक क्याम्पसले निर्माण व्यवस्थापन सीएमको स्नातकोत्तर तहमा प्रायोजन गर्न चाहनेका लागि निश्चित सिट नै छुट्टयाइदिएको छ । जम्मा २० सिटमध्ये छात्रवृत्ति ५, आरक्षण १, पूरै शुल्क ६ र प्रायोजनमा ८ सिट छुट्टयाइएको छ । चालु सत्रमा ६ जना विद्यार्थीलाई निजी क्षेत्रका विभिन्न कम्पनीले प्रायोजन गरेका छन् । दुईवर्षे कोर्सका लागि छात्रवृत्तिमा ५९ हजार ५ सय ५५, पूर्ण शुल्कमा १ लाख ६१ हजार ५ सय ९५ र प्रायोजनमा ५ लाख ५० हजार रुपैयाँ शुल्क लाग्छ ।प्रायोजन सिट कामसँगै उच्च अध्ययनलाई निरन्तरता दिन कठिनाइ बेहोरिरहेकाहरूका लागि समेत सुनौलो अवसर बनेको छ । त्यस्तै अवसर पाउनमध्ये हुन् उमेश भण्डारी । नवराजकै सहपाठी उमेशको प्रायोजन उनी विगत चार वर्षदेखि कार्यरत चन्द्रा एन्ड वसन्त प्रालिले गरेको हो । प्रायोजनका लागि मैले कम्पनीलाई अनुरोध गरेँ, अहिले कामसँगै अध्ययनलाई पनि अगाडि बढाउन पाएको छु, उमेशले सुनाए ।सीएमको प्रवेश परीक्षा दिन सिभिल वा आर्किटेक्चर इन्जिनियरिङमा स्नातक उत्तीर्ण हुनुपर्छ । पुल्चोकमा मात्र होइन निजी क्षेत्रका करिब आधा दर्जन इन्जिनियरिङ कलेजले सीएमको स्नातकोत्तर कोर्स सञ्चालनमा ल्याएका छन् । पुल्चोक क्याम्पसका सीएम संकायका संयोजक रवीन्द्र श्रेष्ठ यसले पूर्वाधार विकास क्षेत्रले भोगिरहेको दक्ष जनशक्ति अभाव केही हदसम्म सम्बोधन गर्ने विश्वास व्यक्त गर्छन् । उमेशको प्रायोजक कम्पनी चन्द्रा एन्ड वसन्त प्रालिका संयोजक करन चन्द यसबाट आर्थिक कठिनाइ बेहोरिरहेकाहरूले पनि स्वदेशमै उच्च शिक्षाको अवसर पाउन सक्ने बताउँछन् । निजी क्षेत्रले भोगिरहेको जनशक्ति अभाव समसया पनि केही हदसम्म सम्बोधन हुने उनको विश्वास छ । नयाँ जनशक्ति श्रमबजारमा आउने तर खपत नहुने परिस्थितिको अन्त्य गर्न पनि यसले सघाउनेछ, चन्दले भने, शैक्षिक संस्था र निजी क्षेत्रबीच पुलको काम गर्नेछ ।"
५ वर्षमा पनि क्षतिपूर्ति पाएनन्,"रियादस्थित नेपाली दूतावासमा बुझदा क्षतिपूर्तिका लागि मुद्दा हालिएको भनेर जवाफ आएको उनले बताए । तर मुद्दा हालेको रिपोर्ट भने हामीलाई दिइएको छैन । मुद्दा हालेको होहोइन हामी अनविज्ञ छौं, नेगीले भने, अहिले परराष्ट्रमन्त्रीसमक्ष गुनासो राखेका छौं । पुरानो कागजात ल्याउनुस् भनेर भन्नुभएको छ । वैदेशिक रोजगारीका लागि साउदी गएका कालेश्वरका कृष्णबहादुर स्याङ्तानको डेढ महिनाअघि मात्रै मृत्यु भयो । महांकाल गाउँपालिका ४ का स्याङ्तान ७ वर्षअघि बिदेसिएका थिए । अरूले बिदेसिएर घरजग्गा जोडेको र सन्तानको शिक्षादीक्षामा खर्च गरेको देखेर दाजु पनि विदेश गए, भाइ टंकबहादुरले भने, सबै सपना चकनाचुर भयो । उनका अनुसार पहिला साउदीबाट दाइ बिरामी हुनुहुन्छ भनेर खबर आएको थियो । पछि एक्कासि मृत्युको खबर आयो, उनले सुनाए, महांकालमा वैदेशिक रोजगारीका सिलसिलामा दुईजनाको मृत्यु भएको छ तर कसैले क्षतिपूर्ति पाएका छैनन् । उनीहरूले साउदी कम्पनी तथा वैदेशिक रोजगार प्रवद्र्धन बोर्डबाट क्षतिपूर्ति तथा आर्थिक सहायता नपाएका हुन् ।सरकारले वैदेशिक रोजगारीमा मृत्यु भएका आफन्तजनलाई क्षतिपूर्ति दिन वैदेशिक रोजगार प्रवद्र्धन बोर्डलाई जिम्मा दिएको छ । बोर्डले भने श्रम स्वीकृतिको म्यादभित्र मृत्यु हुने कामदारलाई मात्रै क्षतिपूर्ति दिने गरेको छ । श्रम स्वीकृतिको म्याद सकिए पनि बस्ने र एउटा कम्पनी छाडेर अन्यत्र काम गर्नेलाई भवितव्य घटनाबाट पाउने जीवन बिमाको रकमका साथै वैदेशिक रोजगार प्रवद्र्धन बोर्डबाट पाइने आर्थिक सहायता नपाइने बोर्डले जनाएको छ । मृतक स्याङ्तान साउदीस्थित अब्दुलाजित अल्माना ट्रान्सपोर्टेसन कम्पनीमा ज्यालादारी मजदुरका रूपमा कार्यरत थिए । वल्र्ड वाइड म्यानपावर कम्पनीबाट विदेश गएका उनका दुई छोरा छन् ।बिचौलियाले समस्याविदेशबाट फर्केकाहरूले अहिले विभिन्न क्षेत्रमा लगानी गरेका छन् । उनीहरूले कृषि, व्यापार, पर्यटन र सीपमूलक कार्यमा लगानी गरिरहेको देखेर आफू पनि उस्तै लगानी गर्न पैसा कमाउन विदेशिएका धेरै नेपाली छन् । यिनैमध्येका हुन् गोदावरी नगरपालिकाका १२ का सुरेश महर्जन । मासिक डेढ लाख रुपैयाँ पाउने आसमा महर्जन सेक्युरिटी गार्डमा मलेसिया गए । ३ लाख रुपैयाँ खर्चेर पुगेका उनले आश्वासनअनुसार केही पाएनन् । काठमाडौंको म्यानपावरमार्फत ३ वर्षका लागि गएका उनी सडक खन्ने काममा परे । गोदावरी नगरपालिका १२ कै कान्छा महर्जनको समस्या पनि उस्तै छ । उनी पनि बिचौलियाको सूचनाकै भर परि कतार जाँदा दु:ख पाएर फर्किएका छन् । यहाँबाट भनेको कम्पनीमा परेन, उनले भने ।"
क्षतिग्रस्त स्कुल पुनर्निर्माण सुस्त,"भक्तपुर भूकम्प गएको ३० महिना बितेको छ । भूकम्पबाटै क्षतिग्रस्त विद्यालय पुनर्निर्माणको पर्खाइमा थप जीर्ण बन्दै गएका छन् । क्षतिग्रस्त विद्यालय पुनर्निर्माणका लागि जिल्ला शिक्षा कार्यालयले बल्ल छनोट प्रक्रिया पूरा गरेको छ । चालु आवभित्र पुनर्निर्माण सक्ने लक्ष्यसहित कार्यालयले शिक्षा मन्त्रालयअन्तर्गतको जिल्ला आयोजना कार्यान्वय एकाई (डीएलपीआईयू) भक्तपुर तर्फबाट पुनर्निर्माण थाल्ने गरी १० विद्यालय छनोट गरेको जनाएको छ ।चालु आवभित्र ८८ वटा कक्षाकोठा निर्माण गर्ने लक्ष्यसहित मेधा मावि तेखापुखु, सरस्वती मावि काँक्राबारी, शान्ति निकेतन मावि सिपाडोल छनोट गरेको छ । ६६ वटा कक्षाकोठा निर्माण गर्ने गरी सुशीला भैरव आधारभूत विद्यालय कटुञ्जे, बालमिकेश्वर आधारभूत विद्यालय चरेली छनोट भएका छन् । ४४ वटा कक्षाकोठा निर्माणका लागि राधाकृष्ण आधारभूत विद्यालय छालिङ, महेन्द्र शान्ति मावि बालकोट, गणेश मावि छालिङ, सरस्वती मावि थाकलमाथ, सिरुटार मावि सिरुटार छनोटमा परेको जिल्ला शिक्षा अधिकारी अर्जुनबहादुर रायमाझीले बताए । छनोटमा परेको १० विद्यालय पुनर्निर्माणका लागि करिब ८ करोड १० लाख विनियोजन भएको समेत उनले बताए । गत आव ०७३७४ मा पुनर्निर्माणका लागि छनोट भएका १३ विद्यालयमध्ये डीएलपीआईयूले क्रमागत रुपमा पुनर्निर्माण गर्ने गरी ११ विद्यालयको निर्माण कार्य थालनी गरेको जनाएको छ । जिशिकाले पुनर्निर्माणका लागि छनोट गरेको १३ विद्यालयमध्ये तौथली आधारभूत विद्यालय नगरकोट गैरीगाउँ र देउजा गाउँ आधारभूत विद्यालय चित्तपोलको भने आन्तरिक समस्याको कारण पुनर्निर्माणको थालनी हुन नसकेको डीएलपीआईयू प्रमुख देवकुमार बरालले बताए । छनोटमा परेका ११ विद्यालयमध्ये ८८ कक्षाकोठा पुनर्निर्माणका लागि सझौता भएका चण्डेश्वरी आधारभूत विद्यालय तिबुन्छे, बोडे मावि मध्यपुर थिमि बोडे, ठूली ब्रम्हायणी आधारभूत विद्यालय सुडालको क्रमागत रुपमा पुनर्निर्माण भईरहेको बराल बताउँछन् । ६ कक्षाकोठा पुनर्निर्माणका लागि जनप्रेमी आधारभूत विद्यालय मध्यपुर थिमि कौशलटार तथा ४४ कक्षाकोठाका लागि सरस्वती आधारभूत विद्यालय सूर्यविनायक नैचाल, बर्दायनी आधारभूत विद्यालय तौमढी, सन्तकृष्ण आधारभूत विद्यालय सिपाडोल छनोट भएको पुनर्निर्माणको कार्य जारी रहेको डीएलपीआईयूले जनाएको छ । त्यसैगरी, चन्द्र सुर्योदय आधारभूत विद्यालय गुण्डु, बाल सुधार गृह मावि सानोठिमी मनोहरा र चुनादेवी मावि नगरकोटको ३३ कक्षाकोठा पुनर्निर्माण भईरहेको छ । पुनर्निर्माण थालिएको एउटा विद्यालयले पनि पूर्णरूप भने पाएको छैन । क्षतिग्रस्त विद्यालयको पुनर्निर्माण ३० महिना बितिसक्दा समेत प्रभावकारी नहुनुमा विद्यालय छनोटमा ढिलाई, पूनर्निर्माणको बजेट अख्तियारीमा ढिलाई, स्थानीय तह चुनावमा विद्यालयहरूलाई केन्द्र बनाइनु मुख्य रहेको डीएलपीआईयू प्रमुख बराल बताउँछन् । महेन्द्रग्राम मावि सुडाल र कालिका मावि नगरकोट एसियाली विकास बैंकको तर्फबाट डीएलपीआईयूले पुनर्निर्माण थालिएको जिल्ला शिक्षा कार्यालय भक्तपुरले जनाएको छ । जिल्लामा भूकम्पका कारण ९२ विद्यालय प्रभावित भएको र पूर्ण क्षति २, अधिक क्षति ६० र सामान्य क्षति ३५ रहेको शिक्षा कार्यालयले जनाएको छ ।"
अलमलमा कर्मचारी समायोजन,"ललितपुर (कास) मैले सबै टेन्डर एक्लैले हेर्न सक्दिनँ । मेरो गाउँपालिकामा पद पनि छैन । मलाई अन्तै खटाइदिनु पर्यो, जिल्ला प्राविधिक कार्यालयका एक प्राविधिकले स्थानीय विकास अधिकारीलाई गरेको अनुरोध हो यो । हैन, तपाईंलाई गाउँपालिकामा हाजिर गर्न सजिलो हुन्छ । उतै जानुस्, यो ती प्राविधिकलाई ललितपुरका स्थानीय विकास अधिकारी हेषराज भुसालको उत्तर थियो । अहिले कर्मचारीहरूको यस्तै संवाद सुन्न सकिन्छ । जिससका मात्रै होइन् जिल्लाका शिक्षा, सडक, सिँचाइ, खानेपानीलगायत कार्यालयका कर्मचारीहरूको अवस्था पनि उस्तै छ । व्यवस्थापिका संसदले हालै निजामती कर्मचारी विधेयक पारित गरी कर्मचारी समायोजनको ढोका खुला गरिदिएको छ । तर, अन्यका हकमा समायोजन खाका नबन्दा यस्तो समस्या आएको जिससका कर्मचारीहरू बताउँछन् । कर्मचारीहरू कामविहीन हँुदा कार्यालयमा आउने र हाजिर गरी फर्कने गरेका छन् । स्थानीय विकास अधिकारी भुसालका अनुसार अहिले जिससमा ३४ कर्मचारी छन् । उनीहरूलाई कुन निकायमा व्यवस्थापन गर्ने टुंगो छैन, उनले भने, मन्त्रालयको निर्देशनअनुसार केही कर्मचारीलाई नगरपालिका र गाउँपालिकामा पठाएका छौं । उनले सरकारले जिससका कर्मचारीलाई संघीय ढाँचाअनुसार समायोजन खाका बनाउन चासो नदिँदा समस्या भएको बताए ।एक कर्मचारीका अनुसार राजनीतिक दल र नेताहरूसम्म पहुँच भएका कर्मचारीले आफूले चाहेको कार्यालय पुगेर काम गरेका छन् । पहुँच नहुनेले दुर्गम पहाडी गाउँसम्म पुग्नुपरेको छ । भुसालका अनुसार जिससमा दरबन्दी, कर्मचारीको सेवा सुविधा पनि तोकिएको छैन । चालु बजेटमा तलब भत्ताबाहेक कार्यालय सञ्चालन गर्न १७ लाख रुपैयाँ मात्र उपलब्ध थियो । उनका अनुसार उक्त रकमले पुरानो गाडी मर्मत र इन्धन राखेर कार्यालय सञ्चालन गर्दा मुस्किलले ५६ महिनाका लागि मात्र पुग्यो । यसपालि दसैंमा तलब खान पनि मुस्किल पर्यो, उनले भने । जिल्लाका महानगरपालिकासहित २ नगरपालिका र ३ गाउँपालिका छन् । जिसस प्रमुख अम्बरबहादुर खडका भन्छन्, जिससको चुनाव भएको ३ महिना बितिसक्यो ।"
उत्कृष्ट विद्यार्थी सम्मानित,"काठमाडौं (कास) ज्ञानोदय माविले एसईईमा उत्कृष्ट अंक ल्याउने विद्यार्थीलाई शुक्रबार सम्मान गरेको छ । ज्ञानोदय प्रतिभा पुरस्कार गगन पोखरेल र नेहा गुप्तालाई प्रदान गरिएको छ । उनीहरूलाई जनही ५ हजार रुपैयाँ प्रदान गरियो । त्यस्तै राधाकृष्ण शर्मा प्रतिभा पुरस्कार ओमप्रकाश शर्मा र रञ्जु अधिकारीलाई जनही १५ हजार १ सय २५ रुपैयाँसहित प्रदान गरिएको छ । यस वर्षकोशिक्षा सेवा सम्मान कान्तिपुरका मकर श्रेष्ठ, जगदल गण छाउनी, जीएस स्वाइल एन्ड म्याटरिअल इन्जिनियरिङ कन्सल्ट्यान्सी, अम्रेला अर्गनाइजेसन फाउन्डेसन, सुनेको निसिजीमा न्यौपानेलाई प्रदान गरियो । यस्तै शिक्षकतर्फ ज्ञानेन्द्र पौडेल, रविना महर्जन, केदार खनाल, रामबाबु खड्का र शारदा रेग्मीलाई पनि सम्मान गरिएको छ ।"
गठबन्धनका ३ एजेन्डा,"धादिङ (कास) वाम गठबन्धनतर्फका उम्मेदवारले निर्वाचनमा मत तान्न ३ एजेण्डा अघि सारेका छन् । संयुक्त भेलामार्फत उनीहरूले ती एजेण्डा सार्वजनिक गरेका हुन् । प्रदेश (ख) का उम्मेदवार राजेन्द्रप्रसाद पाण्डेले भूकम्प पुनर्निर्माण, बूढीगण्डकी आयोजनाको मुआब्जा वितरण र त्यसको निर्माणलगायतका मुद्दालाई प्राथमिकतामा राखेको जानकारी दिए । उनले जिल्लाकै गौरवका रूपमा रहेको त्रिशूली नदीलाई प्रदूषण मुक्त बनाउने पनि बताए । स्थिर सरकार र मुलुकको समृद्धिका लागि वाम तालमेलको आवश्यकता छ, ३ नम्बर प्रदेशको मुख्यमन्त्रीका रूपमा समेत चर्चामा आएका पाण्डेले भने । एमाले जिल्ला अध्यक्ष तथा क्षेत्र १ का प्रतिनिधिसभा उम्मेदवार भूमि त्रिपाठीले बूढीगण्डकी डुबान क्षेत्रका बासिन्दालाई मुआब्जा वितरण गर्नका लागि ५२ अर्ब व्यवस्था भइसकेको बताए । आवास निर्माणका लागि पहिलो किस्ता लिएका भूकम्पपीडितलाई थप किस्ता पाउन सरल प्रक्रियासमेत बनाइनेछ, उनले भने । माओवादी केन्द्रका नेता तथा वाम गठबन्धनतर्फबाट प्रदेश (ख) का उम्मेदवार शालिकराम जमकट्टेलले, राजधानी प्रवेश गर्ने पृथ्वी राजमार्गसँग जोडिएको त्रिशूली नदी प्रदूषणमुक्त बनाई जलयात्रालाई प्राथमिकता दिने बताए । त्रिशूलीको पानी पिउन योग्य बनाउने कार्यक्रम ल्याइनेछ, उनले भने, राजमार्ग आसपासका बालुवा प्रशोधन उद्योगहरूलाई व्यवस्थित गरेर त्रिशूलीलाई प्रदूषण मुक्त बनाइनेछ ।"
महिला थोरै,"ओखलढुंगा (कास) प्रदेश र प्रतिनिधिसभा चुनावका लागि ९ दलका २२ उम्मेदवारले मनोनयन दर्ता गरेका छन् । तीमध्ये प्रत्यक्षतर्फ दुईजना महिला मात्र चुनावी मैदानमा छन् । जनमोर्चा नेपालका तर्फबाट प्रनिनिधिसभामा कुन्तादेवी खत्री र प्रदेश क बाट सञ्जमाया राईले प्रतिस्पर्धा गरिरहेका हुन् । ठूला भनिएका सबै दलले पुरुष उम्मेदवार मात्र उठाएका छन् । यसअघि भएको स्थानीय तह निर्वाचनमा पनि प्रमुख पदमा महिला उम्मेदवारको खडेरी नै थियो । त्यतिबेला माओवादी केन्द्रबाट सुनकोसी गाउँपालिका प्रमुखको उम्मेदवार बनेकी चम्पा कार्कीले पराजय व्यहोरिन् । अन्य सबैले उपप्रमुख पदमै चित्त बुझाए । पूर्वसांसद तथा एमाले नेत्री शकुन्तला राजभण्डारीले देशमा जति ठूलो राजनीतिक परिवर्तन भए पनि सामाजिक सोच फेरिन नसकेको बताइन् । अहिले पनि राजनीतिमा लाग्ने महिलाहरूले कुनै तहसम्म पुग्नका लागि आफ्नो क्षमताले मात्र सक्ने अवस्था छैन, उनले भनिन्, पार्टीमा महिला समानता नारामात्रै छ । मेरै पार्टीले पनि महिलालाई टिकट दियो भने चुनाव जित्दैनन् भन्ने भ्रम पालेको छ ।माओवादी केन्द्रकी केन्द्रीय सदस्य चम्पा कार्की पितृसत्तात्मक सोचका कारण यस्तो भएको बताउँछिन् । महिला पुरुषभन्दा कमजोर नै हुन्छ भन्ने मानसिकता अझै हटेको छैन, हामी यही संघर्षमा छौं, उनले भनिन्, यो संघर्ष अझै शताब्दीऔं चल्न सक्छ । अहिलेको सन्दर्भमा त झन् चुनाव लड्न साम, दाम, दण्ड, भेद सबै प्रयोग अनिवार्य छ । यसमा आर्थिक परिचालन जटिल विषय छ ।कांग्रेस महाधिवेशन प्रतिनिधि बाला अधिकारी अन्य दलमा भन्दा कांग्रेसमा महिलाको अवस्था झनै कमजोर रहेको बताउँछिन् । महिला नेत्रीले राम्रो स्थान पाउनका लागि नातावाद र कृपावादको चलन हटेको छैन । पुरुष नेताका बीचमा टिकट र प्रतिष्ठाको लडाइँ हुन्छ, उनले भनिन्, तर महिलालाई टिकट दिएर सम्मान गर्ने चलन छैन । जहाँसम्म ३३ प्रतिशतको कुरा छ, यदि त्यो पनि मिल्ने भए दिँदैनथे । कार्यकर्ता परिचालन गर्ने होस् वा अन्य चुनावी व्यवस्थापन जुनसुकै क्षेत्रमा महिलाहरू सक्षम भए पनि अवसर पाउँदैनन् ।"
छठसम्म कौडा,"नमस्ते मेयरसाव ।नमस्ते । एकछिनपछि भने उनले, म त उपमेयर हँँु दाइ ।ठिक छ । म मुस्कुराएँ, तर मेरो लागि त तपाईं नै मेयरसाव ।के हालखबर छ ? उनी सहस्र खुसी भए, सबै कुशलमंगल त छ दाइ ?तपाईंहरूका कृपाले राम्रै छ । मैले भनेँ, अनि तपाईको के हालखबर छ, मेयरसाव ?मेरो पनि राम्रो छ । उनको प्रसन्नता जारी थियो, नगरपालिकाको काम राम्ररी चल्दैछ, दाइ ।म नगरपालिकाको होइन । जुवाखालमा कौडा हान्ने पाराले हात गरेर भनेंँ मैले, म त यसको कुरा गरिरहेको छु, मेयरसाव ।ए, यसबारे अहिले नै के भन्न सकिन्छ ? भर्खर दसहरा सकियो । उनी एकछिनमा नै भए, दिपावली र छठ आउन बाँकी नै छ, दाइ ।उनी यस नगरका उपमेयर हुन् । नयाँ उपमेयर । सायद यतिले उनको पुरा परिचय दिँदैन । वास्तवमा उनी नगरका नामुद खालवाज हुन् । अर्थात एक नम्बरका जुवाडे । कति पटक यही केसमा पुलिसद्वारा समातिएर ठानामा पुगेका । (एकाध पटक जेलमा पनि) । तैपनि आफ्नो खास कर्म गर्न छाडेनन् । याने दिनरात जुवा खेल्न । यस पटकको स्थानीय चुनावमा भने उनको विलकुलै नयाँ चेहरा देखापर्यो । उनले चुनावी उम्मेवार भएर खुला रूपमा ऐलान गरे अब म जुवा खेल्ने छैन । र यही एकमात्र मौखिक घोषणापत्र सहित घरघरमा गएर भोट माग्न थाले । एक पार्टीले उनलाई सहजै टिकट दियो । उपमेयर पदको टिकट । र यसको असल कारण के हो भने उनको ससुरा पार्टीको अध्यक्ष हुन् । स्थानीय पार्टीका ठूलै लिडर । नेताजीले जुवाको लत छुटाउन ज्वाइँसावलाई उपमेयरको टिकट दिएको हो भन्ने व्यापक हल्ला थियो । अन्यथा यसमा उनको सालो अर्थात नेताजीको छोरोको ठूलो दाबी थियो । जे होस्, एक फुलटाइम जुवाडेको आइन्दा जुवा नखेल्ने कसमले नगरवासी दंग थिए । कतिपय त स्तब्ध पनि । यसमध्ये एकजना म पनि हुँ । (असलमा म प्रभावित भएको हुँ) । उनको यो जुवा नखेल्ने चुनावी नारा पुरै सफल पनि भयो । र उनी अत्यधिक मत पाएर नगरको उपमेयरमा चुनिए । उपमेयर भइसकेपछिको पहिलो सार्वजनिक सभामा उनले जनतासामु आफ्नो वाचामा पक्का मोहर लगाएर विजयी भाषणको घतलाग्दो बान्की प्रस्तुत गरे मेरा प्रिय दाजुभाइ तथा दिदीबहिनीहरू, मलाई यति धेरै भोटले उपमेयरमा जिताउनुभएकोमा धन्यवाद मैले चुनावको बेला खाएको कसम बिर्सेको छैन । मैले तपाईहरूलाई भनेको थिएँ, मैले चुनाव जितेमा जुवा खेल्ने छैन । म त्यसमा पुरै कायम छु । अबदेखि म जुवा खेल्दिन । मेरो पुज्य ससुराबाको पनि यही इच्छा हो । यो सुनेर तालीको गडगडाइले सभा गुञ्जायमान भयो । के साँच्चिकै तपाईं जुवा खेल्नुहुने छैन उपमेयरसाव ? एक लोकल दैनिकपत्रको संवाददाताको प्रश्न थियो यो । म साँच्चिकै जुवा खेल्ने छैन । उपमेयरले तुरुन्तै जवाफ फर्काए । यो कुरा हामी कसरी पत्याउँ, उपमेयरसाव ?हो, हामीले कसरी विश्वास गर्ने ? यो प्रश्नमा अरूहरूले पनि साथ दिए ।एक्कासी उपमेयर गम्भीर भए । त्यसपछि उनले चौतर्फी नजर घुमाए । अनि आफ्नो एक हात उचालेर सबैसामु कडा कसम खाए, म गढीमाईको कसम खाएर भन्छु, म आजदेखि कौडालाई छुने छैन ।अनि तीन पत्ती नि ? हुलबाट आवाज आयो कसैको ।म तास पनि खेल्ने छैन भन्ने कसम खान्छु ।यस्तो कसम तपाईंले कतिपटक खाइसक्नुभएको छ, उपमेयरसाव । कसैले फेरि हुलबाट तिखो स्वरमा भन्यो । (यसो भन्नेचाहिँं देखापरेन) ।यो पहिलेको जस्तो कसम होइन दाजुभाइ तथा दिदीबहिनीहरू । उपमेयर अलिकति जोशमा आए, म साँच्चिकै जुवा खेल्ने छैन ।सो साँच्चिकै के साँच्चिकै हो त उपमेयरसाव ? यस पटक सामूहिक प्रकारले सोधिएको थियो, उपमेयरसँग ।म एकदमै साँच्चिकै भनिरहेको छु । उपमेयर पुरै जोशमा आएका थिए, म आज तपाईंहरू सामु आफ्नो पुज्य ससुराबाको कसम खाएर भन्छु, म कुनै हालतमा पनि कौडाको नजिक जाने छैन ।एक पटक फेरि तालीको गडगडाइले सभाकक्ष हल्लियो ।नमस्ते मेयरसाव ।म कहाँ मेयर हुँ र दाइ ? उनले मेरो नमस्ते नफर्काएर भने । (मुख बङ्ग्याए) ।मैले भने नि, तपाई नै मेरो मेयरसाव हो, मेयरसाव । मैले मेयरसावमा जोड दिएँ ।ठिक छ, ठिक छ । उनले विस्तारै भने, तर म त उपमेयर नै हुँ ।मेयरसाव, के हालखबर छ ? उनको अनुहारमा हेरेर मुस्कुराएँ म ।के हुनु, राष्ट्रिय चुनाव आउँदैछ । उनले भने, हाम्रो पार्टीले पनि चुनावका लागि लोकतान्त्रिक गठजोड गर्ने भएको छ, दाइ ।म चुनावको कुरा गरिरहेको छैन, मेयरसाव । मैले एक हातलाई कौडा हानेको जस्तो गरी भनेंँ, यसको के हालखबर छ ?कौडाको कुरा गर्नुभएको हो, दाइ ? उनी मुस्कुराए ।यही कुरो हो, मेयरसाव । म पनि मुस्कुराएँ, तपाईको हारजित के भयो ?अब छठ नसकिएसम्म यसबारे के भन्ने दाइ ?सबथोक राम्ररी चलिरहेको छ नि मेयरसाव ?उनी केही नभनेर एउटा लामो मुस्कानका साथ उभिइरहे ।दसैंअघि नगरपालिकाको हलमा आयोजित जनतासित भेटघाट कार्यक्रममा उपमेयरसावले आफ्नो बोल्ने पालोमा गजबसँग बोले मेरा प्यारा साथीहरू, मैले चुनावको बेला कसम खाएको थिएँ, अबदेखि जुवा खेल्ने छैन । यसमा म अडिग छु । मैले आफ्नो कसम तोडेको छैन । (एकछिनपछि) मेरा साथीहरू, दसहरामा जुवा खेल्नु हाम्रो परम्परा हो । यसबेला सबै तास अथवा कौडा खेल्ने गर्छन् । चाहे जवान होस् या बूढा । र छौंडाहरू चाहिंँ पायाँ खेल्छन् । मैले पनि केटाकेटी बेलामा यो खेल खेलेको छु । बडो मजेदार हुन्छ । यहींबाट मैले जुवाको सुरुवात गरेको हुँ । मतलव पायाँदेखि तास भएर कौडासम्म मेरो असली दाउ चौका हो । यसैमा म धेरै जित्ने गर्छु । कहिलेकाहीं हार्छु पनि । जे भए पनि मलाई चौका मन पर्छ । मेरो भन्नुको मतलब के भने जुवा नै हाम्रो संस्कृति हो । हामीले आफ्नो संस्कृतिलाई छाड्नुहुन्न । त्यसैले यही संस्कृतिलाई ध्यानमा राखेर मलाई दसहरामा जुवा खेल्ने अनुमति दिनोस् । म केवल छठसम्म जुवा खेल्नेछु । यो दसहरा, दिपावली र छठसम्म नै । म कसम खाएर भन्छु साथीहरू, छठपछि म जुवा खेल्ने छैन । तपाईहरू मेरो विश्वास गर्नोस् । यो सुनेर जनतासित भेटघाट कार्यक्रममा उपस्थित जनता पहिले त खासखुसखासखुस गर्न थाले । अनि केही समयको मौनता । (झन्डै एक मिनेट) । त्यसपछि एकाएक समर्थनमा थपडी बज्न थाल्यो बेसरी । अर्थात नगरका उपमेयरको दसहरा, दिपावली र छठसम्म जुवा खेल्ने जोडदार मागको सामूहिक स्वीकृति भएको थियो । नमस्ते मेयरसाव ।नमस्ते । यस पटक बिना कुनै प्रतिवाद भने उनले, के हालखबर छ, दाइ ?राम्रो छ । मैले भनेंँ, अनि तपाईको नि मेयरसाव ?मेरो पनि राम्रो छ । उनले भने, हाम्रो पार्टीको लोकतान्त्रिक उम्मेदवारलाई चुनावमा जसरी भए पनि जिताउनुपर्यो दाइ ।राजनीतिको कुरा छाड्नोस्, मेयरसाव । मैले हातलाई एउटा लयमा कौडा हानेझंै झटकारेर भनेंँ, यसको के हाल छ दाइ ?अहिले केही भन्न सकिन्न दाइ ?किन मेयरसाव ?अहिले त खेल चलिरहेको छ । उनले भने, छठपछि हिसाब गर्नेछु ।कस्तो हिसाब मेयरसाव ?अब हार भयो कि जित, यो त छठ सकिएपछि नै थाहा हुनेछ, दाइ । उनले लामो सास लिएर भने, आखिरी हिसाबकिताब त बाँकी नै छ ।"
बेवारिसे कृषि र निकम्मा नेतृत्व,"हाम्रो कृषि क्षेत्र अहिले बेवारिसे भएको छ । संविधानमा खाद्यको अधिकार, सुरक्षा र सम्प्रभुताको हक हुने उद्घोष गरेर मक्ख परेका नेतागण स्थानीय सरकारलाई कृषि विकास नामको भालुको कम्पट जिम्मा लगाएर आफ्नै पुरानो खेतीपातीमा फर्किसकेका छन् । कृषि क्षेत्रको सरकारी नेतृत्व र नीति निर्माता कुइरोका कागजस्ता भएका छन् । हचुवाका भरमा कृषि विकासका योजना र रणनीति बनाउने कृषि मन्त्रालयका जिम्मेवार कर्मचारीहरू चार दशक लामो कृषि विकासको असफलताको अपजश संक्रमणकालीन राजनीति र समाजमा आएको फेरबदललाई मात्र दिएर टक्टकिने गरेका छन् । उनीहरूले प्रधानमन्त्री कृषि आधुनिकीकरण, खाद्य सुरक्षा परियोजना जस्ता सयौं योजना र कार्यान्वयनको कागजी घोडा दौडाएर नागरिकले तिरेको कर र दाताका सहयोग दुरुपयोग गर्ने गरेका छन् । यो दुरुपयोगको छानबिन गर्न किन नपर्ने ? कर्मचारीतन्त्र नै अहिले हाम्रो समृद्ध हुने सपनाको सबैभन्दा ठूलो तगारो बनेको छ । यस्तो विषवृक्ष फालेर नयाँ संरचना बनाउनुको सट्टा यसैमा मलजल गरेर आफ्नो फसल थन्क्याउने सपना बोकेको छ, राजनीतिक नेतृत्वले । साथै राजनीतिक तथा सरकारी नेतृत्व दिगो विकासका दीर्घकालीन सोचहरूबाट समेत विमुख छ । हिजोआज कृषि अलपत्र परेकामा मुख्य दुई खाले विचारले घर गरेको देखिन्छ । पहिलो, आर्थिक भूमण्डलीकरणको प्रभावले अन्य देशको औद्योगिक कृषिसँंग प्रतिस्पर्धी हुनसकेको छैन । यो विकासको एउटा स्वाभाविक प्रक्रिया हो र अन्यत्र पनि इतिहासमा यस्तै भएको थियो । समय क्रमसँगै यसमा सुधार हँुदै जान्छ । दोस्रो, नेपालको समृद्धिको मुख्य आधार नै कृषिको विकास हो । पुन: उत्पादन क्षमतामा वृद्धि गरी यसलाई उन्नत बनाउन नसक्ने हो भने हाम्रो भविष्य सुरक्षित छैन । कृषिलाई हेर्ने दृष्टिकोण अहिलेको भन्दा फराकिलो नबनाई कृषि विकासको सम्भावना छैन । तर यस बारेमा राम्रो बहस अझै हुनसकेको छैन । यो कुराले हाम्रो कृषिलाई हेर्ने सामाजिक तथा राजनीतिक दृष्टिकोणको सीमा अझ प्रस्ट हुन्छ ।हाम्रो अहिलेको परिवेशमा कृषिलाई हेर्ने दृष्टिकोण बनाउन दुईवटा पक्षलाई गम्भीरतापूर्वक विचार गर्नुपर्छ । पहिलो, हाम्रो आफ्नै फेरिएको सामाजिकआर्थिक सन्दर्भ र दोस्रो, समग्रतामा कृषिलाई हेर्ने दृष्टिकोणमा आएको विश्वव्यापी फेरबदल । आन्तरिक तथा बाह्य कारणहरूले नेपाली कृषिको सन्दर्भमा व्यापक फेरबदल आएको छ । कृषिका आन्तरिक सीमाहरू बुझ्न एकपटक हाम्रा फेरिएका सन्दर्भ र भूराजनितिक अवस्था मनन गर्न आवश्यक छ । सहरी बसाइँसराइ हँुदै विदेश पलायन तीव्र भएको छ । यो कतिपय अर्थमा तत्कालै फेरिन नसक्ने सामाजिक व्यवहार बनेको छ । यस्तो अवस्थामा हाम्रो संक्रमणकालीन कृषिको व्यवस्थापन कसरी गर्ने भन्नेमा गम्भीर चिन्तनमनन गर्नु पर्नेछ । तर यसतर्फ कुनै पहल भएको छैन । त्यसैगरी भूराजनीतिक सम्बन्धहरूले हाम्रो कृषिक्षेत्र निकै प्रभावित छ । यसले निम्त्याएका कृषि क्षेत्रका समस्याबारे हामी आपसी संवादसम्म पनि गर्न तर्सिन्छौं । हाम्रोभन्दा झन्डै सय गुना ठूलो अर्थतन्त्र भएको छिमेकीसँगको सम्बन्धले हाम्रो खाद्य र कृषिमा आएको संकटको मुद्दालाई अझै जटिल बनाउँदै लगेको छ । त्यसैगरी अहिले चिनले बेल्ट एन्ड रोड इनिसिएटिभ्स (बीआरआई) को अवधारणा ल्याएको छ । यो उसको बजार र बर्चस्व विस्तारको रणनीति हो । उनीहरूको राजनीतिक तथा आर्थिक गतिविधिले हामीलाई सधंै र सोझै प्रभाव पार्ने गरेको छ । समयमै यी विषयमा दोहोरो संवाद गरी हाम्रो कमजोर कृषि अर्थतन्त्र बचाउन पहल नगर्ने हो भने हाम्रो कृषि सधैंका लागि पलायन वा पराधीन हुने निश्चित छ । अहिले रसायन, विषादी, हार्मोन र प्लास्टिकले मानिसमा नसर्ने दीर्घरोग बढाउनका साथै माटोको जैविक प्रक्रियालाई तहसनहस बनाएको छ । यसका साथै जलवायु परिवर्तनले मैदानको खेती प्रणालीलाई तहसनहस बनाउँदै लगेको छ । यसले निम्त्याएका गम्भीर संकटहरू क्रमश: देखा पर्दैछन् । हजारौं वर्षदेखि निरन्तर उत्पादन दिइरहेको माटोको गुणस्तर खस्किँदै गइरहेको छ । सन् १९५० को दशकमा विश्वयुद्धको समाप्तिसँग बढ्दो जनसंख्यालाई पर्याप्त र पोषणयुक्त खाना पुर्याउन कृषि प्रविधिको खाँचो थियो । यस कुरालाई मध्यनजर गर्दै सघन उत्पादनका लागि बालीनाली तथा वस्तुभाउको बिउ, नश्ल, कृषि प्रविधि सुधार, रोग तथा किरा नियन्त्रणका लागि विषादी प्रयोगजस्ता कुराले प्रश्रय पायो । यसमाथि सिंचाइ, कृषि प्रविधि, रासायनिक मल, किटनाशकको प्रयोगको व्यवस्थाले सन् १९६० को दशकमा कृषि क्रान्ति सम्भव भयो, जसलाई हरित क्रान्ति भनेर चिनिन्छ । तर यस्तो हरित क्रन्ति सुरु भएको ४० वर्ष नबित्दै यसका सीमा सबैतिर देखिन थालेको छ । त्यसैगरी ८० को दशकमा सुरु भएको खुला बजार अर्थतन्त्रले कृषि क्षेत्रलाई व्यापारिक र बजारमुखी बनायो । नाफाका लागि गरिने कृषिमा खानेकुराको गुणस्तर भन्दा उत्पादनको परिमाण र यसबाट आउने तत्कालीन फाइदामा बढी जोड दिइयो । सँगै धेरै उत्पादन लिनका लागि प्रकृतिको होइन, खनिज ऊर्जाको प्रयोगका साथै रसायन, विषादी, हार्मोन र प्लास्टिकजस्ता विषालु तत्त्वहरूको अत्यधिक प्रयोग बढ्यो । परिणामस्वरूप प्रकृतिमा भएको अति दोहन र हरित ग्यास उत्सर्जनले जलवायुमा व्यापक फेरबदल आयो । अहिले यी रसायन, विषादी, हार्मोन, प्लास्टिक र जलवायुमा आएको फेरबदल मानव सभ्यताको चुनौतीको रूपमा देखापरेका छन् । यस कुरालाई आत्मसात गरी स्वच्छ कृषिबाट स्वस्थ खानेकुरा खानुपर्ने जागरुकता र चेतना निरन्तर बढिरहेको छ । दीर्घकालीन हिसाबले अहिलेको जस्तो खेतीपाती नगरी प्राकृतिक प्रणालीको नजिक रही स्वच्छ खेतीपातीबाट स्वस्थ खानेकुराको विकल्प छैन । माटोको प्राकृतिक जीवन चक्र हेरफेर गर्ने मन्दविषका रूपमा रहेको कृत्रिम (रासायनिक) मलको प्रयोगले खेतीपाती र समस्त मानव जगतलाई नै नकारात्मक प्रभाव पारिरहेको छ । अहिलेको जस्तो खनिज स्रोतमा आधारित विकासले निरन्तर फड्को मारिरहन प्रकृतिको अति दोहन अनिवार्य सर्त हो । यस्तो सधैं सम्भव हँुदैन । जलवायुमा आएको फेरबदल यसको दुष्परिणामको प्रारम्भिक संकेतमात्र हो । यो कुरा अब विस्तारै अन्तरदेशीय सभा, सम्मेलन र राष्ट्रिय नीतिहरूमा समेत आत्मसात गरिन थालिएको छ । दिगो विकास लक्ष्यले दिगो खेतीपातीबाट भोकमरी हटाई पोषण वृद्धि गर्दै खाद्य सुरक्षा बढाउने कुरा प्रमुख लक्ष्यमा राखेको छ । यो आफैमा एउटा सकारात्मक पहल हो । सन् नब्बेमा खाद्य संकटबाट सुरु भएको क्युबाको जैविक क्रान्तिको सन्देश धेरै उत्साहित छ । क्युबा रसायन, विषादी तथा खनिजजस्ता बाह्य स्रोतसाधनको कटौतीपछि जैविक खेतीपाती अवलम्बन गर्दै आत्मनिर्भर भएको छ । फ्रान्स, जर्मनी लगायत युरोपेली देशहरूले समेत खनिज स्रोत मासिँदै गएको ठहर गर्दै त्यसबाट चल्ने यन्त्रहरू बन्द गर्ने र सौर्य लगायत अन्य जैविक ऊर्जाबाट चल्ने यन्त्र बनाउने उद्घोष गरेका छन् । यी सबै कुराले अहिलेको खनिज स्रोतमा आधारित खेती प्रणालीलाई फेर्नुपर्नेमा दबाब बढिरहेको छ । हामी भने अहिले पनि हाम्रो खेती प्रणालीलाई यही खनिज स्रोतमा आधारित भएर आधुनिक, व्यावसायिक र औद्योगिक बनाउने सपना बाँड्न छाडेका छैनौं । नत विगत ४० वर्षदेखि हाम्रो कृषि ओरालो लागेकामा कुनै ग्लानि महसुस गरेका छौं । हामी अहिले पनि अन्य मुलुकका अनुभवबाट सिकेर गल्ती नदोहोर्याउनुको साटो उनीहरूले गरेका गल्ती पछ्याउनमै बुद्धिमानी ठानेका छौं । खेतीपातीको मूलमर्म मानिसलाई चाहिने स्वस्थ खानेकुराको जोहो गर्न हो । हाम्रो जीवन पद्धतिका रूपमा रहेको पर्यावरणीय कृषि अहिले पनि जैविक खेती प्रणालीका आधारमा जीवित नै छ । यस्तो खेती प्रणालीलाई उन्नत बनाउँदै लैजाने, खानेकुरामा आत्मनिर्भर हुने र तुलनात्मक लाभका कृषि उपजमा व्यावसायिक प्रबद्र्धन गर्ने कुरालाई जोड दिनुपर्छ । यो नै अहिलेका लागि हाम्रो कृषि दोस्रो पुस्तामा बुझाउने बलियो विकल्प हो । कृषिको दिगो विकास नै नेपालको समृद्धिको मुख्य आधार हो । कृषि क्षेत्रको रूपान्तरण बिना दिगो खाद्य तथा कृषि प्रणाली विकास सम्भव छैन । कृषिप्रधान मुलुकमा किसानमा आधारित खाद्यमुखी कृषि प्रबद्र्धन गर्ने सोचबिना अहिलेकै अवस्थामा स्थानीय समुदायको भोक र रोगको समाधान सम्भव पनि छैन ।"
चीन २०,"हान जेङ, ६३पुरा राजनीतिक करिअर सांघाईमा बिताएका हानलाई उक्त सहरलाई विश्वको आर्थिक केन्द्र निर्माणको श्रेय जान्छ । आर्थिक टेक्नोक्र्याट पृष्ठभूमिका उनी चीनको महत्त्वपूर्ण आर्थिक निर्णयकर्ता हुनेछन् । उनी चिनियाँ जनराजनीतिक परामर्श सम्मेलनका सभापति हुँदै छन् ।"
कम्युनिस्ट पार्टी : भ्रम र भविष्य,"अबको बाटोफुटेका कम्युनिस्ट घटकहरूलाई एकीकृत गर्ने, स्थायी शक्ति निर्माण गर्ने कार्य सही छ । धेरै दल बनाउँदा जनमत खेर जाने, सरकार अस्थिर हुने समस्या आउँछ । प्रगतिशील लोकतन्त्रवादी पार्टीले विगतका कमीकमजोरी, सम्पत्ति, सत्तास्वार्थ, नातावाद, जातिवाद, त्याग्न सक्नुपर्छ । एकल जातीयवादी पार्टी एमाले नेतृत्वले अहम्, घमन्ड त्याग्न र जिम्मेवार बन्न जरुरी छ । माओवादी केन्द्र क्रान्ति र परिवर्तनको मूलधार हो । मूलधार नै सुक्नेगरी एमालेसँग पार्टी एकता गर्नु, राजनीतिक बेधर्मी बन्ने खतरा रहन्छ । पार्टीको नाममा माओवादी झुन्डाउनुपर्छ भन्ने होइन । तर लोकतान्त्रिक संघीय गणन्त्र, समानता र समावेशीकरण माओवादी विद्रोहले स्थापित गरेका विशिष्ट मुद्दा हुन् । त्यसको हत्या गरी सत्तास्वार्थ या एकतामा लाग्नु हुँदैन ।अझै सामन्तवादका अवशेष असरल्लै छन् । तिनको विरुद्ध जुझारु ढंगले लड्नु कम्युनिस्ट पार्टीको प्रमुख दायित्व हो । विद्यमान जातीय भेदभाव, छुवाछूत, असमानता, अन्याय, महिला हिंसा, विभेद, गरिबी, अशिक्षा, भूमिहीनका समस्या, कुरीति, कुसंस्कारको अन्त्य प्रमुख कार्यभार हुन् । यी सामन्ती व्यवहार र परम्परा नै प्रगतिशील शक्तिका प्रधान शत्रु हुन् ।"
कुर्कुच्चामा पीडा,"अबको बाटोफुटेका कम्युनिस्ट घटकहरूलाई एकीकृत गर्ने, स्थायी शक्ति निर्माण गर्ने कार्य सही छ । धेरै दल बनाउँदा जनमत खेर जाने, सरकार अस्थिर हुने समस्या आउँछ । प्रगतिशील लोकतन्त्रवादी पार्टीले विगतका कमीकमजोरी, सम्पत्ति, सत्तास्वार्थ, नातावाद, जातिवाद, त्याग्न सक्नुपर्छ । एकल जातीयवादी पार्टी एमाले नेतृत्वले अहम्, घमन्ड त्याग्न र जिम्मेवार बन्न जरुरी छ । माओवादी केन्द्र क्रान्ति र परिवर्तनको मूलधार हो । मूलधार नै सुक्नेगरी एमालेसँग पार्टी एकता गर्नु, राजनीतिक बेधर्मी बन्ने खतरा रहन्छ । पार्टीको नाममा माओवादी झुन्डाउनुपर्छ भन्ने होइन । तर लोकतान्त्रिक संघीय गणन्त्र, समानता र समावेशीकरण माओवादी विद्रोहले स्थापित गरेका विशिष्ट मुद्दा हुन् । त्यसको हत्या गरी सत्तास्वार्थ या एकतामा लाग्नु हुँदैन ।अझै सामन्तवादका अवशेष असरल्लै छन् । तिनको विरुद्ध जुझारु ढंगले लड्नु कम्युनिस्ट पार्टीको प्रमुख दायित्व हो । विद्यमान जातीय भेदभाव, छुवाछूत, असमानता, अन्याय, महिला हिंसा, विभेद, गरिबी, अशिक्षा, भूमिहीनका समस्या, कुरीति, कुसंस्कारको अन्त्य प्रमुख कार्यभार हुन् । यी सामन्ती व्यवहार र परम्परा नै प्रगतिशील शक्तिका प्रधान शत्रु हुन् ।"
सखरखण्ड,"सहरमा बस्ने धेरैजसो मानिसलाई सखरखण्ड भनेको के हो भन्ने थाहा नहुन सक्छ । तर, स्विट पोटेटो भन्दा उनीहरूका आँखाअघि यसको चित्र आउन सक्छ । सखरखण्ड ऊर्जाको धेरै राम्रो स्रोत हो । आयुर्वेदअनुसार, यो जाडोमा बढी लाभदायक हुन्छ । किनभने जाडो याममा कन्दमूल बढी फाइदाजनक मानिन्छ । कन्दमूलले हाम्रो शरीरलाई न्यानो बनाइराख्न सघाउँछ । पोषक तत्त्वले भरिपूर्ण सखरखण्डको सेवनले धेरै फाइदा मिल्छ । यसमा क्यालोरी र स्टार्चको सामान्य मात्रा हुन्छ, स्याचुरेटेड फ्याट र कोलेस्टोरोलको मात्रा नभए बराबर हुन्छ । सखरखण्डमा फाइबर, एन्टिअक्सिडेन्ट, क्यौरोटिनायड, भिटामिन ए, भिटा क्यारोटिन प्रशस्त मात्रामा पाइन्छ ।सखरखण्ड उच्च मात्रामा स्टार्च भएको खाद्यपदार्थ भएकोले यसको एक सय ग्राममा ९० क्यालोरीसम्म हुन्छ । यस्तै फोलेट, आइरन, म्याग्नेसियम, कपर, भिटामिन आदि पनि प्रशस्त पाइन्छ । यसले शरीरको रोग प्रतिरोधक क्षमतालाई बलियो बनाउछ । यसको सेवनले छालामा चमक आउँछ । छालालाई तरोताजा बनाउन यो धेरै लाभदायक मानिन्छ । यसको नियमित सेवनले छालामा चाउरी आउन कम हुने मान्यता छ । यसमा डायट्री फाइबर र कार्बोहाइड्रेट बढी मात्रामा हुन्छ, जसले रगतलाई बढाउँछ । यसमा पाइने क्यारोटिनाइडले रगतमा चिनीको मात्रा नियन्त्रित गर्न सघाउँछ । यसैले यो मधुमेहको बिरामीका लागि निकै राम्रो मानिन्छ । रक्तचाप नियन्त्रण गर्न सखरखण्डको सेवन लाभदायक मानिन्छ । यसको उपयोगले रगतमा चिनीको स्तर नियन्त्रित रहन्छ र इन्सुलिन बढ्दैन । यसमा भएको पोटेसियमले स्नायु प्रणालीको सक्रियतालाइ राम्रो बनाइराख्नुका साथै मृगौलालाई स्वस्थ राख्न महत्त्वपूर्ण योगदान दिन्छ । भिटामिन बी ६ ले परिपूर्ण यसले शरीरमा होमोसिस्टिन नामक अमिनो एसिडको प्रवाहलाई नियन्त्रण गर्छ । अमिनो एसिडको मात्रा बढ्दा रोगको जोखिम पनि बढ्ने गर्छ । सखरखण्डमा भिटामिन डी प्रशस्त हुन्छ । यसका कारण हाड, दाँत, नशा, छालाको लागि यसको सेवनबाट फाइदा पुग्छ । यसमा भिटामिन ए पनि प्रशस्त हुन्छ । यसको सेवनले शरीरलाई ९० प्रतिशतसम्म भिटामिन ए को परिपूर्ति हुन्छ ।"
अनारको रस,"अनार स्वास्थ्यका लागि अत्यन्त फाइदाजनक मानिन्छ । स्वादिष्ट अनार भिटामिन ए, सी, ई र फोलिक एसिडको राम्रो स्रोत हो । अनारले हाम्रो छालामा हुने नोक्सानबाट समेत बचाउँछ । यसमा शक्तिशाली एन्टिअक्सिडेन्टसमेत हुन्छ । यसले गर्दा यो हाम्रो बढदो उमेरमा छालालाई पोषण मात्र दिँदैन, यसले चाउरीबाट समेत जोगाउँछ । अनारमा पाइने युरोलिथिन एले कोशिकामा नयाँ उर्जाको सञ्चार गर्छ । यसको सेवनबाट खराब बिग्रिएको माइटोकोन्ड्रियाको घटकलाई रिसाइकिल गर्ने धेरै बलियो क्षमता आउँछ अनि फेरि नयाँ प्रक्रिया सुरु हुन्छ । यसले गर्दा बढदो उमेरको प्रभावसमेत कम हुन्छ । स्विटजरल्यान्डमा गरिएको एउटा अध्ययनमा अनारका उपर्युक्त फाइदाहरूबारे जानकारी दिइएको हो । अनारको रसपूर्ण रूपमा प्राकृतिक पदार्थ हो । यसले हाम्रो शरीरमा प्रशस्त उर्जा र तागत दिन्छ । अनारको रस खाँदा हाम्रो शरीरमा युरोलिथिन ए को उत्पादन हुन्छ । यो एक प्रकारको मोलिक्युल हो । यो मोलिक्युल माइक्रोबेसको माध्यमले परिवर्तित हुन्छ अनि यसले मांसपेशीको कोशिकाको रक्षा गर्छ । यही कारण यसले उमेर वृद्धिसँगै हुन सक्ने शारीरिक असरलाई रोक्ने गर्छ ।"
ठाडोभाका जोगाउन प्रतियोगिता,"लमजुङ अग्रजहरूले सुरु गरेको ठाडोभाकाको प्रतियोगिता हुने भएपछि लोकगायिका बिमाकुमारी दुरा सुन्दरबजार नगरपालिकाको भोटेओडार आइन् । जब ठाडोभाकाका गीतहरूमा भेडीखर्के साइँला भनिने दीर्घराज अधिकारी मात्रै गुन्जिन थाले, उनले थाम्न सकिनन् । मञ्चमा ठाडोभाकाको गीत गाउँदै गर्दा उनका आँखा रसाए । भनिन्, मेरा पूर्खा (देउबहादुर दुरा) ले सुरु गरेको ठाडो भाका गाउने कोही छैनन् भन्थे, अझै यहाँ धेरै रहेछन्, उनले आँसु पुछ्दै भनिन्, हामीले ठाडोभाकाका शिरोमणि (भेडीखर्के) लाई गुमायौं । यसलाई बचाउन जरुरी छ ।गायक एवं सिभिल बैंकका प्रमुख कार्यकारी अधिकृत गोविन्द गुरुङलले ठाडोभाका गीत गाएरै भेडीखर्के साइँलालाई सम्झिए । भने, अब हामीले ठाडोभाका जोगाउनुको विकल्प छैन । राज्यले कलासंस्कृतिको जगेर्ना गरोस्, सबैले देख्ने गरी, महसुस हुने गरी ।ठाडोभाकाका मूर्धन्य व्यक्तित्व भेडीखर्के साइँलाको ८५ वर्षको उमेरमा गत भदौ २६ मा निधन भएको थियो । उनको निधन भएको ४५ दिनको पुण्यतिथिमा बिहीबार भोटेओडारको बगैंचामा राष्ट्रव्यापी ठाडोभाका प्रतियोगिता गरियो । नेपाल सांस्कृतिक प्रतिष्ठान (राष्ट्रिय नाचघर) को प्रवद्र्धनमा नेपाल पूर्वप्रहरी संगठन लमजुङ, राष्ट्रिय लोक तथा दोहोरी गीत प्रतिष्ठान, ठाडोभाका लोककला प्रतिष्ठान नेपाल र इन्द्रेणी सांस्कृतिक विकास केन्द्रको आयोजनामा ठाडोभाका दोहोरी प्रतियोगिता सञ्चालन गरिएको हो । राष्ट्रिय लोक तथा दोहोरी गीत प्रतिष्ठान नेपाल लमजुङका सहसचिव अनुज अधिकारीका अनुसार प्रतियोगितामा लमजुङ, तनहुँ, गोरखा, कास्कीलगायत जिल्लाका २७ टिमले भाग लिए । सुन्दरबजारका यमबहादुर दुराको समूह पहिलो भयो र २० हजार रुपैयाँ जित्यो । राष्ट्रिय लोक तथा दोहोरी गीत प्रतिष्ठान तनहुँका कलाकार दोस्रा भए । उनीहरूले नगद १५ हजार पाए । तेस्रो हुने पाचोकस्थित श्रीमान् गुरुङको समूहले १० हजार र सान्त्वना हुने राष्ट्रिय लोक तथा दोहोरी गीत प्रतिष्ठान गोरखा शाखाका कलाकारले ५ हजार रुपैयाँ पाए । रुबीमाया गुरुङलाई उत्कृष्ट गायिकाको उपाधिसहित ३ हजार रुपैयाँ दिइयो । गायक कृष्ण गुरुङले ठाडोभाकाको संरक्षणमा यस प्रकारका प्रतियोगिताबाट सहयोग पुग्ने बताए । ठाडोभाका लोककला प्रतिष्ठानका अध्यक्ष नवराज पहाडीले हराउँदो ठाडोभाकाको संरक्षण, सम्वद्र्धन गर्नुका साथै भेडीखर्केको सम्झनामा प्रतियोगिताको आयोजना गरेको बताए । ठाडोभाकालाई जोगाउने जिम्मा अब नयाँ पुस्ताको हो । यसलाई जोगाए भने मात्रै भेडीखर्केप्रतिको सच्चा सम्मान हुनेछ, उनले भने । नेपाल पूर्वप्रहरी संगठनका अध्यक्ष कुलबहादुर गुरुङले ठाडोभाका संरक्षणका लागि फेरि पनि यस्ता कार्यक्रमको आयोजना गर्दै लगिने बताए । कार्यक्रममा राजधानी गुरुङ समुदायका कलाकारले घाटुको विकसित रूप झोरा नृत्य प्रस्तुत गरेका थिए । बुवा बलभद्रसँगै भेडीगोठ बस्न थाल्दाताका भेडीखर्के साइँलाले गुरुङ र दुरा गाउँको रोधीमा प्रचलित ठाडोभाका गाउन सुरु गरेका थिए ।ठाडोभाकाको जनक बांग्रे हाँडीखोलाका देउबहादुर दुरा र तत्कालीन नयाँ कास्कीको रबैडाँडाका पञ्चैसुब्बा गुरुङ हुन् । यी दुवैले १८७० को दशकतिर उक्त भाकालाई जन्माएका थिए । त्यही भाकालाई रोधीघर र मेलापातबाट टिपेर भेडीखर्केले सर्वत्र चिनाएका थिए ।"
गायक बुद्धिकृष्णको सहयोगार्थ कन्सर्ट,"भक्तपुर (कास) वरिष्ठ लोक गायक बुद्धिकृष्ण लामिछानेको सहयोगार्थ बालकोटको अनन्तलिङ्गेश्वर खेलकुद क्लबले बिहीबार कन्सर्ट गरेको छ । छठ पर्वको अवसर पारेर आयोजित कन्सर्टमा गायकहरू धीरज राई, भरत सिटौला र नवराज घोरासैनी तथा होचापुडका संघका कलाकारहरू तथा स्थानीय पाँच ब्यान्डको प्रस्तुति रहेको थियो । क्लब अध्यक्ष दिपेश श्रेष्ठका अनुसार, बुद्धिकृष्णलाई उपराचारार्थ ३५ हजार रुपैयाँ सहयोग गरियो । यी गायक लामो समयदेखि अस्वस्थ छन् । कार्यक्रममा बालकोट क्षेत्रका पाँच जना ज्येष्ठ नागरिकलाई पनि सम्मान गरियो ।"
फिल्म साउथ एसिया कात्तिक तेस्रो सातादेखि,"काठमाडौं (कास) फिल्म साउथ एसियाको वृत्तचित्र महोत्सवको एघारांै संस्करण कात्तिक १६ देखि सुरु हुँदै छ । दक्षिण एसियाकै प्रतिष्ठित मानिने उक्त महोत्सव ललितपुरस्थित यलमाया केन्द्रमा चार दिनसम्म चल्नेछ ।वृत्तचित्र : एक साक्षी नारासहित सञ्चालन हुन लागेको यस संस्करणमा दुई वर्षयता बनेका दक्षिण एसियाका समसामयिक विषयहरूमा केन्द्रित रहिआएका तीन सय वृत्तचित्रमध्ये छनिएका ६३ वृत्तचित्र प्रदर्शन गरिने बताइएको छ । महोत्सवमा विश्वभरका उत्कृष्ट फिल्मकर्मीलाई साझा मञ्चमा ल्याएर वृत्तचित्रका बारेमा छलफल र निर्माणलाई प्रभावकारी बनाउने ध्येयले प्रदर्शनीबाहेक पनि अन्य कार्यक्रम राख्ने गरिन्छ । प्रदर्शन हुने ६३ मध्ये ४५ वृत्तचित्रले पाँचवटा पुरस्कारका लागि प्रतिस्पर्धा गर्नेछन् । उत्कृष्टले दुई हजार अमेरिकी डलरसहितको रामबहादुर ट्रफी प्राप्त गर्नेछ भने द्वितीय हुने वृत्तचित्रले एक हजार अमेरिकी डलर पुरस्कार प्राप्त गर्नेछ । त्यस्तै, निर्देशकको पहिलो वृत्तचित्रहरूमध्येमा उत्कृष्ट हुनेले एक हजार अमेरिकी डलरको तारेक मसुद पुरस्कार, बालबालिकाको विषय केन्द्रित उत्कृष्ट वृत्तचित्रले एक हजार अमेरिकी डलरको युनिसेफ पुरस्कार र विद्यार्थीहरूले निर्माण गरेका मध्येको उत्कृष्ट वृत्तचित्रले पाँच सय अमेरिकी डलर पुरस्कार प्राप्त गर्नेछन् । वरिष्ठ पत्रकार कुन्द दीक्षित संयोजक र पाकिस्तानी सिनेमाकर्मी फरजाद नावी र भारतीय पत्रकार राजश्रीदास गुप्ता सदस्य रहेको निर्णायक समितिले उत्कृष्ट वृत्तचित्रहरू छान्नेछ । सो समितिले छानेका पुरस्कृत र अन्य प्रतिनिधि वृत्तचित्रहरूलाई २०१८ मा ट्राभलिङ फिल्म साउथ एसिया को नामबाट दक्षिण एसिया र विश्वका अन्य भागहरूमा प्रदर्शन गरिने जनाइएको छ ।यस पटक महोत्सवमा दुई विशेष खण्डहरू समावेश गरिएका छन् । अघिल्लो संस्करणदेखि सुरु विद्यार्थी वृत्तचित्रहरू मा भावी फिल्मकर्मीहरूको छवटा वृत्तचित्र प्रदर्शन गरिनेछ भने विद्रोहका वृत्तचित्र खण्डमा दक्षिण एसियाली देशमा प्रतिबन्धित वा विद्रोहसँग सम्बन्धित १२ वटा वृत्तचित्रहरू प्रदर्शन गरिनेछ । महोत्सवमा भारतीय पत्रकार शशी कुमार प्रमुख अतिथिका रूपमा उपस्थित हुनेछन् । आयोजक हिमाल साउथ एसियाले महोत्सवको जानकारी सर्वसुलभ बनाउने उद्देश्यले आईफोन र एन्ड्रोइड मोबाइल प्रयोगकर्ताका लागि एप्ससमेत बनाएको छ ।"
विलासी अर्बपतिका ११ प्रेमिका,"काठमाडौंविचित्रको रैछ, यो संसार । कसैलाई यहाँ खानै पुग्दैन, कोहीलाई भने विलासी जीवन बिताउनै भ्याइनभ्याई हुँदो रैछ । दुई छाक टार्नैका लागि पनि केहीले कडा परिश्रम गर्नुपर्छ । तर, विश्वका केही धनाढयहरू आफूले कमाएको रकम कहाँ खर्चिने हो ? के गर्ने हो ? भन्ने ध्याउन्नमै रहेका भेटिन्छन् । बिनायोजना कुनै पनि काम गर्ने सोच राख्ने अधिकांश धनाढयहरू आफ्नो रकम भड्किलो जीवनशैली बिताउनमै खर्चने पाइन्छन् । यस्तै जीवनशैली बिताउनेमध्येका एक हुन्, साउदी अरेबियाका पूर्वअर्बपति अदनान खासोग्गी । यिनी विश्वमा हतियार आपूर्ति गर्ने डिलर चलाएर बसेका थिए । आफूलाई सधैं प्लेब्वाय इमेज मा विश्वमा सधैं चर्चामा रहन चाहन्थे । यिनका विलासी जीवनशैली त छँदै थियो, ल्याभिस पार्टिज का लागि पनि यिनी चर्चित थिए । सन् १९८० को दशकमा ४ अर्ब अमेरिकी डलर सम्पत्तिका साथ यिनी विश्वकै धनाढय कहलिएका थिए । यिनले जीवनमा दुइटा विवाह गरे पनि ११ जना प्लेयर वाइफ्स (गल्र्स फ्रेन्ड्स) रहेका थिए । एकै दिनमा झन्डै २ करोड रुपैयाँ खर्च गर्न सक्ने हैसियतमा थिए खासोग्गी । यिनको सम्पत्तिका स्रोत भने चर्चित हतियार डिलर्स रहेको थियो । विश्वका विभिन्न मुलुकका सरकारहरू, हतियार उत्पादक कम्पनीहरू र आधुनिक अस्त्रका सौखिन केही निजी ग्राहकलाई हतियार आपूर्ति गर्थे । सन् १९७० को दशकमा सफलताको उचाइमा पुगेकै बेला यिनको एकै दिनको खर्च अचाक्ली थियो, डेढ लाख अमेरिकी डलरसम्म खर्च गर्न भ्याउँथे । आफ्नै मुलुकको नागरिकमाथि यिनको विश्वास थिएन । त्यसैले त खासोग्गीले आफ्नो सुरक्षाका लागि एकजना दक्षिण कोरियाली बडिगार्ड राखेका थिए । यिनीसँग ३ अर्ब पाउन्ड मूल्यको ३५ प्यालाटियल होम, २ सय ८२ फिटको यार्ट र सयभन्दा बढी लिमौसिन कार नै थिए । सन् १९६० को दशकमा अमेरिकामा पढाइका क्रममा हतियार खरिदबिक्री गर्ने डिलरका रूपमा आफ्नो करियर सुरु गरेका थिए । खासोग्गीले बुबाबाट कार खरिद गर्न उपहारस्वरूप पाएको रकम पनि आफ्नो त्यही व्यापारमा लगाएका थिए । फलस्वरूप रातारात यिनी अमेरिकाबाट साउदी अरबसम्म हतियार आपूर्ति गर्ने ठूलो व्यापारीमा दरिएका थिए । सुरुमा मध्यस्थकर्ताका रूपमा हतियार आपूर्ति गर्ने क्रममा लाखौं रकम कमिसनबाट प्राप्त गर्थे । यसैबाट यिनले मनग्ये सम्पत्ति पनि आर्जन गरेका थिए । त्यो सम्पत्ति यिनले आफ्नै होलिडे रिसोर्ट, कार सेल्स, सम्पत्ति र सिपिङ लाइनजस्ता बिजनेसमा लगानी गरेपछि एकाएक ठूलो कारोबारी बनेका थिए, विश्वका बिजनेस टाइकुन को सूचीमा आफ्नो नाम लेखाउन सफल भएका थिए । यिनले अधिकांश आफ्ना कन्ट्रयाक ग्राहकहरूलाई विलासी पार्टी दिने र हाईक्लास प्रस्टिच्युट्स सेवा सञ्चालन गरेका थिए । यिनको बायोग्राफी लेख्ने रोनाल्ड केसलरका अनुसार अदनान आफ्ना मित्रहरू र बिजनेस एसोसिएट्सका लागि एकै दिनमा १० जना नयाँ तर कुमारी कन्या हरूलाई अर्डर दिन्थे । केसलर भन्छन्, उनको माग सधैं फ्रेस र नयाँ कन्याहरू नै हुने गथ्र्यो । यसलाई सामन्ती सोच र संस्कारबाहेक अरू केही भन्न सकिने ठाउँ छैन । साउदीको मक्कामा जन्मेका अदनानका बुबा मोहम्मद खासोग्गी साउदी राजाका एकजना निजी चिकित्सक थिए । त्यसको फाइदा पनि यिनले खुबै लिएका थिए । सायद पहुँच र प्रभावको बलमा जसले जे गरे पनि हुने मानसिकताको केही अंश यिनमा पनि रहेको थियो । खासोग्गीले औपचारिक रूपमा दुइटा विवाह गरेका थिए । तर, यिनका झन्डै एक दर्जनजति रखैल (गैरकानुनी कन्यावधु) थिए । सन् १९६१ मा पहिलो विवाह लेसिस्टरकी स्यान्डा जार्विस डालीसँग गरेका थिए । तिनलाई अदनानले मुस्लिम धर्म अपनाउन लगाई सुरैया नाम दिएका थिए । महँगो जीवनशैलीका लागि सधैं चर्चामा रहने यिनी बिना सोचकै अनापसनापमा बढी खर्च गर्थे । यही कारणले जीवनमा यिनले धेरै सम्पत्तिसमेत गुमाएका थिए । कहिलेकाहीँ आर्थिक संकटसमेत बेहोर्न बाध्य हुने गरेका थिए । भारतीय सञ्चारमाध्यमहरूका अनुसार अदनान खासोग्गी भारतका कथित तान्त्रिक चन्द्रास्वामीसँग पनि व्यापार सम्बन्ध राखेका थिए । तर, उक्त व्यापार सम्बन्धबारे थप केही जानकारी छैन । एकताका आर्थिक संकटमा फसेपछि यिनी आफ्नो निजी विमान डीसी ९ र न्याबिला यार्ट बेच्न बाध्य भएका थिए । यसो झट्ट हेदा यिनको जीवन कुनै हलिउड चलचित्रका स्टारभन्दा कम थिएन । यिनी पार्टीहरूमा धेरै धन खर्च गर्थे । भनिन्छ, एउटै पार्टी पनि यिनले कयौं दिनसम्म लम्ब्याउने गर्थे । यति मात्रै होइन, अरब मुलुकको कुनै पनि अन्तर्राष्ट्रिय सम्झौता यिनको मर्जीबिना असम्भव थियो । अदनानसँग रहेको महँगो जहाजको प्रयोग चर्चित फिल्म जेम्स बोन्डमा समेत भएको थियो । रोचक कुरो त के छ भने उनको त्यो जहाज हालका अमेरिकी राष्ट्रपति डोनाल्ड ट्रम्पले त्यसताका खरिद गरेका थिए । खराब दिनहरूमा ट्रम्पको यो सहयोगबाट तिनी खुबै हौसिएका थिए । विश्वका विभिन्न मुलुकमा हतियार सम्झौताका लागि त यिनले आफ्नो साम्राज्य नै खडा गरेका थिए । तर, पछि प्रतिद्वन्द्वीहरूले गोप्य रूपमा हतियार सम्झौता र आपूर्ति सुरु गरेका थिए । एक समाचारमा यिनी स्याम्पेन र क्याभियार पार्टीहरूमा कयौं दिन कामसमेत गरेका थिए । यिनले हलिउड नायकहरूको कम्पनीमा समेत काम गरेको बताइएको छ । आफ्नो क्यान्सरको अपरेसनपछि यिनले एउटा भव्य पार्टीको आयोजना पनि गरेका थिए, इस्ताम्बुलमा गरिएको उक्त पार्टीहरूमा अभिनेत्री लिज टेलरलगायतका चर्चित बलिउडका नायकनायिकाको पनि उपस्थिति थियो । अदनानले कथित रूपमा रक ब्यान्ड रानीलाई एउटा अर्को पार्टीका लागि पनि निम्तो गरेका थिए । यसो त हलिउडका चर्चित नायकनायिकाहरूका लागि पनि छुट्टै पार्टीहरूको आयोजना गर्ने गर्थे । यिनले आफ्नो जेठो छोराको जन्मदिनका अवसरमा दिएको पार्टी युरोपेलीहरूले अझै बिर्सन सकेका छैनन् । उक्त पार्टीलाई युरोपकै इतिहासमा सबैभन्दा ठूलो नामले चिनिन्छ । सञ्चारमाध्यमहरूका अनुसार हतियार कारोबार उचाइमा पुगेकै बेला अमेरिकाइरान विवादले यिनको व्यापार खस्किएको थियो । व्यापार र आम्दानीको ग्राफ निकै तल झरे पनि यिनले त्यसलाई बाल मतलव गरेनन् । आफ्नो विलासी जीवनशैलीलाई त्यसपछि पनि निरन्तरता दिएका थिए । ७० को दशकमा साउदी अरब र अन्य अरब मुलुकहरू आफूलाई इजरायल विरुद्ध बलियो बनाउनका लागि हतियारको दौडमा उत्रने फैसला गरेका थियो । अदनानले त्यो मौकामा अमेरिकी हतियार उद्योगसँग सम्पर्क बनाउन सफल भएका थिए । लामो समयसम्म यिनी साउदी अरबलाई हतियार खरिद गर्ने माध्यमसमेत बनेका थिए । तर, यिनलाई कहिले पनि कुनै अपराधमा दोषी पाइएन । जबकि कानुनी रूपमा लुकेर पनि यिनले हतियार आपूर्ति गरेको चर्चा बेलाबेलामा हुने गरेकै थियो ।इरानकोन्ट्रा र फिलिपिन्सबाट मार्कोस परिवारको रकम बाहिर निकाल्ने समयमा मच्चिएको स्क्याडलमा यिनको नाम पनि मुछिएका थियो । सन् १९८८ मा यिनले स्विटजरल्यान्ड बैंकमा रकम हिनामिना गरेको आरोपमा पक्राउ पनि परेका थिए । तर, पछि अमेरिकामा चलेको मुद्दामा रिहा गरिएको थियो । अमेरिकामा यो मुद्दामा अदनान निर्दोष पाइएका थिए । विभिन्न विवादमा मुछिएपछि यिनले आफ्ना पुराना ग्राहकहरूसँग दूरी बढाउन बाध्य भएका थिए । अन्तिम समयमा यिनी राजकुमारी डायनाको अन्तिम प्रेमी डोडी फायदका मामाका रूपमा समेत चर्चामा आएका थिए । फायदको मृत्यु डायनासँगै कार दुर्घटनामा मृत्यु भएको थियो । पछिल्लो समय विभिन्न अन्तर्राष्ट्रिय सञ्चार माध्यमहरूमा एउटी पूर्वमोडलले आफूले अदनानको जीवनमा प्लेजर वाइफ का रूपमा बिताएको खुलासा गरेकी छन् । सात वर्षसम्म ती मोडलले उनीसँग बिताएको बताएकी छन् । ती मोडल हुन्, जिल डोड । एक टेलिभिजन सोमा उनले भनेकी छन्, म एउटा भड्किलो पार्टीमा बिजनेस टाइकुन अदनानसँग भेटेकी थिएँ, त्यो मेरो पहिलो भेट थियो । त्यही भेटमा उनले मेरो हातमा आफ्नो रगतले आई लभ यु लेखिदिएका थिए । त्यस्ताका जिलको उमेर २१ वर्ष मात्रै थियो । अदनान भने तिनीभन्दा ३० वर्षले जेठो थिए । जिलले अगाडी भनेकी छन्, खासोग्गी विवाहित थिए र उनका पाँचजति सन्तान पनि थिए । यति हुँदा हुँदै पनि मैले उनीसँग सात वर्ष बिताएकी थिएँ । पछि थाहा भयो, उनको जीवनमा कयौं प्लेजर वाइफ्स पनि छन् । जीलले उनीसँग ५ वर्ष बस्ने करार गरेको खुलासा पनि गरिन् । तर, पछि उनको प्रेम पासोमा परेपछि उम्कनै नसकेको बताएकी छन् । जिलको उमेर हाल ५८ वर्षको छ । उनले आफ्नो जीवनमा आधारित एउटा पुस्तकसमेत लेखेकी छन् । करेन्सी अफ लभ नामको उक्त पुस्तकमा अदनानसँगको प्रेम प्रसंग कोटयाउने प्रयास गरेकी छन् । एक ठाउँमा लेखेकी छन्, टाइकुन अदनानको यसै वर्षको जुनमा निधन भयो । उनले दुईटा विवाह गरेका थिए । पूरै जीवनमा उनका ११ जना प्लेजर वाइफ रहेका थिए । मोडलले भनेकी छन्, म एउटी वेश्याको रूपमा उनीसँग बसेको कुरालाई मान्न तयार छैन र यस्तो सोच्न पनि सक्दिनँ । किनभने उनले मलाई खुबै माया गरेका थिए, सबैकुरा मलाई दिएका थिए, मैल उनकै कारण विलासी जीवन जिउन पाएकी थिएँ र जीवनको भग्मग्दुर आनन्द उठाउन म सफल पनि भएकी थिएँ । मोडलले आफू उनीसँग विभिन्न पार्टीहरूमा जाने गरेको र त्यहाँ महत्त्वपूर्ण हस्तीहरूसँग भेटघाट पनि हुने गरेको बताएकी छन् । उनी आफ्नो अन्तर्वार्तामा थप्छिन्, पार्टीहरूमा कोकिनको पनि प्रयोग हुने गथ्र्यो । पछि आफूलाई यसरी जीवन नचल्ने कुरा महसुस भएपछि अदनानबाट अलग्लै बस्ने मानसिकता बनाएको मोडल जिलले भनेकी छन् । उनले अतित सम्झँदै भनेकी छन्, मैले अलग बस्ने निर्णय गर्दा कुनै अवरोध भएन, त्यसपछि मैले अर्को विवाह गरें, हाल सन्तानकी आमा बनेर जीवन बिताइरहेकी छु । अदनानको मृत्यु पार्किन्सन रोगबाट यसै वर्ष ८२ वर्षको उमेरमा भएको थियो । सुरुमा क्यान्सरको उपचार बेलायतको लन्डनमा भएको थियो । आफ्नो जीवनका अन्तिम वर्षहरूमा अदनान खासोग्गीले एकपटक भनेका थिए, मैले के गल्ती गरेको छु ? केही पनि गरेको छैन । मैले अनैतिक व्यवहार अवश्य गरें तर त्यसको कारण नैतिक नै थियो ।(एजेन्सीहरूको सहयोग)"
स्थानीय तहले होटलको वर्गीकरण गर्ने,"काठमाडौंवच्छताको आधारमा स्थानीय तहले आफ्नो क्षेत्रमा रहेका होटलको वर्गीकरण गर्नुपर्ने भएको छ । होटलरेस्टुरेन्टलाई तारा चिह्न बाट वर्गीकरण गर्न खाद्य प्रविधि तथा गुण नियन्त्रण विभागले स्थानीय तहमा कमिटी गठन गर्ने भएको छ । स्वच्छताका आधारमा वर्गीकरण गर्न कृषि मन्त्रालयले स्वीकृति दिएपछि कमिटी गठन गर्न लागेको हो । विभागले केही साताअघि उपभोक्ताको स्वास्थ्य तथा सुविधाका लागि खाद्य नियमावली २०२७ को नियम ३३ (क) अनुसार खाद्य स्वच्छताको आधारमा होटल रेटुरेन्ट स्तरीकरण गर्नेसम्बन्धी निर्देशिका २०७४ तयार गरी मन्त्रालयमा पेस गरेको थियो । उक्त निर्देशिका मन्त्रालयबाट स्वीकृत भएको हो । निर्देशिकाअनुसार अब स्थानीय तहले अनिवार्य रूपमा होटलरेस्टुरेन्ट खाजाघरको अनिवार्य रूपमा वर्गीकरण गर्नुपर्नेछ । वर्गीकरण गर्न तयार पारेको निर्देशिका मन्त्रीस्तरीय निर्णयबाट स्वीकृत भएको छ, विभागका महानिर्देशक महानिर्देशक सञ्जीव कर्णले भने, प्रभावकारी कार्यान्वयन लागि स्थानीयस्तरमा एक साताभित्र कमिटी गठन गर्छौं । उनका अनुसार विभागका प्रतिनिधि सदस्य सचिव रहने गरी स्थानीय तह प्रमुखको अध्यक्षतामा कमिटी गठन गरिनेछ । कमिटीमा होटलरेस्टुरेन्टलगायत खाद्य व्यवसायी महासंघले तोकेको स्थानीय प्रतिनिधि, उपभोक्ता हकहित सम्बद्ध संस्थाका प्रतिनिधि, इलाकावडा प्रहरी कार्यालयको प्रतिनिधि, स्थानीय सेवा प्रदायक खाद्य व्यवसाय सञ्चालक रहने जनाएको छ । कमिटीका प्रतिनिधिले होटल, रेस्टुरेन्ट, भोजनालय, मिठाई पसल, चिया पसल, क्याटरिङ एवं क्यान्टिनलगायत क्षेत्रमा अनुगमन गर्छ । अनुगमन र प्रतिवेदनको आधारमा विभागले होटलरेस्टुरेन्टलाई तारा चिह्न उपलब्ध गराउने जनाएको छ । कमिटीले विभिन्न होटलरेस्टुरेन्टमा अनुगमन र मूल्यांकन गर्छ । प्रतिवेदन बनाएर वर्गीकरण चिह्नका लागि केन्द्रीयक्षेत्रीय कार्यालयमा सिफारिस गर्छ, महानिर्देशक कर्णले भने, सोही प्रतिवेदनको आधारमा तारा चिह्न दिन्छौं । हाल आपूर्ति व्यवस्थापन तथा उपभोक्ता हित संरक्षण विभागले र खाद्य प्रविधि विभागले दैनिकजसो अनुगमन गरे पनि होटलरेस्टुरेन्टमा सुधार हुन सकेको छैन । होटल व्यवसायीले मनपरी मूल्य असुले पनि अधिकांशमा स्वच्छ खाने कुरा पाइँदैन । होटलरेस्टुरेन्टमा तारा चिह्न कार्यान्वयन भए उपभोक्ता स्वयंले होटलहरू छनोट गर्न पाइने विभागको ठहर छ । होटल वर्गीकरणका लागि विभागले ५० वटा प्रश्नावाली तयार गरेको छ । वर्गीकरण गर्दा होटलको बाहिरी परिधि सफा तथा फोहोरमुक्त भएनभएको, भुइँ, भित्ता र सिलिङ नसोस्ने, सजिलै सफा गर्न सकिने किसिमले बनाइएकोनबनाइएको र तिनीहरू ठीक अवस्थामा रहेनरहेको, खाद्य वस्तुको सम्पर्कमा आउने स्थलहरू उपयुक्त सामग्री प्रयोग गरी निर्माण गरिएकोनगरेकोलगायत मूल्यांकन गरिनेछ । सरसफाइ गर्न प्रयोगमा ल्याइने रसायन तथा विषादीलाई खानेकुराभन्दा टाढा, लेबल लगाई उपयुक्त तवरले भण्डारण गरिएको, खाडल नाली तथा चर्पीबाट बग्ने सबै फोहोर पानीलाई राम्रोसँग ढल निकासको व्यवस्थित प्रणालीमा जोडिएको हेरिने जनाएको छ । सोही आधारमा अति उत्तम (तीन तारासहित हरियो), उत्तम (दुई तारासहित हरियो), सन्तोषजनक (एक तारासहित हरियो) र सामान्य (पहेंलो स्टिकर) लगाइने महानिर्देशक कर्णले बताए । निर्देशिका अनुसार ९० प्रतिशतभन्दा बढी अक प्राप्त गर्ने होटललाई तीन तारा उपलब्ध गराइनेछ । ८० भन्दा माथि ८९ प्रतिशत अंक प्राप्त गर्नेलाई दुई तारा र ६५ देखि ७९ प्रतिशत अंक प्राप्त गर्नेलाई एक तारा उपलब्ध गराइने जनाएको छ । ५० देखि ६४ प्रतिशत अंक प्राप्त गर्नेलाई सामन्यअन्तर्गत वर्गीकरण गरिनेछ । उक्त होटललाई पहेँलो स्टिकर दिने जनाएको छ । उक्त प्रमाणपत्रलोगोको समय अवधि एक वर्ष हुन्छ । निर्देशिकाअनुसार अनुगमन टोलीले लोगो वा प्रमाणपत्र प्रदान गरेको होटलरेस्टुरेन्टको पुन: फलोअप अनुगमननिरीक्षण गर्दा निर्धारित खाद्य स्वच्छता कायम नगरेको नपाइएमा लोगो तथा प्रमाणपत्र कुनै पनि बेला फिर्ता, जफत हुन सक्छ । विभागले यसअघि पनि हरियो, पहेँलो र रातो स्टिकर लगाउने जनाएको थियो । तर, प्रभावकारी हुन सकेन ।"
अदुवा निकासी खुल्यो,"काँकडभिट्टा नेपाली अदुवा निकासीमा भारतीय पक्षले गरेको अवरोध हटाएको छ । वाणिज्य मन्त्रालयको द्विपक्षीय व्यापार तथा पारवहन शाखाका उपसचिव तर्कराज भट्टले अदुवा निकासी खुलेको जानकारी दिएका हुन् ।कच्चा अदुवामा ५ प्रतिशत वस्तु तथा सेवा कर (जीएसटी) लागू गरेपछि करिब २० दिनदेखि नेपाली अदुवा निकासी अवरुद्ध थियो । गत मंगलबार सिलिगुडीस्थित राजस्व विभागका अधिकारीसँगको छलफलमा नेपाली पक्षले नेपालभारत वाणिज्य सन्धिअनुरूप अदुवा निर्वाध जान पाउनुपर्ने माग गरेका थिए । वाणिज्य मन्त्रालयका भट्टले भारतीय पक्षले कच्चा अदुवाकै रूपमा निकासी गर्न दिएर ५ प्रतिशत जीएसटी नलगाउने प्रतिबद्धता जनाएको बताए । हाम्रो मागप्रति भारतीय अधिकारी सहमत भएका छन्, भट्टले भने । राजस्व विभागका आयुक्त बामिन तारीले दिल्लीस्थित भन्सार विभागसँगको समन्वयपछि पानीट्यांकी ल्यान्ड कस्टमका उपआयुक्त प्रमोदकुमार मौल्याहालाई निकासी खुला गर्न निर्देशन गरेका हुन् । तत्कालका लागि निकासी खुलेको छ, भट्टले भने, समस्याको दिगो समाधानका लागि मन्त्रालयबाट पहल गरिनेछ । सिजनको सुरुमै अदुवा निकासी ठप्प हुँदा पूर्वी पहाड तथा अन्य जिल्लाका किसानको करोडौं मूल्यको अदुवा कुहिने अवस्थामा पुगेको थियो । मेची भन्सार कार्यालयका प्रमुख टेकबहादुर अर्यालले केही समयका लागि मात्रै भारतले अदुवा निकासी खुला गरेको बताए । अदुवालगायतका कृषिजन्य उत्पादनमाथिको अवरोध सदाका लागि अन्त्य गरिनुपर्ने उनले बताए । दीर्घकालीन समाधानका लागि सम्बन्धित मन्त्रालयले भूमिका खेल्नुपर्छ, अर्यालले भने, नत्र यो घाउ बारम्बार दोहोरिरहने पक्का छ । भारतीय भन्सार अवरोध हटाए पनि शुक्रबार अदुवा निकासी नभएको व्यवसायीको दाबी छ । अदुवा व्यवसायी संघका अध्यक्ष नरेन्द्रकुमार खडकाले भने, निकासी खुलेको हल्ला सुनेका छौं तर निकासी हुन थालेको छैन । भारतीय पक्षले अदुवा, अम्लिसो तथा कृषिजन्य उत्पादनलाई बारम्बार अवरोध गर्दा किसान र व्यवसायीले ठूलो आर्थिक क्षति व्यहोर्नुपरेको छ । नेपालभारत वाणिज्य सन्धिमा अदुवालगायतका कृषि उपजहरू निर्वाध निकासी गर्न पाउने प्रावधान छ । तर, भारतीय पक्षले बेलाबेलामा सन्धि उल्लंघन गर्दै अवरोध गर्दै आएको छ ।"
उखुको मूल्य तत्काल निर्धारण गर्न माग,"नवलपरासीउखुको क्रसिङअघि नै मूल्य निर्धारण गर्न नवलपरासीका किसानले माग गरेका छन् । क्रसिङपछि उद्योगीले उचित भाउ दिन आनाकानी गर्ने र भुक्तानीमा ढिला गर्दै आएकाले उनीहरूले तत्काल मूल्य निर्धारण गर्न जोड दिएका हुन् । हरेक वर्ष भुक्तानी समस्या झेल्नुपरेको भन्दै उखु काट्ने समय अगाडि मूल्य तोकेमा सहज हुने किसानको भनाइ छ । मंसिर पहिलो सातादेखि उद्योग सञ्चालन हुने भएकाले मूल्य निर्धारणमा ढिलाइ नगर्न उनीहरूले आग्रह गरेका हुन् । गत वर्ष पुसको दोस्रो सातामा मूल्य तोकेकाले केही किसानले घरखर्च चलाउन सस्तोमा उखु दिन बाध्य भएकाले यस वर्ष ढिलाइ नगर्न उखु उत्पादक कृषक समितिका अध्यक्ष उमेश यादवले बताए । उखु काटिसकेपछि उद्योगले आफ्नो मूल्यमा मात्र खरिद गर्छन्, नबेचौं सुकेर जाने, बेचौं भने लगानीसमेत नउठ्ने समस्या छ, उनले भने, राष्ट्रिय बाली घोषणा भए पनि मूल्यको अनिश्चितताले किसान मर्कामा छन् ।गत वर्ष प्रतिक्विन्टल ५ सय ३१ रुपैयाँ २० पैसा मूल्य तोकिएको थियो । लागत बढेकाले यस वर्ष वृद्धि गरेर प्रतिक्विन्टल ५ सय ६२ रुपैयाँ कायम हुनुपर्ने किसानले माग गरेका छन् । केही वर्षअघिसम्म १४ हजार परिवार उखुमा आश्रित रहेकामा हाल ७ हजार परिवारले मात्र खेती लगाउने गरेका छन् । उखु उत्पादन कम भएपछि उद्योगबीच खरिदमा प्रतिस्पर्धा भए पनि मूल्य निर्धारणमा भने बर्सेनि ढिला हुने समस्या छ । जिल्लामा लुम्बिनी, वाग्मती र इन्दिरा चिनी उद्योग छन् । उनीहरूलाई सिजनमा ४० लाख क्विन्टल उखु आवश्यक भए पनि यो खेतीबाट किसान बर्सेनि विस्थापित हुन थालेपछि आवश्यकताभन्दा आधा पनि उत्पादन हुन छाडेको छ । समयमा मूल्य निर्धारण नहुँदा भुक्तानीमा हैरानी पाएपछि उखु खेतीप्रति किसानको आकर्षण घटदो छ । जिल्लामा सबैभन्दा धेरै उखु उत्पादन ०५९ सालमा ४२ लाख क्विन्टल भएको थियो । गत वर्षसम्ममा त्यो घटदै गएर २३ लाखमा क्विन्टलमा झरेको छ । जिल्लामा सञ्चालित चीनी मिललाई कम्तीमा २५ देखि ३० लाख क्विन्टल उखु आवश्यक पर्दछ । गत वर्ष जिल्लामा साढे ७ हजार हेक्टर क्षेत्रफलमा उखु खेती भए पनि यस वर्ष ५ हजार हेक्टरमा सीमित रहेको उखु उत्पादक किसान समिति नवलपरासीले जनाएको छ ।"
इन्द्रसरोवरमा युवक बेपत्ता,"मकवानपुर (कास) कुलेखानी इन्द्रसरोवरमा पौडी खेल्ने क्रममा बिहीबार एक युवक डुबेर बेपत्ता भएका छन् । भक्तपुर दुवाकोटका १९ वर्षीय रोनाल्ड सुवाल सरोवरमा पौडी खेल्ने क्रममा डुबेका हुन् । भक्तपुर दुवाकोटका उनीसहित ७ जना पौडी खेल्न गएका थिए । सुवालसहित ६ जना पौडी खेलेर बाहिर निस्किसक्दा अर्को साथी डुबेकाले उनलाई निकाल्न जाँदा सुवाल बेपत्ता भएको सँगै पौडी खेलेका सुशान्त न्यौपानेले बताए । न्यौपानेका अनुसार सुवालले डुबेका साथीलाई बचाए तर आफूचाहिँ बेपत्ता भए । स्थानीयवासी, इप्रका पालुङ र चित्लाङका प्रहरीले सरोवरमा सुवालको खोजी गरिरहेका छन् । सरोवरको पिँधमा माटो जमेकाले माटोमा गाडिएर सुवाल बाहिर निस्कन नसकेको प्रहरीको ठम्याइ छ ।"
क्याटालोनिया स्वतन्त्र घोषित,"बीबीसी, म्याड्रिडबार्सिलोनाक्याटालोनियाको क्षेत्रीय संसद्ले शुक्रबार स्पेनबाट स्वतन्त्र भएको घोषणा गरेको छ । संसद्मा भएको मतदानमा ७० मत स्वतन्त्रताका पक्षमा परेको थियो । विपक्षमा जम्मा १० मत मात्र खसेको थियो । प्रमुख प्रतिपक्षले भने निर्वाचन बहिस्कार गरेका थिए । संसद्मा १ सय ३५ सदस्य छन् । स्वतन्त्रता घोषणामा उल्लेख छ, संसद्ले क्याटालोनियालाई क्याटालान गणतन्त्रका रूपमा स्वतन्त्र, सार्वभौम, प्रजातान्तिक, सामाजिक कानुनी राज्य घोषित गरेको छ । स्पेनबाट स्वतन्त्र भएको घोषणा गर्ने वा नगर्नेबारे क्याटलोनियाको क्षेत्रीय सरकार मतभेद देखिएपछि संसद्मा मतदान भएको हो । क्याटालन नेता कार्लस पुइग्डेमोन्टले उपयुक्त कदमको जानकारी नगराई सांसदलाई स्वतन्त्रताबारे निर्णय गर्न आह्वान गरेपछि भएको विवादबीच मतदान भएको हो । क्षेत्रीय संसद्ले स्वतन्त्र भएको घोषणा गरेपछि स्पेन सरकारले क्याटालोनियामा प्रत्यक्ष शासन लागू गर्ने भएको छ । शुक्रबार भएको मतदानमा स्पेनी संसद्ले प्रधानमन्त्री मारियानो राखोयको प्रस्ताव पारित गरेको हो । स्वतन्त्रता घोषणापछि प्रतिक्रिया दिँदै पुइग्डेमेन्टले अक्टोबर १ को जनादेशअनुसार क्षेत्रीय संसद्ले स्वतन्त्रता घोषणा गरेको जनाए । उनले आगामी दिन क्याटालोनियाका लागि सहज नहुने जनाए । हामी निकै कठिन अवस्थामा छौं । हामी शान्त हुन जरुरी छ, पुइग्डेमेन्टले भने, जनता र संस्था मिलेर मात्र देश निर्माण हुन्छ । स्पेनी प्रधानमन्त्री राखोयले ट्वीट गर्दै जनतालाई शान्त रहन आग्रह गरे । उनले भने, म सबै स्पेनी जनतालाई शान्त रहन आग्रह गर्दछु । क्याटालोनियामा कानुनी शासन स्थापन हुनेछ । उनले क्याटालोनियामा प्रत्यक्ष शासनको विकल्प नभएको दाबी गर्दै प्रत्यक्ष शासन गर्ने प्रस्ताव पारित गर्न आग्रह गरेका थिए । राखोयले क्याटालान राष्ट्रपति कार्लस पुइग्डेमेन्ट, उपराष्ट्रपति र सबै क्षेत्रीय मन्त्रीलाई बर्खास्त गर्न मन्त्रिपरिषद्को बैठक बोलाएका छन् । गतसाता क्याटालोनियाका राष्ट्रपति पुइग्डेमोन्टले स्पेन सरकारको प्रत्यक्ष शासन अस्वीकार्य भएको बताएका थिए । उनले क्षेत्रीय प्रशासनलाई निलम्बन गर्ने म्याड्रिडको तयारीलाई कु को संज्ञा दिएका थिए । क्याटालोनियामा अक्टोबर १ मा भएको जनमतसंग्रहपछि स्पेनमा राजनीतिक संकट उत्पन्न भएको हो । नेता पुइग्डेमोन्टले चुनावमा स्वतन्त्रताको पक्षमा बहुमत प्राप्त भएको जनाउँदै क्याटालोनियालाई स्वतन्त्र घोषित गरेका थिए । तर उनले तत्काल घोषणा कार्यान्वयन नगर्ने जनाउँदै स्पेन सरकारलाई वार्ताका लागि आग्रह गरेका थिए । निर्वाचनमा ४३ प्रतिशत जनताले भाग लिएका थिए । क्याटालान अधिकारीले स्वतन्त्रताका पक्षमा ९० प्रतिशत जनताले मत दिएको दाबी गरेका थिए । स्पेनको संवैधानिक अदालतले भने जनमतसंग्रह अवैधानिक भएको भन्दै खारेज गरेको थियो ।"
अमेरिकामा स्वास्थ्य संकटकाल,"वासिङ्टन (बीबीसी) अमेरिकी राष्ट्रपति डोनाल्ड ट्रम्पले शुक्रबार स्वास्थ्य संकटकाल घोषणा गरेका छन् । उनले अमेरिकीहरूको, दुखाइ कम गर्ने र अन्य नसालु औषधिको प्रयोग गर्ने लत राष्ट्रिय लज्जाको संज्ञा दिएका छन् । ट्रम्पले दुखाइ कम गर्ने यस्ता औषधिको दुरुपयोगलाई लक्षित गरी संकटकाल घोषणा गरेको जनाइएको छ । यस्ता औषधिको प्रयोगले प्रत्येक दिन १ सय ४० भन्दा बढी अमेरिकीको ज्यान जाने गरेको छ । राष्ट्रपति ट्रम्पले यसअघि नै स्वास्थ्यसम्बन्धी राष्ट्रिय संकटकाल घोषणा गर्ने बताएका थिए । बिहीबार ह्वाइटहाउसमा बोल्दै ट्रम्पले पछिल्लो समय दुर्घटना र बन्दुकका कारणभन्दा दुखाइ कम गर्ने र अन्य नसालु औषधि सेवनका कारण बढी मृत्यु हुने गरेको बताए । उनले भने, अमेरिकी समाजको कुनै पनि त्यस्तो भाग बाँकी छैन, जहाँ नसालु औषधिको प्रयोग नहोस् । ट्रम्पले गैरनसालु औषधि उत्पादनका लागि अनुसन्धान गर्नुपर्नेमा जोड दिए । उनले भने, हामीले औषधि उत्पादनमा अर्बौं अर्ब डलर खर्चेका छौं । अब हामी गैरनसालु औषधिको उत्पादनमा खर्च गर्नेछौं । उनले यस्ता दुखाइ कम गर्ने औषधिको खपत विश्वका अन्य मुलुकका नागरिकले भन्दा अमेरिकीले अत्यधिक गर्ने बताए । अहिलेको घोषणाले स्वास्थ्यसम्बन्धी देखिएको संकटसँग जुध्नका लागि अनुदान रकम प्रयोग गर्न निर्देशित गर्छ । ह्वाइटहाउस अधिकारीका अनुसार ट्रम्पले एउटा लिखित वक्तव्यमा हस्ताक्षर गर्दै कामचलाउ स्वास्थ्य मन्त्रीलाई देशभर स्वास्थ्यसम्बन्धी आपत्काल घोषणा गर्न निर्देश गरेका हुन् । त्यसका साथै सबै स्वास्थ्यसम्बन्धी संघीय संस्थालाई पनि दुखाइ कम गर्ने र अन्य नसालु औषधिको प्रयोगबाट हुने मृत्यु कम गर्न आवश्यक उपाय अपनाउन निर्देशन दिएका छन् । टम्पको निर्देशनले राज्यलाई उपलब्ध हुने अनुदान प्रयोगमा भएका नियन्त्रणलाई खुकुलो बनाउन मद्दत गर्नेछ । ह्वाइटहाउसले यसका लागि स्वास्थ्यसम्बन्धी आपत्कालीन राहतमा भएको भनिएको ५७ हजार डलरलाई प्रयोग गर्ने योजना गरेको छ । आलोचकहरूले अहिलेको घोषणाअनुसार थप आर्थिक कोषहरूबिना केवल अहिलेकै स्रोतको प्रयोग गरेर त्यसले समस्या घटाउन मद्दत नगर्ने बताएका छन् ।"
वीरगन्जमा दंगल,"पर्सा एकातिर छन् दिल्ली जमुनाको पानी खाएका बाबु पहलमान । अर्कोतिर छन् गंगाजी नुहाएर बलिया भएका बाराणसीका आलोक पहलमान । लौ मज्जा लिनुस् है । निर्णायकले माइकबाट यति भन्न नपाउँदै दर्शकदीर्घाबाट तालीको गडगडाहट गुन्जियो । दुवै पहलमान हौसिए । निर्णायकले उनीहरूलाई खेल छिनोफानो गर्न मात्र ८ मिनेट दिएका थिए । तर दिल्लीका बाबु पहलमानले आलोकलाई चित पार्न ४ मिनेटमात्र लिए । अनि तालीको गडगडाहटले माहोल तात्यो । त्यसपछि अखाडा घेरेर बसेका झन्डै १० हजार दर्शकले खुसीमा बाबुमाथि नगद वर्षा गरे । त्यसपछि अखाडामा प्रवेश गर्ने पालो कुरिरहेका अर्का एक जोडी पहलमान भिड्न थाले । अन्य पहलमानहरू लगौट लगाएर ज्यानमा माटो दलेर अखाडामा ओर्लिन तम्तयार थिए । वीरगन्जको इनर्वास्थित महावीर मन्दिर परिसरमा शुक्रबार सुरु अन्तर्राष्ट्रिय कुस्ती प्रतियोगिताको दृश्य थियो यो । त्यसो त कुस्तीको अखाडामा ओर्लिन व्यावसायिक खेलाडी नै हुनुपर्छ भन्ने छैन । दर्शकदीर्घामै बसिरहेका दर्शक पनि आत्मविश्वास भए अखाडाबाट कुनै पहलमानले दिएको खुला चुनौती स्विकारेर अखाडा उक्लन पाउँछन् । त्यसै कारण पनि तराईको यो प्राचीन र रोमान्चक खेललाई मर्दको खेल भनिएको हो । पूर्ण मनोरन्जनको मुडमा देखिएका दर्शक अखाडामा एउटा पहलवानले अर्कोलाई पछार्दा र चित पार्दा हुटिङ र तालीको गडगडाहटमा मग्न थिए । उत्तेजित दर्शकको भीड हुटिङ गर्ने क्रममा अनियन्त्रित हुँदा पटकपटक प्रहरीले लाठीचार्ज पनि गर्नुपरेको थियो । पहलमानहरूले खेल सुरु गर्नुअघि उनीहरूमाथि ईनामवापत पैसा लगाउने काममा पनि दर्शक तँछाडमछाड गर्दै थिए । जिते वा हारे पनि पहलवानले ईनामवापतको पैसा आफैं राख्न पाउने चलन रहेकाले पहलवानहरू पनि उत्तिकै जोसिएका थिए । कुस्तीको आनन्द उठाउन स्थानीयमात्र नभई छिमेकी भारतबाट ठूलो संख्यामा दर्शक उपस्थित थिए । यस वर्ष चार महिला पहलमान पनि दंगलमा भिड्न भारतदेखि आएका छन् । तर उनीहरूको भिडन्त भने शनिबारमात्र हुने आयोजकले जनाएको छ । प्रतियोगितामा भिड्न नेपालमात्र नभई भारतका बिहार, उत्तरप्रदेश, हरियाणा, दिल्लीदेखिका करिब १ सय पहलमान आइपुगेका छन् । तराईवासी मेलापात भनेपछि खुब रमाउँछन् । त्यसमाथि कुस्ती भने पछि हुरुक्कै हुन्छन् । आधुनिक युगमा पनि तराईवासीले सर्वाधिक रुचाउने खेल नै कुस्ती हो । इनर्वाका स्थानीय बासिन्दा र विराट कुस्ती प्रतियोगिता समितिले यहाँ बर्सेनि खुला कुस्ती प्रतियोगिता आयोजना गर्दै आएका छन् । कुस्ती मेलाको संघीय समाजवादी फोरम नेपालका अध्यक्ष उपेन्द्र यादवले उद्घाटन गरे । उनले कुस्ती प्रतियोगिता आयोजनाले तराईको मौलिक पहिचान कायम रहने र सबैलाई आफ्नो शारीरिक तन्दुरुस्ती कायम राख्न पनि सिकाउने बताए । यस्तो प्रतियोगिताले हामी सबैलाई आफ्नो शरीर स्वस्थ राख्न सिकाउँछ, उनले भने, कतिखेर कहाँ कोसँग भिड्नुपर्छ त्यो थाहा हुँदैन । त्यस कारण शरीर जहिले पनि तन्दुरुस्त राख्न सक्नुपर्छ ।"
काँकडभिट्टा गोल्डकप विजेतालाई ८ लाख,"काँकडभिट्टा मेची नेत्रालय काँकडभिट्टा गोल्डकप फुटबल विजेताले ८ लाख रुपैयाँ नगद पुरस्कार पाउने भएको छ । गत वर्षको दोस्रो संस्करणमा ४ लाख विजेता पुरस्कार राखेको गोल्डकपले यो वर्ष पुरस्कार राशि दोब्बर बनाएको हो । यसअघि झापा गोल्डकपले विजेताका लागि नगद ७ लाख पुरस्कार प्रदान गरेको थियो । हामीले घोषणा गरेको पुरस्कार राशी सम्भव मोफसलमा हुने गोल्डकपकै धेरै हो, आयोजक काँकडभिट्टा फुटबल ट्रेनिङ सेन्टरका अध्यक्ष मीन बस्नेतले भने, बर्सेनि पुरस्कार राशि वृद्धि गर्दै लैजाने योजना छ । उनका अनुसार उपविजेताको भागमा ४ लाख पर्नेछ । मंसिर ६ देखि १६ सम्म स्थानीय काँकडभिट्टा माविको मैदानमा हुने प्रतियोगितामा दुई विदेशसहित १० टोली सहभागी बन्ने निश्चित भएको शुक्रबार पत्रकार सम्मेलनमा जानकारी गराइयो । भारतका कोलकाता र सिलोङ आर्मीले पहिलोपल्ट काँकडभिट्टा गोल्डकपमा सहभागिता जनाउने छन् । त्यसबाहेक नेपालका तीन विभागीय टोली त्रिभुवन आर्मी, नेपाल पुलिस, एपीएफसहित मनाङ मस्र्याङदी, थ्री स्टार, झापा ११, जावलाखेल युथ जस्ता ए डिभिजनका चर्चित टोलीको सहभागिता रहने छ । आयोजकले प्रतियोगिता सम्पन्न गर्न करिब ६४ लाख रुपैयाँ आवश्यक पर्ने जनाएको छ । विजेताको नगद पुरस्कार मुख्य प्रायोजक मेची नेत्रालयले उपलब्ध गराउने जनाइएको छ ।"
देश चिनाउनेहरू,"नवलपरासी सुनवल४ का रनबहादुर पुन र तीलकुमारीकी छोरी भगवती पुन तराइको यस्तो गाउँले परिवेशमा हुर्किइन् जहाँ महिलाले पुरुषसँग बोल्नुलाई पनि खराब आचरणका रुपमा लिइन्थ्यो । तर भगवती अहिले ट्ेरकिङ गाइड बनेर विदेशी पर्यटकलाई नेपालका विभिन्न ठाउँहरूमा घुमाउने भएकी छन् । सामान्य किसान परिवारकी भगवतीले बाल्यकाल घर धन्दा, गाईवस्तु, खेतीपातीमै बढी बिताइन् । स्थानीय महाकवि देवकोटा उच्च माविबाट १२ कक्षा उतीर्ण गरेपछि उनी उनी उच्च शिक्षा हासिल गर्न चाहन्थिन्, आफ्नै खुट्टामा उभिएर । त्यसका लागि उनले सीपमूलक तालिम लिने सोच बनाइन् । अनि सलाइ कटाइको तालिम लिइन् । कम्प्युटरको आधारभूत तालिम पनि सिकिन् । तर पनि आय आर्जनको पाटो भनेजस्तो भएन । एक दिन गाउँकै दिदि माया पुनसँग भेटिन् जो ट्रेकिङ गाइडको काम गर्थिन् । उनमा पनि गाइड बन्ने चाहना बढ्यो तर कहिल्यै घर नछाडेकी उनलाई पर्यटकसँग घुम्नु र विभिन्न ठाउँको बारेमा अंग्रेजीमा बोल्नुपर्ने कुराले भने तर्सायो । माया पुनले तालिम लिएपछि जानिन्छ, सुरुमा सबैलाई गाह्रो हुन्छ, गर्दै गएपछि सामान्य हो भनेर विश्वस्त बनाइन् । मायाको ढाडसले भगवतीको आत्मबल बढ्यो । पोखरा आएर ट्रेकिङ गाइडसम्बन्धी तालिम लिइन् ।एउटै परिवेश, एकै समुदायमा हुर्किरहेकी उनलाई सहरको परिवेशमा अंग्रेजी कक्षाका तालिमले सुरुका केही दिन उनलाई असहज लाग्यो । तर उद्देश्यउन्मुख पाइलाहरूमा अविचलित रूपमा अगाडि बढाइरहिन् । २०६४ असोजमा पहिलोचोटि उनी भरियाका रुपमा घोरेपानी हुँदै घान्द्रुक पुगिन् । त्यतिबेला गाइड कमला विक थिइन् । तराईमा हुर्केकी उनलाई पहाडका उकालो चढ्न गाह्रो हुन्छ भन्नेहरू पनि थिए । तर उनलाई त्यस्तो अनुभूति भएन । समथर बाटोमा साइकलमा कुदाएका उनका पाइला दरिला थिए । उल्लेरीको उकालो पनि सहजै पार गरिन् । उनी अन्नपूर्ण बेसक्याम्प, जोमसोम, मनाङ, मुस्ताङ, अन्नपूर्ण सर्किट, अन्नपूर्ण सेन्चुरीलगायत ठाउँमा विभिन्न देशका पर्यटक घुमाउँदै आफू पनि रमाउँदै आएकी छन् । यससँगै स्नातकसम्मको अध्ययन गरेकी छन् । जिन्दगी नै यात्रा हो भन्न रुचाउने भगवतीले आफ्नो जिन्दगीलाई यात्रामय बनाएकी छन् । तराईका फाँटदेखि हिमालका फेदसम्मको यात्राले प्रकृतिका विविध रूप र रंगमा खेल्न पाएकी छन् ।"
स्मृतिग्रहण,"न्युज बुलेटिनमा तपाईंलाई पुन: स्वागत छ । तपाईंको रेडियोले हाम्रो सिग्नल टिपिरहेको त छ नि ! सुस्केरा चेमजोङ टेलिफोनमार्फत हामीसित सम्पर्कमा हुनुहुन्छ । आउनुस् उहाँसित अपराह्नको उदेकलाग्दो घटनाको बान्कीबारे छोटो कुराकानी गरौं । स्टुडियो : चेमजोङजी ! तपाईंलाई स्वागत छ । सुस्केरा : धन्यवाद ।स्टुडियो : आराम हुनुहुन्छ ? सुस्केरा : आराम छैन । एक साताअघि मिसक्यारिज भएको थियो । मानसिक र शारीरिक रूपमा थकान महसुस गरिरहेकी छु । स्टुडियो : यो मिसक्यारिज तपाईंको प्रथम अनुभव हो ? सुस्केरा : होइन । यो तेस्रोपटक हो । स्टुडियो : तपाईंको मानसिकता तथा शारीरिक क्षतिप्रति म दु:खी छु । अब हामी आजको मूल विषयतिर आकर्षित होऔं कि ! सुस्केरा : हुन्छ । स्टुडियो : आज दिउँसो घटेको अप्रत्याशित घटनालाई खगोलशास्त्री आचार्यश्री निर्वाणानन्द राजोपाध्यायले स्मृति ग्रहणको संज्ञा दिनुभयो । यो ग्रहणको प्रभाव मूलत: रजस्वलारत् मिथुन राशिका स्वामिनीहरूमा परेको कुरा उहाँले बताउनुभयो । एउटा परामनोचिकित्सकका नाताले यो घटना विशेषलाई तपाईंले कसरी अध्ययन गरिरहनुभएको छ ? सुस्केरा : घटना निकै ताजा भएकाले आजै नै यसको अनुसन्धानात्मक निचोड निकाल्नु हतार हुनेछ । तर केही पेसेन्टहरूको केस स्टडी गर्दा मैले आश्चर्यजनक कुरा फेला पारेँ । स्टुडियो : कस्तो आश्चर्यजनक कुरा ? विस्तारमा बताइदिनुहुन्छ कि ! सुस्केरा : जस्तो कि ती पेसेन्टहरू जब एक घण्टाको निम्ति मूच्र्छा परे तब तिनको स्थूल शरीर त वर्तमानमा थियो तर चैतन्य शरीर अर्थात् सूक्ष्म शरीर त्यहाँ उपस्थित थिएन । त्यो सूक्ष्म शरीर अर्कै टाइम एन्ड स्पेसमा यात्रा गरिरहेको थियो । हामी यसलाई टेलिपोर्टेसन भन्छौं । ती मिथुन महिला अर्कै दिक कालमा टेलिपोर्ट भएका थिए । जब पेसेन्ट टेलिपोर्टेसनमा कनेक्ट हुन्छ त्यस बेला उसलाई आफ्नो भौतिक अवस्थितिबारे केही पनि थाहाहेक्का रहँदैन । यो एक प्रकारको भर्चुअल मृत्यु हो । आज सहरमा पाइएका ति सम्पूर्ण रजस्वलारत् मिथुन महिलाहरू मृत थिए । तर यो मृत्यु केवल एक घण्टाको निम्ति मात्र थियो । तपाईंलाई के पनि बताइदिऊँ भनेँ भर्चुअल डेथको निश्चित टाइम फ्रेम हुन्छ । टेलिपोर्टेसनको निश्चित साइकिडेलिक जर्नीपश्चात् पेसेन्ट पुन: आफ्नो स्थूल शरीरसित कनेक्ट भइहाल्छ । स्टुडियो : यस्तो घटना अरू कतै पनि यस अघि घटेको कुनै उदाहरण छ ? सुस्केरा : अवश्य छ । निकारागुआको एउटा आदिवासी गाउँमा पनि केही वर्षअघि यस्तै घटना घटेको थियो । स्मृति ग्रहणको समयसीमाचाहिँ जम्मा तीस मिनेट देखिएको थियो । बिहान सातदेखि साढे सात बजेसम्म । सम्पूर्ण गाउँलेहरूको भर्चुअल मृत्यु भएको थियो र टेलिपोर्टेसनमार्फत् ती आदिवासीहरू ग्वाटेमालाको एउटा सिगार फ्याक्ट्रीमा फेला पारिएका थिए । यो इन्सिडेन्ट ग्वाटेमाला सिन्ड्रोमको नामले चर्चित छ । भर्चुअल मृत्यु, टेलिपोर्टेसन तथा ग्वाटेमाला सिन्ड्रोमबारे परामनोचिकित्सक सुस्केरा चेमजोङ हामीलाई केही बताउँदै हुनुहुन्थ्यो । अकस्मात उहाँसितको टेलिफोन सम्पर्क विच्छेद भएकोमा हामी खेद प्रकट गर्दछौं । तपाईं सुन्दै हुनुहुन्छ सन्ध्याकालीन न्युज बुलेटिन । तपाईंको रेडियोमा भर्खरै मात्र हाम्रो सिग्नल कनेक्ट भएको छ भने तपाईंलाई स्वागत छ । म हुँ स्मृति । यो न्युज बुलेटिनको अतिथि होस्ट । आजको अदभुत दिवा घटनाबारे सूचना चुहाइरहेकी छु । त्यस्तो घटना जसले सहरमा बबन्डर मच्चाएको छ । त्यस्तो घटना जसको म स्वयम् भिक्टिम हुँ । यो प्रसारणको म अतिथि खबरवाचिका भएको जानकारी मैले तपाईंसमक्ष दिइसकेकी छु । वास्तवमा म एक स्क्रिप्टराइटर हुँ । फिल्मको स्क्रिनप्ले लेख्छु । एउटा अनटाइटल्ड फिल्मको छायाङ्कनमा आज मलाई अकस्मात बोलाइयो । अन्तिम समयमा आएर फिल्मकी अभिनेत्रीलाई आफूले बोल्ने संवाद मन परेन छ । निर्देशकले अभिनेत्रीको निम्ति अर्को फेयरवेल डाइलग लेखिदिन आग्रह गरे । डिभोर्स दिने पतिको घर छाड्दा नायिकाले बोल्ने सिचुवेसनल संवाद लेखेँ म संग्रहालयको त्यो एन्टिक पिस हुँ जसको महत्त्व तिमीलाई म गएपछि हुनेछ । उक्त संवाद अभिनेत्रीलाई मन पर्यो र उसले त्यही बोल्ने भई । त्यस पछि म सुटिङ स्थलबाट निस्केँ । म उदास भएकी थिएँ । डाइलगमा परेको संग्रहालय शब्दले मलाई व्यथित तुल्याएको थियो । झोँछेको डेजाभु क्याफेभित्र छिरेँ जसको म प्राचीन ग्राहक हुँ । एउटा शान्त क्याबिनमा चुपचाप बसेँ । र, कफी पिउँदै ग्रहणलाई सम्झेँ । म नोस्टाल्जिक हुँदै गएँ । मलाई युगौंपश्चात् ग्रहणको अनायास याद आइरहेको थियो । कुनै समय हामी प्रेमी थियौं । हाम्रो प्रेम संग्रहालयबाट सुरु भएको थियो र अन्त्य पनि संग्रहालयमै । हामीलाई लाग्थ्यो हाम्रो प्रेम अमर हुनेछ । तर जिन्दगीको भागदौडले मलाई कहाँकहाँ पुर्यायो ! ऊ भने संग्रहालयमै छुट्यो । ऊ एकलकाँटे स्वभावको एकान्तप्रिय प्रेमी थियो । उसको अनुहार सदा गम्भीर हुन्थ्यो । ग्रहण लागेजस्तो । त्यसैले मैले उसको नाम राखिदिएकी थिएँ ग्रहण । मलाई ऊ सधैं स्मृतिमा सजाएर राख्छु भन्थ्यो । एक दिन भन्यो आजदेखि तिमी स्मृति भयौ । तिम्रो नाम मैले स्मृति राखिदिएँ । त्यसरी हाम्रो प्रेमको व्याप्टिजम भएको थियो स्मृति ग्रहण । लैलामजनुजस्तो । मुनामदनजस्तो । हीरराँझाजस्तो । स्मृति ग्रहण । मैले आफ्नो पुरानो नाम बिर्सेँ । उसले आफ्नो पुरानो नाम बिर्सियो । हाम्रो प्रेमिल नाम रहन गयो स्मृति ग्रहण । तर अस्तित्वले हाम्रो निम्ति बेग्लाबेग्लै नियतिको रचना गरिदियो । कालान्तरमा म केवल स्मृति मात्र बनेँ उसको सुनसान जीवनमा । धेरै वर्षपछि जब आज फिल्मकी नायिकाको निम्ति त्यो एक टुक्रा फेयरवेल डाइलग लेखेँ, मलाई संग्रहालयमा छुटेको त्यो अतीतको खुब याद आयो । मलाई ग्रहणको याद आयो । संग्रहालयबाट एक दिन ऊ मलाई आफ्नो घर लिएर जान चाहन्थ्यो । तर त्यो साइत कहिल्यै आएन । मैले अर्कै घर रोजेँ । त्यसलाई छाडेँ । त्यसपछि अर्कै घर रोजेँ । त्यसलाई पनि छाडेँ । म सायद घरमा बस्न लायककी प्रेमिका नै होइन । दिउँसो डेजाभु क्याफेको क्याबिनमा एक्लै कफी पिउँदै गर्दा मलाई लाग्यो त्यो कफी मैले ग्रहणको घरमा ऊसितै मौन बसी पिउँदो हुँ त कस्तो हुँदो हो ! त्यो एक स्वर्णिम कल्पना थियो । त्यसपछि त म ब्ल्याङ्क भइगएँ । एक घण्टासम्म चेतनाशून्य भएछु । होसमा आउँदा वेट्रेसले भनी तपाईं ढुंगाको मूर्तिझैं जड्, निर्जीव हुनुहुन्थ्यो । त्यसरी विस्मृतिको अन्धकार सुरुङमा फसेको म मात्र एक्ली महिला होइन रहेछु । अरू पनि थुप्रै रहेछन् । थाहा पाउँदा उदेक लाग्यो । त्यस्ता अनेक युवतीहरूबारे सुनेँ जो अकस्मात लल्याकलुलुक भई ढलेका थिए पार्कमा, फुटपाथमा, मन्दिरमा, लिफ्टमा, स्कालेटरमा, सपिङ मलमा अनि कुन्नि कहाँ कहाँ ! अब पालो भएको छ एउटा अन्तिम कल लिने । कोही टेलिफोन सम्पर्कमा आइसक्नुभएको छ । मैले फोन रिसिभ गरेँ, है त ! हेलो ! कहाँबाट को बोल्दै हुनुहुन्छ ? हेलो ! हेलो ! आई रिपिट । हेलो ! कहाँबाट को बोल्दै हुनुहुन्छ ? संग्रहालयबाट । ग्रहण । बोल्दै । छु ।हेलो ? तपाईंको आवाज म केही पनि सुन्न सकिरहेकी छैन । तपाईंको बोली पज्मा आइरहेको छ । केही नबुझिने । कृपया स्पष्टसित आफ्नो कुरा राख्नुस् । संग्रहालयबाट । ग्रहण । बोल्दै । छु । तिमी । दिउँसो । घर । आएकी । थियौ । हामीले । साथसाथ । कफी । खायौं । चुप । चाप । तिमी । एक । घण्टा । बस्यौ । तिमी । जाँदा मैले भनेँ । म । संग्रहालयको । त्यो । एन्टिक । पिस । हँु । जसको । महत्त्व । तिमीलाई । वर्षौंपश्चात् । हुनेछ । तिमी उदास थियौ । म उजाड थिएँ । स्मृति म तिम्रो ग्रहण बोल्दै छु । संग्रहालयबाट । कोही टेलिफोन सम्पर्कमा आउनुभएको थियो । उहाँ हामीलाई केही बताउन खोजिरहनुभएको थियो । तर दुर्भाग्यवश उहाँको अस्पष्ट बोलीका कारण छेउटुप्पा केही बुझ्न सकिएन । उहाँसितको कुराकानीलाई बीचैमा काट्नुपरेकोमा खेद छ । सायद हाम्रो निर्धारित समय अब समाप्त भएको छ । यतिन्जेल तपाईंको रेडियोले हाम्रो सिग्नल टिपेकोमा तपाईंलाई बधाई तथा धन्यवाद दिँदै यो स्मृति अब बिदा चाहन्छे । अर्को न्युज बुलेटिनको निम्ति हाम्रो सिग्नलको प्रतीक्षा गर्नुहोला । नमस्ते तथा शुभ सन्ध्या ।"
संवाददातासँग आक्रोशित एउटी वेश्या,मैले होइनयो देशमा तिमीहरुले गरिरहेका छौ घिनलाग्दो वेश्यावृत्तिअसत्तीहरु !
भोकको जुलुस,सरकार !पढेपछि घोर अराष्ट्रिय कविताको अन्तिम पंक्ति म देश निकाला हुन सक्छुतर ती सब अचानक भएका थिएनन्जसरी तपाईं सोचिरहनुभएको छ ।
कान्छो जिल्लाको चमक,"उसो त यहाँका सांस्कृतिक नृत्यहरू मूलत: सबै सामूहिक छन् । लहरै पंक्तिबद्ध भई अगुवालाई पछ्याएर नाचिन्छ । पैसेरी, भूम्या, डिग्रे, झोल्हा नाचहरू यहाँका परम्परागत सामूहिक नाच हुन् । भूम्या नाचमा पुरुषको गोलबद्ध लहरलाई महिलाले घेरिएको हुन्छ । पुरुषहरू खुकरी भिरेर नाच्छन् भने महिलाहरू रंगीन पछ्यौराका साथ लिँदै नाच्छन् । अगुवालाई पछ्याएर गोलबन्द भई नाच्नु यहाँका नाचहरूको विशेषता हो । यस्ता नाचले नेतृत्वकलाको विकास गराउनुका साथै एकता र सामूहिक भावनाको विकास अभिवृद्धि गर्न मद्दत पुर्याउँछ । पाका र ज्येष्ठतालाई प्राथमिकता दिइने यो नाचमा सामेल हुन युवायुवती र किशोरकिशोरी निकै हौसिन्छन् । यसले मुख्यगरी एकता, भ्रातृत्व र सामूहिकताको भावना प्रवद्र्धनसँगै सामाजिक सम्बन्ध विस्तार गर्ने सन्देश प्रवाह गर्छ । सिंगारु नाच यहाँको एउटा सांस्कृतिक गहना हो । पुरुषलाई एउटा निश्चित परम्परागत पहिरनले रूपवती महिलाको भेषमा सिंगारपटार गराई मादल, दुँदी र झ्याली बजाएर काव्यात्मक शैलीको गीतिकथा गाएर नचाइन्छ । लोपोन्मुख अवस्थामा रहेको यो नाच निकै रहस्यपूर्ण लाग्छ । उस बेला तेस्रो लिङ्गीहरूको व्यवहार र भूमिकालाई नजरअन्दाज गरेर हाउभाउका साथ नाचगान गरिने यो नाचका नचारु विरलै छन् । यद्यपि ती पोख्त, सिपालु र निपुण हुनैपर्छ । सिंगारुहरू शालीन र भलाद्मी भएर नाच्दा उपस्थित दर्शकहरू शान्त र स्थिर रहन्छन् । गीतमा जोडिने टुक्काहरू भरिला मात्र हुँदैनन्, सौन्दर्यचेतले ओतप्रोत किस्साहरू पनि उत्तिकै उनिएका हुन्छन् ।धामीझाँक्रीका लागि लुकुम र तकसेरा निकै कहलिएका गाउँ हुन् । अन्य गाउँहरूमा पनि धामीझाँक्रीको अस्तित्व अझै पनि जिउँदोजाग्दो छ । साउन पहिलो साता लुकममा मनाइने झाँक्री मेलामा झाँक्रीविद्याका विविध झल्कोहरू साँगोपाँगो देख्न सकिन्छ । यसबेला पारंगत झाँक्रीबाट नयाँले झाँक्रीविद्या प्राप्त गर्ने अवसर प्राप्त गर्छन् । झाँक्रीविद्याको औपचारिक पुस्तान्तर यो बेला प्रत्यक्ष देख्न सकिन्छ । दर्जनको संख्याभन्दा बढी यसमा संलग्न हुन्छन् । महिला झाँक्री पनि बडो साहसिक भएर पुरुष झाँक्रीसँग नाच्छन् । हाल यो मेला झाँक्री नाचले ख्याति कमाएको छ । यहाँको संस्कृतिमा धामीझाँक्रीप्रतिको विश्वास, तिनले गर्ने परम्परागत स्वास्थ्य अभ्यासका साथै तिनै धामीझाँक्रीले आजपर्यन्त स्वास्थ्य उपचारमा प्रयोग गर्ने स्थानीय जडीबुटीको प्रयोग अनौठो छ । आदिवासीय बौद्धिक ज्ञान आजको प्राकृतिक उपचारमा संलग्न चिकित्सकहरूका लागि ग्रहनयोग्य मात्र नभई बौद्धिक खुराक बन्न सक्छ । वास्तवमा झाँक्रीवादले सदात्मा र दुरात्मालाई समान व्यवहार गर्छ भन्ने यिनले निश्चित तिथि तथा आइपरेको विपत्का बखत गर्ने कर्मकाण्डले त्यो बताउँछ । झाँक्रीले आफ्नो मुख्य अस्त्रको रूपमा ढ्याङ्ग्रोलाई स्विकार्छन् । तिनीहरू आफ्नो वस्त्र लगाएर झाँक्रीको पूर्ण शरीर लिइसकेपछि बडा भव्य देखिन्छन् । कतिपय झाँक्रीले आफ्नो कलालाई पेसागत व्यवसायको रूपमा समेत जोडेर जीवन निर्वाहसमेत गरिरहेका छन् ।स्थानीय समुदाय मिहिनेती, परिश्रमी र लगनशील छन् । परम्परागत खेतीमा उनीहरू विशेष दख्खल राख्छन् । महिलाहरू परम्परागत हस्तकलाका उद्यममा व्यस्त रहन मन पराउँछन् । हावापानी र जमिन खेती गर्न योग्य छन् । मकै, गौं, जौं, कोदो, आलु, फापर, स्याउ यहाँका मुख्य खाद्य तथा नगदेबाली हुन् । सानीभेरी र उत्तरगैगको तटीय क्षेत्रमा धानको राम्रो उब्जनी हुन्छ । पूर्वी रुकुमको परिचय यतिले पूर्ण हुँदैन । त्यसका निम्ति यो भेगतिर घुमघाममा निस्कँदा बढी जाति हुन्छ । आउनुहोस्, कान्छो जिल्ला यहाँहरूको स्वागतमा हाजिर छ !"
नोबेल पुरस्कार र माध्यम भाषा,"माध्यम भाषाको दायित्व सबैभन्दा तिख्खर अभिव्यक्ति दिन सकिने भाषा मातृभाषा नै हो । सायद, त्यसैले संसारका सबैभन्दा प्रभावशाली साहित्य र सिनेमा गैरअंग्रेजी भाषामै छन् । अत: विश्वसाहित्य वा विश्वकलाको वास्तविक रूप हेर्ने हो भने अंग्रेजी भाषाबाहिर पनि पुग्नु अनिवार्य छ भनिन्छ । नेपालभित्र खस नेपाली भाषाजस्तै अंग्रेजी संसारको ऐतिहासिक बाध्यता हो । विश्वका कुनै पनि कृति अंग्रेजीमा अनुवाद नभई संसारभरिका पाठकले पढ्न पाउँदैनन् । नेपाली राष्ट्रिय भाषाकै सामग्री पढ्न पनि त्यसको नेपाली वा अंग्रेजी अनुवाद नभई सम्भव हुँदैन । फ्रान्सका निर्देशक एरिक भालीले उपल्लो डोल्पा भूमिको मनमोहक कथामा बनाएको सिनेमा क्याराभान अंग्रेजी सबटाइटलको सुविधा भएकैले हामीले पनि बुझ्न र मज्जा लिन पाएका हौँ । यही कुरा विभिन्न राष्ट्रका माध्यम भाषाका हकमा लागू हुन्छ । त्यसैले अंग्रेजी भाषा, विभिन्न राष्ट्रका माध्यम भाषा र जिम्मेवार निकायले बिनापूर्वाग्रह, बिनास्वार्थ माध्यम भाषाबाहिरका सूचना पनि न्यायपूर्ण तरिकाले प्रवाह गर्नु अनिवार्य छ । पर्याप्त मात्रामा नहोला, त्यो दायित्व संसारको माध्यम भाषा अंग्रेजीले यथासक्य निर्वाह गरेकै छ । नत्र, आफ्नै भाषामा लेख्ने रुसका आन्तोन चेखब वा फ्रान्सका मोपासाका महान् कथा पढ्न पाइँदैनथ्यो जसरी अमेरिकाका एडगर एलेन पो वा ओ हेनरीलाई पढ्न पाइन्थ्यो । न त गोर्की, दोस्तोएब्स्की, टाल्सटाय, पुस्किन, इभान तुर्गनेभ, निकोलाई आस्त्रोब्स्की वा सात्र्र, कामु, काफ्का, लुसुन वा इब्सेनलाई पढ्न पाइन्थ्यो । मार्खेज, मिलान कुन्देरा, मारियो भर्गास लोसादेखि ओरान पामुकसम्मलाई संसारभरि सुलभ बनाएको अंग्रेजी भाषाले नै हो । अझ संसारका सर्वश्रेष्ठ सिनेमाहरू त इटाली, फ्रान्स, रुस, जर्मनी, चीन र इरानमा बनेका छन् । भितोरियो डेसिकाको बाइसाइकल थिभ्स वा उम्बर्टो डी, लुसिनो बिस्कोन्टीको लेओपार्ड वा रोको एन्स हिज ब्रदर्स, फेडेरिको फेलिनीको ला डोल्स भिटा वा द नाइट अफ क्याभेरिया, इंगमार बर्गम्यानको वाइल्ड स्ट्रबेरी, जँ रेनुआको रुल्स अफ द गेम, एलेन रनेको हिरोसिमा मोन अमोर, झाङ यिमुको फ्लावर अफ द वार वा बमन घोबाडीको टर्टल क्यान अल्सो फ्लाईजस्ता सिनेमा अंग्रेजी सबटाइटलकै सहायताले संसारभरि सुलभ र लोकप्रिय भएका हुन् । यही कुरा नेपालभित्र यहाँको माध्यम भाषा नेपाली र नेपाली भाषाका सञ्चारमाध्यमले किन निर्वाह गरिरहेका छैनन् भन्ने गम्भीर प्रश्न छ । यस्तो हुँदो हो त यहाँ मैथिलीमा लिखित गम्भीर साहित्य सबैले पढ्न पाएका हुन्थे । नेपालभाषाका कविता, कथा र उपन्यासको स्तर पनि सबैलाई थाहा हुन्थ्यो । राई, लिम्बू, मगर, तामाङ, गुरुङ, अवधी, भोजपुरी आदि भाषाका साहित्य वा सिनेमाबारे अत्तापत्तो नहुने स्थिति रहँदैनथ्यो । आफूलाई राम्ररी अभिव्यक्ति गर्न सकिने मातृभाषा छाडेर लेखकहरू जसोतसो नेपालीमै लेख्न बाध्य हुँदैनथे । नेपाल प्रज्ञा प्रतिष्ठानका केही प्रकाशनले यसतर्फ सानोतिनो प्रयास नगरेका होइनन् । हालै मधुपर्क र शारदाजस्ता साहित्यिक पत्रिकाले नेपालभाषा विशेषांक पनि प्रकाशित गरेका छन् । तर, यी प्रयास मरुभूमिमा छिट्ट्याएका बाछिटा मात्र हुन् । अभियानकै रूपमा यी काम नभएसम्म समग्र नेपाली साहित्यको वास्तविक चित्र खुल्दा पनि खुल्दैन ।"
आख्यानमा गोर्खाल्यान्ड,"कथाको जराराजनीतिक आन्दोलनकै चित्रण गर्दा मात्र कथाको उत्तरदायित्व पूरा हुने हो । यस्तो पनि होइन । यो एकप्रकारले आदर्शगत कट्टरपना वा आइडियोलजिकल अर्थोडक्सी हुनजान्छ । जुन समाजमा राजनीति जीवनमरणको सवाल भएको हुन्छ, जहाँ समाजका सिंगैसिंगै दुईदुई दशक राजनीतिक जडताको घुनले खाइदिन्छ, जसको मूल आख्यान राजनीतिबाहेक अरू थोक गौण हुन्छन्, त्यहाँ राजनीतिक स्पिरिटबिनाको साहित्य उत्तरदायित्वविहीन हुन्छ । साहित्यलाई समाजबाट काटेर एकान्तवासी बनाउने पद्धतिविरुद्ध सबैजसो धारका सर्जकहरू लागिपरेका हुन् । त्यो खाले साहित्य कामचोर साहित्य हुन्छ । कथाले समाजको राजनीतिक अन्तद्र्वन्द्वलाई टिप्न सकेन भने त्यो कथा चियागफ हुन्छ । घिसापिटा बजारुसाहित्य । यस्तो साहित्यले समाजलाई खासै केही दिने अपेक्षा गर्नु नै मूर्खता हो ।समाजको वर्तमानका तानाबाना र सम्भावित भविष्यको काल्पनिक बुनोट कथाको कथानकलाई अघि बढ्ने बाटो हुन् ।गुप्त प्रधान कथामा सामाजिक सरोकार हुनुपर्ने दह्रो मत राख्छन् ।के कथा कथाकार बसेको र बाँचेको समाजदेखि बाहिरको विषय हुन्छ? यस्तो सोधाइ छ सूरज धड्कनको । समाजका तात्कालिक मुद्दाहरूदेखि आँखा चिम्लने कथाले कालजयी बन्ने दिवास्वप्न देख्लान् तर कुनै पनि कालजयी कथाले समेत आफ्नै समयकै वास्तव लाई सम्बोधन गरेको हुन्छ । मानवीय सूक्ष्म संवेदना, सामाजिक सामान्यता र मनोविज्ञान कथाका विषय हुनैसक्छन् । तर हुँदाहुँदै समाजको गतिकी वा डाइन्यामिक्सलाई सम्बोधन कुनै पनि समयको लेखनको आवश्यकता हो । त्यो गतिकीको हाँगाबिगामा राजनीतिक जराबाटै पानी र खनिज पुग्ने गरेको हुन्छ ।अब सोध्नुपर्ने सवाल हो यताका कथामा हाँगा कता छ, जरा कता?"
अमेरिका बिनाको विश्वकप,"आधुनिक फुटबलमा अमेरिकाको मुख्य फुटबल लिग, मेजर लिग सकर निरन्तर प्रगतिपथमा अगाडि बढिरहेको छ । तर अमेरिका विश्वकपमा छनोट नहुनुले यसलाई केही हदसम्म भने असर पार्न सक्छ । विश्वकप छनोट नहुनेबितिकै एक युगका खेलाडीहरूको महत्त्वाकांक्षा आशामै सीमित हुन्छ भने अर्को युगले विश्वकप छनोटदेखि प्रतियोगितासम्मको अनुभव संगालेको हुँदैन । वर्तमान स्थिति हेर्दा अमेरिकाले अब सन् २०२२ को विश्वकप छनोट कुर्नुबाहेकको विकल्प छैन । त्यसका लागि अहिलेदेखि गृहकार्य सुरु गरेर अगाडि बढ्ने राष्ट्रिय टोलीका प्रशिक्षक एरिना बताउँछन् ।समर्थकमाझ बिस्तारै लोकप्रिय हुँदै गइरहेको फुटबल मोह अब भने अमेरिकामा केही समय घट्ने अमेरिकी फुटबल व्यवसायीको बुझाइ छ । सन् २०१० को विश्वकपमा एक्कासि फुटबलमा होमिएका दर्शकलाई सन् २०१४ को विश्वकपले झनै तताएको थियो । त्यसयता एमएलएसमा पनि नामचलेका खेलाडी अनुबन्धित हुँदा फुटबल झन् लोकप्रिय हुँदै गयो । तर फुटबलकै महाकुम्भमा अमेरिका सहभागी नहुँदा पहिलेजस्तो फुटबलमा नहोमिएका दर्शकको आशा गर्नुको कुनै तुक रहन्न । अमेरिकाले विश्वकप नपुग्दा दुई युगका खेलाडीको नमीठो अनुभव पनि साट्नुपर्यो । क्लिन्ट डेम्प्सी सन् २०१८ को विश्वकपमा सहभागी हुँदै आफ्नो चौथो विश्वकप सहभागिता यादगार बनाउन चाहन्थे । ३४ वर्षीय डेम्पसीले युरोपियन फुटबलमा भरपूर अनुभव बटुलेका छन् । उनी एमएलएसको प्रवद्र्धनसँगै आफ्नो करियरलाई सुखद बिट मार्न स्वदेश फर्किएका थिए । तर अमेरिका छनोट नहुँदा उनको सपना चकनाचुर भएको छ ।पछिल्लो विश्वकपमा क्रिस्टियन पुलिसिच १६ वर्षका थिए । अहिले १९ वर्षीय पुलिसिच जर्मन क्लब बोरुसिया डर्टमुन्डका मुख्य खेलाडीका रूपमा स्थापित छन् । अमेरिकाले विश्वकप गुमाउँदा पुलिसिचको विश्वकप खेल्ने सपनाले धैर्य गर्नुपर्ने बाध्यता रह्यो । अर्को संस्करणमा अमेरिका विश्वकप पुग्दा पुलिसिच आफ्नो उच्च स्तरमा हुनेछन् । कुनै अनुभवबिना विश्वकप खेल्दा उनलाई त्यहाँ राम्रो प्रदर्शन गर्नुपर्ने दबाब हुन्छ । जसमा उनी खरो उत्रन सक्ने सम्भावना अहिले नै आँकलन गर्न सकिन्न ।"
हारले देखाएको बाटो,"एउटा जितले भविष्यको गन्तव्य देखाउँछ, हारले धरातल । एउटा जितले टिमको शक्ति देखाउँछ, हारले कमजोर पक्ष उदाङ्ग पारिदिन्छ । विश्व क्रिकेट लिग च्याम्पियनसिपको छैटौं चरणको निर्णायक मानिएको खेलमा हङकङसँग पराजित भएपछि नेपाली क्रिकेटले आफ्नो धरातल केही हदसम्म देखेको छ । कमजोरी उदाङ्गिएका छन् । हङकङ यात्रा च्याम्पियनसिपको शीर्ष चारभित्र पर्न नेपालले दुवै खेल जित्नैपर्ने थियो, कम्तीमा हार्नु हुदैंन थियो । नेपाल पहिलो खेलमा पराजित भयो । दोस्रो खेल टाइफुन र वर्षाले हुन नदिएपछि नेपाल च्याम्पियनसिपको शीर्ष चारभित्रमा नपर्ने पक्का भयो । त्यसको अर्थ नेपालले फेरि विश्व क्रिकेट लिग डिभिजन २ खेल्नु हो । त्यसै पनि नेपाल डिभिजन २ को टिम थियो । २०१५ को जनवरीमा नामिबियामा भएको डिभिजन २ मा नेपाल चौथो हँुदै च्याम्पियनसिपका लागि छनोट भएको थियो । च्याम्पियनसिपमा डिभिजन २ र डिभिजन १ का टिमहरूले प्रतिस्पर्धा गर्छन् ।एकदिवसीय अन्तर्राष्ट्रिय खेलिरहेका पुछारका ५ टिमले पनि विश्वकप छनोटमा खेल्ने हुनाले नेपालजस्ता राष्ट्रका लागि विश्वकपमा पुग्नु निकै कठिन यात्रा हो । नेपालले यही कठिन यात्रामा विश्वकपमा पुग्ने सपना देखेको थियो । एकदिवसीय विश्वकपमा पुग्न च्याम्पियनसिप नै सहज बाटो हो । नेपालको सपनाको आगामी गन्तव्य नामिबिया हुनेछ । जहाँ गएर नेपालले फेरि डिभिजन २ खेल्नेछ । च्याम्पियनसिपजस्तो डिभिजन २ बाट विश्वकप छनोटमा पुग्न सजिलो छैन । अन्तरमहोदशीय कप पनि खेलिरहेकाले हङकङ वरीयतामा नेपालभन्दा माथि छ । तर प्रदर्शनका हिसाबले नेपाल र हङकङ समान हैसियतका टोली हुन् । केही अघि मात्र बंगलादेशमा इमर्जिङ टिम्स कपमा नेपालले हङकङलाई पराजित गरेको थियो । विभिन्न देशबाट गई त्यहाँ बसोबास गरेका अधिकांशलाई समेटेर बनाइएको हङकङ टिम यसअघिभन्दा कमजोर थियो । राम्रो प्रभाव पार्दै आएका स्पिनर नदिम अहमदले क्रिकेटमा आफ्नो भविष्य नदेखेपछि अर्को विकल्प रोजेका छन् । अन्य केही वरिष्ठ खेलाडीले संन्यास लिएपछि हङकङको टोलीमा नयाँ अनुहार धेरै थिए । हारजित खेलको एउटा पाटो हो । तर नेपालले हङकङसँगको खेलमा सम्मानजनक प्रदर्शन पनि गर्न सकेन । विशेषगरी ब्याटिङले नेपालको प्रदर्शनलाई निकै निराश बनायो । च्याम्पियनसिपमा नेपाली बलिङ आफ्नो क्षमताअनुसार जम्न सकिरहेको थिएन । हङकङलाई १ सय ९४ रनमै अलआउट गरी नेपाली बलिङ पुन: जागेको थियो । विशेषगरी टिन क्वोङ रोड रिक्रिएसन मैदान सानो आकारको पृष्ठभूमिलाई हेर्ने हो भने नेपाली बलिङ धारिलो देखिएको थियो । ३५ ओभरमा हङकङले १ सय १४ रन मात्र बनाउँदा नेपालले ७ विकेट खोसिसकेको थियो । त्यसपछि नेपाली बलिङको लय बिग्रिन सुरु भएको थियो । मैदानको आकार सानो भएकाले टिन क्वोङ रोड रिक्रिएसन मैदानम ठूलो स्कोरहरू बन्ने गरेको छ । नेपाल र हङकङको खेलमा पनि मैदानकै कारण ठूलो स्कोर बन्ने लख काटिएका थिए । नेपाली बलिङले त्यसो हुन दिएन । हङकङले जुन स्कोर बनायो त्यसमा धेरैजसो सट सीधा सटहरू खेलेर बनाएको थियो । मैदानको सीधा लम्बाइ ५०५५ यार्ड मात्र थियो । ७६ रन बनाएका ओपनर जेम्स एटकिन्सन र तल्लोक्रममा तानविर अफजलले स्ट्रेट सट खेलेर सानो आकारको मैदानको फाइदा उठाए । नेपाली इनिङ्समा विनोद भण्डारीले मात्र एउटा छक्का प्रहार गर्न सकेका थिए । त्यो स्ट्रेट सटमै सम्भव भएको थियो । यसले नेपाली ब्याट्सम्यानको मात्र नभई रणनीतिक कमजोरीलाई पनि छताछुल्ल बनाएको थियो । विनोद तिनै खेलाडी हुन् जसको छनोटलाई लिएर धेरै प्रश्न उठेका थिए । उनले पछिल्लो समय खासै राम्रो खेल्न सकेका छैनन् । त्यही पनि उनी नेपाली टोलीमा छन् । हङकङको त्यो सानो आकारको मैदानलाई हेरेर उनलाई नेपाली टोलीमा राखिनु एक हिसाबले खासै नौलो नभए पनि जोखिमचाहिँ थियो । प्रश्न अर्को के हो भने ठूलो सट खेल्ने विनोदबाहेक अरू ब्याट्सम्यानका लागि साना आकारको मैदानअनुसार रणनीति थिएन ।पारस खड्को ब्याटिङमै भर परेको थियो नेपाल । पारसबिना नेपाल टिम नै नभएको जस्तो विगत दोहरिएको थियो । पारस चाँडै आउट हुँदाको नेपालको रणनीति के हो देखिँदैन्थ्यो । पारस मोटिभिएटिङ कप्तान हुन् । तर पारस नहँुदा अरू खेलाडीले कसरी खेल्ने भनेर भेउ पाउन छाडेको जस्तो देखिन्थ्यो । प्रशिक्षक जगत टमाटा नेपालसँग ए, बी सी योजनाहरू रहेको बताउने गर्छन् । नेपाली टिम यतिसम्म पारसमाथि निर्भर देखिन्छ कि उनको अनुपस्थितिको योजना नै प्लान बी हुनुपर्ने हो । तर नेपालसँग त्यो प्लान बी भएन् । पारस क्रिजमा छँदा आरिफ शेखले लेगमा दर्शनीय फ्लिक सटहरू खेलेका थिए । पारस आउट भएपछि आरिफले खुलेर खेल्न सकेनन् । विनोदबाहेक अन्य खेलाडीको पनि पारस आउट भएपछि यही हालत रह्यो । अस्वस्थताका कारण शरद भेषावकर हङकङ पुगेर खेल्न नसक्ने भएपछि नै नेपाली ब्याटिङ धरमराउन पुग्यो । च्याम्पियनसिपमा पारस खड्का, ज्ञानेन्द्र र शरदको ब्याटिङमै नेपाल धेरै मात्र टिकेको छ । शरद नेपालको इनिङ्सलाई एङ्करिङ गर्छन् । शरदको स्थानमा पारस आफैं तेस्रो नम्बरमा खेले । प्रमुख ब्याट्सम्यानले सुरुआतमै खेल्नु निकै राम्रो हो । विशेषगरी पारसले आफंै अगाडि खेल्दा अन्य खेलाडीको हौसला पनि बढ्छ । तर नेपाली टिमले शरदको स्थानमा उनको भूमिका लिने खेलाडी राख्न सकेन्, जसको कारण इनिङ्स अगाडि बढाउन नसकेको नेपाल ३५ ओभरभित्र १ सय ११ रनमै अलआउट हुन पुग्यो । त्यसै पनि हङकङ यात्राका लागि नेपाली टोलीको छनोट निकै विवादास्पद थियो । ७ जना मात्र ब्याट्सम्यान थिए । नेपाल नियमित रूपमा प्रमुख ४ बलर लिएर खेल्दै आएको छ । त्यस हिसाबमा हङकङमा नेपालले एउटा बलर बढी नै लिएर गएको थियो । शरदको स्थानमा बोलाइएका नरेश बुढाएर हङकङ पुग्दा पहिलो म्याच चल्दै थियो । शरद अस्वस्थ भएसँगैं नेपाल ६ ब्याट्सम्यानमात्र लिएर खेल्न बाध्य भएको थियो । यसले नेपाली ब्याटिङमा असर पारेको थियो । हारपछि यस्तो कारण निस्कनुलाई पारस स्वाभाविक मान्छन् । किनकि शरद भएको अवस्थामा पनि नेपाल प्रमुख ५ बलर लिएर खेल्ने निर्णयमा थियो । सौरभ खनाल, कुशल भुर्तेलजस्ता खेलाडीलाई छनोट नगरिएपछि खेलाडी छनोटलाई लिएर आलोचना सुरु भएको थियो । त्यसलाई हङकङसँगको हारले बल प्रदान गर्यो । सौरभले छनोटका लागि आधार बनाइएको प्रधानमन्त्री कपमा असाधारण प्रदर्शन गरेका थिए । त्यसका बाबजुद उनी टिममा परेनन् । हिजोको दिनमा सिद्धान्त लोहनी, राजु रिजाल, सुनिल धमलाले पनि यही नियति भोगेका थिए । ५ वर्षअगाडि जितेन्द्र मुखियालाई नेपाली यू१९ टोलीमा राखिँदैनथ्यो । छनोट कसैले बुझेका थिएनन् । उनलाई पछि राष्ट्रिय टोलीमा राखिएको थियो । छनोटको दायरा हेर्ने हो भने अहिले नेपाली क्रिकेट त्यही ५ वर्षपछि धकेलिएको छ । प्रशिक्षक टमाटा र कप्तान पारस टिम छनोटको प्रमुख भूमिकामा छन् । उनीहरू छनोटमा कुनै भेदभाव नभएको जिकिर गर्छन् । राष्ट्रिय प्रतियोगितामा प्रदर्शन देखाउनेबित्तिकै एकैपटक नेपाली टोलीमा छानिनैपर्छ भन्नेमा उनीहरू छैनन् । यो उनीहरूको बुझाइ हो । यो बुझाइबाट उनीहरू परिवर्तन हुन जरुरी देखिन्छ । कसैले प्रदर्शन गर्छ भने उसलाई कम्तीमा मौका दिनुपर्छ र नेपालको हङकङअगाडि भएको भारत भ्रमण त्यही मौका थियो । दुई वर्ष र केही समय मात्र बढी भएको छैन सिद्धान्तले विश्व ट्वान्टी२० छनोटमा जर्सीविरुद्ध आयरल्यान्डमा डेब्यु गरेको । आफ्नो ब्याटिङ र फिल्डिङबाट राष्ट्रिय टोलीका लागि पहिलो खेलमै सबैको मन जितेका युवा खेलाडी सिद्धान्तले आफू कुनै समय नेपालका लागि क्रिजमा उत्रेको पनि बिर्सिसके होलान् । किनकि त्यसपछि उनले नेपालबाट खेल्ने मौका पाएका छैनन् । नेपालले गत वर्ष नेदरल्यान्ड्समा एतिहासिक विजय हात पार्दा पारसपछि अर्का प्रमुख खेलाडी थिए राजु । त्यसयता राजुले नेपालबाट अर्को खेल खेलेका छैनन् । सुनिलले केन्यासँग र इमर्जिङ टिम्स कपमा मात्र मौका पाए । १२ खेलबाटै खेलाडीको भविष्य निर्धारण हुने हो भने अहिले राष्ट्रिय टोलीको मुहार अर्कै हुनुपर्ने हो । क्रिकेट प्रशासन नहुँदा पनि नेपाली टिमले गति लिन सकेको छैन । नेपाल क्रिकेट संघलाई अन्तर्राष्ट्रिय क्रिकेट परिषद्ले निलम्बन गरेको डेढ वर्ष भइसकेको छ । अन्तर्राष्ट्रिय क्रिकेट निकायको स्वीकृतिबेगर नेपालले आफूअनुसार चल्न सक्दैन । यसको प्रभाव मैदानमा पनि देखिन्छ । हङकङले नेपाल र अफगानिस्तानसँगको खेलका लागि अस्ट्रेलियामा तयारी गरेको थियो । नेपालले त्यही हङकङसँग खेल्न भारतको चेन्नई रोजेको थियो । हालका वर्षहरूमा नेपालको तयारी गन्तव्य भारत नै बनिरहेको छ । जहाँ नेपालले एकपछि अर्को गर्दै स्थानीय टोलीलाई ठूलो अन्तरमा पराजित गर्दै आएको छ । नेपाली ब्याट्सम्यानले शतक पनि बनाएका छन् । जबकि त्यो प्रदर्शन राष्ट्रिय टोलीले प्रतियोगितात्मक खेल खेल्दा कमै देखिन्छ । यसले नेपालको तयारी गलत हिसाबले भएको देखिन्छ । यसअघि क्रिकेट संघ हुँदा पनि यस विषयमा खासै गतिलो उदाहरण भएको त होइन, तर त्यसपछि पनि सच्चिएको देखिँदैनन् । च्याम्पिनसिपको पहिलो चार खेलमा पराजित भएसँगै नेपालको यात्रा सकिएको धेरैको अनुमान थियो । हङकङसँगको हारले नेपालले विश्वकप छनोटमा नपुग्ने निक्र्योल मात्र गरेको हो । यसबीचमा नेपालले नामिबिया, नेदरल्यान्ड्स, केन्यालाई पराजित गरी शीर्ष चारको ढोका घचघचाउन सकेको हो । धेरै मात्रमा यो खेलाडीको मिहिनेतकै प्रतिफल थियो । क्रिकेट प्रशासनदेखि लिएर जुन माहोल हुनुपर्ने हो त्यो नहुँदा खेलाडीको प्रदर्शन एउटा स्तरमा अड्किएको छ । डिभिजन २ अगाडि नै त्यसलाई चिर्नुपर्छ । हारले पाठ सिकाउँछ । नेपालले हङकङको हारबाट पाठ सिक्न जरुरी छ । मुख्य भनेको हारपछि नेपालसँग विश्वकप छनोटमा पुग्ने एउटा अवसर छ । डिभिजन २ ले त्यो अवसर दिएको छ । डिभिजन २ मा शीर्ष दुई टोली भए नेपाल विश्वकप छनोटमा पुग्नेछ । नेदरल्यान्ड्स र केन्यासँग देखाएको प्रदर्शन हेर्ने हो भने नेपाली टोली त्यसका लागि योग्य छ । पारसले हङकङ यात्रामा अनौपचारिक रूपमा भनेका थिए, डिभिजन २ मा चार खेल जित्नु त हो नि :"
नेपालमा सिनेमा,"विराटनगर एक्सचेन्ज आफिस, चैत ८ गते । अस्ति फागुन २८ गते श्री शिवरात्रिको मेला हुनाले सो मेलामा यहाँका बडाहाकिम हाकिम कारिन्दाहरू र गाउँ मौजाका भलाद्मीहरू सबै गएका थिए । सो मेलामा टंकी सिनेमाको खेल तमासा पनि भएको थियो । सो खेल तमासा हेर्न पहाड र मध्येस तराईका धेरै आएका थिए ।गोरखापत्र, २० चैत १९९३, पृ ४ ।"

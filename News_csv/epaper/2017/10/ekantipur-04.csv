शीर्षक,विवरण
वाम एकता अभियानको घोषणा,"तालमेलमा सहभागी दलहरूले दुवै चुनावका लागि साझा घोषणापत्र बनाउने भएका छन् । त्यसका लागि तीनै पार्टीका प्रतिनिधि रहेको प्रतिनिधिसभा निर्वाचन घोषणापत्र मस्यौदा समिति बनाइनेछ । प्रदेश तहमा समेत संयुक्त घोषणापत्र बनाउन सकिने उल्लेख गर्दै एकता अभियानमा सरिक एमाले उपमहासचिव विष्णु पौडेलले भने, यी काम तत्कालै सुरु हुनेछन् ।"
सत्ता गठबन्धन टुट्दैन,"कांग्रेससँग चुनावी तालमेलको सम्भावना नदेखिएपछि माओवादीले एमालेसँग निर्णायक वार्ता गरेको थियो । मंगलबारको छलफलमा कांग्रेस नेताहरूसँग करिब ४५ मिनेट कुराकानी गरेर दाहाल निस्केका थिए । त्यसअघि बिहान पनि उनले प्रधानमन्त्री देउवासँग छुट्टै भेटेका थिए । बिहानको भेटमा एमालेसँग तालमेलको निर्णय लिएको र विस्तृत कुराकानी दिउँसो ३ बजे गर्ने भन्दै दाहाल निस्केका थिए । दिउँसोको भेटमा प्रधानमन्त्री देउवाका साथै कांग्रेस वरिष्ठ नेता रामचन्द्र पौडेल, पूर्वमहामन्त्रीद्वय प्रकाशमान सिंह र विमलेन्द्र निधि, अर्थमन्त्री कार्की, पूर्वसहमहामन्त्री पूर्णबहादुर खडका, केन्द्रीय सदस्यहरू महेश आचार्य, प्रकाशशरण महत र मीनेन्द्र रिजाललगायत थिए । एक्लै बालुवाटार पुगेका दाहालले सुरुमै कांग्रेससँग कुनै असन्तुष्टि र गुनासोको कारण नभएर कार्यकर्ताको दबाबका कारण एमालेसँग तालमेल गर्ने निर्णय लिएको बताएका थिए । उनले कांग्रेसका मतदातालाई माओवादीमा र माओवादीका मतदातालाई कांग्रेसमा भोट हाल्न समस्या भएको र कार्यकर्ताको दबाब पनि एमालेसँगै मिल्दा सहज हुने भन्ने भएकाले यस्तो निर्णय भएको बताएका थिए । एमालेसँग अहिल्यै पार्टी एकता नभई चुनावी तालमेलमा सहमति भएको हो । एकताका लागि त समितिमात्रै बनेको छ, दाहालको भनाइ उद्धृत गर्दै कांग्रेस केन्द्रीय सदस्य महतले भने, सरकार बदल्ने हाम्रो सोच छैन । यही सरकारले समयभित्रै चुनाव गराउँछ ।एमालेसँगको तालमेल र पार्टी एकताको निर्णय बाहिर आउनासाथ कांग्रेस नेताहरूको आन्तरिक छलफल बालुवाटारमा दिनभरजसो भएको थियो । एमाले अध्यक्ष केपी ओलीसँगको कुराकानीबारे जानकारी थियो तर उसले यस्तो निर्णय लिइहाल्छ भन्ने हामीले कल्पनै गरेका थिएनौं, कांग्रेसका एक नेताले भने, तर एकैचोटि एमालेसित तालमेल गर्ने सहमति भएको खबर आउँदा आश्चर्यमा पर्यौं ।वामपन्थी एकता अघि बढेपछि कांग्रेस नेताहरूले लोकतान्त्रिक शक्तिहरूसँग बृहत् एकता गर्नेतर्फ छलफल थालेका छन् । उनीहरूले कमल थापा नेतृत्वको राप्रपा, संघीय फोरम र राजपालगायत राजनीतिक शक्तिहरूसँग चुनावी तालमेलबारे छलफल गरेका थिए । कांग्रेस नेता महतले पार्टीका सामुन्ने नयाँ चुनौती खडा भएको बताउँदै त्यसलाई सामना गरेर अघि बढ्ने बताए । कांग्रेसका अगाडि चुनौती नहुँदा पार्टीभित्रै आलोचना र असन्तुष्टि हुन्थे, उनले भने, अब पार्टी पूर्ण एकतासाथ अब आउने चुनौती सामना गरेर अघि बढ्छ । अर्का नेता आचार्यले सरकार र प्रतिपक्ष दुवैतर्फ गठबन्धन गरेर माओवादीले राजनीतिक इमानदारी नदेखाएको बताए । संविधान संशोधन गरेर मधेसी जनताको माग सम्बोधन गर्ने मुख्य दायित्वबाट माओवादी केन्द्र विमुख भएको छ, उनले भने, यस्तो कार्यबाट माओवादीले राजनीतिक इमानदारी देखाएन ।एमाले र माओवादीबीचको चुनावी तालमेलसँगै पार्टी एकीकरण हुने सहमतिले ल्याएको नयाँ तरंगका विषयमा छलफल गर्न कांग्रेसको केन्द्रीय कार्यसम्पादन समितिको बैठक बुधबार बस्दै छ । नेता आचार्यले पार्टीको बैठकबाट माओवादी केन्द्र र एमालेबीचको एकताका विषयमा पार्टीको औपचारिक धारणा आउने बताए । बालुवाटार बैठकमा सरकारविरुद्ध अविश्वासको प्रस्ताव दर्ता भए के गर्ने भन्नेबारे पनि कांग्रेस नेताहरूबीच छलफल भएको थियो । एमालेले माओवादीसँग सरकारसँग अलग हुनुपर्ने सर्त पनि राखेको थियो । कात्तिक ५ को उम्मेदवारी मनोनयनपछि संसदको हैसियत समाप्त हुने भएकाले त्यसअघि नै अविश्वासको प्रस्ताव आउन सक्ने भन्दै कांग्रेसले विपक्षमा बहुमत पुग्न नदिने कसरत थालेको छ ।"
कसरी जुट्यो सहमति ?,"काठमाडौं एमाले अध्यक्ष केपी ओली निवास बालकोटमा १५ असोज बिहान बसेको एमाले स्थायी कमिटी बैठकको एजेन्डा बीचैमा अन्त मोडियो । प्रतिनिधिसभा र प्रदेशसभा सदस्यको उम्मेदवारको मापदण्ड टुंग्याउन बोलाइएको बैठकमा ओलीले माओवादी केन्द्रसँगको चुनावी तालमेलको रिपोर्टिङ मात्रै गरेनन्, एकीकरणसम्मै जाने तहमा पुगेको बताए ।ओलीले झापाको पूर्वनिर्धारित कार्यक्रम रोकेर माओवादीसँगको तालमेल र एकता प्रक्रियालाई भित्रभित्रै अगाडि बढाएका थिए । उनले माओवादी अध्यक्ष पुष्पकमल दाहालसँग संवादका लागि एमाले नेताहरू वामदेव गौतम, झलनाथ खनाल, माधव नेपाल, ईश्वर पोखरेल, सुवास नेम्वाङलगायतलाई खटाएका थिए । वार्तामा खटिएका बाहेक एमालेकै अन्य नेताहरूलाई पनि यसबारे जानकारी गराइएको थिएन । जब बैठकमा ओलीले प्रगति सुनाए, तब नेताहरू रोमाञ्चित बने । चौध महिनाअघि ओली सरकारको टेको निकालेको माओवादी केन्द्रसँग एकता त परैको कुरा, तालमेलसम्म कसैले सोचेका थिएनन् । माओवादी केन्द्रका अध्यक्ष पुष्पकमल दाहाल नेतृत्वमा सरकार बनेयता कहिल्यै सुमधुर सम्बन्ध बन्न नसकेका बेला एक्कासि यो प्रगति को खुलासा भयो । एमालेमाओवादी पार्टी एकीकरणको बहस र चर्चा अहिले सार्वजनिक भएजस्तो आजको भोलि भएको होइन । माओवादी शान्ति प्रक्रियामा आएपछि नै दुई वामपन्थी शक्तिबीच एकीकरणको बहस सुरु भएको थियो । तर सम्भव भने कहिल्यै हुन सकेको थिएन । एकता प्रक्रियामा सामेल एमाले नेता वामदेव गौतमका अनुसार स्थानीय तहको चुनाव अगावै दुई पार्टीबीच तालमेलको विषय उठेको थियो । स्थानीय चुनावमा एमाले र माओवादीबीच महानगरपालिका आधाआधा बाँड्ने गरी तालमेलमा सहमति भएको थियो । तर ओलीले आधा माओवादीलाई दिन नसकिने जवाफ दिए । माओवादी अध्यक्ष दाहालले एउटा मात्रै महानगर माओवादीलाई दिने भए भरतपुर दिन प्रस्ताव राखे । तर ओलीले भरतपुरबाहेक रोज्न भनेपछि स्थानीय चुनावको सम्भावित तालमेल तुहिन पुग्यो । चुनाव चलिरहँदा ओलीले नै गौतम र उपमहासचिव विष्णु पौडेललाई आगामी प्रदेश र प्रतिनिधिसभामा तालमेल गर्ने छलफल चलाउन निर्देशन दिए । चुनावी तालमेल गरौं भन्ने प्रस्ताव एमालेका साथीहरूले गर्नुभयो, माओवादी नेता जनार्दन शर्माले भने, पटकपटक यस्ता प्रस्तावमा छलफल पनि भएका थिए, तर यसपटक ठोस रूपमा अघि बढ्यो ।०६३ सालमा माओवादी शान्ति प्रक्रियामा आएपछि दुई पार्टीबीच एकीकरणकै लागि प्रक्रिया अघि बढेको थियो । तत्काल चुनावी तालमेल गर्ने र अन्तत: पार्टी एकीकरण गर्ने समझदारी मात्रै बनेको थिएन, लिखित डकुमेन्ट नै साटासाट भएको थियो, माओवादी नेता शर्मा सम्झन्छन्, तर दुई दलका नेताहरूको अहंकारले त्यो सम्भव हुन सकेको थिएन ।ओलीको सन्देशसहित वैशाख पहिलो सातादेखि गौतम फेरि दाहालको सम्पर्कमा पुगे । यो प्रस्तावमा सुरुमा दाहाल हच्किए । कांग्रेससँग सत्ता गठबन्धनमा रहेका बेला विपक्षी पार्टीसँग कसरी तालमेल गर्ने भन्ने कुरा गर्नुहुन्थ्यो, गौतमले कान्तिपुरसँग भने । ०५३ देखि नै दाहालसँग घनिष्ठ रहेका गौतमले उनलाई मनाउने प्रयत्न छाडेनन् । ओली, दाहाल र गौतमबीच स्थानीय तहका चुनाव सकिएपछि तालमेल प्रक्रिया सुरु गर्ने समझदारी थियो । प्रदेश २ को चुनाव सकिएलगत्तै गौतम पुन: तालमेल प्रस्ताव लिएर लाजिम्पाट पुगे । कांग्रेससँगको सत्ता गठबन्धनमा सन्तोष मान्न नसकेका दाहालले यसपालि भने ग्रिन सिग्नल दिए । दाहालले माओवादीका तर्फबाट वार्ता गर्न नारायणकाजी श्रेष्ठ र रामबहादुर थापालाई खटाएका थिए भने सहमतिको दस्तावेज तयार पार्न जनार्दन शर्मालाई ।एमालेबाट गौतमसहित वरिष्ठ नेता खनाल, नेपाल, भीम रावल वार्तामा सहभागी थिए । एमालेका पौडेल र माओवादीका शर्माले वार्तामा उठेका विषयलाई लिपिबद्ध गर्दै सहमतिपत्र तयार गरे । सुरुमा तालमेलका लागि वार्तामा बसेका ओली, दाहालसहितका नेताहरू एकीकरणसम्म पुग्ने निष्कर्षमा भने ढिलो मात्र पुगेका हुन् । लामो तालमेल नै गर्ने भए एकीकरण किन नगर्ने भन्ने कुरा उठ्यो, गौतम भन्छन्, त्यसमा धेरै विकल्पमा छलफल हुँदै जाँदा एकताको निष्कर्षमा पुग्यौं ।दुई दलका नेताहरूबीच भदौ ११ अघि नै एकीकरण गर्ने तयारी भए पनि असोज २ को चुनाव प्रभावित हुने भन्दै रोकियो । भदौ ११ गते निर्वाचन आयोगमा दल दर्ताको अन्तिम म्याद थियो । दुवै दल अलगअलग रूपमा दर्ता भएकाले तत्काल अलगअलग पार्टीकै रूपमा चुनावमा जाने सहमति भएको माओवादी नेता शर्मा बताउँछन् । स्थानीय निर्वाचनमा सोचेजस्तो परिणाम नआएपछि नयाँ शक्तिका संयोजक बाबुराम भट्टराईलाई पुरानै पार्टी माओवादी केन्द्रमा फर्कन दाहालले प्रस्ताव राखेका थिए । तर वामपन्थी एकता बन्ने प्रक्रिया सुरु भएपछि अन्तिम घडीमा उनलाई पनि यसमा सामेल गराइएको हो ।"
भारतले खुला सीमा नियमनमा जोड दिने,"काठमाडौं आतंकवाद, उग्रवाद र अवैध मुद्रा, लागूपदार्थ ओसारपसारलगायत तस्करी नियन्त्रणका लागि भारतले नेपालभारत सीमा नियमनमा जोड दिने भएको छ । नेपालभारत प्रबुद्ध व्यक्ति समूह (ईपीजी) को आगामी पाँचांै बैठकमा नेपाल(भारत सीमा नियमन र सीमा सुरक्षा प्रमुख एजेन्डा बनाउँदै भारतीय पक्षले सीमा नियमनबारे आफ्नो धारणा राख्ने तयारी गरेको हो । नेपाल र भारतबीच रहेका सानाठूला विभिन्न ७० चेक पोइन्ट (नाका) नियमन गर्ने विषयमा केन्द्रित प्रस्तुति गर्ने तयारीमा भारतीय पक्ष रहेको उच्च कूटनीतिक स्रोतले जनायो । ईपीजीले सुझाव मात्र दिने भए पनि यस्तो प्रस्तुति अर्थपूर्ण रहने अधिकारीहरूको भनाइ छ । अवैध आउजाउ नियमन गर्ने भारतीय चासोमा नेपाली पक्ष पनि सकारात्मक रहेको स्रोतले जनायो ।ईपीजीको पाँचांै बैठक आउँदो शनिबार र आइतबार काठमाडौंको र्याडिसन होटलमा बस्दै छ । त्यसका लागि शुक्रबार भारतीय टोली काठमाडौं उत्रनेछ । टोलीका एक सदस्य जयन्त प्रसाद भने अस्वस्थताका कारण बैठकमा सहभागी हुनेछैनन् । माइनर हार्ट अट्याकपछि स्वास्थ्य लाभ गरिरहेका पूर्वराजदूत जयन्त अस्वस्थ भएकै कारण बैठक एक महिना ढिलो बस्न लागेको हो । कुनै व्यवधान नआए आगामी शनिबार दुईदिने पाँचौं बैठक काठमाडौंमा सुरु हुने गरी तयारी पूरा भइसकेको छ, ईपीजी सचिवालयका सचिव यादव खनालले कान्तिपुरसँग भने, विषयका बारेमा छलफलपछि मात्र भन्न सकिन्छ । सबै प्रक्रियामा नै रहेकाले अहिले यो वा त्यो भन्न सकिँदैन । नेपालभारतबीच सबै विषय छलफलका क्रममा नै छन् । स्रोतका अनुसार आगामी बैठकमा भारतीय टोलीका सदस्य प्राध्यापक बीसी उप्रेतीले भारतका तर्फबाट नियमनका विषयमा आफ्नो प्रस्तुति राख्नेछन् । खुला सीमाका कारण त्यहाँबाट हुन सक्ने आतंककारी गतिविधि, सीमामा हुने असुरक्षा, बढ्दो उग्रवाद, अवैध व्यापारलगायतमा भारतीय पक्षले धारणा राख्न लागेको हो । भारतले अहिले पनि हवाई मार्गबाट भारत जानेलाई पासपोर्ट वा नागरिकता माग्ने गर्छ । तर सीमामा कुनै आधार नचाहिने अवस्थाले दोहोरो मापदण्डलाई एकरूपता दिनेजस्ता विषयमा पनि छलफल हुनेछ । कोको भारत प्रवेश गरे, कोको नेपाल भन्नेसम्म पनि कुनै रेकर्ड नराखिने अवस्था रहेकाले यसलाई नियमन गर्न आवश्यक भएको दुवैतर्फको आशयमा भारतले प्रस्तुति गर्न लागेको हो । यो बैठकले दुईपक्षीय विविध विषयमा छलफल गर्नेछ, नेपाली टोलीका संयोजक डा भेखबहादुर थापाले भने, सकारात्मक रूपमै छलफल अघि बढेको छ । अहिले हामीले एजेन्डा यो वा त्यो भन्नुभन्दा पनि समग्र विषयमा छलफल गरिरहेका छौं । काम पनि आधा सकिएको छ । हामी एकै समूहका रूपमा काम गरिरहेका छौं । सकारात्मक नतिजा आउने आशा छ ।ईपीजीमा अधिकांश विषय सहमति नजिक पुगेको स्रोतले जनाएको छ । सीमा सुरक्षासँगै डुबानको विषय पनि बैठकमा उठ्नेछ । भारतले बनाएको सडक तथा बाँधका कारण नेपाली भूभाग डुबानमा परेको विषय पनि त्यहाँ उठ्नेछ । सीमामा देखा परेका सबै समस्या केलाउने तयारी भइरहेको एक सदस्यले कान्तिपुरलाई बताए । टोलीले यसअघि सीमामै पुगेर नेपाली पक्षहरूसँग अन्तरक्रियासमेत गरेको छ । भारतले आफ्नो सुरक्षाबाहेक अन्य विषयमा नेपालले लिने निर्णय स्विकार्ने बताइरहेको अवस्थामा सीमाबारे छलफल अघि बढ्न लागेको हो । नेपालले पनि भारतको संवेदनशीलतालाई ध्यानमा राखेर शान्ति र मैत्रीमा परेका दफा २, ५, ६ र ७ का विषयमा नेपाललाई समस्या नहुने गरी बीचको बाटो उपयोग गरेको छ । नेपालले राखेका विषयमा भारतले ठूलो आपत्ति नजनाएको र छलफल गरेर संयुक्त प्रतिवेदनका लागि सकारात्मक हँुदै अघि बढेको अवस्थामा यो विषय आएको हो । सीमाका विषयमा पनि सकारात्मक रूपमा सहमति हुने अधिकारीहरूको धारणा छ । १९५० को सन्धिमा रहेका विवादित बुँदा आआफ्ना नागरिकलाई दिने सुविधाबारे एकअर्कामा अध्ययन गर्ने सहमति यसअघि नै भएकाले त्यसको अध्ययनबारे पनि छलफल हुने अधिकारीले बताए । आरम्भदेखि नै ती बुँदा संशोधनबारे छलफल भए पनि मूर्तरूप पाउन नसकेको अवस्थामा अहिले यसमा छलफल हुने अधिकारीहरूले बताए । छलफलका बुँदाहरूमा हतियार खरिद गर्दा भारतलाई सोध्नुपर्ने, आफ्ना नागरिकलाई उस्तै सुविधा, सुरक्षा अधिकारीको सहकार्यलगायत रहेका छन् । २०७३ असार २०२१ मा पहिलो बैठक गरेको ईपीजीले पाँचौं बैठकपछि थप तीन बैठक गरी आआफ्ना सरकारलाई दिने सुझाव तयार पार्नेछ ।"
डोल्मालाई ३२ लाख बुझाइँदै,"काठमाडौं (कास) दस वर्षअघि एक फिलिपिनो युवतीको हत्या अभियोगमा कुवेतमा मृत्युदण्ड सजाय सुनाइएकी नेपाली चेली डोल्मा शेर्पाका नाममा संकलन भई गैरआवासीय नेपाली संघ (एनआरएनए) को खातामा सञ्चित रहेको करिब ३२ लाख रुपैयाँ डोल्मालाई बुझाइने भएको छ । सुरुमा मृत्युदण्ड र पछि आजीवन कारावास तोकिएर जेलसजाय भुक्तान गरी गत असार अन्तिम साता नेपाल फर्किएकी डोल्मा आर्थिक संकटमा रहे पनि उनका नाममा संकलित रकमबारे अन्योल थियो । असोज २८ देखि काठमाडौंमा हुने एनआरएनको आठौं अन्तर्राष्ट्रिय सम्मेलनका अवसरमा डोल्माका नाममा उठेको रकम उनलाई हस्तान्तरण गर्ने गरी निर्णय हुँदै छ, एनआरएनका अध्यक्ष शेष घलेले कान्तिपुरलाई पत्र लेख्दै भनेका छन् । डोल्माको जीवनरक्षाका नाममा संकलित रकम कसरी खर्च गर्ने भन्ने स्पष्ट नीति नबनाइएकाले गैरआवासीय नेपाली संघको कल्याणकारी खातामा राखिएको र यसको बेग्लै खाता नभएको अवस्थामा सन् २०१० पछि संघकै इमर्जेन्सी एकाउन्ट मा मिसाइएको बारे संघको वर्तमान नेतृत्वलाई पर्याप्त जानकारी नरहेको घलेले बताएका छन् । सञ्चार माध्यममा डोल्माका नाममा संकलित रकमबारे सूचना आएपछि मैले त्यसबेला यसको नेतृत्व गरेका तत्कालीन महासचिव तेन्जी शेर्पासँग जानकारी लिएको छु र सचिवालयमा उक्त रकमको अवस्थाबारे पनि जानकारी लिएको छु, अध्यक्ष घलेले भनेका छन्, अहिले गैरआवासीय नेपाली संघको खातामा डोल्मा बचाउ अभियानका नाममा संकलित झन्डै ३२ लाख रुपैयाँ रहेको देखियो । आगामी आईसीसी बैठकमा यसबारे छलफल गरी डोल्मा शेर्पालाई आठौं सम्मेलनकै बेला रकम हस्तान्तरण गर्ने जानकारी गराउन चाहन्छु ।डोल्मा शेर्पा बचाउ अभियान भनेर अन्तर्राष्ट्रिय तहमा सुरु भएको अभियानमा ५० लाख रुपैयाँभन्दा बढी सहयोग रकम उठेको भनेर मिडियामा जानकारी आइसके पनि उक्त रकमको पारदर्शितामा चौतर्फी प्रश्न उठेको थियो । डोल्मा अहिले खर्च अभावमा आफन्तकहाँ आश्रित छिन् । डोल्माका श्रीमान् आङतेन्जी शेर्पा यतिखेर इराकको कुर्दिस्तानमा छन् भने एक छोरा काठमाडौंकै निजी स्कुलमा माध्यमिक तहमा अध्ययनरत छन् ।"
लागूऔषधसहित भारतीय पक्राउ,"हेटौंडा (कास) १२ लाख रुपैयाँ बराबरको लागूऔषधसहित एक भारतीय पक्राउ परेका छन् । भारतको बिहार, रक्सौल११ का ८२ वर्षीय विजयकुमार कपुरलाई मकवानपुर प्रहरीले मंगलबार पत्रकार सम्मेलनमा सार्वजनिक गरेको हो ।प्रहरीले उनको साथबाट २ हजार ४ सय एम्पुल लागूऔषध बरामद भएको जनाएको छ । रातोमाटे चेकपोस्टका प्रहरीले वीरगन्जबाट काठमाडौंतर्फ गइरहेको ना ६ ख ८९६८ नम्बरको यात्रुवाहक बस रोकेर जाँच गर्ने क्रममा कपुरको साथमा रहेको सुटकेस खानतलासी गर्दा ८ सय एम्पुल डाइजेपाम, ८ सय एम्पुल फेनार्गन र ८ सय एम्पुल ब्युपोनर्फिन फेला पारेको हो । सुटकेसभित्र कालो रङका २३ वटा प्लास्टिकका पोकामा लागूऔषध भेटिएको प्रहरी उपरीक्षक विकासराज खनालले बताए । पटनाबाट डेढ लाख भारुमा किनेर काठमाडौंमा बेच्न ल्याएको कपुरले सञ्चारकर्मी समक्ष बताए ।"
१ करोड ५४ लाख २७ हजार मतदाता,काठमाडौं आगामी मंसिर १० र २१ मा हुने प्रतिनिधिसभा र प्रदेशसभा सदस्य चुनावका लागि समानुपातिक सिटतर्फको मतपत्र छपाइ कार्य मंगलबारदेखि सुरु भएको छ । निर्वाचन आयोगले दिएको जिम्मेवारीअनुरूप जनक शिक्षा सामग्री केन्द्र लिमिटेडले मतपत्र छाप्न थालेको हो । प्रमुख निर्वाचन आयुक्त डा अयोधीप्रसाद यादव र आयुक्त नरेन्द्र दाहालले मंगलबारै सानोठिमीस्थित जनक शिक्षा सामग्री केन्द्रमा पुगेर मतपत्र छपाइ अवलोकन गरेका थिए ।
लेले सभ्यता लोप हुने खतरा,"ललितपुर लेले उपत्यका (लेम्बटीद्रंग) काठमाडौं उपत्यकाभन्दा अघिको सभ्यताको उद्गम थलो मानिन्छ । तर यतिखेर लेले उपत्यकाको सभ्यताका सम्पदा संकटमा पर्दै गएको छ । यहाँ अहिले राजा शिवदेव प्रथम र अंशुवर्माका पालाका शिलालेख, ऐतिहासिक स्थल, पाटीपौवा, ढुंगेधारा, सत्तल, गुफा, सरस्वती कुण्डलगायत अधिकांश पुरात्तात्त्विक महत्त्वका वस्तुहरू बेवारिस छन् । मन्दिरहरू जीर्ण र सागरकोटमा रहेको लिच्छविकालीन दरबारको भग्नावशेष मात्र भेटिन्छ । संरक्षणतर्फ राज्यको त्यति ध्यान जान सकेको देखिँदैन ।काठमाडौं खाल्डो जलमग्न हुँदा नै लेलेमा बसोबास थियो । महामञ्जुश्रीले चोभारको गल्छी काटेर पानीको निकास दिनुअघि नै यहाँ पशुपतिनाथ मन्दिर थियो, लेले संस्कृति जागरण समितिका अध्यक्ष राजकुमार श्रेष्ठले भने, अहिले यी सम्पदा संकटमा पर्दै गएका छन् । लेम्बटी आर्येत्तर शब्द भएकाले लिच्छविहरूको आगमनपूर्व नै यहाँ बस्ती बसिसकेको मानिन्छ, उनले भने, द्रंग संस्कृत शब्द हो र यसले विकसित बस्ती भन्ने बुझाउँछ ।सातदोबाटोबाट १६ किमि दक्षिणमा पर्ने लेलेमा प्राचीन ६४ ज्योतिलिंगमध्ये ३ वटा छन् । इतिहासअनुसार यहाँ स्कन्दपुराणअन्तर्गतको हिमवतखण्ड पुराण, नेपाल महात्म्यमा वृहस्पति ऋषिले तीलको शिवलिंग बनाई पूजा गरेको, मनु नामका तपस्वी ब्राह्मणले चाँपको फूल चढाई प्रार्थना गरेको, क्षत्रीहरूले आफ्ना पिता जमदग्नी ऋषिको हत्या गरेको स्थानमा प्रकट भएका क्रमश: तिलेश्वर, चम्पकेश्वर, टीकाभैरवजस्ता ऐतिहासिक महत्त्वका ठाउँ छन् । तर संरक्षण अभावमा लेम्बटीद्रंग सभ्यता नाजुक अवस्थामा पुगेकामा उनी चिन्तित छन् । जमिनमा दबिएका लिच्छवि र मल्लकालमा अस्तित्वमा रहेका मन्दिर, मूर्तिहरू उत्खनन हुन सकेका छैनन्, उनले भने, पुरातत्त्व विभागले २०६८ मा उत्खनन क्रममा फेला परेको शिव मन्दिर पनि पुनर्निर्माण गरिएन । स्थानीय बुद्धिजीवीका अनुसार पुरातत्त्व विभागले लेलेको मुख्य बस्तीमा उत्खनन क्रममा लिच्छविकालीन शिलालेखहरू फेला पारेको थियो । माझटोलमा फेला परेको राजा शिवदेव प्रथम र अंशुवर्माको संवत् ५२६ को शिलालेखमा राजा र प्रजाले धार्मिक कुरा चलाउन, लोकहित हुने शिक्षा, स्वास्थ्यजस्ता काम गर्न, चल, अचल सम्पत्तिलाई नियमसंगत प्रयोग गर्न विभिन्न गोष्ठी खडा गरिएको उल्लेख छ । शिलालेखमा उल्लेख भएअनुसार त्यतिबेला धूप, बत्ती, वादित्रा, ध्वजा, ब्राह्मण, इन्द, पानीयालगायत गोष्ठी थिए । प्रत्येक गोष्ठीको कामकाजअनुसार जग्गाको व्यवस्था थियो । मन्दिरमा देवीदेवताको नित्य नैमित्तिक पूजा एवं जात्रापर्वहरूमा धूपबत्ती बाल्ने, ध्वजापताका फहराउने, बाजा बजाउने काम गोष्ठीका सदस्यहरूले गर्थे । ब्राह्मणहरूको काम पूजा, पौरोहित्य र शिक्षा प्रदान गर्नु थियो । मल्लयुद्ध गोष्ठीले पहलमानहरू जुधाएर मनोरञ्जन लिने, आरोग्यशाला गोष्ठीले औषधालय, प्रवहरणले गाडा र अर्चाले मूर्ति बनाउने काम गर्ने शिलालेखमा उल्लेख छ । यी सभ्यता सम्पदा संकटमा परेकामा लेलेका स्थानीय चिन्तित छन् । जेलकुमारीबालकुमारी जात्राका पुजारी रमेश कर्माचार्यका अनुसार लेलेमा ऐतिहासिक महत्त्वका सरस्वती कुण्ड, ज्ञानकुण्ड, गणेश, कुमार, नवदुर्गा, संकटा, राधाकृष्ण, लक्ष्मीनारायण, सूर्यनारायण, बगलामुखीलगायत मूर्ति छन् । तिलेश्वर मन्दिरबाहिर भित्तामा छैटौं शताब्दीको उमा महेश्वरको मूर्ति, महादेवको रिसाहा भैरव टीकाभैरव मन्दिर, दसैंमा गोर्खाबाट ल्याइएको फूलपातीको बेलपत्र र जमरा राख्ने कोतघर जीर्ण छन् । लेले उपत्यकामा हुन सक्ने सम्भावित आक्रमणबाट रक्षा गर्न बस्तीका चारै दिशाका डाँडामा पहिला बारुद केन्द्र र सैनिकको ब्यारेक थियो । त्यसको अवशेषको पनि जगेर्ना हुन सकेको छैन । यस विषयमा सरकार सुन्न पनि चाहँदैन, अनि कसरी लेलेको सभ्यता सम्पदाको संरक्षण होला, पुजारी श्रेष्ठ भन्छन्, यहाँका अधिकांश लिच्छविकालीन ताम्रपत्र, स्वर्णपत्र, शिलालेख चोरिइसकेका छन् ।"
माछासँगै डल्फिन पनि मारिए,"काठमाडौं कोसी र कर्णाली नदीमा माछासँगै विश्वमै दुर्लभ डल्फिनसमेत मारिने गरेको पाइएको छ । क्यालिफोर्नियाको युनिभर्सिटी अफ एरिजोनाबाट नेपालका नदीमा पाइने डल्फिनबारे विद्यावारिधि गरिरहेका शम्भु पौडेलको अध्ययनले कोसी र कर्णालीमा माछा मार्ने क्रममा डल्फिनसमेत मारिने गरेको औंल्याएको हो । कोसी र कर्णालीमा माछासँगै डल्फिनसमेत मार्ने गरिएको छ, अनुसन्धानकर्ता पौडेलले सोमबार कान्तिपुरसित भने, हरेक वर्ष विभिन्न कारणले डल्फिनको संख्या घटिरहे पनि सरकारको ध्यान पुगेको छैन । नेपालका डल्फिन संकटमा पर्दै गए पनि यिनको संरक्षण र अनुगमन सरकारको प्राथमिकतामा नपरेको उनको निक्र्योल छ । अन्तर्राष्ट्रिय प्रकृति संरक्षण संघ (आईयूसीएन) को रातो सूचीमा सूचीकृत डल्फिन निकुञ्ज ऐनमा समेत संरक्षित सूचीमा छ । पौडेलले कोसी र कर्णालीसहित नारायणी र महाकाली नदीका डल्फिनबारे पनि अध्ययन गरेका छन् । कोसी र कर्णालीमा मानवीय क्रियाकलाप बढेको छ, उनले भने, चेतना अभावले माछासँगै डल्फिनसमेत मार्ने गरिएको छ । महाकाली नदीमा सन् २००० पछि डल्फिन देखिएको छैन । कर्णालीमा ९ देखि १२, मोहनामा मनसुनको समयमा १४ र नारायणीमा एउटा डल्फिन भेटिएको छ । सन् २०१३ र २०१४ मा अध्ययन गर्दा कोसी ब्यारेजभन्दा तल १४ वटा डल्फिन भेटिएका थिए । ७ वर्षमै वयस्क हुने स्तनधारी डल्फिनले एकदेखि दुईवटासम्म बच्चा जन्माउँछ । बढ्दो तापक्रम, पानीको स्वादमा बदलाव र पानीको बहावका साथै माछा मार्न हालिएको जालको असर कोसीका फ्रेस वाटर डल्फिनले झेलिरहेको पौडेलले बताए । नदीमा डल्फिनको मुख्य आहार माछा प्रशस्त भए पनि मानवीय गतिविधिले तिनको परम्परागत बासस्थान खलबलिएको छ, उनले भने, त्यसैले दिनप्रतिदिन यिनको संख्या घट्दो छ । पहिला मानिसको नजिक नआउने डल्फिन अहिले मानिस र बस्तीको छेउछाउमै देखिनुलाई अनुसन्धानकर्ताहरूले आनीबानी बदलिएको संकेतका रूपमा लिएका छन् । मान्छेले थापेको महाजालमा परेका माछा खान आएका बेला डल्फिनलाई समेत मार्ने गरिएको छ, पौडेलले भने ।नदीमा बाँधजन्य समस्या र मानवीय गतिविधि डल्फिनलाई मुख्य चुनौती बनेको छ । बाँधका कारण डल्फिनलाई ओहोरदोहोर र तलमाथि गर्न मात्र होइन, आहारा खोज्नसमेत समस्या छ । अत्यधिक माछा मार्न थालिएपछि आहारका लागि डल्फिनले पहिलाभन्दा धेरै संघर्ष गर्नुपर्ने देखिएको छ, पौडेलले भने । कोसीटप्पु वन्यजन्तु आरक्ष अर्ना र डल्फिनका लागि विख्यात भए पनि डल्फिन संकटमा छ । फ्रेस वाटर डल्फिन नदीको इकोसिस्टम अवस्थाबारे जानकारी दिने सूचक पनि हुन् ।"
ओलीले भनेआर्थिक समृद्धिका लागि एकता,"६ आगामी प्रतिनिधिसभा तथा प्रदेशसभाको निर्वाचनमा सहकार्य तथा तालमेलका लागि सम्पूर्ण लोकतान्त्रिक, प्रगतिशील तथा देशभक्त शक्तिहरूलाई आह्वान गर्ने ।"
वन मन्त्रालयले रोक्यो ४५ कर्मचारीको सरुवा,"काठमाडौं वन मन्त्रालयले जिल्ला वन अधिकृत (डीएफओ), सहायक वन अधिकृत (एएफओ) र रेन्जरको सरुवा रोकेको छ । वन विभागले तीनवटै तहका गरी करिब ४५ जनाको सरुवा प्रस्ताव गरे पनि सचिव प्रकाश माथेमाले चुनाव आचारसंहितालगायतलाई कारण देखाएर रोकेका हुन् ।वन विभागका महानिर्देशक कृष्णप्रसाद आचार्यले दुई वर्ष अवधि पुगेका र रिक्त रहेका तराई, चुरे र अन्य जिल्लाका डीएफओको सरुवा प्रस्ताव गरेका थिए । सचिव माथेमा र मन्त्रालयको प्रशासन महाशाखा प्रमुख सहसचिव ज्ञानेन्द्र पौडेलले चुनावको मुखमा सरुवा गर्दा नकारात्मक सन्देश जाने भन्दै पन्छिएको स्रोतको दाबी छ । सरुवामा वनमन्त्री विक्रम पाण्डेका स्वकीय सचिवद्वय प्रेम बलायर र राजु भण्डारीले समेत चलखेल गरेका छन् । उनीहरूले काठ धेरै उत्पादन हुने तराई र भित्री मधेसका जिल्लामा सरुवा हुन खोज्नेबाट नाजायज फाइदा लिन खोजेपछि सरुवा भाँडिएको मन्त्रालयका एक अधिकारीले कान्तिपुरलाई बताए । उनीहरूबीच कुरा नमिलेपछि केही निर्णय भएन, स्रोतले भन्यो । बलायर राप्रपा (प्रजातान्त्रिक) का केन्द्रीय सदस्यसमेत हुन् । केही दिनअघि उनले वन मन्त्रालयका सहसचिव हेमलाल अर्यालले चढ्ने गाडी खोसेर आफूले प्रयोग गरेका छन् । अर्का स्वकीय सचिव भण्डारी मन्त्री पाण्डेका निकटस्थ हुन् । सरुवामा मन्त्रीले भन्दा पीएहरूले बढी चासो देखाएको देखिन्छ, स्रोतले कान्तिपुरलाई भन्यो, मौका यही हो भन्ने बुझाइ उनीहरूको हुने रहेछ । दसंैअघि दुई तीन चरणमा सरुवाबारे मन्त्रालयमा छलफल भए पनि सचिव माथेमाले निर्णय गर्न अस्वीकार गरे । मन्त्रालयको प्रशासन महाशाखाका प्रमुख पौडेल दसैं बिदा सुरु हुनुअघि नै बागलुङस्थित घरतिर गएपछि सरुवा प्रस्ताव झनै अल्झिएको छ । अहिले सरुवा गर्दा नकारात्मक सन्देश जान्छ कि भन्ने त्रास हो, पौडेलले बागलुङबाट भने, गर्नै पर्ने ठाउँमा र अवधि पुगेकालाई गर्नै हुन्न भन्ने पनि होइन । विभागले काठमाडौं, बाँके, मकवानपुर, सिन्धुली, झापा, पाँचथर, डोटी, दार्चुला, जुम्ला, कञ्चनपुर, बझाङ, सुर्खेत, दैलेख, जाजरकोट, रुकुम, पाल्पा, स्याङ्जा, तनहुँ, बागलुङ, गोरखा, तेह्रथुम, संखुवासभा, खोटाङ, सोलुखुम्बुलगायतका जिल्लामा डीएफओ सरुवा गर्ने प्रस्ताव गरेको हो । यीमध्ये धेरैजसोमा दुई वर्ष अवधि पुगेका डीएफओ छन् । रोल्पा, म्याग्दीलगायतका रिक्त भएका जिल्लामा पनि डीएफओ पठाउन प्रस्ताव गरिएको छ । महानिर्देशक आचार्य चाहिँ खाली भएका र अवधि पुगेका जिल्लामा सरुवा भइदिओस् भन्नेमा छन् । जायज प्रस्तावमा पनि सचिव माथेमाले अत्तो थापेपछि उनी नाजवाफ बनेका छन् । सचिव आफैं पनि वन मन्त्रालयको बोझ थेग्न नसकेको अनुभव गर्न थालेका छन् । उनले वातावरण मन्त्रालयमा काम गर्न आफूलाई सहज हुने सहकर्मीहरूसित बताउन थालेका छन् । वनमन्त्री पाण्डेले पनि माथेमालाई त्यति रुचाएका छैनन् । निर्णय लिन आँट नगर्ने उनको बानीलाई मुख्य कारण बनाइएको छ । माथेमालाई हटाएर विश्वनाथ ओली वा युवकध्वज जीसीलाई ल्याउने पाण्डेको तयारी छ । ओली अहिले वातावरण र जीसी पशु विकास मन्त्रालयमा सचिव छन् । दुईमध्ये ओलीसँग वनमा लामो समय काम गरेको अनुभव छ ।"
भूकम्पपीडितलाई आएन दसैं,"भक्तपुर भक्तपुर नगरपालिका७ गोल्मढीका अष्टबहादुर मानन्धरका चार दाजुभाइ बस्दै आएको घर ०७२ वैशाखको भूकम्पले भत्किएको थियो । चार जनाको उनको परिवार करिब साढे दुई वर्षयता देकोचास्थित दाताले बनाइदिएको अस्थायी टहरामा बस्दै आएका छन् । मानसिक अपांगता भएका दुई सन्तानका सारथी अष्टबहादुरको भूकम्पपछिको तेस्रो दसैं पनि रमाइलो हुन सकेन । भूकम्प आएको दिनदेखि अवस्था उस्तै छ, उनले भने, बासकै समस्यामा पिल्सिएका पीडितको टहरामा दसैंको रौनकताले छोएन । मानसिक अपाङ्गता भएका सन्तानले दसैंको रौनकता खोज्न नसकेको उनी बताउँछन् । अस्थायी टहरामा खानेपानी समस्या रहेको अष्टबहादुरकी पत्नी भारतीले बताइन् । भूकम्पपीडितले के दसैं, के तिहार, कुनै चाडपर्वमा सुखको अनुभूति गर्न पाएका छैनन्, उनले भनिन्, खानेपानीको हाहाकार छ, चाडबाडका बेला अरूको घरघर भाँडा बोकेर पानी माग्न हिँड्नुपर्छ । उनका अनुसार कपडा धुने, शौचालयका लागि पोखरीको पानी प्रयोग गर्ने गरेको छ ।अष्टबहादुरको जस्तै भक्तपुर नगरपालिका महालक्ष्मीकी सक्कली सांगाछेंको पनि दसैं टहरामै बित्यो । साढे दुई वर्ष अस्थायी टहरामै गुजारेको सक्कलीको परिवारले त्यही जमरा राखी टीकाटालो गरे । घर बन्ने कहिले हो कहिले, अझै कयौं दसैं टहरामै बित्ने होला, उनले निराशा व्यक्त गरिन्, शीत झर्ने हिउँद, हुरीबतास, गर्मी, हिलो सहँदै आयौं, साँझपख लामखुट्टेको टोकाइले बसिसक्नु हुन्न, सहन बाँकी केही छैन । चाडपर्व र पाहुनालाई टहराबाटै टार्दै आएको उनी बताउँछिन् ।याछेंकी आशालक्ष्मी सिजखुले भने टहराको दसैं अन्तिम रहेको बताइन् । भूकम्पपछिको तेस्रो दसैं उस्तै खल्लो बित्यो, उनले आशा व्यक्त गरिन्, अर्को दसैं नयाँ घरमा मनाउँछौं । भूकम्पका कारण भत्किएको घरको अनुदान रकमबाट काम सुरु गरेको उनले बताइन् ।भूकम्पका कारण क्षतिग्रस्त घरको भग्नावशेषसमेत व्यवस्थापन गर्न नसकेका नगरका कतिपय पीडितले निजी आवास पुनर्निर्माणका लागि अनुदानको पहिलो किस्ताबाट काम सुरुसमेत गर्न सकेका छैनन् । धराप घरको व्यवस्थापन गर्नै सकेका छैन, भारतीले भनिन्, दाजुभाइको बहुस्वामित्वको घर भत्किएपछि पुनर्निर्माण गर्न समस्या परेको हो, अरू जग्गा छैन । निजी घर निर्माणका बहुस्वामित्वअन्तर्गत अनुदान सम्झौता गरी पहिलो किस्ताको रकम प्राप्त गरे पनि दाजुभाइको आन्तरिक समस्याले काम अघि बढाउन नसकेको उनको भनाइ छ । जिल्लाको चार नगरको विभिन्न स्थानमा अस्थायी टहरामा बसोबास गरिरहेका पीडितले अस्थायी टहरामै बडादसैं मनाएका छन् ।"
भत्ता नपाउँदा खल्लो,"धरान (कास) स्थानीय निकायमा जनप्रतिनिधि आए पनि धरानका ज्येष्ठ नागरिक, एकल महिला, शारीरिक र मानसिक अपाङ्गता भएकाले सामाजिक सुरक्षा भत्ता नपाउँदा दसैं खल्लो भएको छ । धरान उपमहानगरपालिकामा बस्ने १२ हजारभन्दा बढी ज्येष्ठ नागरिक, एकल महिला, शारीरिक र मानसिक अपाङ्गता भएकालाई सामाजिक सुरक्षा भत्ता वितरण गर्न ६ करोड रुपैयाँ सरकारले निकासा गरिसकेको छ । भत्ता लिने १२ हजारमध्ये २५ प्रतिशत अति विपन्न भएकाले दसैं मनाउन उक्त रकमको आशामा थिए । तर दसैंको मुखमा धरानका पाँच बैंकले उक्त रकम वितरण नगर्दा सुरक्षा भत्ताको भरमा रहेका ज्येष्ठ नागरिक, विधवा, एकल महिनालगायतको दसैं खल्लो हुन पुगेको हो । भत्ताबापतको ६ करोड ७८ लाख ६ सय रुपैयाँ भने बैंकमा थन्किएको छ । धरान१६ की ७५ वर्षीया मनमाया अधिकारीले भनिन्, पाएको भत्ताले दसैं मनाउँला भनेको पैसा नै दिएनन् । अरूले मनाएको र खाएको हेरेर बित्यो दसैं । उनीजस्तै भत्ता नपाएर खल्लो दसैं मनाउने धरान १५ बाझगराकी आसरानी लिम्बू पनि हुन् । ६१ वर्षीया एकल महिला लिम्बूले भनिन्, चाडबाडका बेला त जसरी पनि वृद्धवृद्धालाई भत्ता बाँड्नु पथ्र्याे । तर सबैलाई आफ्नो स्वार्थमात्र पूरा गर्नु परेपछि हामीजस्तालाई कसले वास्ता गर्ने ? धरान उपमहानगरले दुई दिनअघि नै बैंकमा रकम पठाए पनि कर्मचारीले भत्ता वितरण गर्न नमान्दा ज्येष्ठ नागरिकको दसैं खल्लो हुन पुगेको हो ।उपमहानगरका वरिष्ठ सामाजिक विकास अधिकृत गणेश खतिवडाका अनुसार सरकारले समयमा नै सामाजिक सुरक्षा भत्ता नपठाएकाले वितरण गर्न नसकिएको बताए । उनले भने, दसैं सुरु हुनुभन्दा साताअघि मात्र पठाएको भए बेलैमा वितरण गर्न सकिन्थ्यो । तर धरान उमपहानगरमा फूलपातीको अघिल्लो दिनमात्र भत्ता रकम आयो । बैंकमार्फत भत्ता वितरण गर्न कठिनाइ पनि भयो । दसैंमा भत्ता वितरण गर्न नसके पनि बिहीबारदेखि पाँचै बैंकबाट रकम वितरण गर्ने तयारी भइरहेको धरान उपमहानगरका कर्मचारी राजकुमार डंगोलले जानकारी दिए ।"
मनाङ जान तछाडमछाड,"लमजुङ हिमाली जिल्ला मनाङको यात्रामा आन्तरिक तथा बाह्य पर्यटक निस्किएका छन् । उनीहरूको गन्तव्य संसारकै उच्च स्थानमा रहेको तिलिचो ताल (४९१९ मि) र थोराङ्ला भञ्ज्याङ (५,४१६ मि) हो । मनाङ हिँडेका अधिकांशको तिलिचो र थोराङ्ला पास गरेर मुस्ताङ निस्कने योजना छ । तिलिचो जाने पर्यटक भने गएकै बाटो भएर फर्कन्छन् । धेरै विदेशी थोराङ्ला भञ्ज्याङ पार गर्न गएका हुन् । आन्तरिक पर्यटकको रोजाइमा भने तिलिचो पर्छ । मुलुकका विभिन्न भागबाट आन्तरिक पर्यटक आएका छन् । अन्नपूर्ण संरक्षण क्षेत्र आयोजना (एक्याप) पर्यटक चेक केन्द्र धारापानी मनाङकी कर्मचारी जुनु पुनका अनुसार दैनिक २ सय ५० बाह्य पर्यटक चक्रीय अन्नपूर्ण पदमार्गमा भित्रिएका छन् । नेपालीको भने रेकर्ड राखिएको छैन । विदेशीभन्दा नेपालीको चाप बढी रहेको उनले बताइन् । पहिलेपहिले त नेपाली खासै आउँदैन थिए । अहिले धेरै बढी छन्, उनले भनिन् । सीमा प्रहरी चौकी धारापानीका सई लोकबहादुर थापाका अनुसार सोमबारमात्रै ५० जिप र ८२ मोटरसाइकल मनाङ भित्रिए । यतिकै हाराहारीमा मंगलबार पनि सवारी मनाङ गएका छन् । मोटरसाइकलमा २ र हरेक जिपमा कम्तीमा १४१५ जना छन् । मनाङ जाने पिकअप जिपले पछाडिको प्यासेजमा समेत गरी १८ यात्रुसम्म बोकेको लमजुङका ट्राफिक रामऔतार चौधरीले बताए । चेक गरेर थेगिसक्नु छैन । कतिपय यात्रु व्यवसायीले भने जति भाडा तिरेर जाने गरेका छन् । केहीले गुनासो गरेका छन्, उनले भने । उनका अनुसार खाङसारसम्म एकै यात्रुले ४ हजारसम्म तिरेको भेटियो । बेंसीसहरखाङसार करिब ९६ किलोमिटर हो । विदेशी पर्यटक भने चामे, मनाङसम्म जिपमा जाने गर्छन् ।तिलिचो जानेहरु खाङसारदेखि श्रीखर्क र तिलिचो बेसक्याम्पमा थुप्रिएका छन् । थोराङ्ला जाने पदमार्गका विभिन्न होटलमा बसेका छन् । होटल तिलिचो बेसक्याम्पका सञ्चालक कर्मढुण्डु गुरुङका अनुसार विदेशीभन्दा नेपाली धेरै छन् । कुनै होटल खाली छैन । डाइनिङ हलमा सुताउनुपर्ने अवस्था छ । पोहोरतिर पनि आएका हुन् नेपाली । यसपटक अचम्मै भयो, उनले भने । पर्यटन व्यवसायी समिति मनाङका अध्यक्ष विनोद गुरुङका अनुसार सडकको पहुँच पुगेसँगै आन्तरिक पर्यटकको आगमन बढेको छ । यहाँको प्राकृतिक सम्पदा र रहनसहनबारे प्रचारप्रसारले पनि आन्तरिक तथा बाहय पर्यटक बढेको हो, उनले भने ।काठमाडौंदेखि तनहुँको डुम्रे हुँदै लमजुङ बेंसीसहरबाट चक्रीय अन्नपूर्ण पदमार्ग सुरु हुन्छ । विश्वकको उत्कृष्ट पदमार्ग मनाङको थोराङ्लापास गर्दै मुक्तिनाथ, जोमसोम, म्याग्दीको तातोपानी, घोरेपानी हुँदै पोखरा पुगेर २१ दिनमा पोखरा पुगेर टुंगिन्छ । यसमा काठमाडौंदेखि बेंसीसहरसम्म बसयात्रा जोडिन्छ । मनाङसम्म र मुस्ताङको मुक्तिनाथसम्म यातायातको सुविधा पुगेसँगै उक्त पदयात्रा एक सातादेखि १० दिनसम्म झरेको छ ।"
राँगा जुधाइको रमाइलो,"बाजुरा दर्शकहरू दिउँसैदेखि नै बाजुराको बाउली बगरतर्फ ओइरिँदै थिए । विगतका वर्षजस्तै यसपटक पनि घटस्थापनाको अघिल्लो दिन बाउली बगरमा राँगा जुधाउने मौलिक परम्पराले निरन्तरता पाउँदै थियो । झैझगडा नहोस् भनेर सुरक्षाकर्मी बिहानैदेखि तैनाथ थिए ।२३ घण्टाअघिदेखि खचाखच दर्शक राँगा जुधाइ सुरु नहुँदासम्म कुन गाउँको राँगोले जित्ला ? भन्ने अनेकांै अडकल गर्दै थिए । तन्नेरी पुस्ताभन्दा वर्षांैदेखि जुधाइको रमाइलो लिँदै आएका बूढापाका अझ बढी उत्सुक देखिन्थे । यसैबीच जुधाइ हेर्न आएका हिक्मत शाहले घोषणा गरे, मागेकै मूल्य दिनुपरे पनि जित्ने राँगो म किन्छु ।बगरभरि दर्शक भरिभराउ भएपछि अपरान्हतिर निक्कै तामझाम र उत्साहसाथ माथितिरबाट रावलबाडाको राँगो ल्याइयो भने तलतिरबाट अयडी पक्षले आफ्नो जोसिलो राँगो ल्याए । शरीरभरि तेल दलेर ल्याइएका दुवै राँगा मैदानमा छाडिए । दुबैले ढ्याप्पढ्याप हानेर जुध्न सुरु गरेपछि दर्शक ताली बजाउँदै रमाएर हेर्न थाले । करिब १५ मिनेट जति दुबै राँगा बेस्सरी जुधे । घटस्थापनाको दिनमा समेत जिल्लाका विभिन्न ठाउँमा जुधाइ जात्रा हुने गरेको छ । वर्षायामभरि गोठालाले आफ्नो राँगोलाई लेकमा राखेर स्याहार गरी पालनपोषण गर्छन् । दसैं लागेपछि लेकाली क्षेत्रमा चिसो सुरु हुने भएकाले गोठाला भैंसीराँगा औल झार्छन् । राँगो मालिक निश्चित एक जना हुने भए पनि गाउँटोलका सबैले उनीमाथि अपनत्व राख्छन् ।जुधाइका बेला मालिकभन्दा पनि गाउँकै नाम आउने भएकाले सबै गाउँवासीले अपनत्व लिएको स्थानीयले बताए । यस परम्पराले सामाजिक एकतालाई समेत बलियो बनाइराख्ने विश्वास गरिन्छ । जिल्लाका विभिन्न ठाउँमा आंैसीदेखि विजयादशमीसम्म गाउँगाउँका राँगा जुधाएर रमाइलो गर्ने चलन पुरानै हो । जित्ने राँगो र गाउँवासीको शान बेग्लै हुन्छ । जित्नेको मूल्य बढ्छ । गाउँकै नाम चल्छ । हार्ने राँगोको मूल्य घट्छ ।यहाँका बासिन्दाको दसंै मनाउने पनि आआफ्नै मौलिक परम्परा छ । दसंैका दिन समथर फाँटमा राँगो दौडाएर पछाडिबाट लखेटदै निश्चित ठाउँसम्म पुर्याएर मारिन्छ । दसंैको उत्सव कोजाग्रत पूर्णिमाकै दिन सकिँदैन । घटस्थापनाबाट सुरु भएर मंसिर महिनासम्म आफ्नै मौलिकताअनुसार दसैं चलिरहन्छ । बेग्लाबेग्लै तिथिमा आआफ्नै मौलिक परम्पराअनुसार दसंै मनाउने चलन छ । उक्त अवधिभर राँगा जुधाइसमेत चलिरहन्छ । बाउलीको जुधाइमा दुई जोर राँगा ल्याइए पनि दुइटा राँगा एकै गाउँका परेकाले एक जोरमात्रै जुधाइयो । रावलको राँगोले जित्यो । विजेताले मात्रै स्यावासी पाएन, पूरै रावलबाडीको नाम आयो । राँगो धनी नरी रावलको चर्चा त सबै दर्शकको मुखमा झुन्डियो । जित्ने राँगोलाई किन्ने घोषणा गरेका हिक्मतले मालिकले मागेको मूल्य ४० हजार दिएर जुधाइ मैदानबाटै आफ्नो बनाए ।"
संस्कृति जोगाउने चिन्ता,"ललितपुर ठेचो फुंगासी टोलका कृष्णलाल माली र तननी: टोलका सूर्जमान माली पेसाले कृषि र पसले हुन् । दसैंको अवसरमा नचाइने ठेचोको नवदुर्गा नाच लोप हुनबाट बचाउन दुवैले यसपालि चिलाग समाएर संस्कृति जोगाउन लागिपरे ।पूर्ववडाध्क्ष कृष्णलाल र स्थानीय युवा सूर्जमान गुठियारचाहिँ होइनन् । नवदुर्गा गुठीमा केही वर्षदेखि चिलाग समाउने गुठियार खाली थिए । नवदुर्गा नाच एक ठाउँबाट अर्को ठाउँ लैजाँदा, नाच प्रदर्शन गर्दा चिलाग अनिवार्य बाल्नुपर्ने धार्मिक परम्परा छ ।ठेचो तननी: टोलका जितेन्द्र माली शिक्षक हुन् । उनी नवदुर्गा गुठीमा प्रवेश गरेर नेवारी परम्परा बचाउन अग्रसर भए । स्थानीय वसन्त माली, राजु माली र केशरगोपाल मालीले पोमी (देवता समात्ने) व्यक्तिको भूमिका निभाए । तर तीनै जना गुठियार होइनन् । गुठीमा बाराही, कुमारी र ब्रह्मायणी समात्ने गुठियार खाली छ । यही कारण नाच सञ्चालन गर्न कठिनाइ भएपछि उनीहरू संस्कृति जोगाउन अग्रसर भएका हुन् ।संस्कृति जोगाउन स्थानीय व्यक्तिमात्र नभई पहिलोपटक ललितपुर महानगरपालिकाबाट यस आवमा २ लाख र गुठी संस्थानबाट १० हजार रुपैयाँ उपलब्ध गराएपछि नवदुर्गा गुठियार थप हौसिएका हुन् ।नवदुर्गा भवानी गुठीका नाइके भक्तलाल मालीले सबैको साथ सहयोगले पाटन दरबार क्षेत्रमा कोजाग्रत पूर्णिमामा नचाइने लोपोन्मुख नाच ५ वर्षपछि पुन: प्रदर्शन गरिने बताए । नाच पुन: सञ्चालनपछि लोप भइसकेको पाटनको अष्टमात्रिका नाचको हवन पर्व, पायो जात्रा (खड्ग जात्रा) पनि पुन: सञ्चालन हुने भएको छ, उनले भने, यसले पर्यटकलाई मुख्य आम्दानी बनाउँदै आएको ललितपुर महानगरपालिकलाई थप टेवा पुग्ने विश्वास छ ।नवदुर्गा नाचका गुरु धर्मराज मालीले पाटन दरबार क्षेत्रसँग सम्बन्धित लोप भइसकेका ७ वटा पर्व भएको बताए । कोजाग्रत पूर्णिमामा नचाइने नवदुर्गा नाच, हवन पर्व र खड्ग जात्रा पुन: सञ्चालनमा आएपछि अन्य ४ वटाचाहिँ सञ्चालन हुन सकेको छैन, उनले भने ।पाटन दरबारमा नवदुर्गा नाच प्रदर्शन गराउन सम्पूर्ण व्यवस्था मिलाइसकेको संग्रहालयका कार्यकारी अधिकृत सुरेश लाखेले बताए । देवगणलाई सुताउन कोठाको व्यवस्था गर्दैछु, उनले भने ।दसैंको एकदशीमा हुने नवदुर्गा नाचका लागि आइतबार बिहान गुठियार मोहनी सिन्ह: (तिलक) लगाई पूजाआजा गरी सी (बलिको शीर) राखी प्रसादग्रहण गरी मुख्य देवता, मुकुण्डोलगायत सम्पूर्ण सामान खर्पनमा बोकेर ठेचोस्थित मन्दिरबाट गुठियारले सुनाकोठीको कोतघरमा पुर्याएका थिए ।त्यहाँका गुठियार दुई जनाले अघिपछि हातमा मुस्या: बोकी बीचमा देवगण, बाजा बजाउने बसी सुनाकोठी परिक्रमा गरेका थिए । नगर परिक्रमा (देशाच्यगु) गरी क्व: लाछीको दबुलीमा ल्याइपुर्याउँदा पूजा गर्नेको भीड लागेको थियो । तल्लो लाछीको मूल डबलीमा दम्ब:खिंथाको बाजाको तालमा भैरव, काली र बाराही नृत्य गरिन्छ । कुमारीदेवीबाट सुनाकोठीका नाइकेलाई प्रसाद ग्रहण गराइन्छ । अन्तमा कुखुराको भाले बलि चढाई पा:ता: (एक प्रकारको कचौरामा कालो जाँड राखी पिउने) लिनुपर्छ । साँझ ठेचो पुर्याई नगर परिक्रमपछि तल्लो लाछीको मूल डबलीमा नृत्य प्रदर्शन गराएपछि नाच सम्पन्न हुन्छ ।बुंमतीमा भैरवजात्रादसैंको अवसरमा मनाइने बुंमती मत्स्येन्द्रबहालस्थित भैरवनाथको जात्रा सकिएको छ । घटस्थापनाका दिनदेखि विधिवत् सुरु हुने जात्रा विजयादशमी र एकादशीसम्म मनाइन्छ । विजयादशमी र एकादशीको दिन दिउँसो पुरुष भैरव (आजु) र महिला भैरव (अजी) लाई सिंगारिएको खटमा राखी टोलटोल घुमाई जात्रा गराइन्छ । दशमीको राति बाँसको लिंगो ठड्याउने चलन पनि छ । लिंगोमा एक जना मान्छे चढ्ने परम्परा छ । जुन मान्छेलाई देवशक्तिले तानेर हनुमानका रूपमा बाँसको लिंगो चढ्न लगाउँछ भन्ने जनविश्वास छ । त्यसैगरी घोडाको मूर्तिमा मुकुण्डो लगाएर नचाइन्छ । जुन घोडालाई ब्वसल: भनिन्छ भने नाचलाई स्थानीय भाषामा सल्चा प्याख भनिन्छ ।"
दलहरू उम्मेदवार छान्न व्यस्त,"काभ्रे दसैं नसकिँदै राजनीतिक दलहरू प्रदेश र प्रतिनिधिसभा निर्वाचनका लागि उम्मेदवार छान्न जुटेका छन् । नेपाली कांग्रेस उम्मेदवार टुंग्याउने अन्तिम चरणमा छ भने एमाले र माओवादी केन्द्रले पनि यसबारे छलफल थालिसकेका छन् । कांग्रेसले प्रतिनिधिसभाका लागि क्षेत्र नम्बर १ बाट तीर्थ लामालाई उम्मेदवार बनाउने सर्वसम्मत सिफारिस गरेको छ । क्षेत्र नम्बर २ का लागि भने छलफल जारी छ । जिल्ला सभापति मधुप्रसाद आचार्य र सांसद कञ्चनचन्द्र बादेको नाम आकांक्षीका रूपमा चर्चामा छ । प्रदेशतर्फको १ नम्बरमा प्रत्यक्षतर्फ पार्टी जिल्ला सचिव दिनेश लामा, पूर्वकोषाध्यक्ष सीबी लामा, जिल्ला सदस्य दिनेश भुर्तेल, नारायण गौतम र शेरबहादुर तामाङको नाम सिफारिस भएको छ । क्षेत्र नम्बर २ ले प्रत्यक्षतर्फ १६ र समानुपातिकमा १९ जनाको नाम सिफारिस गरेको छ । प्रदेशसभाका लागि निवर्तमान क्षेत्रीय सभापति सुन्दरमणि आचार्य, क्षेत्रीय उपसभापति बेलबहादुर तामाङ, सचिव आनन्द सापकोटाबारे छलफल भइरहेको छ । क्षेत्र नं ४ मा पनि आकांक्षी धेरै भएपछि छलफल जारी छ । माधव ढकाल, प्रकाश थापा, प्रचण्डराज प्रधानलगायतको नाम चर्चामा छ । प्रतिनिधिसभामा टिकट दाबी गरिरहेका बादे र आचार्यमध्ये एक प्रदेशमा उम्मेदवार बन्ने चर्चा पनि छ । एमालेले पनि उम्मेदवार सिफारिस गर्न संयोजक तोकेको छ । प्रतिनिधिसभाका लागि क्षेत्र नं १ मा जिल्ला अध्यक्ष टोकबहादुर वाइबा र २ मा उपाध्यक्ष अशोक व्याञ्जुलाई संयोजक तोकिएको छ । प्रदेशसभाका लागि क्षेत्र नं १ मा राजन भुर्तेल, २ मा गणबहादुर लामा, ३ मा पुष्कर ढकाल र ४ मा हरिदेव गिरीलाई संयोजक तोकिएको छ । जिल्ला प्रचार विभाग प्रमुख हरिशरण दाहालका अनुसार १९ गते बस्ने क्षेत्रीय बैठकले उम्मेदवारबारे छलफल गरेर जिल्लालाई सिफारिस गर्नेछ । माओवादी केन्द्रले पनि अनौपचारिक छलफल अघि बढाएको छ ।"
टिकट लिन हानथाप,"नेता धेरै भएर स्थानीय चुनावमा अन्तर्घातको आरोप खेपेको कांग्रेसले लमजुङमा प्रतिनिधि र प्रदेश चुनावका लागि बग्रेल्ती उम्मेदवार सिफारिस गरेको छ । दुई दिनसम्म चलेको क्षेत्रीय बैठकले सिफारिस गरेका उम्मेदवार बन्न इच्छुक सबैलाई केन्द्रीय समितिसमक्ष सिफारिस गरेको पार्टी सभापति भेषबहादुर पौडेलले बताए । मंगलबार बसेको जिल्ला कार्यसमिति बैठकले ५४ जनाको नाम सिफारिस गरेको हो । जिल्लामा प्रत्यक्षतर्फ प्रतिनिधिसभाका लागि १ र प्रदेशसभाका लागि २ निर्वाचन क्षेत्र कायम भएको छ । पार्टी सचिव हरि बरालका अनुसार प्रतिनिधि सभाका लागि प्रत्यक्षतर्फ ६ जनालाई सिफारिस गरिएको छ । समानुपातिकतर्फ क्षेत्र नं १ बाट ६ र २ बाट ४ जनाको नाम सिफारिस गरिएको छ । प्रदेशका लागि प्रत्यक्षतर्फ क्षेत्र १ बाट ८ र समानुपातिकतर्फ ६ जनाको नाम सिफारिस भएको छ । क्षेत्र नं २ बाट प्रत्यक्षतर्फ १० र समानुपातिकतर्फ १४ जनाको नाम सिफारिस गरिएको सचिव बरालले जानकारी दिए । प्रतिनिधिसभाका लागि प्रत्यक्षतर्फ सांसदद्वय दिलबहादुर घर्ती र चन्द्रबहादुर कुँवर, पार्टी पूर्वसभापतिद्वय शंकरकान्त जोशी र तुलसीनारायण श्रेष्ठका साथै यमबहादुर गुरुङ र पूर्णचन्द्र पोख्रेल सिफारिस भएका छन् । समानुपातिकतर्फ क्षेत्र १ बाट अर्जुनबहादुर थापा, कोपिला विक, रश्मी घिमिरे, रामचन्द्र अधिकारी, दयाराम पाण्डे र सुजन न्यौपाने छन् । २ बाट तीर्थबहादुर थापा, तारानाथ कोइराला, खुसीराम, डौलिया र पूर्णकान्त अधिकारी सिफारिसमा छन् । प्रदेशसभाका लागि प्रत्यक्षतर्फ क्षेत्र १ बाट डा टकराज गुरुङ, डिकेन्द्रराज कँडेल, विष्णुप्रसाद धिताल, गर्जबहादुर गुरुङ, रामकृष्ण कँडेल, शम्भुबहादुर जोशी, जनकलाल श्रेष्ठ र राजकुमार पाण्डेको नाम सिफारिस गरिएको छ । समानुपातिकतर्फ हुमनाथ दवाडी, विष्णुमाया धिताल, अस्मिता गुरुङ, मुक्तिनाथ दवाडी, इन्दिरा तिवारी र खगेश्वरजंग गुरुङलाई सिफारिस गरिएको छ । त्यस्तै प्रत्यक्षतर्फ क्षेत्र नं २ बाट वृषराज गुरुङ, कृष्णप्रसाद कोइराला, लक्ष्मीकान्त पौडेल, गणेशप्रसाद न्यौपाने, गमप्रसाद गुरुङ, आनन्द घिमिरे, नवराज न्यौपाने, भेषबहादुर पौडेल, शैलेन्द्र घिमिरे र मदन न्यौपाने छन् । समानुपातिकतर्फ नारायणबहादुर सुँयल, सुशीला घिमिरे, स्थिरबाबु खाती, बद्री कोइराला, तिरकाशी गुरुङ, पार्वती तामाङ, विष्णुहरि घिमिरे, बासना तिमल्सिना, खजिन्द्रबहादुर गुरुङ, केशवराज वाग्ले, भीमबहादुर दुरा, राधादेवी श्रेष्ठ, रञ्जना पौडेल र श्रीकान्त घिमिरेको नाम सिफारिस भएको छ ।"
ओली झापा५ बाट,गुलरिया एमाले जिल्ला कमिटीले उपाध्यक्ष वामदेव गौतमलाई बर्दिया क्षेत्र नम्बर १ बाट प्रतिनिधिसभा सदस्यमा उठाउन सर्वसम्मत सिफारिस गरेको छ । पार्टी कार्यालयमा मंगलबार बसेको बैठकले सर्वसम्मतिमा गौतमको नाम छानेको हो । दोस्रो संविधानसभा निर्वाचनमा गौतम बर्दिया र प्युठान दुवै क्षेत्रबाट निर्वाचित भएका थिए । उनले एक क्षेत्र छाड्नुपरेकाले बर्दिया छाडेका थिए । क्षेत्र नम्बर १ बाट एमालेका कुनै पनि आकांक्षी नभएकाले गौतमको नाम सर्वसम्मतबाट पारित गरिएको पार्टी अध्यक्ष हरिप्रसाद ज्ञवालीले बताए ।
वाम एकताले खुसियाली,"कालीकोट (कास) एमाले, माओवादी केन्द्र र नयाँ शक्ति नेपाल पार्टीबीच चुनावी तालमेलसँगै पाटी एकता गर्ने प्रतिबद्धतापछि जिल्ला सदरमुकाम मान्मसहित गाउगाउँमा स्थानीयले खुसियाली मनाएका छन् । मान्म, ताडी, दाहा, पाखा, डिल्लीकोट, रकु, कोटवाडा, लालु, भर्तालगायत गाउँमा दीपावली गरिएको छ । खाडाचक्र ३ का वामपन्थी नेता मणिराम पाण्डेले एकताको खुसीमा गाउँमा दीपावली गरिएको बताए । वाम एकताको खबर पाएपछि रकुको लुसागाउँमा पनि दीपावलीसहित खुसियाली सभा गरेको एमाले नेता नमराज सुवेदीले टेलिफोनमा जानकारी दिए । राजधानीमा ३ दलबीच चुनावी तालमेल र पार्टी एकताको उद्घोषले कालीकोटका कम्युनिस्टलाई खुसी बनाएको माओवादी केन्द्रका तर्फबाट जिल्ला समन्वय समिति प्रमुख निर्वाचित अनिपाल शाहीले बताए । घोषणालाई व्यावहारिक रूप दिन कठिनाइ भए पनि असम्भव नरहेको उनको भनाइ छ ।"
खर्च अभावले चुनाव लडिनँ,"दाहाल परिवारले आनाकानी गर्दा हालसम्म प्रसिद्धको जन्मदर्ता प्रमाणपत्र बन्न सकेको छैन । ससुरासँगको भेटमा सिर्जनाले जन्मदर्ता गरिदिन बारम्बार आग्रह गरेकी छन् । स्कुलले जन्मदर्ता मागेको चिठीसहित काठमाडौं पुगेर सिर्जनाका बुबाले प्रसिद्धको जन्मदर्ता गराइदिन सम्धीसँग आग्रह गरे । तर, दाहालले ठूलो कुरा होइन भनेर टार्ने गरेको सिर्जना बताउँछिन् । विद्यालय भर्ना हुँदादेखि नै जन्मदर्ताको प्रमाणपत्र आवश्यक पर्छ ।आमा सीता त्रिपाठी पनि नातिको जन्मदर्ता नगराइदिएकोमा दाहाल परिवारप्रति रुष्ट छिन् । छोरा होइन भने बाउ देखाइदिन पर्यो, उनी भन्छिन्, होइन भने जन्मदर्ता गराइदिनपर्यो । प्रकाशकी आमा सीता दाहालको माइती पनि हेम्जा नै हो । पहिलो पत्नीसँग सम्बन्धविच्छेद भएपछि मामाले सिर्जना र प्रकाशको जोडी मिलाइदिएका थिए । ०६४ माघ ३ मा पृथ्वीचोकस्थित तत्कालीन वाईसीएल क्याम्पमा पञ्चैबाजा बजाएर उनीहरूको विवाह भएको थियो ।"
रिसइबी साध्ने नियत,"नेपालभारत सीमा दशगजामा खाँडो खोलाको मुहान बन्द हुने गरी भारतीय पक्षले गत वर्ष एकतर्फी बाँध बनाउन थालेपछि प्रतिरोध गरेका सप्तरी, कोइलाडी तिलाठी२ का देवनारायण यादव छोरासहित सीमापारि भारतमा पक्राउ परेका छन् । भारतीय प्रहरीले आइतबार पक्राउ गरेका देवनारायण र उनका छोरा अजयलाई अपहरण तथा शरीर बन्धक मुद्दामा सोमबार जेल चलान गरिएको छ । भारतीय प्रहरीले जेजस्ता आरोपबहानामा देवनारायण र अजयलाई पक्राउ गरे पनि गत वर्षको घटनाकै बदला लिन खोजेको देखिन्छ । गत वर्ष साउन १३ गते देवनारायणलगायत सीमावर्ती क्षेत्रका नेपालीले अवरोध गरेपछि भारतीय पक्ष बाँध निर्माणबाट पछि हट्नुपरेको थियो । अवरोध गर्ने क्रममा झडप हुँदा देवनारायण घाइते भएका थिए । त्यो घटनाले उनलाई राष्ट्रियस्तरमा चर्चितसमेत बनाएको थियो । सरकारले उपचार खर्चसँगै उनलाई सच्चा राष्ट्रवादीको सम्मानपत्रसमेत दिएको थियो ।दशगजामै जोडिएको सीमापारिको आदर्श ग्राम पञ्चायतमा सांस्कृतिक कार्यक्रम हेर्न गएका बेला भारतीय प्रहरीले अजयलाई रक्सी खाएर होहल्ला गरेको झूटो आरोपमा पक्राउ गरेपछि छुटाउन जाँदा देवनारायण पनि पक्राउ परेका हुन् । गत वर्षको घटनापछि भारतीय सुरक्षाकर्मीले जुनसुकै बेला बदला लिन सक्ने आशंकामा असुरक्षित महसुस गर्दै आएका बेला उनीहरू पक्राउ परेका छन् । उनीहरू पक्राउ पर्नुको कारण अपहरणसम्बन्धी जाहेरी रहेको भारतीय प्रहरीको दाबी छ । भारतको विहारस्थित कुनौली १ की ज्योति कुमारीलाई अपहरण गरेको व्यहोराको जाहेरी उनकै दाजुले दिएको बताइएको छ । अजय र ज्योतिले छ महिनाअघि भागेर विवाह गरेका थिए । अहिले अजयसँगै कोइलाडी तिलाठीमा बस्दै आएकी ज्योतिले राजीखुसीले बिहे गरेको बताउँदै आएकी हुनाले अपहरण गरेको पुष्टि हुने आधार नै छैन । त्यसैले देवनारायण पक्राउ पर्नुमा अपहरणको विषय देखावटी मात्र रहेको र पुरानो रिसइबी नै साध्न खोजेको देखिन्छ । पक्राउ गरेपछि उनीहरूलाई हत्कडी लगाएर अपमानजनक ढंगले डोरीले बाँधिएको थियो जुन निन्दनीय छ । सीमावर्ती क्षेत्रमा रहेका दुई देशका नागरिकबीच प्राय: सौहार्दपूर्ण सम्बन्ध रहने गरे पनि भारत सरकारले निर्माण गर्ने संरचनाका कारण बेलाबेला तनावपूर्ण अवस्था निम्त्याउने गर्छ । यस्तो अवस्थामा प्राय: सीमावारिका नेपालीले मर्का खेप्नुपर्छ । खासगरी तराईका सीमावर्ती क्षेत्रमा बाँधतटबन्ध निर्माण विवादका कारण बन्ने गरेका छन् किनभने त्यस्ता संरचनाले सीमावारि क्षेत्रलाई वर्षायाममा डुबानमा पार्ने गर्छ । सिमानाकै विषयमा पनि तराईका विभिन्न क्षेत्रमा विवाद छ । त्यसैले भारतीय पक्षले सिमानामा एकतर्फी रूपमा बाँधतटबन्धजस्ता भौतिक संरचना निर्माण गर्दा नेपाल सरकार प्राय: मौन रहनाले प्रभावित क्षेत्रका बासिन्दा प्रतिकारमा उत्रनुपर्ने अवस्था आइपर्छ र नेपाली नागरिक भारतीय सुरक्षाकर्मीबाट असुरक्षित बन्नुपर्छ । सप्तरीको कोइलाडी तिलाठीमा पनि त्यही भएको हो । सीमावर्ती क्षेत्रमा यस्ता तनाव हुने र नागरिक असुरक्षित बन्ने अवस्था नदोहोरिने गरी दिगो समाधान खोज्न जरुरी छ । सीमाक्षेत्रमा संरचना निर्माण दुईदेशीय सहमतिका आधारमा मात्र हुनुपर्छ । सीमासम्बन्धी विद्यमान विवादका विषयलाई नेपाल पक्षले भारतीय पक्षसँगको उच्चस्तरीय छलफल र वार्तामा राखेर समाधान गर्नुपर्छ । सीमाक्षेत्रमा समस्या उत्पन्न भइहाले उच्चस्तरबाटै तत्काल पहलकदमी थालिनुपर्छ ताकि नागरिक प्रतिरोधमा उत्रनुपर्ने अवस्था नआओस् । तत्कालका लागि भने सुपौलको वीरपुर जेलमा राखिएका देवनारायण र उनका छोरा अजयलाई रिहा गराउन सरकारले प्रभावकारी पहल गर्न जरुरी देखिएको छ । अहिले जिल्लास्तरबाट प्रयत्न भइरहे पनि प्रभावकारी बन्न सकेको छैन । त्यसैले केन्द्रीय तहबाटै उनीहरूलाई जतिसक्दो छिटो सम्मानपूर्वक रिहा गराउन पहल गर्नुपर्छ । बदलाको नियतले आफ्ना नागरिकविरुद्ध यस्तो क्रियाकलाप नदोहोरिने अवस्थासमेत सुनिश्चित गराउनुपर्छ ।"
छिमेकको आर्थिक जोखिमका तरङ्ग,"रणनीतिविहीन नेपालआफ्ना दुई मात्र शक्तिशाली छिमेकीहरू द्रुत आर्थिक वृद्धिको मार्गमा दौड्दा होस् वा यस्तो आर्थिक वृद्धि कम वा जोखिम उन्मुख हुँदा होस्, नेपालको राज्यसत्ता सधैं रणनीतिविहीन र रमिते मात्र बन्ने गरेको छ । हामीले लाभ लिनैपर्छ भन्ने केही नेताका कोरा भाषणबाहेक नेपालले छिमेकमा उत्पन्न हुने अटार्य आर्थिक तरंगहरूबाट लाभ लिने वा सुरक्षित हुने कुनै नीति वा रणनीतिमा कहिल्यै विचार गरेको छैन । सरकारी स्तरमा कायम भएको एकसरो सम्बन्धबाहेक नेपालको आर्थिक स्वार्थ रक्षाका निर्णयहरूलाई प्रभावित गर्ने कुनै च्यानल न बेइजिङ र न दिल्ली, कतै छैन । सार्वजनिक कूटनीति, प्राज्ञिक अनुसन्धान, तथ्य र तर्कमा आधारित कूटनीतिक अभ्यास र तर्कसंगत विचार प्रवाहित हुने द्विपक्षीय वा त्रिपक्षीय संस्थागत संरचनाहरू बनेका छैनन् । चीनभारत, नेपालभारत र नेपालचीन सबैको कूटनीति आफ्नो सत्ता रक्षाका लागि काम गर्ने राजनीतिक नेतृत्वको एकल र अधिकांश अवस्थामा अहम् एवम् अनुमानमा आधारित लहडको निर्णयमा छोडिने गरेकोछ । नेपालमा भारतीय नाकाबन्दी, दोक्लममा भारतचीन विवाद र दुई महाशक्तिको सामरिक प्रभाव विस्तारको दौडमा नेपालजस्तो ठ्याक्कै बीचमा अवस्थित मुलुकको न्यूनतम हित रक्षाबारे बहस, छलफल गर्नेसम्म ठाउँ नहुनु सानो विडम्बना होइन । दुर्भाग्य के भने, यी दुईको आर्थिक उन्नतिको लाभ लिन नसके पनि उनीहरूले बेहोर्ने आर्थिक जोखिमको मार भने नेपालले पनि खेप्नुपर्नेे बाध्यता धेरै हदसम्म छ ।ट्विटर :"
एमालेमाओवादी तालमेलको प्रभाव र अर्थ,खल्लो दसैंआयोआयो दसैं भन्थे बिदा भएछचाडपर्वको कोसेली त ऋण पो रहेछभूकम्पले भत्काएको घर बनेनजमराले उम्रिनलाई ठाउँ पाएनपाहुनाहरूको स्वागत गर्न ज्यादै कठिन भयोत्यही भएर झुुपडी यो यसै खाली रह्योसधैँभरि दसैँ मेरो दशा मात्र भयो मीठो हुन्छ दसैं भन्थे खल्लोटर्रो भयो । कृष्ण कुम्पुरेधादिङ
राज्य कब्जा हैन लोकतन्त्र,"त्यस्तै, शिक्षाभित्रको विशिष्ट हिस्सा मेडिकल शिक्षामा पार्टीहरूको चलखेल र स्वार्थपूर्ति अभियान यति नग्न भइसकेको छ कि अब यसमा संलग्न व्यक्तिहरूको नामै लिएर नंग्याउनुपर्ने भएको छ । हामीले निष्पक्ष रूपमा चिकित्सा शिक्षा ऐन ल्याएर राज्यले मेडिकल शिक्षालाई व्यवस्थित गरोस् र त्यसपछि मात्र दीर्घकालीन योजनासहित उचित भौगोलिक वितरण र सामाजिक न्यायको मर्मअनुसार थप मेडिकल कलेज खोलोस् भनेर अभियान थालेको छ वर्ष पुग्न लागिसक्यो । यसै क्रममा सरकार आफैंले गठन गरेको माथेमा कार्यदलले मेडिकल कलेज र अस्पतालहरूको भीडभाड रहेको काठमाडौं उपत्यकामा आउँदो १० वर्षसम्म थप मेडिकल नखोल्ने सुझाव दियो । त्यो सुझाव मानेर समयमै चिकित्सा शिक्षा ऐन जारी गरेको भए अब त्यो १० वर्षको झन्डै आधा अवधि सकिनै लाग्ने थियो । तर राजनीतिका नाममा अपराध र गुन्डागर्दीसमेत संस्थागत भइसकेको हाम्रो देशमा त्यसरी व्यवस्थित रूपमा मेडिकल शिक्षाको गुणस्तर बढाउने कुरा शक्तिमा हुने माननीयहरूलाई पाच्य भएन । राजेन्द्र पाण्डेलगायत सांसदहरूको एउटा समूहले त्रिभुवन विश्वविद्यालयलाई पार्टी कार्यालयमा बदलेर सम्बन्धित निकाय (आईओएम) लाई छलेर काठमाडौंमा चारवटा मेडिकल कलेज जबर्जस्ती छिराउने कोसिस मात्रै गरेनन्, आफ्नो मेडिकल कलेजले सम्बन्धन नपाए संसदै ठप्प पार्ने धम्कीसमेत दिए । सम्बन्धनका लागि केही नलागेपछि मेडिकल कलेजको समेत पूर्वाधार नपुग्ने र स्वास्थ्य मन्त्रालयबाट अस्पताल सञ्चालनको स्वीकृतिसमेत नलिएको भवनलाई एउटा विधेयकमार्फत विश्वविद्यालयसरहको प्रतिष्ठान बनाउने प्रयाससमेत भयो, जसको स्वामित्व एउटा सहकारीमा हुन्थ्यो । ती प्रयास असफल भएको बदलास्वरूप अहिले पाण्डेलगायत उनको पार्टीका जिम्मेवार मानिसले संसद्मा विचाराधीन चिकित्सा शिक्षा ऐनको विधेयकलाई बन्धक बनाएका छन् । आफ्नो निकृष्ट स्वार्थ पूर्ति गर्न उनीहरू यति गिरेका छन् कि मेडिकल शिक्षा दिन अस्पताल नै नचाहिने अथवा सिकाइ नै नगरी डिग्री बेच्न पाइने गरी ऐनमा संशोधन गर्ने प्रयाससमेत उनीहरूले गरे । अहिले पनि आफूलगायत सीमित मानिसको व्यापारिक स्वार्थअनुसार ऐन जारी गर्ने उनीहरूको प्रयास जारी छ । यो कामको सोही दलकी नेतृ तथा संसद्को महिला, बालबालिका, ज्येष्ठ नागरिक तथा समाज कल्याण समितिकी सभापति रञ्जु झाले नेतृत्व गरेकी छन् । मिनीसंसद् भनिने र संसद्बाट बन्ने सबैजसो कानुन बनाउनमा मुख्य भुमिका रहने समिति अहिले देशको दीर्घकालीन हित र मेडिकल शिक्षाको गुणस्तर नभई सोही समितिमा रहेका सीमित सांसदको व्यापारिक स्वार्थबाट निर्देशित भइरहेको छ । सभापति झाले चिकित्सा शिक्षा विधेयक टुंगो लगाउन बनाएको कार्यदलमै जानाजान यो क्षेत्रमा आफ्नो व्यापारिक स्वार्थ जोडिएका सांसदहरू संलग्न गरेकी थिइन् । यसरी संसद्लाई व्यक्तिगत लाभहानिको जोडघटाउका आधारमा कानुन बनाउने थलो बनाएर संसदीय व्यवस्थाकै हुर्मत लिने काममा समितिकी सभापति संलग्न हुनु लाजमर्दो हो । पाण्डे र झालगायतको प्रमुख स्वार्थ र भूमिका भए पनि यो प्रकरणमा अरू मुख्य पार्टीका मान्छेसमेत चोखा छैनन् । समिति र उपसमिति बन्दै व्यापार गर्नका लागि समानुपातिकतर्फको टिकट किनेर त्यहाँ पुगेका तथा प्रत्यक्ष स्वार्थ जोडिएका मानिसलाई तर्काएर अन्य सांसदलाई राख्न सकेको भए अहिले अवस्था अर्कै हुने थियो । त्यसमाथि पनि माओवादीका धनिराम पौडेलजस्ता फरक रूपमा तर मेडिकल शिक्षामा व्यापारिक स्वार्थ राम्रैसँग जोडिएका व्यक्तिहरूको भूमिका उत्तिकै आपत्तिजनक छ । साथै ऐन जनता र विद्यार्थीमुखी नभई माफियामुखी भएको भनेर यसका लागि वर्षौं लडेका हामी नागरिकले आपत्ति जनाइरहँदा त्यसको सुनुवाइ गर्ने काममा सभामुखसमेत चुकेकी छन् । विभिन्न व्यक्तिको स्वार्थअनुसार कानुन बनिरहँदा त्यस्तो गलत काम रोक्ने जिम्मा लिएका तीनै दलका शीर्ष नेता आआफ्नो स्वार्थकै कारण मौन रहे । एमाले अध्यक्ष केपी ओली आफ्नै प्रधानन्मन्त्रीत्वका बेला भएको प्रस्तावित मनमोहन मेडिकल कलेज सरकारले किन्ने भन्ने निर्णय कार्यान्वयन नहुँदा मौन छन् । माओवादी अध्यक्ष प्रचण्डले बोली र व्यवहारमार्फत राज्यका विगतका प्रतिबद्धता कुल्चेर कसैको स्वार्थमा ऐन ल्याउने कुराको पृष्ठपोषण गरिसकेका छन् भने कांग्रेस सभापति शेरबहादुर देउवाले गुणस्तरीय शिक्षाबाट विमुख आफ्नो क्षेत्र सुदूरपश्चिमलगायत पिछडिएका क्षेत्रहरूमा सरकारी मेडिकल कलेज खोल्नमा नभई केही मानिसको स्वार्थ पूर्ति गर्ने गरी ऐन ल्याउन लागिँदा त्यसलाई रोक्न सक्रियता देखाएका छैनन् । त्यसैले चुनावअगाडिको यो समयमा पार्टीका नेताहरूलाई सोध्नैपर्ने भएको छ : उनीहरूको मार्गनिर्देशक सिद्धान्त समाजवाद वा साम्यवाद हो कि अराजकतावाद ? उनीहरूले देशमा स्थापित गर्न खोजेको लोकतन्त्र हो कि चोरीतन्त्र वा क्लेप्टोक्रेसी ?हामीलाई थाहा छ, हामीले भनेकै रूपमा चिकित्सा शिक्षा ऐन आउनु पनि स्वास्थ्य क्षेत्रका सबै समस्याको समाधान हैन । तर समस्या समाधानको महत्त्वपूर्ण सुरुआती विन्दु त्यो हो । पूर्वमा ताप्लेजुङदेखि पश्चिममा हुम्ला र डोल्पासम्म विशेषज्ञ तहको गुणस्तरीय स्वास्थ्य सेवा पुर्याउने हो भने यो क्षेत्रको सेवा सुविधा र व्यापार सबै काठमाडौंमै थोपर्ने अहिलेसम्मको नीति बन्द गरेर ठूला स्वास्थ्य संस्थाहरू वास्तविक रूपमा विकेन्द्रीकरण गरिनुपर्छ । त्यसका लागि अब आउने सबै मेडिकल कलेजको न्यायोचित वितरण त अनिवार्य छ नै, अबको प्राथमिकता नाफाका लागि खोलिने निजी मेडिकल कलेज नभई सस्तोमा गुणस्तरीय सेवा र शिक्षा दिने सरकारी मेडिकल कलेजहरू हुनुपर्छ । त्यसका लागि कुन नेताको कालो धन कहाँ मेडिकल कलेज खोलेर सेतो पार्ने भन्ने संकीर्ण स्वार्थको घेरामा बसेर कानुन बनाउने काम तत्काल बन्द गरिनुपर्छ । त्यसको सट्टा कहाँ र कसरी तिनलाई खोल्दा सेवा नपाएका नागरिकले सेवा पाउँछन् र योग्य तथा जेहेन्दार विद्यार्थीले विपन्न भए पनि गुणस्तरीय शिक्षा पाउन सक्छन् भन्ने आधारमा सम्बन्धित कानुन बन्नुपर्छ । यी हाम्रा त्यस्ता माग हुन्, जसका लागि जनताले गाँस काटेर तिरेको करबाट तलबसुविधा लिने जनप्रतिनिधिहरू लड्नुपर्ने हो । तर उनीहरूलाई आफ्नो कालो धनको सुरक्षा र बढोत्तरीका लागि राज्यका स्रोतसाधन कब्जा गर्नु यति महत्त्वपूर्ण छ कि उनीहरूको ध्यान जनतालाई दिनुपर्ने सेवातिर पुग्नै सकेको छैन बरु त्यसमा अवरोध गरेर व्यापारको बाटो खुलाउनमा उनीहरूको ध्यान छ । यो अवस्थामा राज्यलाई झक्झक्याउन बारम्बार लडिरहनुको विकल्प हामीसँग छैन । पछिल्लो सत्याग्रहपछि बारम्बार राज्यको ध्यानाकर्षण गराउँदा पनि त्यसको सुनुवाइ नगरेर अर्को चरणको सत्याग्रह सुरु गर्न बाध्य बनाइँदै छ । अबको लडाइँ राज्य कब्जा र दोहनमा संलग्न राजनीतिज्ञहरू मात्रै नभई उनीहरूले त्यसको कडीका रूपमा अघि सारेर विभिन्न सार्वजनिक निकायमा नियुक्त गरेका तथा अख्तियारदेखि न्यायालयसम्मको कृपादृष्टिका कारण दण्डहीनताको आनन्द उठाइरहेका सबैविरुद्ध हुनेछ । किनभने राज्य हामी नागरिकको हो, यसलाई लुट्ने र कब्जा गर्ने अधिकार कसैलाई छैन ।"
उम्मेदवार छान्ने कसरी ?,"प्रतिनिधिसभा र प्रदेशसभा निर्वाचन नजिकिँदै गर्दा दलका नेतृत्व उम्मेदवार छनोटको तयारीमा जुटेका छन् । आगामी मंसिर १० र २१ गते हुने यी दुवै तह निर्वाचनका लागि सम्भावित उम्मेदवार सिफारिस गर्न केन्द्रीय समितिले जिल्ला समितिहरूलाई निर्देशन दिइसकेको छ । जिल्ला समितिहरू केन्द्रको निर्देशनअनुसार उम्मेदवारको नाउँ प्रस्ताव गर्न विभिन्न प्रकारका छलफल र बैठकमा व्यस्त छन् । यस निर्वाचनमा प्रत्यक्ष र समानुपातिक गरी प्रतिनिधिसभामा २७५ (प्रत्यक्ष १६५ र समानुपातिक ११०) जना निर्वाचित हुनेछन् । प्रदेशसभाका लागि ३३० जना (प्रदेश१ देखि ७ सम्म क्रमश: ५६, ६४, ६६, ३६, ५२, २४ र ३२ जना) निर्वाचित हुनेछन् । यसरी प्रतिनिधिसभा र प्रदेशसभाका लागि जम्मा ६०५ जना उम्मेदवार टुंगो लगाउनु नेतृत्वका लागि निकै चुनौतीपूर्ण छ । किनकि, धेरै नेता तथा कार्यकर्ता निर्वाचनमा उम्मेदवार बन्न इच्छुक हुन्छन् । राजनीति गर्नेका लागि निर्वाचन मैदानमा प्रतिस्पर्धा गरेर आफूलाई जनप्रिय भएको प्रमाणित गर्न सक्नु नै पहिलो सफलता ठहर्छ ।उम्मेदवार छान्दा तलदेखि माथि वा क्षेत्रजिल्लादेखि केन्द्रसम्म गरेजस्तो नाटक मात्र गरिन्छ । किनकि, विगतदेखि नै उम्मेदवार छान्ने प्रक्रियामा केन्द्र नै हावी हुँदै आएको छ । वास्तवमा सम्बन्धित क्षेत्रको चाहनाअनुसार विरलै मात्र उम्मेदवार छानिने गर्छन् । कारण, राजनीतिक दलहरूले उम्मेदवार छनोट प्रक्रियामा अपनाएको विधि नै खोटपूर्ण छ । उल्टो छ । उम्मेदवार छनोटको उल्टो प्रक्रियाकै कारण निर्वाचनको संघारमा दलीय विग्रह छताछुल्ल हुने गर्छ । वास्तवमा उम्मेदवार छान्दा निर्वाचन क्षेत्रमै केन्द्रित हुनु आवश्यक छ । तर, यो प्रक्रियामा राजनीतिक दलहरू पूर्णत: असफल भएका छन् । २०१५ सालको पहिलो आम निर्वाचनमा उम्मेदवार छनोट गर्दा त्यतिसारो विवाद र विग्रह भएको कुरा पढिएको छैन । किनकि, त्यसबेला नेतृत्वले जनक्रान्तिमा होमिएकाहरूलाई नै टिकट दिएका थिए । त्यसपछि ३० वर्षसम्म निर्दलीय परिपाटीमा सञ्चालित पञ्चायती व्यवस्थामा व्यक्तिव्यक्तिले प्रतिस्पर्धा गर्ने भएकाले उम्मेदवार छान्न कसैले धामा नै गर्नु परेन । जो कोहीले स्वतन्त्र रूपमा चुनाव उठ्न पाउँथे । तर, समस्या २०४६ सालपछि चर्किन थाल्यो ।२०४८ सालमा सम्पन्न प्रतिनिधिसभा निर्वाचनमा नेपाली कांग्रेसले सामान्य बहुमत प्राप्त गरेको थियो । प्रमुख प्रतिपक्षमा नेकपा एमाले स्थापित हुनपुग्यो । टिकट वितरणलाई लिएर त्यसबेला पनि कांग्रेसमा गुनासो र विवाद प्रकट भएको थियो । नेताकार्यकर्ता भित्रभित्रै निर्वाचन मैदानमा रहेका आफ्नै दलका सभापतिलाई हराउन सक्रिय भएको खुलासा निर्वाचनपछि देशभरि फैलियो । यद्यपि, एमालेमा भने आफ्नै उम्मेदवारलाई हराउन कोही लागेको खुलासा त्यसबेला भएन । त्यसयताका हरेक निर्वाचन चाहे त्यो केन्द्रीय होस् या स्थानीय उम्मेदवार छनोटमा निकै झमेला सिर्जना हुने गरेको छ । मन नपर्नासाथ आफ्नै उम्मेदवार हराउन दलभित्र नै अन्तर्घातीहरू प्रकट हुन्छन् । अन्तर्घातको दुष्चक्रले अहिले प्राय: सबै राजनीतिक दल पीडित भएका छन् । सुरुका निर्वाचनमा एकाध क्षेत्रमा हुने गरेको घातअन्तर्घात कुनै अहिले एउटा क्षेत्रमा मात्र सीमित नभई ४९५ क्षेत्रमै हुने अवस्था छ । टिकट वितरणलाई लिएर मारामार हुँदै छ । यो रोग अहिले सबै दलमा फैलिएको छ । अब यो रोगबाट राजनीतिक दलहरूले कसरी उन्मुक्ति पाउने ? यसको उपचार के हो ? यो नै अहिलेको चुनौती हो । उम्मेदवार चयनको सन्दर्भमा राजनीतिक दलहरू स्थानीय तह निर्वाचनमा पनि नराम्ररी चुके । किनभने गाउँपालिका र नगरपालिकाको टिकट पनि केन्द्रीय नेताहरूले नै आफ्नो तजबिजीमा बाँडे । बरु यसअघिका निर्वाचनमा गाविस र नगरपालिकाको टिकट जिल्ला समितिहरूले बाँडेका थिए । थोरै भए पनि टिकट वितरण प्रक्रिया विकेन्द्रित थियो । तर अहिले भने टिकट वितरण प्रक्रियालाई पूरै केन्द्रीकृत गरिएको छ । संघीयता र स्वनिर्णयको अधिकार छिनिएको छ । स्थानीय र जिल्ला समिति तथा तिनको नेतृत्वलाई कमजोर पारिएको छ । निर्णय गर्ने तिनको क्षमतामा प्रहार गरिएको छ । यसले केन्द्राभिमुखी शासन सञ्चालन गर्ने केन्द्रीय नेतृत्वको हैकम अझ बढाउनेछ । टिकट वितरणको यो विधिलाई नउल्टाएसम्म न त दलहरू मजबुत बन्छन् न लोकतन्त्र फस्टाउँछ । राजनीतिक दलहरू कमजोर हुनुमा एउटा कारण तिनले निर्वाचनका बेला उम्मेदवार चयन गर्दा अपनाएको विधि पनि हो । त्यसैले अब केन्द्रबाट टिकट बाँड्ने परिपाटी बदल्नुपर्छ । यसलाई पूर्णत: लोकतान्त्रिक बनाउनुपर्छ । यसमा दलका केन्द्रीय समिति र तिनका नेतृत्वले ध्यान दिएनन् भने नजिकिँदै गरेको प्रतिनिधिसभा र प्रदेशसभा निर्वाचनमा सबैभन्दा बढी विग्रह सिर्जना हुनेछ । प्राय: सबै क्षेत्रमा अन्तर्घातले आधिकारिक उम्मेदवार कमजोर बन्नेछन् । र, दलीय अराजकताको नमुना देख्न र झेल्न आममतदाता विवश हुनेछन् । अब नेताको वरिपरि घुमेर, गुटउपगुटको फेरो समातेर टिकट फुत्काउने चलन बन्द गर्न सक्नुपर्छ । जुन क्षेत्रबाट जुन पदका लागि चुनाव उठ्ने हो उसले त्यही क्षेत्रका पार्टी नेताकार्यकर्ताबाट अनुमोदित हुनुपर्छ नकि केन्द्रीय नेताको कोटको खल्तीबाट । यो विधिमा गइसकेपछि क्षेत्रभरिका कुनै पनि नेता तथा कार्यकर्ताले व्यापारीठेकेदारले टिकट पायो सघाउँदिन, अलोकप्रियले टिकट पायो सघाउँदिन, पार्टीप्रति सामान्य आस्थावान शुभेच्छुकले टिकट पायो त्यसैले सघाउँदिन भन्न मिल्दैन, पाउँदैन । किनभने उम्मेदवार एउटा लोकतान्त्रिक विधि पार गरेर चयन भइसकेपछि त्यसमा रडाको गर्नु अप्रजातान्त्रिक हुन्छ ।सम्बन्धित क्षेत्रका इलेक्टोरल कलेज ले चयन गरेको उम्मेदवार अब उनीहरूका मात्र नभई त्यस निर्वाचन क्षेत्रभित्रका सबै मतदाताका उम्मेदवार हुन पुग्छन् । अनि जुन पार्टीका उम्मेदवारले आफूलाई आममतदातासामु खरो उतार्न सक्छन् तिनले नै निर्वाचनमा विजय हात पार्छन् ।चुनावमा हुने घातअन्तर्घातलाई निस्तेज पार्न, बिनाकामका पार्टी होल टाइमर हरूको पकडबाट पार्टीलाई आममतदातासामु पुर्याउन, पार्टीका तल्ला एकाइहरूको क्षमता बढाउन र दलका केन्द्रीय मालिक हरूको खटनपटन र गुट निर्माण रोक्न सम्बन्धित क्षेत्रका पार्टी इलेक्टोरल कलेज नै उम्मेदवार छनोटमा अधिकारसम्पन्न हुनुपर्छ । उनीहरूले उम्मेदवार छान्दा लोकतान्त्रिक विधि अपनाएक कि अपनाएनन् त्यो हेर्ने मात्र केन्द्रको जिम्मा हुनुपर्छ । अहिले केन्द्रले ताप्लेजुङ र डोल्पाका गाउँपालिकाका अध्यक्षउपाध्यक्षको उम्मेदवार तोकेर गल्ती गरेजस्तै अब कुनै पनि राजनीतिक दलले केन्द्रीय प्रतिनिधिसभा र प्रदेशसभा उम्मेदवार छनोटमा गल्ती नगरून् । सम्बन्धित क्षेत्रका पार्टी एकाइ र इलेक्टोरल कलेज ले नै तिनका उम्मेदवार छानून् । हारे पनि अर्कोचोटि तिनीहरूले नै सुधार गर्छन् ।"
कुपोषणविरूद्ध सजगता आवश्यक,"केही दिनअधि काठमाडौंको एक स्कुलमा मलाई बालबालिकाको पोषणबारे छलफल गर्न बोलाइयो । मैले अभिभावकले छोराछोरीलाई चाउचाउ र कुरमुरे खाजामा दिएर पठाउने हुनाले यस्तो खराब बानी छाड्न आग्रह गरें । त्यही सिलसिलामा एक महिलाले सोधिन्, मेरो ४ वर्षको छोरालाई भिटामिन ए क्याप्सुल खुवाउँदा बालभिटाको प्याकेट पनि खानदिए । बालभिटा खुवाएपछि बच्चाको दिमाग तेज हुन्छ, बच्चा हलक्क बढ्छ भनेका थिए । तर मेरो बच्चाले खान मानेन, अनि मैले त खुवाउनै छाडिदिएँ । बालभिटा खुवाउनैपर्ने हो ? के त्यसले बच्चाको दिमाग बढाउँछ ? म छक्क परें । पेटभरि दाल, भात, तरकारी, मोही, लिटो, कोदो, फापर आदि खाद्य तत्त्वले बरु शारीरिक र मानसिक स्वास्थ्य राम्रो पार्छ । तर यस्ता खाद्यवस्तुको बारेमा समुदायलाई ज्ञान दिँदा कम्पनीको व्यापार नबढ्ने भएकाले यस्तो वस्तुबारे स्वास्थ्य मन्त्रालयले केही वास्तै गर्दैन । अहिलेसम्म मैले २३ जनामन्त्री, ३ जना सचिव योजना आयोगका सदस्य र मुख्य सचिवसमेतलाई यस्तो प्याकेटको काम नलाग्ने बालभिटामा अन्धाधुन्द पैसा लगानी गर्नु गलत हो भनेर जानकारी दिएकी थिएँ । यो कुरा मैले विभिन्न पोषणविद् र बालरोग विशेषज्ञसँग छलफल गरेर भनेकी थिएँ । उहाँहरूले भन्नुहुन्छ, कुपोषण हुन नदिन पोषणयुक्त भोजन दिनुपर्छ । कुपोषण भइसकेपछि औषधिले होइन पोषणयुक्त भोजनले नै त्यसलाई निको पार्नुपर्छ ।त्यसैले म जहाँ गए पनि महिला स्वयम्सेविका र स्वास्थ्य कर्मचारीलाई भन्ने गर्छु, यस्तो काम नलाग्ने बालभिटा र प्याकेटमा आएको प्लम्पिनटजस्ता वस्तु तपाईं आफ्ना बच्चालाई दिनुहुन्न भने समुदायका बालबालिकालाई किन दिनुहुन्छ ? उहाँहरूको भनाइ हुन्छ, के गर्ने हामीलाई त्यस्तै तालिम दिइएको छ । हामीलाई पनि थाहा छ कि यस्तो बालभिटा र प्लम्पिनट काम लाग्दैनन् । तर जबरजस्ती हामी अभिभावकलाई भिडाएर पठाउँछौं । हामीले त कतिचोटि हाकिमलाई पनि भनिसकेका छौ कि बालभिटा आमाहरूले खुवाउँदैनन् । हाम्रा कुरा कसैले सुन्दैनन् । बालभिटा र प्लम्पिनटजस्ता काम नलाग्ने वस्तु बाँडिएका छन् र फालिएका छन् । कृषि मन्त्रालयले पोषणका किताब पनि मन्त्रालयमै थन्क्याएको छ । त्यहाँबाट निकालिएका लट्टे, कोदो, फापर, तरुलबारे लेखिएका पुस्तिकाले स्वास्थ्यकर्मीको ज्ञान बढाउन सकेका छैनन् । अर्थात घरको पोषणलाई हेपेर कुपोषित बच्चालाई प्याकेटका खाना दिन स्वास्थ्य मन्त्रालयले स्वास्थ्यकर्मीलाई प्रेरित गर्छ । २ वर्षअघि मलाई योजना आयोगले स्वास्थ्यको एउटा समितिमा राखेको थियो तर जब मैलै योजना आयोगमा स्वास्थ्य मन्त्रालयका गलत नीतिबारे २३ पटक बोलें, मलाई समितिबाटै हटाइयो । मेरो कुपोषणविरुद्ध घरको खाना प्रयोग गर्नुपर्छ भन्ने विचार योजना आयोगका सदस्यलाई पचेन । तर स्वास्थ्य मन्त्रालयका कर्मचारीलाई पनि थाहा छ कि बालभिटाको प्रयोग असफल भइसकेको छ, प्लम्पिनट धेरै ठाउँमा कुहिएर बसेको छ । नेपालमा पर्याप्त मात्रामा विभिन्न किसिमका सूक्ष्म पोषण तत्त्व पाइने खानेकुरा छन् । तर तिनको बारेमा कृषि मन्त्रालयले निकालेको पुस्तिकाहरूको ज्ञानको व्यावहारिक प्रयोग हुँदैन ।अति कुपोषित बालबालिकालाई कसरी घरको खाना दिएर स्वस्थ पार्न सकिन्छ भनी सरकारी अस्पतालमा पोषण पुन:स्थापना केन्द्र स्थापना गरिएका छन् । ती केन्द्रमा अति कुपोषित बच्चालाई ठीक पारेका तथ्यहरू सरकारी प्रतिवेदनले नै औंल्याएका छन् । बच्चालाई स्वस्थ बनाउन त घरकै दाल, भात, तरकारी, आलु, दूध, रोटी, चिउरा, चना दिनुपर्ने हुन्छ । तर स्वास्थ्य मन्त्रालय आफैंले स्थापित गरेका पुन:स्थापना केन्द्रको कामलाई बेवास्ता गरेर यस्तो प्याकेट बाँड्ने विचार गर्छ । हाम्रा रैथाने भोजनलाई वास्ता नगर्ने हो र बाहिरबाट ल्याइएको भोजन दिने सोचले हाम्रा बालबच्चामा कुपोषण बढ्दै छ । बदाम, तिल, आलस, भटमास, केराउ, चनाको टुसा उमारेर त्यसको पिठो बनाएर सर्वोत्तम पिठो दिने हो भने हाम्रा केटाकेटी स्वस्थ हुनेछन् । दाल, भात, केरा, रोटी, हलुवा, फर्सीको तरकारीको स्वाद तिनले मन पराउनेछन् ।"
सामुदायिक शिक्षा सुधारको स्वैरकल्पना,"शिक्षा विषय पढाइ हुने कलेज तथा विद्यालयहरू दुर्गम र ग्रामीण क्षेत्रमा बढी छन् । ती विषय पढाउने शिक्षकको सक्षमता पनि कमजोर रहेको छ । विश्वविद्यालयको पढाइलाई योग्यता र तालिम दुवै मानिएको अवस्था छ । गुणस्तरीय शिक्षक उत्पादनमा कसैको पनि ध्यान पुग्न सकेको छैन । विद्यालयमा कमजोर शिक्षकबाट शिक्षण गराई गुणस्तरीय शिक्षा प्राप्त हुन सक्दैन भन्ने तथ्य बिर्सन मिल्दैन । सिंगापुर, फिनल्यान्ड, जापान, कोरियामा शिक्षक बन्न चाहिने गुणस्तरबारे चर्चा भइरहन्छ तर नेपालमा शिक्षकको गुणस्तरबारे पर्याप्त चर्चा भएको पाइँदैन । सरकारी निकायबाट सञ्चालन हुने तालिमको गुणस्तर अत्यन्तै कमजोर छ र यो कक्षाकोठामा विरलै मात्र उपयोग हुने गरेको छ । अन्य विषयमा स्नातक गरेका विद्यार्थीले शिक्षामा एकवर्षे बीएड गरेर तालिम लिएको मान्ने चलन छ । क्याम्पसमा उपस्थित नै नभई शिक्षण अभ्यासका प्रक्रिया पूरा गर्ने र गाइड तथा गेसपेपर पढेर परीक्षा उत्तीर्ण गरेकै भरमा तालिम प्राप्त शिक्षक बन्न सकिने हाम्रो विडम्बना नै हो । त्रिविका शिक्षाशास्त्र संकायका क्याम्पस मात्र होइन पूर्वाञ्चल विश्वविद्यालय र नेपाल संस्कृत विश्वविद्यालयको एकवर्षे बीएड कार्यक्रम भर्ना गर्ने परीक्षामा उपस्थिति हुने र फोटोकपी गरेका रिपोर्ट र पाठ योजना बुझाएर प्रमाणपत्र उपलब्ध हुनेसम्मको अवस्था छ ।विभिन्न सामाजिक सांस्कृतिक कारणले छात्राहरूको सिकाइ स्तर कमजोर छ । र, शिक्षाशास्त्र संकाय छात्राहरूको रोजाइको संकाय भएको देखिन्छ । शैक्षिक सत्र २०७३ मा उच्च माध्यमिक तहको कक्षा ११ मा शिक्षा विषयमा भर्ना हुने छात्रा ६५ प्रतिशत रहेका थिए भने विश्वविद्यालय अनुदान आयोगको २०७३ को प्रतिवेदनअनुसार उच्च शिक्षाको शिक्षा संकायमा ६५ प्रतिशत छात्राहरू रहेका थिए । विसं १९९० देखि २०७२ सम्म ८२ वर्षको इतिहास हेर्दा हाम्रो सामुदायिक शिक्षाको सिकाइ स्तर विगतमा पनि राम्रो थिएन, अहिले पनि राम्रो छैन र भोलिका दिनमा पनि सुधार हुने सम्भावना न्यून छ । ८२ वर्षमध्ये सबैभन्दा बढी २७ वर्षको नतिजा ३० देखि ४० बीचमा रहेको थियो । माथि चर्चा गरिएअनुसार शिक्षाको गुणस्तरका लागि शिक्षकको गुणस्तर पूर्वसर्त हो । वर्षौंदेखि अस्थायी, राहत र निजीको भरमा सामुदायिक विद्यालय भरथेग गरेर चलिरहेका छन् । शिक्षक बन्न शिक्षा विषय पढेको हुनुपर्ने अनिवार्य व्यवस्थाले सामुदायिक शिक्षा झनै कमजोर हुँदै गएको हो कि भन्ने प्रश्न पनि उठेको छ । शैक्षिक नीति निर्धारणको माथिल्लो निकाय शिक्षा मन्त्रालयले कक्षा ११ पढ्न तोकेको मापदण्डमा जीपीए १६ ल्याउनेले शिक्षा विषय पढ्न पाउने भन्ने निर्धारण गरेको छ । यस आधारमा हेर्दा तुलनात्मक रूपमा एसईईमा कमजोर उपलब्धि हासिल गर्नेहरू शिक्षा विषय पढ्दै छन् र भविष्यमा अहिले यी कमजोर विद्यार्थीहरू नै सामुदायिक विद्यालयका शिक्षक हुनेछन् । । शिक्षण पेसाका लागि शिक्षा विषय पढ्ने विद्यार्थीको अवस्था, शिक्षा विषय पढाउने कलेज तथा विद्यालय, ती कलेज विद्यालयका शिक्षक, शिक्षण सिकाइको प्रक्रिया र शिक्षा विषयमा देखिएको भीडले अबको दसौँ वर्ष पनि सामुदायिक शिक्षा सुधार हुन कठिन छ । गुणस्तरीय शिक्षकको अभावमा सामुदायिक शिक्षा सुधारका विषय स्वैरकल्पना मात्र हुन । जुनसुकै विषय पढेका र अध्यापन अनुमतिपत्रको व्यवस्था कार्यान्वनयन गरेका शिक्षकबाट निजी विद्यालयले अभिभावकको विश्वास जित्न सकेका छन् र सिकाउने कुरामा सफल देखिन्छन् । तर प्रशस्त सेवासुविधा, शिक्षा विषय मात्र पढेको (जसलाई तालिमसमेत मानिन्छ), सरकारी निकायका थुपै्र तालिम लिएका र अध्यापन अनुमतिपत्रसमेत भएका शिक्षकबाट सामुदायिक शिक्षाको सिकाइ सुधार हुन सकेको छैन । यसका लागि एसईईको नतिजा, शैक्षिक गुणस्तर परीक्षण केन्द्रले गरेका सिकाइ उपलब्धि परीक्षणको नतिजा तथा प्रारम्भिक पठन सीप परीक्षणका न्यून उपलब्धि देखिएका प्रमाणहरू पर्याप्त छन् । दक्ष शिक्षकबिना सामुदायिक शिक्षा सुधार हुन सक्दैन । विद्यालय राम्रा हुन विद्यालयमा राम्रा शिक्षक हुनुपर्छ । पेसागत प्रतिबद्धता, उच्च व्यावसायिकता र विषयगत सक्षमता नभई कक्षाकोठाको सिकाइ प्रभावकारी हुन सक्दैन । शिक्षक बन्न शिक्षा विषय मात्र पढेको हुनुपर्ने व्यवस्था खारेज गरी अध्यापन अनुमतिपत्रको व्यवस्थामा आमूल परिवर्तन नगर्दासम्म सामुदायिक शिक्षा सुधार कठिन मात्र होइन, असम्भवप्राय: नै छ । आचार्य शैक्षिक गुणस्तर परीक्षण केन्द्रमा कार्यरत छन् ।"
अल इन्डिया रेडियोमा गाउन थाल्दा पर्यो लभ,मन नपर्ने बानीजेमा पनि सकारात्मक भइदिनेसपिङमा पटक्कै जाँगर नलगाउनेएकदमै मुडी भइदिने
सेलिब्रिटीका सेलिब्रिटी फयान,"डोमी लोभाटो स्वयं लोकप्रिय पपस्टार हुन् । उनका फयान अनगिन्ती छन् । तर, हार्ट अटयाक गायिका आफैं भने रिहानाकी डाइहार्ड फयान हुन् । रिहानाले जतिसुकै रकममा जे चिज बेचे पनि आफू किन्न तयार रहेको डेमीले बताएकी छन् । आई जस्ट लभ हर, डेमी भन्छिन्, उनको आत्मविश्वास र साहसबाट प्रभावित छु ।गायिका एरियाना ग्रान्डी पनि कमेडी सुपरस्टार जिम क्यारेकी ठूलो फयान हुन् । क्यारेलाई पहिलो पटक भेट्दा उनी धरधरी रोएकी थिइन् । उनीहरू भेट्दाको तस्बिर र भिडियो इस्टाग्राममा निकै पपुलर बनेको थियो । उक्त भेट निकै छोटो भए पनि एरियानाको प्रतिक्रिया हेर्न लायकको थियो । उनी केही बेर अक्क न बक्क परेकी थिइन् । माइली साइरसलाई बियोन्से मन पर्छिन् । फेभरेट गायिकाको कन्सर्ट हेर्दा माइलीले आफूलाई पत्यार नलागेको बताएकी थिइन् । सपनाहरू पूरा हँुदा रहेछन्, उनले ट्वीट गरेकी थिइन्, मेरैसामु बियोन्से धमाका मच्चाइरहेकी छन् । म पत्याइरहेकी छैन । माइलीले बियोन्से स्टेजमा गाउँदै गरेको तस्बिर पनि सेयर गरेकी थिइन् । टेलर स्विफ्टले त झन् पप क्विन म्याडोनासँग स्टेज नै सेयर गर्ने मौका पाएकी थिइन् । त्यो बेला उनी म्याडोनालाई हेरेको हेर्यै भएकी थिइन् । म ठीकै छु होला तर ठीकठाक छुइनँ, उनले इन्स्टाग्राममा क्याप्सन लेखेकी थिइन्, म्याडोना एन्ड टेलर । कालो पहिरनमा देखिएका गायिकाद्वयको गाउँदै गरेको फोटोमा प्रशस्त लाइक्स आएको थियो ।निकलोडियन्स च्यानलमा आउने ट्रु ज्याक्सन भीपी की अभिनेत्री केके पाल्मर हिलारी डफलाई भेट्दा अवाक् बनेकी थिइन् । गोल्डेन ग्लोब अवार्डमा डफलाई देख्नासाथ केके खुसीले उफ्रिएकी थिइन् । उनले आफूलाई सम्हाल्नै नसकेको प्रतिक्रिया दिँदा फोटोपत्रकारहरूले अनौठो मानेनन् । उनको हाउभाउले झूटो बोलिरहेको थिएन । सेलिब्रिटीका फयान धेरै हुन्छन् । तर, सेलिब्रिटी स्वयं पनि अर्को सेलिब्रिटीको फयान हुन सक्छन् भन्ने कुरा डेमी र टेलरहरूको अनुभवले बताउँछ । यता, बलिउडमा पनि यस्ता उदाहरण प्रशस्त छन् । आयुष्मान खुरानाकै कुरा गरौं । उनी प्रीति जिन्टाका फयान हुन् । स्कुल पढ्दादेखि नै प्रीति आफूलाई मन पर्ने गरेको उनी बताइहिँड्छन् । उहाँको अन्तरवार्ता लिँदा निकै नभर्स भएको थिएँ, उनी भन्छन्, त्यो क्षण स्वप्निल थियो ।करिना कपुर लियोनार्दो डिक्याप्रियो भनेपछि भुतुक्क हुन्छिन् । टाइटानिक फिल्मले आफूलाई मुग्ध बनाएको उनले बताउने गरेकी छन् । आलिया भट्टलाई चाहिँ रनवीर कपुर साह्रै मनपर्दो रहेछ । उहाँ मेरो बिगेस्ट क्रस हो, उनले भनेकी छन्, र, सँधै मन पराइरहनेछु । कट्रिना कैफ रोबर्ट प्याटिसनकी फयान हुन् । ट्वाइलाइट एक्टरलाई भेट्ने उनको उत्कट इच्छा छ ।"
भक्तपुरमा नेपालभाषा साहित्य सम्मेलन,"भक्तपुर नेपालभाषा साहित्यको संरक्षण र प्रवद्र्धन गर्ने उद्देश्यले भक्तपुरमा साहित्य सम्मेलनको आयोजना गरिएको छ । नेपालभाषा साहित्य त:मुंज्या र विराट नेपालभाषा सम्मेलन गुठीले छुट्टाछुट्टै रूपमा गरेका सम्मेलनमा स्रष्टा सम्मान र रचना वाचन भएको छ । त:मुंज्याले प्रत्येक वर्ष आश्विन शुक्ल द्वितीयादेखि दुईदिने साहित्यिक सम्मेलन गर्दै आएको छ । यस पालिको ३७ औं सम्मेलनमा नेपालभाषाका साथै मैथिली, भोजपुरी, तामाङलगायत भाषाका कविता, गीत, गजल, प्रहसन, व्यंग्यात्मक प्रस्तुति गरिए । साहित्यकार कृष्णप्रसाद भण्डारी र संस्कृतिविद् तेजेश्वरबाबु ग्वंग:लाई सम्मान गरियो । साहित्यकार एवं नेमकिपाका अध्यक्ष नारायणमान बिजुक्छें, सांसद प्रेम सुवाल, भक्तपुर नगरपालिका प्रमुख सुनील प्रजापती, सांसद अनुराधा थापा मगर, पत्रकार भैरव रिसाल, लक्ष्मण राजवंशी, रमापतिलाल शर्मा, बुद्धिकुमार गोसार्इं, रजनी जोशी, सरोज धिताल, मातृका पोखरेल, इतिहासविद् डा पुरुषोत्तमलोचन श्रेष्ठ, सुजन मांक, सुलोचना मानन्धर, सर्वज्ञभक्त मल्ल, प्रतिसरा सायमी, कृष्णलाल प्रधान, कोमलवदन मल्ल, धर्मभक्त बल्लले समाजका विकृतिविसंगतिलाई आफ्ना रचनामा उठाए । त्यस्तै, विराट नेपालभाषा साहित्य सम्मेलन गुठीको ५६ औं सम्मेलनको उद्घाटन गर्दै वाङ्मय शताब्दी पुरुष एवं संस्कृतिविद् सत्यमोहन जोशीले ऐतिहासिक नगर भक्तपुरमा ऐतिहासिक सम्मेलन अटुट रूपमा सञ्चालन हुनुले कलासंस्कृति र भाषासाहित्यको विकासमा योगदान पुगेको बताए । गुठीले साहित्यकार एवं समालोचक प्रा नर्मदेश्वर प्रधानलाई सम्मान गर्यो । घरघरमा आफ्नो मातृभाषा बोलौं र बालबालिकालाई मातृभाषा सिकाऔं भन्ने नारा साथ सुरु भएको सम्मेलनमा प्रतिसरा सायम, सुजिता मा:जु, न्हुछेभक्त कवाँ, रेखा शाक्य, तिलकप्रकाश कायस्थ, शशिकला मानन्धर, नारद बज्राचार्य, रेणु श्रेष्ठ, त्रिरत्न शाक्य, शकुन्तला महर्जन, राजा शाक्य, शरण ज्यापु, शाक्य सुरेन, राजभाइ जक:मि, शरद कसा:, नवीन प्रकाश श्रेष्ठ, ध्रुव मधिकर्मी, सुधीर ख्वविले रचनापाठ गरे ।"
फोनिज यूके पत्रकारिता पुरस्कार,"काठमाडौं (कास) यो वर्षको फोनिज यूके पत्रकारिता पुरस्कार पत्रकार गणेशमान गुरुङ र मिलन लिम्बूलाई प्रदान गरिएको छ ।उपराष्ट्रपति नन्दबहादुर पुनले मंगलबार राजधानीमा उक्त पुरस्कार प्रदान गरे । नेपाल आदिवासी जनजाति पत्रकार महासंघ (फोनिज) यूकेले स्थापना गरेको उक्त पुरस्कारको राशि जनही १५ हजार रुपैयाँ रहेको छ । गुरुङ सगरमाथा टेलिभिजनमा कार्यरत छन् भने लिम्बू एबीसी टेलिभिजनमा ।उपराष्ट्रपति पुनले नेपालको संविधान कार्यान्वयनका क्रममा तीन चरणमा स्थानीय तहको निर्वाचन सम्पन्न भइसकेको उल्लेख गर्दै आउँदो मंसिरमा प्रदेश र केन्द्रको चुनाव जसरी सम्पन्न गराउन सबै पक्ष र सर्वसाधारण नागरिकलाई आग्रह गरे । उक्त पुरस्कार फोनिज यूकेका सल्लाहकार तथा रेडियो बीजीडब्लूएसका निर्देशक सोनाम छिरिङ शेर्पाले स्थापना गरेका हुन् । कार्यक्रममा संस्थापक शेर्पा, फोनिज नेपालका अध्यक्ष डण्ड गुरुङलगायतको उपस्थिति थियो ।"
नेपाली प्रतिभा प्रतिष्ठानको एक दशक,"काठमाडौं (कास) बेलायतमा नेपाली भाषा, साहित्य तथा संस्कृतिको संरक्षण गर्न स्थापित नेपाली प्रतिभा प्रतिष्ठानले एक दशक ल्याएको छ । प्रतिष्ठानले स्थापनको दसौं वर्ष पूरा भएको अवसर पारेर सार्वजनिक गरेको किताबमा आफूले सम्मानित गरेका स्रष्टाहरूको परिचय, केही लेखरचनालगायत समावेश छन् ।प्रतिष्ठान उपाध्यक्ष एवं उक्त पुस्तकका सम्पादक गणेश राईका अनुसार, यसमा बैरागी काइँला, टंक वनेम, दीपा लिम्बू राई, रक्ष राई र मिजास तेम्बे, गणेश राई, काङमाङ नरेश र अप्जसे कान्छा तथा चोक गुरुङका लेख छन् । श्रवण मुकारुङ, शशी लुमुम्बू, डा रुपक श्रेष्ठ, देवेन्द्र खेरेस, निर्मला परिवेश राई, लालसुन्दर राई, चन्द्रकला थेबे, अन्जु अन्जली र शशी थापा सुब्बाका कविता, उपेन्द्र सुब्बा र नरेश नातिका कथा पनि संगृहीत छन् । उक्त किताबले बेलायत नेपाली साहित्य, कला र संस्कृतिको विकास कसरी भइरहेको छ भन्ने जानकारी दिने प्रतिष्ठान अध्यक्ष दयाकृष्ण राईले बताए ।"
नायकको निर्देशनमा म्युजिक भिडियो,लेखनाथ (कास) गुरुङ चलचित्रका नायक गमन घले म्युजिक भिडियो निर्देशनमा उत्रिएका छन् । उनले निर्देशन गरेको आजभोलि किन किन चञ्चल हुन्छ मन गीतको म्युजिक भिडियो पोखरामा विमोचन गरिएको छ । तमु धीं नेपालकी प्रथम उपाध्यक्ष सरस्वती गुरुङले भिडियोको विमोचन गरिन् । विपिन किरणको शब्द र जयकुमार परियारको संगीतमा मेलिना राईले गाएको उक्त गीतमा दिव्या गुरुङले अभिनय गरेकी छन् । माओत्से गुरुङ फिल्मस् प्रालिको प्रस्तुति रहेको भिडियोको छायांकन प्रकाश गुरुङ काश र कोरियोग्राफी लब्सन गुरुङले गरेका छन् । २०५७ देखि गुरुङ चलचित्रमा अभिनय सुरु गरेका गमन घलेले फिल्मको अनुभव म्युजिक भिडियोमा प्रयोग गरेको बताए ।
साडी सौन्दर्य,"गायिका सुनीता दुलाललाई पनि साडीमै बढी लगाव छ । उनी पनि साडीमा जति अरू कुनै पहिरनमा सहज महसुस गर्दिनन् । आफूले नै डिजाइन गरेका साडी मन पराउने उनी महँगो र सस्तोसँग सरोकार राख्दिनन् । आफूलाई सुहाउँदो रंग उनको छनोटमा पर्छ । शालीन, सुन्दर र ग्ल्यामर तीन पक्ष साडीमा पाइने उनको तर्क छ । लगाउने बानी भएपछि साडी सहज लाग्दै जान्छ, उनी भन्ने गर्छिन्, लगाउन गाह्रो लाग्नेहरूका लागि अचेल सिफनका हल्का साडी पनि पाइन्छन् ।पछिल्लो समय रेडिमेड साडीको ट्रेन्ड पनि देखिन्छ । तर, आफंैले मिलाएर साडी लगाउँदाको सुन्दरता रेडिमेडमा नदेखिने साडीप्रेमीहरूको दाबी छ ।"
चालकसहित तीनको मृत्यु,बसकन्टेनर जुधेनुवाकोट पासाङल्हामु मार्गको विनपा ५ माझीटारमा दुई सवारीसाधन ठोक्किँदा ११ यात्रु घाइते भएका छन् । मंगलबार बिहान त्रिशूलीबाट काठमाडौंतर्फ जान लागेको यात्रुवाहक ना३ख ६३४७ नम्बर बस र पीपलटारबाट त्रिशूली आउँदै गरेको बा३ख ६३७० नम्बरको कन्टेनर जुधेका हुन् । घाइतेमध्ये केही जिल्लाका अस्पतालमा उपचारपछि घर फर्केका छन् भने कसैलाई थप उपचारका लागि राजधानी लगिएको प्रहरीले जनाएको छ । घाइतेको अवस्था सामान्य रहेको जिल्ला प्रहरी कार्यालयका डीएसपी मधुकरजंग विष्टले बताए ।
बाढीमा तीन शव फेला,खोलाले बगायोगोरखा दरौंदी नदीले बगाउँदा सिरानचोक गाउँपालिका४ का ५३ वर्षीय विष्णुबहादुर कुमालको मृत्यु भएको छ । गोरखा नगरपालिका४ मा मंगलबार उनको शव भेटिएको हो । सोमबार दसैंको टीका लगाउन बेनीखोलास्थित ससुराली हिँडेका कुमाललाई दरौंदीले बगाएको प्रहरीले जनाएको छ । स्थानीयले नदीमा शव देखेपछि प्रहरीलाई खबर गरेका थिए । शव पोस्टमार्टमका लागि अस्पताल पुर्याइएको छ ।
सुरु भयो हतियार नचाउने नाच,"गुल्मी दसैंको टीकालगत्तै शक्तिपीठहरूमा सराय नाच सुरु भएको छ । आपसमा हतियार ठोक्काउँदै नाचिने यो नाच गुल्मी, अर्घाखाँची र पाल्पामा प्रचलित छ । मन्दिरमा भक्तजनले चढाएका खुकुरी, तरबार, खुँडा, खड्गलगायत हतियार जुधाएर वाख्खै वा भाकामा नाचिने परम्परा छ । सरायको अर्थ चुचुरो (डाँडामाथिको समथर भाग) हो । डाँडामा रहेका कोत घर वा शक्तिपीठमा राजारजौटाको पालादेखि नै हतियार भण्डारण हुन्थ्यो । राजाले विजयोत्सवका रूपमा ती हतियार नचाउने परम्परा बसाएको इतिहास छ । अर्घाखाँचीको खाँचीकोट दरबारमा जन्मिएकी १३ औं राजा दलजित शाहकी छोरी चन्द्रप्रभावतीको गोरखाका राजा नरभूपाल शाहसँग विवाह भएको थियो । चन्द्रप्रभावतीले पृथ्वीनारायणलाई राजकीय विधि, शासन पद्धति, हतियार सञ्चालन, बाइसेचौबीसे राज्य एकीकरण गर्न शिक्षा दिएको र त्यही विजयक्रममा सराय नाच सुरु गरिएको मान्यता छ । खड्ग जुधाउने परम्परा, पञ्चबलि प्रथा र सराय नाच अझै पनि लोकप्रिय छन् । पछिल्लो पुस्ताले भने यो नाचप्रति कम चासो दिने गरेको पुरानो पुस्ताको गुनासो छ । अहिलेका युवामा सरायको भाखा र शब्दको ज्ञानै छैन, इस्मा गाउँपालिका५ रजस्थलका ७३ वर्षीय नुरदेव पैंयानीले भने, बूढापाकाले सक्दैनन्, युवाले गर्दैनन्, सरायको इतिहास हराउँदैछ । कतिपय कोतहरूमा भजनकीर्तन गर्दै सराय नाच्ने चलन पनि छ ।नेपाली शब्दकोषमा वाख्खै को अर्थ भेटिँदैन । भाषाविद्को भनाइअनुसार भने वाख्खैको अर्थ त्यो कहाँ छ ? त्यसलाई नछोडौं भन्ने भाव झल्किन्छ । बाजाको तालमा वाख्खै वा भन्दै नाचिन्छ । रमाइलो भएकै कारण कोत घर वा शक्तिपीठमा सराय नाच हेर्नेको भीड लाग्छ । यो नाच एकादशीदेखि पूर्णिमासम्म चल्छ । जिल्लाका धुर्कोट, अर्जै, दिगाम चारपाला, इस्मा र चोयघा, चन्द्रकोटलगायत स्थानमा यो नाच प्रसिद्ध रहेको चन्द्रकोट मन्दिर व्यवस्थापन समिति अध्यक्ष यमबहादुर थापाले बताए । मैले जान्दादेखि नै नाच्ने परम्परा छ, उनले भने, पहिलाका राजाहरू युद्ध मन पराउँथे, दसैंका बेला साहसिक युद्धकौशलका रूपमा राजालाई नाच देखाउने प्रचलन बसेको किंवदन्ती छ । नाचसँगै घटस्थापनाका दिन राखिएका जमरा, फूलपाती, टीका, अक्षता कोतघरबाट डोलामा राखी हतियार ठोक्काउँदै पञ्चैबाजा र भजनकीर्तनसहित नजिकैका खोला, पोखरीमा बगाएर दसैंलाई बिदा गरिन्छ ।"
तीन दशकदेखि गाउँको नेतृत्व,"नेटुवाबाट पहिलो जनप्रतिनिधिबारागढी गाउँपालिकाको उपाध्यक्ष चुनिएकी लक्ष्मीदेवी राय नेटुवा समुदायबाट देशकै पहिलो जनप्रतिनिधि बनेकी छन् । जितपछि २७ वर्षीया लक्ष्मीको परिवार मात्र होइन, समुदायभरि नै खुसी छाएको छ । पाँचौंपटक अध्यक्ष जितेका बछाडजत्तिकै चर्चामा छिन् लक्ष्मी पनि । दुवैको जित अनौठो छ, बारागढी ६ स्थित उद्योग वाणिज्य संघका पूर्वमहासचिव राजकुमार साहले भने, दुवैले सहयात्री भएर समाजलाई सही दिशानिर्देश दिनुपर्छ । जिल्लामा नेटुवाको संख्या साढे २ सयजति छ । सरकारले यो समुदायलाई अल्पसंख्यकमा राखेको छ । राष्ट्रिय जनगणनाअनुसार अल्पसंख्यक समुदायको सूचीमा यो जाति सबभन्दा तल छ । पीडितको पक्षमा उभिएर सेवा दिन्छु, लक्ष्मीले भनिन्, कुनै लोभलालचमा पर्दिनँ । समान्य साक्षर रहेकी उनी अब पढ्ने सोचमा छिन् । यस्तो पदमा बस्ने कहिल्यै चाहना र सपना थिएन तर कसरी भएँ, आफैंलाई थाहा छैन, उनले भनिन् ।"
देवनारायण र अजयलाई छुटाउन पहल,"सप्तरी (कास) भारतीय प्रहरीद्वारा पक्राउ गरिएका कोइलाडी तिलाठी गाउँपालिका२ का सीमा बचाउ अभियानका अगुवा देवनारायण यादव र छोरा अजयकुमार यादवलाई छुटाउन स्थानीय प्रशासनले प्रक्रिया अघि बढाएको छ । भारतको सुपौल जिल्लास्थित कुनौली थानामा मंगलबार भारतीय र नेपाली अधिकारीबीच यसबारे छलफल भएको छ । सप्तरीका प्रजिअ भगीरथ पाण्डेले दुवैजना बुधबारसम्ममा छुट्ने बताए । सुपौलका डीएमलगायत सुरक्षा अधिकारीसँग कुरा भएको छ, उनले भने, देवनारायण र उनका छोरालाई छुटाउन प्रक्रिया सुरु भएको छ । देवनारायण बुधबारसम्ममा छुट्ने विश्वास छ । अदालती प्रक्रियाका कारण अजयको रिहाइमा भने केही समय लाग्ने पाण्डेले बताए । भारतीय प्रहरीले ज्योतिकुमारीको अपहरण गरेको आरोपमा देवनारायण र अजयलाई पक्राउ गरेको थियो । प्रजिअ पाण्डेले अजयकी पत्नी ज्योतिको भारतस्थित माइती पक्षलाई भेटी उनको उमेर पुगेको प्रमाण कुनौली थानामा बुझाएका छन् । ज्योतिको आधार कार्डबाट उनको उमेर १८ वर्षभन्दा बढी देखिएकाले उनीहरूलाई छुटाउन सहज भएको पाण्डेले बताए । भारतीय सुरक्षा अधिकारीले ज्योतिको बयानपछि छुटाउन सहज हुने भनेकाले मंगलबारै उनलाई वीरपुर न्यायालय पठाइएको छ, उनले भने । पाण्डेका अनुसार देवनारायण र अजयलाई मंगलबार भारतीय प्रहरीले वीरपुर न्यायालयमा हाजिर गराएको छ । न्यायालयमा बयान लिने एउटा र आदेश गर्ने न्यायाधीश अर्कै हुने रहेछन्, उनले भने, मंगलबार बयान लिने न्यायाधीशमात्रै उपस्थित रहेकाले छुटाउन सकिएन । कुनौली१ की ज्योतिसँग प्रेमसम्बन्धमा रहेका अजयले उनीसँग भागी विवाह गरेका हुन् । ज्योतिको परिवारले अजयले छोरी अपहरण गरेको भन्दै उजुरी दिएको थियो । सञ्जीवकुमार साहले आफ्नी बहिनीलाई देवनारायण, उनका छोरालगायतले अपहरण गरेको भन्दै कुनौली थानामा जाहेरी दिएका हुन् । त्यसैका आधारमा भारतीय प्रहरीले आइतबार देवनारायण र अजयलाई पक्राउ गरी सोमबार जेल चलान गरेको थियो ।"
फैलियो डेंगु,"धादिङ (कास) जिल्लामा १५ दिनयता फैलिएको डेंगुले प्रकोपको रूप लिएको छ । जिल्ला अस्पतालले असोज पहिलो साता तीन बिरामीलाई उपचारका लागि राजधानी पठाएकोमा दोस्रो साता थप २२ संक्रमित भेटिएका छन् । डेंगुको कीटाणुयुक्त एडिस जिप्टाई प्रजातिको पोथी लामखुट्टेको टोकाइबाट सर्ने यो रोग जिल्लामा पहिलोपटक देखापरेको हो । सामान्यतया तराईमा मात्रै देखापर्ने यो रोगका संक्रमित १२ सय मिटर उचाइको सुनौला बजारमा भेटिएको वरिष्ठ जनस्वास्थ्य अधिकृत महेश्वर श्रेष्ठले जानकारी दिए । प्रजिअ श्यामप्रसाद भण्डारीको अध्यक्षतामा सोमबार साँझ बसेको बैठकले मंगलबारदेखि सदरमुकामका २२ सय घरधुरीमा स्वयंसेवक र सुरक्षाकर्मी परिचालन गरेको छ । लामखुट्टेका सम्भावित बासस्थान नष्ट गर्ने अभियान थालिएको छ । डेंगुबाट बच्न घरटोल सफा राख्ने, फोहोर पानी जम्न नदिनेजस्ता सावधानी अपनाउन चिकित्सकले सल्लाह दिएका छन् ।"
अवैध नोटसहित पक्राउ,लेखनाथ (कास) बुद्ध एयरबाट काठमाडौं जान लागेका भारतीय नागरिक ५ लाख ३२ हजार ५ सय भारतीय रुपैयाँसहित पोखरा विमानस्थलबाट सोमबार पक्राउ परेका छन् । भारतको पश्चिम बंगालस्थित कोलकाताका ३६ वर्षीय कृष्नेडु बेनर्जी २ हजार दरका २ सय १२ र ५ सय दरका २ सय १७ नोटसहित पक्राउ परेका हुन् । जिल्ला प्रहरी कार्यालय कास्कीले आवश्यक कारबाहीका लागि उनलाई भारु रकमसहित राजस्व अनुसन्धान विभाग काठमाडौं पठाएको छ ।
लालपुरमा कफ्र्यु हट्यो,"गुलरिया (कास) दुर्गा मूर्ति र ताजिया विर्सजनमा उत्पन्न विवादपछि झडपले तनावग्रस्त बनेको गुलरियास्थित लालपुरको स्थिति मंगलबार सामान्य भएको छ । स्थानीय प्रशासनले सोमबारदेखि लगाएको कफ्र्यु मंगलबार बिहान ९ बजे फिर्ता लिएको छ । गुलरियानेपालगन्ज सडक खण्डमा सवारी आउजाउ हुनुका साथै बजार, पसल खुलेका छन् । कफ्र्यु हटाए पनि लालपुर क्षेत्रमा ठूलो संख्यामा सुरक्षाकर्मी परिचालन गरिएको छ । उक्त सडक खण्डको संवेदनशील क्षेत्रमा नेपाल प्रहरी र सशस्त्र प्रहरी बल तैनाथ राखिएको छ । गुलरिया ११, लालपुरमा आइतबार दुर्गा मूर्ति र ताजिया सेलाउने विषयमा झडप हुँदा सात स्थानीय र दुई प्रहरी घाइते थिए । प्रहरीले स्थिति नियन्त्रणमा लिन १४ सेल अश्रुग्यास र आठ राउन्ड हवाई फायर गरेको थियो । प्रजिअ नारायणप्रसाद भट्टराईले स्थिति नियन्त्रणमा आएकाले कफ्र्यु हटाइएको बताए । अवस्था हेरेर थप निर्णय लिइने उनको भनाइ छ ।यसैबीच लालपुर घटनालाई लिएर बर्दियासँग जोडिएको पूर्वी सिमाना बन्द गरिएको छ । भारतबाट अवाञ्छित तत्त्व पसेर हिंसात्मक घटना नगरून् भनेर सदरमुकाम गुलरियादेखि पूर्वी जमुनी नाकासम्म दुवै मुलुकको सीमा बन्द गरिएको प्रशासनले जनाएको छ ।"
सहकारीमा ६ प्रतिशत स्प्रेड,"काठमाडौं सहकारी संस्थाले बचत र ऋणको ब्याज अन्तर (स्प्रेड) ६ प्रतिशतभन्दा बढी राख्न नपाउने भएका छन् । व्यवस्थापिका संसद्बाट पारित सहकारी ऐनको संशोधित विधेयकमा उक्त कुरा उल्लेख छ । राष्ट्रपतिबाट प्रमाणीकरण भएपछि उक्त विधेयकले कानुनी मान्यता पाउँछ ।यसअघि सहकारी विभागले जारी गरेको संस्थाहरूको आचारसंहिता सम्बन्धी निर्देशनमा बचत र ऋणबीचको ब्याज अन्तर ६ प्रतिशतभन्दा बढी राख्न नपाइने उल्लेख थियो । तर, बहुसंख्यक सहकारी संस्थाले उक्त निर्देशन पालना गरेका छैनन् । त्यही व्यवस्था अहिले ऐनमै राखिएको हो । ऐनमै उल्लेख भएपछि अब सहकारी संस्थाहरू उक्त व्यवस्था पालना गर्न बाध्य हुनेछन् । खासगरी बचत तथा ऋण सहकारी संस्थाले मनपरी ढंगले उच्च ब्याज असुली गरिरहेको समयमा स्प्रेडसम्बन्धी व्यवस्था ऐनमै समेटिएको हो । बैंकहरूका लागि राष्ट्र बैंकले ५ प्रतिशत स्प्रेड तोकेको छ । यसैगरी लघुवित्त विकास बैंकका लागि ७ प्रतिशत तोकिएको छ । राष्ट्र बैंकबाट अनुमति लिएका जम्मा १६ सहकारी संस्था छन् । तर करिब ३० हजार सहकारी सञ्चालनमा छन् । जसमध्ये १० हजार बढी बचत तथा ऋण सहकारी छन् । यी सहकारीले तोकिएको स्प्रेड कायम नगरे नियमन गर्ने दरिलो निकाय भने छैन । अन्य वित्तीय संस्थाको हकमा भने राष्ट्र बैंकले नियमन गर्छ । संशोधित सहकारी ऐनअनुसार अब सहकारी संस्थाले वार्षिक १८ प्रतिशतसम्म नगद लाभांश वितरण गर्न पाउने भएका छन् । यसअघि बढीमा १५ प्रतिशतसम्म मात्र लाभांश वितरण गर्न पाउने व्यवस्था रहेकामा त्यसलाई बढाएर १८ प्रतिशत बनाइएको हो । कोषको रकम सेयर लाभांश वितरणलगायत कोषको उद्देश्यअनुसार विनियममा तोकिएबमोजिम उपयोग गर्न सकिनेछ । तर, एक वर्षको लाभांश रकम सेयर पुँजीको अठार प्रतिशतभन्दा बढी हुने छैन, ऐनमा उल्लेख छ । मुलुक संघीय संरचनामा गइसकेकाले सहकारीको नियमन पनि स्थानीय तहले गर्न पाउने व्यवस्था ऐनमा छ । नयाँ व्यवस्थाअनुसार प्रान्तीय र संघीय कानुनलाई नबाझिने गरी स्थानीय निकायले सहकारीको नियमन गर्न सक्नेछ । प्रदेश र स्थानीय तहको कानुन नबनेसम्म स्थानीय तहसम्म कार्यक्षेत्र भएका सहकारी संस्थाको दर्ता तथा नियमनका सम्पूर्ण कार्यहरू सम्बन्धित स्थानीय तहबाट र एक स्थानीय तहभन्दा बढी प्रदेशसम्मको कार्यक्षेत्र भएका सहकारी संस्थाको दर्ता तथा नियमनका सम्पूर्ण कार्यहरू प्रदेश सरकारले गाउँ वा नगर सभा वा प्रदेश सभाद्वारा निर्णय गरी यसै ऐनबमोजिम सम्पादन गर्ने व्यवस्था मिलाउन सक्नेछ, ऐनमा उल्लेख छ । ऐनमा संस्थालाई लाग्ने करसम्बन्धी व्यवस्था पनि स्पष्ट रूपमा खुलाइएको छ । जसअनुसार महानगरपालिका, उपमहानगरपालिका र नगरपालिका क्षेत्रभित्र सञ्चालित वित्तीय कारोबार गर्ने सहकारी संस्थाले क्रमश : १० प्रतिशत, १० प्रतिशत र ५ प्रतिशत कर तिर्नुपर्नेछ । तर, गाउँपालिका क्षेत्रभित्र सञ्चालित वित्तीय कारोबार गर्ने सहकारी संस्थालाई भने कर छुट दिइएको छ । सहकारीमा रकम हिनामिना गर्ने व्यक्तिलाई जरिवानासहित १० वर्षसम्मको कैद हुने व्यवस्था पनि ऐनमा छ । यो व्यवस्थाले केही हदसम्म भए पनि रकम हिनामिना नियन्त्रण हुने देखिन्छ । यसैगरी, सहकारी संस्थाले पब्लिक कम्पनीको सेयरमा लगानी गर्न नपाउने स्पष्ट व्यवस्था ऐनमा छ । विद्यमान कानुनअनुसार बचत तथा ऋण सहकारी संस्थाले प्राकृतिक व्यक्तिबाहेक कम्पनीलाई (कृतिम व्यक्ति) सदस्य बनाउन पाइँदैन । तर, हाल बहुसंख्यक सहकारीले कम्पनीलाई सदस्य बनाई कारोबार गरिरहेका छन् । नयाँ ऐनले उक्त विषयलाई घुमाउरो पाराले स्वीकार गरेको छ । सहकारीमा कानुनी व्यक्ति सदस्य बनाउँदा संस्थामा परिचालन भएको बचतलगायत स्रोत अपचलन भई ठूलो वित्तीय दुरुपयोग हुने, साना सदस्यले लाभ नपाउने र टाठाबाठाले संस्थालाई संकटमा पार्ने सम्भावना रहन्छ । प्रस्तावित विधेयकमा सहकारी संस्थामा सदस्यता, लगानी, बचत कारोबार सीमा, कार्यक्षेत्रलगायत विषयहरू निकै विवादित थिए । तीमध्ये पनि सदस्यता र लगानीसम्बन्धी विषयमा धेरै विवाद थियो । तर संशोधनका क्रममा सांसदहरूले कानुनी व्यक्ति पनि सदस्य बन्न सक्ने व्यवस्था थपेपछि विवाद उब्जेको थियो । त्यो विषयलाई चलाखीपूर्ण तरिकाले ऐनमा घुसाइएको छ । ऐनमा कानुनी व्यक्ति भन्ने शब्द उल्लेख छैन । तर, घुमाउरो पाराले संघसंस्था तथा कम्पनी पनि सदस्य बन्न सक्ने व्यवस्था छ । नेपाल सरकारका निकायहरू साथै संस्थाको कार्यक्षेत्र भित्रका सामुदायिक विद्यालय, गुठी, स्थानीय क्लब, स्थानीय तहमा गठन भएका गैरनाफामूलक एवं उत्पादन र सेवामूलक संघसंस्था र उपभोक्ता समूहहरू संस्थाको सदस्य बन्न बाधा पर्ने छैन, विधेयकमा भनिएको छ, अन्यत्र जेसुकै कुरा लेखिएको भए तापनि स्वास्थ्य सहकारी संस्थामा सहकारी संस्थाले सदस्यता लिन बाधा पर्ने छैन । यो व्यवस्था जस्ताको तस्तै पारित भएमा अब निजी स्कुल तथा कलेजबाहेक सबै कानुनी व्यक्ति (कम्पनीहरू) प्रारम्भिक सहकारी संस्थामा सदस्य बन्न पाउनेछन् । यो हाल सहकारी संस्थाहरूले गरिरहेकै जस्तो हो । अहिले सहकारी संस्थाहरूले सबै प्रकारका कम्पनी तथा संघसंस्थालाई सदस्य बनाई कारोबार गरिरहेका छन् । नयाँ ऐनले अन्तरसहकारी कारोबारलाई पनि मान्यता दिएको छ । यो पनि विद्यमान कानुन र सहकारी मूल्य, मान्यता र सिद्धान्तविपरीत हो । यो व्यवस्थाले सहकारी संस्था समुदाय (सदस्य) मा आधारित नभई अन्य वित्तीय संस्थाहरू जस्तै ग्राहक केन्द्रित बन्ने विज्ञहरूको भनाइ छ ।"
१८ कम्पनीको सेयर आउँदै,"काठमाडौं प्राथमिक सार्वजनिक निष्कासन र थप निष्कासन (आईपीओएफपीओ) मा लगानी गर्न चाहनुभएको छ भने तयार हुनुहोस् । चालु आर्थिक वर्षमै करिब डेढ दर्जन कम्पनीले सेयर निष्कासन गर्दै छन् । ती कम्पनीले सेयर निष्कासन अनुमतिका लागि पुँजी बजारको नियामक निकाय धितोपत्र बोर्डमा आवेदन दिइसकेका छन् । बोर्डबाट अनुमति पाएलगत्तै ती कम्पनीका सेयर बजारमा आउनेछन् । सेयर निष्कासनको तयारीमा रहेका कम्पनीहरूमा १४ जलविद्युत्, एक वाणिज्य बैंक, दुई लघुवित्त कम्पनी र एक बिमा कम्पनी छन् । ती कम्पनीमध्ये अधिकांशले आईपीओ निष्कासन गर्न लागेका छन् भने केहीले एफपीओका लागि बोर्डमा आवेदन दिएका छन् । सेयर निष्कासनका लागि आवेदन दिएका कम्पनीहरूले बोर्डबाट अनुमति पाएपछि मात्र सेयर निष्कासन गर्न पाउँछन् । आवेदन पेस गरेका कम्पनीहरूले कुल ३ अर्ब ४१ करोड ३३ लाख रुपैयाँ बराबरको ५ करोड २ लाख ८८ हजार ७ सय ६३ कित्ता सेयर निष्कासन गर्न लागेको बोर्डको तथ्यांक छ । उल्लिखित तथ्यांकमा एफपीओ निष्कासन गर्ने कम्पनीको निष्कासित रकम उल्लेख छैन । आवेदन दिएका सबै जलविद्युत् कम्पनीले निष्कासन अनुमति पाएमा यो वर्षको अन्त्यसम्म नेपाल स्टक एक्सचेन्ज (नेप्से) मा सूचीकृत जलविद्युत् कम्पनीहरूको संख्या ३० भन्दा बढी पुग्नेछन् । हाल नेप्सेमा जलविद्युत् समूहका १५ वटा कम्पनी सूचीकृत छन् । गत साताको कुल कारोबारमा जलविद्युत् समूहको कारोबार हिस्सा साढे ३ प्रतिशत मात्र छ । हाल सूचीकृतभन्दा बढी कम्पनी थपिने भएपछि कारोबार हिस्सा पनि दोब्बरले बढ्ने आकलन गरिएको छ । प्रक्रियामा रहेका जलविद्युत् कम्पनीहरूमध्ये अधिकांशले स्थानीयवासीका लागि सेयर निष्कासन गर्न लागेका छन् । तर, रसुवागढी हाइड्रोपावर कम्पनी तथा सान्जेन जलविद्युत् कम्पनीले संस्थापक र ऋणदाता संस्था (कर्मचारी सञ्चयकोषलगायत संस्था) का कर्मचारीका लागि सेयर निष्कासन गर्न लागेका हुन् । जलविद्युत् कम्पनीहरूले कम्तीमा १० प्रतिशत सेयर आयोजना प्रभावित स्थानीयवासीलाई दिनुपर्ने कानुनी व्यवस्था छ । स्थानीयलाई सेयर बाँडफाँडपछि सर्वसाधारणका लागि सेयर निष्कासन गर्नुपर्छ । नयाँ व्यवस्थाअनुसार जलविद्युत्लगायत उत्पादनमूलक क्षेत्रका कम्पनीले आयोजना प्रभावितलाई बाहेक थप कम्तीमा १० प्रतिशत सेयर सर्वसाधारणलाई निष्कासन गर्नुपर्छ । विगत लामो समयदेखि सेयर बजारमा वित्तीय क्षेत्रको प्रभुत्व रहँदै आएको छ । कुल सूचीकृत कम्पनीहरूमध्ये ८० प्रतिशतभन्दा बढी हिस्सा बैंक तथा वित्तीय संस्था र बिमा कम्पनीहरूको छ । यस कारण राष्ट्र बैंक र बिमा समितिका ससाना निर्देशनहरूले पनि सेयर बजार नराम्ररी प्रभावित हुँदै आएको छ । सेयर बजारमा उत्पादनमूलक (वास्तविक) क्षेत्रका कम्पनी भित्र्याउन नसकेको आरोप सरकार र नियामक निकायलाई लाग्दै आएको छ । जलविद्युत् कम्पनीको संख्या बढेसँगै वित्तीय क्षेत्रका कम्पनीहरूको प्रभुत्व घट्ने जानकारहरू बताउँछन् ।निष्कासनको तयारीमा रहेका कम्पनीहरूमा आँखुखोला जलविद्युत्, गर्जङ उपत्यका हाइड्रोपावर, जोशी हाइड्रोपावर डेभलपमेन्ट कम्पनी, लाफिङ बुद्ध पावर नेपाल, युनिक हाइडेल कम्पनी, कालिका पावर कम्पनी, युनियन हाइड्रो पावर, पञ्चकन्या माई हाइड्रोपावर र शुभम पावर कम्पनीले स्थानीयवासीका लागि सेयर निष्कासन गर्न लागेका हुन् । यसैगरी, रिडी विद्युत् कम्पनी र सीईडीबी हाइड्रो फन्डले सर्वसाधारणका लागि आईपीओ तथा बुटवल पावर कम्पनीले एफपीओ निष्कासनका लागि बोर्डमा आवेदन दिएका छन् । अनुमतिको पर्खाइमा रहेका सामुदायिक लघुवित्त वित्तीय संस्था र उन्नति माइक्रो फाइनान्स वित्तीय संस्थाले आईपीओ निष्कासनका लागि अनुमति दिएका छन् । यसैगरी, एनएमबी बैंक र प्रिमियम इन्स्योरेन्स (नेपाल) ले एफपीओ निष्कासनका लागि आवेदन पेस गरेको बोर्डले जनाएको छ ।"
कुलेखानी तेस्रोको विद्युत् माघबाट उत्पादन,"हेटौंडा मकवानपुरको भैंसेस्थित सानुटारमा निर्माणाधीन कुलेखानी तेस्रो जलविद्युत् आयोजनाको विद्युत् माघको पहिलो साताबाट उत्पादन हुने भएको छ । माघ ४ गतेसम्म विद्युत् उत्पादन गर्ने योजनासाथ आयोजनाले निर्माणको काम सूक्ष्म किसिमले अध्ययन गरेर समयावधि तोकेको हो । पाँचौं पटक ठेकेदारको म्याद थप्दा साउन महिनामा काम सम्पन्न गरी विद्युत् उत्पादन गर्ने लक्ष्य थियो । विद्युत्गृह निर्माणको ठेक्का पाएको जेजियाङ जिल्लुन चिनियाँ कम्पनीको ढिलासुस्तीले साउन महिनामा विद्युत् उत्पादन हुन सकेन । ६ महिनाभित्र उत्पादन गर्ने योजनासाथ सिभिल वर्कको काम पाएको कम्पनी सिनो हाइड्रोको ६ महिना म्याद थप गर्न आयोजना प्रमुख सुभाषकुमार मिश्रले प्राधिकरणसँग अनुरोध गरेका छन् । प्राधिकरण सञ्चालक समिति बैठक नबसेकाले म्याद थपको निर्णय हुन सकेको छैन । सिभिल वर्कको ठेक्का लिएको सिनो हाइड्रोको मात्र म्याद थप गर्न मिल्छ, आयोजना प्रमुख मिश्रले भने, इलेक्ट्रोमेकानिकलको ठेक्का लिएको कम्पनीको म्याद थप्न मिल्दैन । इलेक्ट्रोमेकानिकलको ठेक्का चीनको जेजियाङ कम्पनीले लिएको छ । चीनबाट अधिकांश सामान आइसकेका छन् । कम्पनीले विद्युत्गृहमा स्वीचयार्डको निर्माण गरिरहेको छ । जेनेरेटर र टाइन जडान कार्य पनि भइरहेको छ । विद्युत् प्रसारण लाइनका तीनवटा टावर निर्माण गर्नुपर्नेमा २ वटा अन्तिम चरणमा पुगेका छन् । सिभिल वर्कको ठेक्का पाएको सिनो हाइड्रोले विद्युत्गृहभित्रको पहुँच मार्ग र टेलेरेसको निर्माण कार्य अन्तिम चरणमा पुर्याएको छ ।आयोजना प्रमुख मिश्रका अनुसार इलेक्ट्रिमेकानिकलको काम ८० प्रतिशतभन्दा बढी सम्पन्न भइसकेको छ । सिभिल वर्कको काम साढे ९८ प्रतिशत सम्पन्न भइसकेको छ । इलेक्ट्रोमेकानिकलको ढिलासुस्तीले सिभिल वर्कको काम प्रभावित हुन गएको हो । विद्युत् प्राधिकरणसँग सिनो हाइड्रो कम्पनीले थप रकम माग गरेको छ । कम्पनीका कारणले ढिलासुस्ती नभएकाले प्राधिकरणले क्षतिपूर्तिस्वरूप रकम उपलब्ध गराउनुपर्ने माग गर्दै आएको छ । स्वदेशी लगानीमा निर्माणाधीन कुलेखानी तेस्रो आयोजनाको निर्माण कार्य करिब ८५ प्रतिशत सकिएको छ । निर्माण कार्य ढिला भएकाले आयोजनाको लगानी पनि बढ्दै गएको छ । ५ अर्बभन्दा बढी रकम खर्च हुने अनुमान गरिएको छ । २०६४ चैतदेखि काम सुरु गरिएको आयोजना २०६८ सालमा सम्पन्न गर्ने गरी सम्झौता गरिएको थियो ।पटकपटकको म्याद थपसँगै लागत पनि झन्डै २ अर्ब बढ्ने अनुमान गरिएको छ । निर्माण लागत २ अर्ब ४३ करोड अर्थात प्रतिमेगावाट १७ करोड ३६ लाख रुपैयाँ थियो । अहिले बढेर ४ अर्ब ६३ करोड अर्थात प्रतिमेगावाट ३१ करोड रुपैयाँ पुगेको छ । ४४ महिनामा काम सम्पन्न गर्ने लक्ष्य लिएर सुरु गरिएको आयोजना ८८ महिना वितिसक्दा पनि सम्पन्न हुन सकेको छैन । कुलेखानी तेस्रो १४ मेगावाट जलाशय बनाउन नपर्ने क्यास्केड प्रोजेक्ट हो । तोकिएको समयमा निर्माण कार्य सम्पन्न नभएकाले आयोजनाको लागत बढेको छ । वार्षिक सरदर ४० दशमलव ६५ मेगावाट आवर विद्युुत् उत्पादन गर्ने क्षमता रहेको छ ।"
तरकारी र फलफूलले समृद्धि,"जताततै बिचौलियाको मार२० किलोमिटर टाढाको तानसेन बजारमा यति बेला गोलभेडा प्रतिकेजी १ सय २५ रुपैयाँसम्म पुगेको छ । तर गाउँका किसानले ७० रुपैयाँ किलोमा पठाएका छन् । हामीले ७० मा पठाउने हो, किसान तुलबहादुर कुँवरले भने, बजार भाउ सोध्दा जिब्रो टोकेर हिँड्नुपर्छ । बिचौलियाका कारण किसान मारमा छन् ।"
मल्चिङ प्रविधिबाट अकबरे खेती,"ज्यामिरे (ओखलढुंगा) सिद्धिचरण नगरपालिका५, ज्यामिरेका एक युवाले मल्चिङ प्रविधिबाट अकबरे खेती गरेर मनग्ये आम्दानी गर्न थालेका छन् । ३० वर्षीय तेजनारायण श्रेष्ठले मासिक १ लाख ६० हजार रुपैयाँसम्मको अकबरे खुर्सानी बेचिरहेका छन् ।हप्तामा ४० हजार रुपैयाँको बिक्री हुन्छ । तेजनारायणले भने, प्रतिकेजी २ सयले सदरमुकाममै बिक्री गर्छु । मैले सातामा २ सय किलोसम्म टिपेर बेच्ने गर्छु । मल्चिङ प्रविधिबाट व्यावसायिक अकबरे खेती सुरु गर्ने उनी जिल्लाकै पहिलो कृषक हुन् । उनले खुर्सानी मात्र नभएर यो प्रविधिबाट रायो साग, बोडी, आलु, टमाटर, भेडे खुर्सानीमा समेत अभ्यास गरिसकेका छन् । माटोको ड्याङ बनाई मल्चिङ प्लास्टिकभित्र बेर्ना रोपेर गरिने यो खेती विकसित मुलुकमा सफल खेती प्रणाली मानिन्छ । खुला प्रविधिभन्दा यसले उत्पादन तेब्बर दिने र कम परिश्रम गर्नुपर्ने भएकाले सजिलो भएको तेजनारायणले बताए । मल्चिङ प्लास्टिकको कारणले फेदमा धेरै झार नउम्रिने, गोडमेल गर्नु नपर्ने भएकाले यो प्रविधि सजिलो भएको उनको भनाइ छ । जम्मा ११ रोपनीमा १ हजार ३ सय बोट स्थानीय अकबरेको बेर्ना रोपेका थिए । त्यसमध्ये ९ रोपनी जतिमा १ हजार २ सय बोटले उत्पादन दिएको छ । पाकेर रातो भएको खुर्सानी मात्र उनले टिपेर बिक्री गर्ने गरेका छन् । उनले २ लाख रुपैयाँ लगानी गरेर सुरु गरेको यस खेतीबाट थालनी भएको तीन महिनामै लगानी उठेको श्रेष्ठले बताए ।रोजगारीका लागि दुईपटक कतार र एकपटक मलेसिया गरी सात वर्ष विदेशमा बिताएका उनले घर फर्केर यो खेती सुरु गरेका हुन् । उनलाई हाल बुवाआमा, भाइ र बहिनीले समेत सहयोग गरेका छन् । भाइ र उनी दैनिक ६ घण्टासम्म खेतीमा खटिने गर्छन् । वर्षामा आकाशे पानी संकलन गरी सिँचाइ गर्ने गरेका छन् । हिउँदमा पिउने पानी समेत अभाव हुने ज्यामिरेमा गाडीबाट ड्रममा पानी बोकेर समेत सिँचाइ गर्ने गर्छन् । उनलाई कसैले यो प्रविधि सिकाएको होइन । इन्टरनेटको माध्यमबाट कोरिया, जापानमा मल्चिङ खेती हेरेर सुरु गरेका हुन् । सुरुमा गाउँले मात्र नभएर बुवाआमाले समेत उनलाई गाली गरेका थिए । तर उत्पादन दिन थालेपछि भने सबैले विश्वास गरे । एउटा खुर्सानीको बोटले दुई वर्षसम्म उत्पादन दिने भएकाले अन्य खेती यही प्रविधिबाट लगाउने तयारी उनको छ ।"
विजय माल्या दोस्रोपटक पक्राउ,"लन्डन (एजेन्सीहरू) रक्सीको कारोबार गर्ने भारतीय व्यापारी विजय माल्या मंगलबार दोस्रो पटक बेलायतमा मनी लाउन्डरिङ मुद्दामा पक्राउ परेका छन् । तर, पक्राउ परेको केही समयमै उनी जमानतमा रिहा भएको सञ्चार माध्यमहरूले जनाएका छन् । लन्डनस्थित वेस्टमिनिस्टर मजिस्ट्रेट कोर्टमा मंगलबार दिउँसो उपस्थित भएलगतै उनले जमानत पाएका थिए । माल्याले विभिन्न बैंकको नौ हजार करोड भारतीय रुपैयाँ ऋण चुक्ता नगरेको मुद्दामा भारतमा वान्टेट सूचीमा राखिएको छ । यसै वर्षको अप्रिलमा समेत उनी पक्राउ परेलगतै जमानतमा रिहा भएका थिए । आगामी डिसेम्बरमा माल्याको सुपुर्दगी भारतमा हुन सक्ने अपेक्षा गरिएको छ । सीबीआई र इडीले डिसेम्बर ४ मा सुनुवाइका क्रममा माल्या भारत आउन सक्ने जनाएको छ । तर बेलायतबाट भारतमा उनको सुपुर्दगी सोचेजस्तो सजिलो नभएको इकोनोमिक टाइम्स ले जनाएको छ । फ्याक्टली इन द्वारा सार्वजनिक गरिएको रिपोर्टअनुसार भारतमा सुपुर्दगी दर विगत १५ वर्षमा ३६ प्रतिशत मात्रै रहेको छ ।"
स्मार्टफोनको आयु छोटिँदै,"विज्ञान र प्रविधि क्षेत्रमा द्रुत गतिमा भइरहेको परिवर्तनले विगतमा हामीले प्रयोग गरेका धेरै डिभाइसको अस्तित्व संकटमा परिसकेका छन् । केही त हराई नै सकेका पनि छन् । खासगरी मोबाइल क्षेत्रमा देखिएका अद्भूत परिवर्तनले अबका केही वर्षमा स्मार्टफोन हामीमाझ नरहने संकेत देखिन थालेका छन् । नयाँनयाँ प्रविधिले स्मार्टफोनलाई डाइनोसर को जस्तै अवस्थामा पुर्याउँदैछ । पछिल्लो समय प्राविधिकहरू आर्टिफिसियन इन्टेलिजेन्स (एआई) केन्द्रित भइरहेकै बेला औग्मेन्टेड रियलिटी (एआर) र भच्र्युअल रियलिटी (भीआर) को चर्चासमेत जोडतोडले गर्न थालिएको छ । अझ होलोग्राम प्रविधिलाई पनि धेरै प्राविधिकले पछ्याउँदैछन् । यी पछिल्ला प्रविधिलाई स्मार्टफोन को किलर का रूपमा व्याख्या गरिँदैछ । विभिन्न सञ्चार माध्यमहरूमा डेथ अफ स्मार्टफोन या आफ्टर अफ स्मार्टफोन बारे विज्ञप्रविधिहरूका तर्कयुक्त विश्लेषणहरू प्रकाशित भएका छन् । के साँच्चिकै स्मार्टफोनको अवसान हुँदैछ ? यो आलेख यही विषयवस्तुमा केन्द्रित छ । सन् २०१७ मे ९ मा नेटवर्क वल्र्ड का सल्लाहकार गेरी इस्टवुडले लेखेका थिए, केही मानिसले एआरजस्ता उच्च प्रविधिले आगामी पाँच वर्षमा स्मार्टफोनको मृत्यु हुन सक्ने लख काटेका छन् । एप्पलले पहिलो आइफोन छाडेको १० वर्षमा र स्मार्टफोन दशकयता सबैभन्दा महत्त्वपूर्ण सांस्कृतिक कला बन्न सफल भयो । यी उपकरणको बिक्री विश्व बजारमा चरम बिन्दुमा पुगेको छ । हालको बजार स्मार्टफोनमय बनेको छ । हरेक व्यक्तिले एक से एक स्मार्टफोनको प्रयोग गरिरहेका छन् । अर्थात् स्मार्टफोनबिना जीवनको कल्पना नगर्ने अवस्थामा मानिस पुगेका छन् । यसमा भएका नयाँनयाँ परिवर्तनले पनि मानिसको आकर्षण बढेको हुनुपर्छ । कुनै पनि प्रविधिको प्रकृति क्षणिक हुन्छ । त्यसैले मानिसको आवश्यकताअनुसार यसमा परिवर्तन र प्रगति हुन जरुरी छ । प्राविधिहरूले पनि मानिसको दैनिक कार्यहरूको सञ्चालन र कार्यान्वयन गर्न सजिलो होस् भनेर डिभाइसहरूमा आमूल परिवर्तन र सुविधा पद्धति अंगीकार गरेकै हुन्छन् । जहाँसम्म स्मार्टफोनको कुरो छ, यसले मानिसलाई निरन्तर डिजिटल साथीका रूपमा एकाधिकारको आनन्द प्रदान गरेकै छ । विज्ञहरूको भनाइ मान्ने हो भने अबको १० वर्षभित्र स्मार्टफोनले विभिन्न लेटेस्ट अविष्कारहरूलाई अवलम्बन गर्न सक्ने स्थिति छैन । किनभने स्मार्टफोन प्रविधिले आगामी ह्युमन डिजाएर वेभ का लागि तार्किक इन्टरफेस प्रदान गर्न सक्तैन भन्ने निष्कर्ष उनीहरूको छ । प्राविधिकहरूका अनुसार खासगरी एआई र एआर जस्ता प्रविधिलाई स्मार्टफोनले व्यावसायिक अनुमोदन गर्न सक्तैन । यसो त एआर पहिले नै विभिन्न प्रविधिका साथ रूपमा पुनर्आगमन भइसकेको छ । वास्तविक सहयोगीहरू जुन स्मार्टफोनमाथि काम गर्छ, जस्तै आइफोनको सिरी र सामसँगको बेक्सबी डिभाइसँग मानिसको शारीरिक सम्पर्कको आवश्यकतालाई पहिले नै अस्वीकृत गरिसकेको छ । हालैका दिनहरूमा वेयरेबल्स को लोकप्रियता बढेको छ । केही विशेष प्रयोगहरू स्वास्थ्य तथा फिटनेस क्षेत्रमा यो मूलधारको साम्रगी बनिसकेको छ । यसले विशिष्ट प्रयोगहरूका लागि आवश्यकताअनुसार मानिसलाई सन्तुष्टि त प्रदान गर्न सक्न तर व्यक्तिको प्राथमिकतामा रहेको डिजिटल कनेक्सन को अब ग्यारेन्टी गर्न सक्तैन । यसको प्रमुख कारण उसको स्क्रिन र प्रोसेसिंग पावर क्षमता हो । यसैगरी भीआर तीव्र रूपमा बढ्दै गएको अद्भूत प्रविधिको प्रतियोगीका रूपमा अगाडि आएको छ । एलोन मस्कले हालै एउटा कम्पनीको शुभारम्भ गरे र नाम दिए न्युरिलिंकविहिच । यसमा स्नायुयुक्त न्युरल ल्यास प्रविधिलाई अपनाइएको छ । मानिसलाई एउटा बाह्य इन्टरफेसबिना कम्प्युटरसँग प्रत्यक्ष संवाद गर्ने अनुमति यो प्रविधिले प्रदान गर्नेछ । मानव मस्तिष्कमा झैं यसमा प्रत्यारोपित इलेक्ट्रोड समावेश गरिएको छ । यसले अनिवार्य रूपबाट मानिसलाई आफ्नो विचार अपलोड गर्ने अनुमति पनि प्रदान गर्नेछ । यसो त यो प्रविधिको कानुनी प्रक्रियाहरू लामो भए पनि उद्देश्य मानव संज्ञानात्मक कार्यमा सुधार गर्नु र मानिस तथा यन्त्रबीच सिम्बायोसिस (सहजीवन) प्रदान गर्नु रहेको बताइएको छ । स्मार्टफोनले यो प्रविधि उपयोगमा ल्याउन नसकेको अवस्थामा पनि उसको अस्तित्व संकटग्रस्त हुन सक्छ ।त्यस्तै, स्मार्टफोनले पछिल्ला १० वर्षमा धेरै कम खर्च गरेको छ । हाल उसले आफ्नो क्षमताहरूको वृद्धिसँगै ठूलो आकारको स्क्रिनमा फर्किरहेको छ । चलचित्र या भिडियो च्याटलाई सजिलै हेर्न सक्षमता प्रदान गर्न उसले यसो गरेको बताउँदैछ । तर, ठूलो स्क्रिन भएको फोन सेट उपभोक्ताका लागि अब रुचिकर छैन । किनभने बोक्न असजिलो हुन्छ । यस्तो अवस्थामा मानिसले स्मार्टफोन किन्दैनन् । फेरि पहिलेकै साना घडी स्क्रिन भएको फोन सेटले पनि उनीहरूलाई सन्तुष्ट पार्न सक्तैन । यसले पनि स्मार्टफोनको भविष्य संकटमा परेको दाबी प्राविधिकहरूको छ । तर स्मार्टफोनका पक्षपातीहरूले वेरिएबल्स, भीआर हेडसेट्स र चस्माजस्ता पछिल्ला प्राविधिक समावेश गरिएकाले यसको प्रतिस्थापना असम्भव रहेको बताउँछन् । प्यासेफिक क्रेस्ट का प्रविधि विश्लेषक बेन विल्सन यो तर्क मान्न तयार छैनन् । उनी भन्छन्, अब अर्को स्मार्टफोन हुने छैन, यसले एउटा इतिहास रच्यो ,त्यो दोहर्याउने सम्भावना विल्कुलै छैन । उनी स्मार्टफोन तत्कालै बजारबाट नबिलाउने भए पनि प्राविधिक रूपमा उसको स्क्रीनमा मानिसले कम समय बिताउने अवस्थाले विस्तारै बजारबाट हराउँदै जाने दाबी गर्छन् । बिजनेसइन्साइडर अनलाइनले पनि स्मार्टफोनको भविष्य संकटग्रस्त रहेकोबारे एउटा आलेख नै प्रकाशित गरिसकेको छ । त्यो आलेखमा छ, तत्कालै त हैन तर एक दिन तपाईंले सोचेभन्दा पनि छिटै स्मार्टफोन तपाईंको जीवनबाट गायब हुनेछ, जसरी बीपर्स र फ्याक्स मेसिन गायब भएको थियो । अनलाइनका अनुसार सन् २०२७ सम्म विश्व साइबोर्ग मा पुग्नेछ । तर त्यो अवस्थामा पुग्नुअघि एलोन मस्क, माइक्रोसफट, फेसबुक, अमेजन र अन्य स्मार्टअप्स यसलाई जोगाउने प्रयासमा लागेका छन् । स्मार्टफोनको अवसान किन हुँदैछ भन्नेबारे केही वर्षअघि गरिएको एउटा अनुसन्धान रिपोर्टलाई सीएनबीसी अनलाइनले ९ डिसेम्बर २०१५ मा प्रकाशित गरेको थियो । स्वीडिस नेटवर्क इन्फ्रास्ट्रक्चर फर्म इरिक्सन ले ४० मुलुकका एक लाखभन्दा बढी उपभोक्तालाई सहभागी गराउँदै गरेको अनुसन्धानले पनि स्मार्टफोनको भविष्य सकिने देखाएको अनलाइनले जनाएको छ । अनुसन्धानमा दुइटा स्मार्टफोन प्रयोग गसिकेकालाई समावेश गरिएको थियो । सहभागीले विगतलाई सम्झिँदै भनेका थिए, पाँच वर्षमा स्मार्टफोन अतित बन्ने छ, यसको स्थान एआईले लिनेछ । अघिल्लो महिना मात्रै इड्गील्याब अनलाइनमा जायान गुइडिमले स्मार्टफोनको अवसानपछि एआरभीआरले स्थान लिने बताएका थिए । उनले लेखेका छन, एआरभीआर प्रविधिले स्मार्टफोनद्वारा हासिल गरेको सार्वजनिक बजारको अपिललाई क्यास मात्रै गर्ने छैन, त्यसलाई गायबै गराउने छ । एआर र भीआर प्रविधिलाई स्मार्टफोनको विकल्पका रूपमा अघि सारिएको छ । टेक टाइम्स का भ्यामिएन मैकालिनका अनुसार औग्मेन्टेड रियलिटी (एआर) एउटा त्यस्तो प्रविधि हो जसले वास्तविक संसारका प्रयोगकर्ताको दृष्टिकोणमा कम्प्युटरमा उत्पन्न गरिएको फोटोलाई सुपरइम्पोज्ड गरी समग्र दृश्य प्रदान गर्छ । यसमा प्रयोगकर्तालाई भच्र्युअल सामग्रीलाई वास्तविक विश्वसँग जोड्न सहयोग गर्छ । यसैगरी, भच्र्युअल रियलिटी (भीआर) त्यो प्रविधि हो जसमा भच्र्युअल रियलिटीले भच्र्युअल विश्वको सिर्जना गर्छ र प्रयोगकर्ता यसै माध्यमबाट अन्तक्र्रिया गर्न सक्छन् । यसले यस्तो तरिकाले काम गर्नेछ, जसमा प्रयोगकर्ताले वास्तविक र अवास्तविक छुट्याउनै गाह्रो पर्छ । त्यसैगरी, होलोग्रामहोलोग्राफिक डिस्प्ले लाई पनि स्मार्टफोनको विकल्पका रूपमा अगाडि बढाइएको छ । यसमा कुनै पनि वस्तुको भच्र्युअल त्रिआयामिक प्रतिविम्ब बनाउन प्रकाश विच्छेदनको उपयोग गरिन्छ । होलोग्राफिक डिस्प्ले ३ डी इमेजिङभन्दा अनौठो खालेको हुनेछ । किनभने प्रतिविम्ब हेर्नका लागि कुनै दर्शकका लागि कुनै विशेष चस्मा या बाहिरी उपकरणको सहयोग चाहिँदैन । यो प्रविधिले टाढाका मानिससँग सम्पर्क गर्दा पनि छेवैमा रहेको आभास प्रयोगकर्तालाई दिने छ । धेरै मानिसले आइफोन र स्मार्टफोनलाई अझै पनि क्रान्तिकारी उपकरण ठान्छन् । उनीहरू भन्छन्, हरेक ठाउँमा लैजान सजिलो छ, उपयोग गर्न पनि सजिलो छ । तर अब त्यो सानो डिभाइसमा भिडियो र चलचित्र हेर्न र च्याट गर्न मानिस चाहन्न । फेरि ठूलो पर्दा बोक्न झन्झटिलो हुन्छ । त्यसैले यसको भविष्यमाथि प्रश्नचिह्न खडा भएको हो । जेहोस्, स्मार्टफोनको अवसानपछिको अवस्था मानिसका लागि अनौठो बन्नेछ । स्मार्टफोनपछिको स्थिति व्यक्तिगत उत्पादनको सन्दर्भमा मात्र हैन मानिसको वास्तविक दिनचर्या र सिंगो मानव जीवनलाई प्रभाव पार्ने खालको हुन सक्छ । (एजेन्सीहरू)"
बैंक नहुँदा गाउँपालिकामा समस्या,"हेटौंडा जिल्लाका अधिकांश गाउँपालिकामा बैंक सेवा पुगेको छैन । बैंक नहुँदा गाउँपालिकालाई आर्थिक कारोवार गर्न समस्या भएको छ । जिल्लाका अधिकांश गाउँपालिकाको वित्तीय कारोवारका लागि हेटौंडा धाउनुपर्ने बाध्यता यथावत् छ । कैलाश, राक्सिराङ, इन्द्रसरोवर, मकवानपुरगढी र बागमती गाउँपालिकामा बैंक सेवा छैन । बकैया र मनहरी गाउँपालिकामा एकएक वटा निजी बैक छन् । मनहरीमा स्थानीय तहको निर्वाचनपछि बैंक स्थापना भएको हो । बैंक अभावले गाउँपालिकालाई आर्थिक कारोवार गर्न समस्या भएको छ, कैलाश गाउँपालिकाका अध्यक्ष टंक मोक्तानले भने, सानोतिनो कारोवार गर्न पनि हेटौंडा पुग्नैपर्ने अवस्था छ ।गाउँपालिकाले सामुदायिक विद्यालयको शिक्षक, कर्मचारी, स्वास्थ्य, कृषि र भेटनरीका कर्मचारीलाई मासिक तलब उपलब्ध गराउनुपर्छ । बैंक नभएकाले मासिक तलब होस् वा अन्य आर्थिक कारोवार गर्न सदरमुकाम धाउनुपर्छ । गाउँपालिकाले हेटौंडास्थित राष्ट्रिय वाणिज्य र नेपाल बैंकबाट कारोवार गर्दै आएको छन् । सरकारले गाउँपालिका क्षेत्रमा साउनभित्रमा बैंक स्थापना हुने बताए पनि अधिकांश गाउँपालिकामा असोज बित्न लाग्दा पनि स्थापना भएका छैनन् । गाउँपालिका रहेको स्थानमा सुरक्षा, इन्टरनेट सेवा र भौतिक पूर्वाधार नभएकाले बैंक स्थापना गर्न कठिनाइ भएको हो । कैलाश र मकवानपुरगढी गाउँपालिकामा शाखा स्थापना पनि पूर्वाधार नभएकाले हुन सकेको छैन । बैंक अभावले तलबबाहेक आर्थिक कारोवार गर्न घण्टांै हिँडेर हेटौंडा आउनुपर्ने कैलाश गाउँपालिकास्थित कृषिका कर्मचारीले बताए । पूर्वाधार अभावमा अधिकार प्रयोग गर्न गाउँपालिकालाई समस्या छ । बैंकले शाखा स्थापना गर्न आवश्यक पूर्वाधारको अभाव भएकाले गर्न नसकेको जनाएको छ ।"
"मारिने ५९, घाइते ५२७","आईएसद्वारा दाबीयसैबीच, अन्तर्राष्ट्रिय आतंककारी संगठन आईएसले भने आइतबार रातिको सो घटना आफ्नो संगठनमा आवद्ध प्याडकले गरेका र जिहादिस्टको चाहनाबमोजिम नै आक्रमण भएको जनाएको छ । उक्त संगठनको प्रतिक्रिया भन्दै दिइएका समाचारहरूमा आईएसको समन्वय र आग्रहबमोजिम नै उक्त घटना भएको उसको दाबी छ । तर यो दाबीको प्रहरीले भने सुरुदेखि नै अस्वीकार गर्दै आएको छ । प्रहरीले उक्त दाबी झूट भएको र प्याडकको उक्त संगठनसँग कुनै संलग्नता रहेको बारेमा केही प्रमाण नभेटिएको प्रहरीको दाबी छ ।अनुसन्धानमा संलग्न अमेरिकी प्रहरीले भनेका छन् अहिलेसम्मको अनुसन्धाबाट आइएससँग आक्रमणकारी प्याडकको संलग्नताको कुनै प्रमाण भेटिएको छैन । तर पछिल्लो एक समाचारमा उनी बसेको सोही होटलको कोठाबाट २३ वटा बन्दुक बरामद गरिएको प्रहरीले जनाएको छ । यसका साथै प्रहरीका अनुसार प्याडकको नेभाडा राज्यस्थित आफ्नो घरबाट पनि केही हातहतियार र गोली बरामद गरिएको छ । प्रहरीले प्याडकको अन्तर्राष्ट्रिय संगठनसँगको सम्बन्धको बारेमा आशंका बढेको जनाएको छ । तर प्रत्यक्ष संलग्नताको प्रमाण भने जुटिसकेको छैन । प्रहरीले अहिलेसम्म नै बन्दुकधारी र अन्तर्राष्ट्रिय लडाकु समूह आईएसबीच कुनै पनि खालको सम्बन्धको कुनै प्रमाण नभेटिएको बताइरहेको छ । प्रहरीले ती व्यक्तिका आफन्त, साथीभाइहरूसँग उनको खानपिन, आनीबानी तथा अन्य स्वभाव र बेहोराका साथै प्याडक विगतमा कुनै आपराधिक क्रियाकलापमा संलग्न रहे नरहेको बारेमा थप खोजी जारी राखेको छ ।"
चिकित्साशास्त्र र भौतिकतर्फ ३३ लाई,"स्टकहोम, स्विडेन (सिन्हवा) २०१७ का लागि चिकित्सा शास्त्रतर्फको नोबेल पुरस्कार तीन अमेरिकी वैज्ञानिकलाई संयुक्त रूपमा प्रदान गर्ने निर्णय गरिएको छ । मानव शरीर तथा जैविकले बिहानदेखि रातिसम्म अथवा विभिन्न समयमा के कस्तो प्रतिक्रिया दिन्छ र समयअनुसारको चाल शरीरले कसरी थाहा पाउँछ भन्नेबारेको अनुुसन्धान गरेबापत् यो पुरस्कार दिने निर्णय गरेको नोबेल पुरस्कार समितिले जनाएको छ ।मानिसको शरीरले पनि बिहान घाम उदाउँदा, दिउँसो र साँझ अथवा घाम अस्ताउँदा के कस्तो प्रतिक्रिया दिन्छ भन्ने विषयमा उनीहरूको अनुसन्धान केन्द्रित थियो । तीन अमेरिकी वैज्ञानिकलाई यस वर्षको चिकित्सा शास्त्रतर्फको नोबेल पुरस्कार विजेताका रूपमा घोषणा गरिएको उक्त समितिले सोमबार जनाएको छ । वैज्ञानिकहरू जेफरी सी हल, माइकल रोजब्यास र माइकल डब्ल्यू याङ्ले सकार्डियन रिदम बारे गहन अनुसन्धान गरेका थिए । उनीहरूको यो संयुक्त अनुसन्धानका लागि पुरस्कार पनि संयुक्त रूपमा घोषणा गरिएको छ । सकार्डियन रिदम भनेको मानव शरीरले काम गर्ने वा प्रतिक्रिया दिने एक प्रक्रियागत विधा हो । यसबाट मानव स्वास्थ्यमा सुधार र यस विषयमा आगामी दिनमा गरिने अनुसन्धानका लागि ठूलो योगदान दिने नोबेल पुरस्कार समितिले जनाएको छ ।उनीहरूको अनुसन्धानअनुसार मानव शरीरले समयअनुसार आफ्नै घडी (बायोलजिकल क्लक) का आधारमा चल्ने गर्छ । यसैका कारण राति मानिसलाई निद्रा लाग्छ भने बिहानीको समयको जानकारी दिन्छ र निद्राले छोड्छ । यस बायोलजिकल क्लकले मानिसको मनको भाव (मुड), तापक्रम र विभिन्न हार्मोनहरूको अवस्थाबारेमा पनि निर्धारण गर्ने गर्छ ।पुरस्कार छनोटसम्बन्धी नोबेल समितिका सदस्य जुलिन जिराथले सोमबार स्टकहोममा आयोजित पत्रकार सम्मेलनमा भने, चिकित्सा शास्त्रतर्फको यस वर्षको यो अनुसन्धान महत्त्वपूर्ण हो, यस अनुसन्धान र ती वैज्ञानिकहरू नोबेल पुरस्कार प्राप्त गर्नयोग्य छन् । यस अनुसन्धानबाट मानिस निकै टाढाको यात्रामा रहेका बेला पनि एक महादेशदेखि अर्काे महादेशमा जाँदा समयमा पर्ने फरक र परिवर्तित समयका कारण शरीरले थाहा पाउने चाललाई यसले सहज बनाउनेछ ।त्यस्तै, जहाजको लामो यात्राका क्रममा पनि शरीरलाई जेट ल्याग हुने जस्ता शारीरिक प्रतिक्रियाको मापनमा पनि यो अनुसन्धानले सहयोग गर्ने र यसले मानवको स्वास्थ्य समृद्धिमा सहयोगी सिद्ध हुने पनि जिराथले जानकारी दिए । यो शारीरिक चाल मानिसमा मात्र नभएर बोटबिरुवा, प्राणी तथा अन्य जैविक वस्तुहरूमा पनि देखिने गरेको उनीहरूको अनुसन्धानबाट पत्ता लागेको उल्लेख छ । यो पुरस्कारको राशि ११ लाख अमेरिकी डलर छ । यस्तै भौतिक शास्त्रतर्फको २०१७ को नोबेल पुरस्कार वैज्ञानिकत्रय रेनर विस, बारी सी बारिस र किप एस थोर्नलाई दिइने घोषणा रोयल एकेडेमी अफ साइन्सेस इन स्टकहोम ले मंगलबार गरेको छ । म्यासाच्युसेट इन्स्टिच्युट अफ टेक्नोलजीका विसले आधा पुरस्कार र क्यालिफोर्निया इन्स्टिच्युट अफ टेक्नोलजीका बारिस र थोर्नले अर्को आधा पुरस्कार संयुक्त रूपमा दिइएको नोबेल पुरस्कारको भौतिक शास्त्रतर्फ निर्णायक समितिले जनाएको छ ।पुरस्कार गुरुत्त्वाकर्षण तरंगसम्बन्धी अध्ययन गर्ने लेजर इन्टरफेरोमिटर ग्राभिटेसनलवेभ अब्जरभेटरी (लिगो) डिटेक्टर नामक उपकरण निर्माणका लागि निर्णायक भूमिका खेलेबापत् प्रदान गरिएको हो । गुरुत्त्वाकर्षण तरंगलाई पहिलो पटक पत्ता लगाउन गरेको भूमिकाका लागि पुरस्कार दिइएको हो । यससँगै अहिलेसम्म पहिचान नभएको संसारलाई पत्ता लगाउन बाटो खुलेको छ । यो गुरुत्त्वाकर्षण तरंगसम्बन्धी खगोल शास्त्रमा नयाँ बिहानी मानिएको छ, पुरस्कार चयन समितिका एक सदस्य ओल्गा बोटनरले भने ।पुरस्कार घोषणापछि गरिएको टेलिफोन वार्तामा विसले पुरस्कार प्राप्त गर्दा आफूलाई आनन्दको अनुभूति भएको बताए । उनले गुरुत्त्वाकर्षण तरंगलाई लिएर योगदान दशकांैदेखि योगदान गर्ने वैज्ञानिकहरूको प्रशंसा गरे । विसले थपे, साँच्चै म साहै्र प्रफुल्ल छु । यो अचम्मको अनुभव हो, यसले संसार बुझ्नका लागि नयाँ वैज्ञानिक बाटो तय भएको छ ।"
सरिफ पुन: पार्टी प्रमुख,इस्लामाबाद (सिन्हवा) पाकिस्तानका पूर्वप्रधानमन्त्री नवाज सरिफ मंगलबार पुन: सत्ताधारी पाकिस्तान मुस्लिम लिगनवाज (पीएमएलएन) को प्रमुखमा सर्वसम्मत चयन भएका छन् । पाकिस्तानका राष्ट्रपतिले निर्वाचन नीतिमा सुधार गर्नेसम्बन्धी विधेयकलाई स्वीकृत गरेको ठीक एक दिनपछि सरिफलाई पार्टी प्रमुख बनाइएको हो । सरिफको पार्टीमा प्रमुखका लागि उनीविरुद्ध कुनै पनि उम्मेदवारी नपरेको पीएमएलएनले जनाएको छ । पीएमएलएनका निर्वाचन आयुक्त चौधरी जफार इकवालले सरिफविरुद्ध कुनै पनि उम्मेदवारी नपरेपछि पूर्वप्रधानमन्त्रीलाई नै पार्टी अध्यक्ष भएको घोषणा पीएमएलएनको सामान्य परिषद् बैठकमा गरे । बैठकमा उक्त दलका प्रादेशिक तथा राष्ट्रिय सभाका गरी ५ सयभन्दा बढी संसद् सदस्यको उपस्थिति थियो ।पाकिस्तानको निर्वाचन आयोगले सरिफ पीएमएलएनको अध्यक्ष भएको औपचारिक घोषणा गर्नेछ । सरिफमाथि लागेको भ्रष्टाचार आरोपपछि यही वर्षको जुलाईमा उनी प्रधानमन्त्री हुन अयोग्य भएको पाकिस्तानी सर्वोच्च अदालतले घोषणा गरेको थियो । पाकिस्तानको निर्वाचनसम्बन्धी कानुनअनुसार राज्यको तत्कालीन कानुनले अयोग्य मानेको व्यक्तिले कुनै पनि दलको सदस्य वा पार्टी प्रमुख हुन नपाउने प्रावधानबमोजिम उनले पीएमएलएनको अध्यक्ष पदबाट पनि राजीनामा दिएका थिए ।
रोबोटलाई कर प्रस्ताव,"लन्डन कुनै पनि मुलुकमा आम्दानीको कर छुट मान्य हुँदैन । बेलायतमा वार्षिक ११ हजार ५ सय एक पाउन्ड कमाइ नाघे २० प्रतिशत र ४५ हजार एक पाउन्डभन्दा माथि ४० प्रतिशत आयकर लिने प्रावधान छ । तर, यहाँ मानिसलाई मात्र होइन, प्रविधिले मानिसको रोजगारी खोसियो भन्दै रोबोटलाई समेत कर लगाउनुपर्ने प्रस्ताव आएको छ । बेलायतको प्रमुख प्रतिपक्षी लेबर पार्टीले अत्याधुनिक प्रविधि विकाससँगै कामदारको जागिर जान सक्ने जोखिमलाई ध्यान दिँदै रोबोट करको नयाँ नीति अवलम्बन गर्ने प्रस्ताव ल्याएको हो । प्रतिपक्षी लेबर नेता जेरेमी कोर्बिनले कामदार हटाएर प्रविधिको साथ लिने कम्पनीलाई कर लगाउने बताएका हुन् । समाजवादी पृष्ठभूमिका नेता कोर्बिनले रोबोटका लागि आफ्नो नीति प्रस्तुत गर्दै प्रविधि मालिक हुने अवस्था अन्त्य हुनुपर्नेमा जोड दिएका छन् । उनले विगतदेखि नै धनी तथा ठूला कम्पनीहरूलाई उच्च कर नीति अवलम्बन गर्ने बताउँदै आएका छन् । रोबोटका कारण आफ्नो जागिर गुमाएका कामदारका लागि उक्त करबाट उठाइएको रकम खर्च गर्नुपर्ने धारणा नेता कोर्बिनको छ । उनले बढदो प्रविधि तथा रोबोटको विकासका कारण धेरै कामदारले आफ्नो नोकरी गुमाउनुपरेको अवस्था तत्काल सम्बोधन गर्नुपर्ने आवश्यकतासमेत औंल्याए । प्रविधिको विकासबाट पूरा समाजले फाइदा उठाउनुको सट्टा धेरै लोभी व्यवसायीले यसको नाजायज मुनाफा कमाएकाले सामाजिक विभेदको अन्त्यका लागि यस्तो कर उपयोगी हुने कोर्बिनको धारणा छ । प्रधानमन्त्री टेरेजा मेको अलोकप्रिय ब्रेक्जिट नीतिका कारण विगत केही महिनादेखि लोकप्रिय बन्दै आएका नेता कोर्बिनको यो रोबोट कर नीति प्रस्तावले आर्थिक तथा व्यापारिक क्षेत्रमा तरंग ल्याएको छ ।तर, वर्तमान सत्तारूढ कन्जरभेटिभ पार्टीले यस्तो नीति लगानी तथा प्रविधि विकासमा बाधक हुने र बेलायतलाई झन् पछि धकेल्ने तर्क अघि सार्दै प्रतिपक्षी दलको उक्त नीतिको आलोचना गरेको छ । प्रविधिको विकासले कार्यदक्षता बढ्नुका साथै उत्पादन तथा वितरणमा गुणात्मक वृद्धि र सुपथ मूल्यजस्ता फाइदा हुने व्यवसायीहरूको तर्क छ ।बढदो प्रतिस्पर्धा तथा ग्लोबलाइजेसनको युगमा रोबोट करले उत्पादकत्वमा ह्रास आई मानिसको आवश्यकताअनुरूप सेवा दिन सक्षम नहुने आलोचकहरूको दाबी छ । कस्तो कम्पनीले रोबोट कर तिर्ने ? अब भविष्यमा सुरु हुने कम्पनी वा कहिलेदेखि यो कर लागू हुने ? विदेशी भूमिमा मुख्यालय भएका कम्पनीहरूमाथि (जस्तै गुगल, अमेजन) लाई कसरी कर लगाउने ? यस्तो नीति नयाँ प्रविधि आविष्कार गर्न बाधक हुने त होइन भन्नेजस्ता अनेक प्रश्नसमेत उठाइएका छन् । रोबोट कर लगाउने पहिलो देश दक्षिण कोरिया हो । ठूलो संख्यामा प्रविधिले बेरोजगारी बढ्न सक्ने स्थितिलाई मध्यनजर राख्दै दक्षिण कोरियाले गत अगस्टमा अटोमेटिक मेसिनहरूको लगानीमा नयाँ कर नीति लगाउने घोषणा गरेको थियो । आगामी दिनमा रोबोट कामदारको उल्लेख्य भूमिका बढ्ने बताउंँदै सन् २०३० भित्र बेलायतको एकतिहाइ, अमेरिकाको ३८ प्रतिशत, जर्मनीको ३५ प्रतिशत तथा जापानको २१ प्रतिशत कार्य रोबोटले गर्ने अनुमान छ । संसारकै धनी बिल गेट्सले पनि प्रविधिको विकासले सरकारको आम्दानी कम हुँदै गएकाले रोबोट कर लगाउनुपर्ने धारणा गत फेब्रुअरीमै राखेका थिए । उनले यसबाट उठ्ने करले मानिसलाई चाहिने चिकित्साजस्ता क्षेत्रमा लगानी गर्न सकिने बताएका थिए । उनले ५० हजार डलर कमाउने कामदारले तिर्ने कर उही काम गर्ने रोबोटले गरेपछि यसलाई पनि उही स्तरको करको दायरामा ल्याउनुपर्ने बताएका थिए । उत्पादन, वित्तीय व्यापार, कम्प्युटर व्यवसायमा मानिसको बदलामा रोबोटले धेरै कार्य गरिरहेको छ । यसले सरकारी राजस्व कम भएको यथार्थ छ । बेलायतमा हाल ४२ वर्षयताको सबभन्दा कम बेरोजगार तथ्यांक सार्वजनिक भएकाले रोबोट करले अर्थतन्त्र र रोजगारीमा असर नपर्ने रोबोट करका समर्थकको भनाइ छ ।"
रोहिंग्यालाई स्वदेश फिर्ता गर्न संयुक्त कार्य समूह,"ढाका (सिन्हवा) बंगलादेशमा रहेका म्यान्मारका रोहिंग्या शरणार्थीलाई स्वदेश फिर्ता पठाउन सोमबार म्यान्मार र बंगलादेश सम्मिलित एक संयुक्त कार्य समूह गठन गर्ने विषयमा सहमति भएको छ । बंगलादेशका विदेशमन्त्री अबुल हसन मोहमद अली र म्यान्मारका राज्य परिषद्का राज्यमन्त्री उ च्यको नेतृत्वमा बंगलादेशमा आएको प्रतिनिधिमण्डलसँगको कुराकानीपछि यसमा सहमति भएको थियो ।बंगलादेशसँग रोहिंग्याको विषयमा छलफल गर्ने उद्देश्यले म्यान्मारको उक्त प्रतिनिधिमण्डल बंगलादेशको राजधानी ढाका आइपुगेको हो । दुवै पक्षबीच रोहिंग्या शरणार्थीलाई के कसरी फिर्ता लैजाने भन्ने बारेमा पनि कुराकानी भएको छ । अगस्ट २५ मा म्यान्मारको राखिन राज्यमा रहेको एक प्रहरी चौकीमाथि नै रोहिंग्या समर्थक सशस्त्र हतियारधारीले हमला गरेका थिए । हमलाको कारबाही स्वरूप भन्दै म्यान्मारको सेनाले रोहिंग्या बस्तीमै पुगेर उक्त समुदायका सदस्यहरूमाथि नै आक्रमण गरेको थियो । यसका कारण ठूलो संख्याका नागरिक घाइते भएका थिए भने केहीको ज्यान गएको थियो । उक्त राज्यमा रोहिंग्या मुस्लिम समुदायको विद्रोही समूह र म्यान्मारको सेनाबीचमा झडप सुरु भएको थियो । त्यसयता विवाद चर्किंदै गएको छ । यसरी भड्किएको हिंसापछि म्यान्मारका ठूलो संख्याका नागरिक भागेर बंगलादेश पुगेका हुन् । राखिन राज्यमा रोहिंग्या मुस्लिम समुदायमाथि सुरक्षाकर्मीबाटै आक्रमणका कारण करिब ३० हजार व्यक्ति राखिन राज्यभित्रै तथा अरू करिब साढे चार लाख जति बंगलादेशमा विस्थापित भएका छन् । विवादका कारण ती लाखौं रोहिंग्याले देश छोडेका छन्, जसका कारण अन्तर्राष्ट्रिय समुदायमा म्यान्मारको ठूलो आलोचना भएको छ । अहिलेसम्म म्यान्मारबाट भागेर बंगलादेशसम्म पुग्ने रोहिंग्याको संख्या साढे ४ लाख जति पुगेको छ । उनीहरूलाई त्यहाँ पनि खान र बस्नका लागि आधारभूत व्यवस्थासमेत हुन सकेको छैन । म्यान्मार र बंगलादेशको सीमा क्षेत्रमा रहेको नाफ नदी तरेर उनीहरू बंगलादेशसम्म पुगेका छन् । उनीहरू यसरी जोखिमपूर्ण रूपमा नदी पार गर्ने क्रममा ज्यान पनि जाने गरेको छ । म्यान्मार सरकारले भने उनीहरूमाथि त्यस्तो कुनै हिंसा नभएको दाबी गर्दै आएको छ । सरकारले सेनाले नै जनता लखेटेको भन्ने समाचारमा कुनै सत्यता नरहेको उसको दाबी छ । उनीहरूलाई ती विस्थापित भएका स्थानमा पनि खाद्यपदार्थ, पानी, आवास र औषधि उपचारसमेत उपलब्ध हुन सकेको छैन । उनीहरूको अवस्था देशभित्र तथा बंगलादेशमा समेत दयनीय रहेको समाचारहरू आइरहेका छन् । बंगलादेशमा करिब ६५ वटा शिविरमा रोहिंग्या शरणार्थीहरूलाई राखिएको छ । उनीहरूलाई एउटा राज्यबाट अर्काेमा जान पनि नपाउने नियम बनाइएको छ । त्यस्तै उनीहरूले राहदानी पनि बोक्न नपाउने नियम बंगलादेशको सरकारले बनाएको छ ।बंगलादेशमा रहेका ती शरणार्थी शिविरमा खानेपानी तथा अरू पनि सामान्य एवं आधारभूत आवश्यकता पूरा नहुँदा यहाँ रहेका शरणार्थी शिविरहरूमा हैजाका कीटाणु फैलिन सक्ने चेतावनी विश्व स्वास्थ्य संगठनले यसअघि दिएको थियो ।"
विश्वकप छनोटको उत्कर्ष,"मेक्सिको छनोटको बाटोमामेक्सिको लगातार सातौंपल्ट विश्वकप छनोटको संघारमा छ । यस्तै बलियो स्थिति कोस्टारिकाको पनि छ । स्वत: छनोट हुने तेस्रो टिमको निर्णय भने जटिल देखिन्छ । चौथोले भने प्लेअफ खेल्नेछ । अहिले तत्काल पानामा तेस्रोमा छ, मेक्सिको र कोस्टारिका पछि ।"
मैदान स्तरोन्नतिको ९२ लाख फिर्ता,"पाल्पा युवा तथा खेलकुद मन्त्रालयले गत आर्थिक वर्षमा मैदान स्तरोन्नतिका लागि ३ करोड ४८ लाख रकम जिल्लामा अख्तियारी पठाए पनि ९२ लाख ३५ हजार रुपैयाँ फिर्ता भएको छ । खेलमैदान निर्माण स्रोत सुनिश्चितता कार्यक्रमअन्तर्गत यो रकम जिल्लामा भित्रिएको हो । आर्थिक वर्षको अन्तिममा रकम आएकाले अधिकांश विद्यालय, क्लब, समुदायले काम गर्न नसक्दा बजेट फिर्ता भएको जिल्ला समन्वय समितिले जनाएको छ । विभिन्न विद्यालय तथा युवा समूहका लागि ४ देखि १० लाख रुपैयाँसम्म बजेट आएको थियो । जिल्ला समन्वय समितिका अनुसार निकासा असारमा मात्रै भएकाले अधिकांशले काम गर्न नसक्दा ठूलो बजेट फिर्ता गएको हो । यम्घाको भगवती निमाविमा खेलमैदान निर्माण तथा सोही गाउँमै भलिबल खेलमैदान निर्माण गर्न चारचार लाख रुपैयाँ आएको थियो । कालिका माविको खेलमैदान निर्माण गर्न पालुङमैनादी र भगवती मावि खेलमैदान निर्माणका लागि सोमादीका लागिसमेत पाँचपाँच लाख बजेट आएको हो । कचलको देवीस्वारी मावि खेलमैदान निर्माण र तानसेनको पद्म पब्लिक मावि खेलमैदान निर्माण गर्न पनि पाँचपाँच लाख बजेट आएको थियो । जिल्ला समन्वय समितिका अनुसार भलायटार युवा समूह रामपुर नगरपालिका ३ मा भलायटार खेलमैदान निर्माण गर्न १० लाख आएको हो । कसेनीको फुटबल मैदानका साथै स्टेडियमसहित खेलमैदान निर्माण गर्न ८ लाख बजेट आएको थियो ।तिनाउ गाउँपालिकाअन्तर्गत दोभान र कचलको साबिक ६ मा खेलमैदान निर्माण गर्न पाँचपाँच लाख बजेट आएको थियो । तिनाउकै कोलडाँडामा खेलमैदान निर्माण गर्नसमेत पाँच लाख आएको हो । तत्कालीन युवा तथा खेलकुदमन्त्री दलजित श्रीपाइलीका स्वकीय सचिव राजेन्द्र विश्वकर्माको पहलमा यहाँ स्रोत सुनिश्चितता कार्यक्रमअन्तर्गत खेलकुदका लागि बजेट परेको हो । साबिकको सिद्धेश्वर ६ मा खेलमैदान बनाउन १० लाख बजेट आएको थियो । यस्तै, बगनासकाली गाउँपालिकाअन्तर्गतको चापपानीस्थित सतिघा भलिबल खेलमैदान निर्माण साथै कटौजेपानी खेलमैदान निर्माणका लागि पाँचपाँच लाख बजेट विनियोजन भएर आएको थियो । निस्दी गाउँपालिकाअन्तर्गत साबिकको गल्धा ३ मा खेलमैदान निर्माणका साथै बगनासकालीको पोखराथोकस्थित कमेरेघारी खेलमैदान निर्माणका लागिसमेत पाँचपाँच लाख रुपैयाँ निकासा भएको थियो । यस्तै, रैनादेवी छहराअन्तर्गतको रैनादेवी मावि खेलमैदान भुवनपोखरीका लागि १० लाख बजेट विनियोजन भएको थियो । तानसेनको देववाणी मावि खेलमैदान, भैरव जनता माविमा खेलमैदान निर्माण तथा मर्मत, माथागढी गाउँपालिकाअन्तर्गतको साबिक झडेवा ५ मा खेलमैदान निर्माणका लागिसमेत पाँचपाँच लाख बजेट आएको हो । रिब्दीकोट गाउँपालिकाको साबिक ख्याहा ८, तानसेनको जनता नमुना मावि खेलमैदान मर्मत तथा सुधार, रैनादेवी छहराको साबिक सिद्धेश्वर २ सोही गाउँपालिकाको साबिक सत्यवती ८ मा खेलमैदान निर्माण गर्नसमेत पाँचपाँच लाख बजेट आएको जिल्ला समन्वय समितिका स्थानीय विकास अधिकारी रामप्रसाद पाण्डेयले बताए ।त्यस्तै, रिब्दीकोटको साबिक देउराली ८ मा क्रिकेट खेलमैदान निर्माण, खस्यौलीमा कभर्डहल निर्माण, डीपीआर तथा निर्माण, रैनादेवी छहराको साबिक सोमादी ४ र सोमादी ६ मा खेलमैदान निर्माण गर्न पाँचपाँच लाख रुपैयाँ बजेट आएको थियो । रिब्दीकोटको पालुङमैनादीस्थित चण्डिका भवानी आधारभूत विद्यालयमा खेलमैदान निर्माण गर्न पाँच लाख बजेट आएको थियो । यस्तै, साबिकको तानसेन १२ मा रामप्रसाद स्मृति खेलमैदान निर्माण गर्न १० लाख बजेट आएको हो । रैनादेवी छहराको सत्यवतीस्थित पानीचौर, बगनासकालीको साबिक चिर्तुङधारा ९, रैनादेवी छहराकै जनज्योति युवा क्लब खेलमैदान निर्माण गर्नसमेत पाँचपाँच लाख बजेट आएको थियो । उता, बगनासकालीको चापपानीस्थित कालिका आधारभूत विद्यालयको खेलमैदान निर्माण र चापपानीकै झिरभन्ज्याङ खेलमैदान निर्माण गर्न पाँचपाँच लाख बजेट निकासा भएको थियो । यस्तै, बगनासकालीकै दर्लमडाँडाको केवल स्मृति खेलमैदान निर्माण गर्न भने १० लाख बजेट विनियोजित थियो । रिब्दीकोटको देउराली, पालुङमैनादीस्थित प्रभात मावि, माथागढीको चिदीपानीस्थित सौभाग्य मावि, रम्भा गाउँपालिकाको रकमादेवी आधारभूत विद्यालयको खेलमैदान निर्माण गर्न पाँचपाँच लाख बजेट आएको थियो । यस्तै, रम्भा गाउँपालिकाकै अमृत पब्लिक मावि, बगनासकालीको दर्लमडाँडा मावि, तानसेन ५ साबिकको १३ स्थित लक्ष्मी मावि, परमानन्द बालविद्या आश्रम र बगनासकालीको चापपानीस्थित चन्द्र माविको खेलमैदान निर्माण गर्न पनि पाँचपाँच लाख रकम आएको थियो । ढिला बजेट आए पनि हतारहतार काम गरेको देखिएको थियो, पालुङमैनादीस्थित कालिका माविमा अनुगमनमा पुगेको कोष तथा लेखा नियन्त्रण कार्यालयका प्रमुख वासुदेव शर्मा भट्टराईले भने ।"
नेपाली टिमको संरचना फेरिँदै,"राम्रो नतिजाको प्रयासनेपाली टिमका मुख्य प्रशिक्षक ग्योतोकु कोजीले नयाँ प्रयोग पहिलो खेलमै सफल हुने दाबी गरेका छैनन् । ताजकिस्तान निकै राम्रो टिम हो । म हाम्रो नयाँ प्रयोगले राम्रो नतिजा ल्याउँछ भनेर दावा गर्न सक्दिनँ । हामी सकेसम्म राम्रो नतिजा ल्याउने प्रयास भने गर्नेछौं, उनले भने, रोहित चन्द र किरण चेम्जोङको आगमनपछि हामी तयारीको अन्तिम चरणमा छौं । टोलीमा चोटको ठूलो समस्या छैन र अन्तिम नामावली केही दिनमै बाहिर ल्याउनेछौं ।एसियन कपमा छनोट हुन सम्भावना निकै कम भए पनि कोजी नेपाली फुटबलको हकमा भने सकारात्मक देखिए । हामी अर्को चरणमा पुग्न निकै कठिन अवस्थामै छौं । नतिजा जे जस्तो भए पनि तयारीलाई कमजोर हुन दिएका छैनौं । नेपाली फुटबलको विकास हाम्रो मूल लक्ष्य भएकाले नतिजासँगै खेल विकासलाई पनि प्राथमिकतामा राखेका छांै, कोजीले भने । नेपालले ताजकिस्तानविरुद्ध खेलेको एक महिनापछि घरेलु मैदानमा फिलिपिन्सको सामना गर्दैछ । छनोटको अन्तिम चरणमा यमनविरुद्धको खेल भने चैतमा कतारमा हुनेछ । छनोटको आधा बाटो तय गर्दासम्म नेपाली टोलीले जित दर्ता गर्न सकेको छैन । यद्यपि छनोटमा रहेका नेपालभन्दा माथिल्लोस्तरका टोलीसँग भने प्रदर्शन सन्तोषजनक मान्न सकिन्छ । यस्तो अवस्थामा फेरिएको संरचनाले टोलीको प्रदर्शनमा सुधार ल्याउनेमा प्रशिक्षक विश्वस्त छन् ।"
अलस्टार र बुटवल युथ विजयी,"पाल्पा प्रथम प्रदेशस्तरीय ट्वान्टीट्वान्टी क्रिकेट प्रतियोगिताअन्तर्गत मंगलबारको खेलमा अलस्टार क्रिकेट क्लब पाल्पा र बुटवल युथ रूपन्देहीले जित हात पारेका छन् । पहिलो खेलमा अलस्टार क्रिकेट क्लब पिप्लेले न्यु जनज्योति युवा क्लब रूपन्देहीलाई ४ विकेटले हराएको छ । टस हारेर ब्याटिङको निम्तो पाएको जनज्योतिले २० ओभरमा ९ विकेट गुमाएर ९४ रन जोडेको थियो । उसका लागि दीपेन्द्र अर्यालले १७, सुवास क्षेत्रीले १५ र सुजन न्यौपानेले १४ रन जोडेका थिए । अलस्टरका दीपक बस्यालले चार र शैलेन्द्र यादवले दुई विकेट लिए ।अलस्टारले ९१ ओभरमा ६ विकेट गुमाएर विजयी लक्ष्य पार गरेको थियो । त्यसमा शैलेश श्रीवास्तवले २३, आदित्य त्रिपाठीले १७, अजय रसालीले १५ रनको योगदान गरेका थिए । जनज्योतिका सुशान रिजालले दुई विकेट लिए । चार विकेट लिएका अलस्टारका दीपक बस्याल म्यान अफ द म्याच भए ।दिनको दोस्रो खेलमा बुटवल युथले स्याङ्जा युनाइटेडलाई ६ विकेटले हरायो । टस जितेर ब्याटिङ गरेको स्याङ्जा १५५ ओभरमा ५७ रनमै अलआउट भयो । त्यसमा मनोज गौतमले सर्वाधिक १२ रन जोडेका थिए । रामबहादुर थापा र जोय शर्माले १०१० रन बनाएका थिए । प्रभावशाली बलिङ गरेका बुटवलका सचिन यादवले पाँच र याम थापाले दुई विकेट लिए ।बुटवलले ६१ ओभरमै चार विकेट गुमाएर जित हात पारेको थियो । उसका मुलायम यादवले २१, सचिन यादवले १५ र मनु यादवले १२ रन बनाए । स्याङ्जाका वीरु गुरुङ र जोय शर्माले दुईदुई विकेट लिए । बुटवल युथका सचिन यादव म्यान अफ द म्याच चुनिए ।बुधबार दमकडा जुनियर्स र पाल्पाली क्रिकेट क्लब तथा लुम्बिनी क्रिकेट क्लब कपिलवस्तु र रामपुर इस्लामिक युथ सोसाइटी पाल्पाबीच खेल हुँदैछ ।"
के बायर्नले लय गुमाएको हो ?,"लन्डन यसअघि र यसपछिको घटनाक्रममा खालि झीनो अन्तर मात्र छ । केही समय अगाडिसम्म बायर्न म्युनिखले प्रशिक्षक कार्लोस एन्सेलोटीमा धेरै थोक देखेको थियो । त्यसैले क्लबको जिम्मा दियो । अहिले बायर्नले उनलाई बर्खास्त गरेको छ, उनको दोस्रो सिजन सुरु भएको केही सातामै । एन्सेलोटी आपंै परिवर्तनबाट गुज्रेका छैनन् । तर परिस्थिति पक्कै फेरिएको छ । सन् २०१५ को अन्त्यतिर एन्सेलोटी अगाडिका प्रशिक्षक पेप ग्वार्डिओलाले क्लबलाई भनेका थिए, म बायर्न छाड्दै छु ।त्यसैले उनको विकल्प खोज्न बायर्नसँग पर्याप्त समय थियो । क्लबको बोर्ड कार्ल हेन्ज रुमेनिगाको नेतृत्वमा छ र उनले बायर्नमा केही नयाँ गर्न खोजे । बायर्नले युरोपमा त जितिरहेको थिएन, तर घरमा लगातार बुंडेसलिगा भने जितिरहेको थियो । तीनपल्ट लिग जितेपछि बायर्नको निचोड थियो, ग्वार्डिओलाले पक्कै टिमलाई परिवर्तनको बाटोमा लगेका छन् । ग्वार्डिओलाको शैली आधुनिक छ, तर जटिल पनि छ । खेल हेर्नमा मज्जा पनि आउँछ । उनको नेतृत्वमा एकातर्फ नयाँ खेलाडीलाई हुर्कने अवसर प्राप्त थियो भने पुराना खेलाडीले पनि उत्तिकै स्थान पाइरहेको थियो । तर ग्वार्डिओला खेलाडीबाट धेरै नै माग्थे, केही पनि छुट उनलाई स्वीकार्य हुँदैनथ्यो । त्यस अगाडि बायर्न आफूलाई क्लब मात्र मान्दैनथ्यो, बरु त्यहाँको समाजको एक भाग्य मान्थ्यो । क्लबले समाजसँग घुलमिल हुने बानी पनि बसालेको थियो । तर ग्वार्डिओलाले त्यो कामलाई अगाडि भने बढाएनन् । त्यसैले जतिबेला बायर्नले उनलाई फेर्ने अवसरमा आफ्नो नीतिमा पनि केही फेरबदल गर्ने सोच बनाएको थियो । त्यसका लागि क्लबलाई लागेको थियो, सबैभन्दा उपयुक्त कोही छ भने त्यो एन्सेलोटी नै हुन् । उनको उपलब्धि पनि खास छन्, जस्तो तीन च्याम्पियन्स लिग जित, एसी मिलान र रियल म्याड्रिडका लागि । उनको नाम आफैंमा ठूलो थियो, क्लबका अरू स्टार खेलाडीलाई आफ्नो नियन्त्रणमा राख्न पनि । रुमेनिगा भन्थे, एन्सेलोटी सन्तुलित विशेषज्ञ हुन् । तर एन्सेलोटी त्यस्तो पनि थिएनन्, जुन बायर्नले साँच्चै चाहेको थियो । उनलाई बर्खास्त गर्ने क्रममा बायर्नले आफ्नो इतिहास पनि बिर्सेको थियो, किनभने यो क्लब आफ्ना व्यवस्थापकलाई त्यति चाँडै अविश्वास गर्न खालको पनि थिएन । लिग यात्रामा बायर्नले एन्सेलोटीको नेतृत्वमा यसपल्ट खालि एक खेल मात्र गुमाएको थियो । त्यसयता एक बराबरी । च्याम्पियन्स लिगमा पेरिस सेन्ट जर्मेनको हातबाट ३० ले हार्नुलाई आकाश नै खसे जस्तो गरी बयान गर्न पनि आवश्यक थिएन । पीएसजी कसरी अहिलेको स्थितिमा आएको छ, त्यो सबैलाई थाहा छ । बायर्न आपैं पीएसजीले रोजेको बाटो तय गर्ने खालको क्लब होइन । बर्खास्तीमा परेयता एन्सेलोटीको प्रशिक्षक जीवन आपैंमा पनि समाप्त भएको छैन । खालि बायर्नले खुसी हुन नसक्ने स्थितिमा उनलाई बर्खास्त गरेको छ । सायद बायर्न जस्तो युरोपको एलिट क्लबमा पनि संयम र सन्तुलन भने अब रहेन । सायद बायर्न क्लब आफैंले आफ्नो वास्तविक लय गुमाएको छ । न्युयोर्क टाइम्स"
हेराथको कोसेढुंगा,"अबुधाबी (एएफपी) बायाँ हाते चलाख स्पिनर रंगना हेराथको त्यतिबेला खुसीको सीमा रहेन, जतिबेला उनी पनि समावेश भए, विश्व टेस्टमा चार सय कोसेढुंगा विकेट लिने क्लबमा । श्रीलंकाले पाकिस्तानमाथि प्राप्त गरेको पहिलो टेस्टको सनसनीपूर्ण खेलमा उनले यो ठूलो उपलब्धि हात पारेका हुन् । सोमबार समाप्त त्यस टेस्टमा ३९ वर्षीय हेराथले समग्रमा ११ विकेट लिए, १ सय ३६ रन खर्चेर । सइद जायेद स्टेडियममा पाकिस्तान अन्तिम दिन हार बेहोर्न बाध्य रहेको हो । हेराथले पाकिस्तानका लागि आउट हुने अन्तिम ब्याट्सम्यान मोहम्मद अब्बासका रूपमा आफ्नो चार सयौं विकेट लिए । यसका लागि उनले ८४ टेस्ट खेले र यस्तो उपलब्धि हात पार्ने १४ औं बलर बने । यस्तै उनी चार सय विकेटको उपलब्धि हात पार्ने पाँचौं स्पिनर पनि रहे । उनी पाकिस्तानविरुद्ध २० टेस्टमा सय विकेट लिने बलर पनि बने । उनी यस्तो उपलब्धि हात पार्ने पहिलो बलर पनि रहे । यसअघि भारतका कपिल देवले पाकिस्तानका ९९ टेस्ट विकेट लिएका थिए । चार विकेटको उपलब्धिपछि उनले भने, म वास्तवमै निकै खुसी छु । यसको लागि सबै श्रेय मेरो खेलमा पछाडिबाट सहयोग गर्ने सबै छन्, मेरा आमाबुबादेखि, खेलाडी र सहयोगी प्रशिक्षक सबै । हेराथले पाकिस्तानको पहिलो इनिङ्समा ९३ रन खर्चेर पाँच विकेट लिएका थिए । टेस्टको अन्तिम दिन दुवै टिमका गरेर १६ विकेट खसेका थिए । उनले पिच बलरको सहयोगी रहेको पनि माने । पिचले विशेषत: स्पिन आक्रमणलाई मदत गरिरहेको थियो, हेराथले थपे । हेराथले सन् २०१४ मा पाकिस्तानविरुद्ध दुई टेस्टको सिरिजमा २३ विकेट लिएका थिए र यो अहिलेसम्म पनि कीर्तिमान रहेको छ । पाकिस्तानविरुद्ध हेराथ किन यसरी सफल रहन्छन् त ? यसबारे उनको खासै ठोस उत्तर पनि छैन । उनी खालि यति भन्छन्, यसको कारण मलाई पनि थाहा छैन, सायद यही टिमविरुद्ध बढी टेस्ट खेलेर हो कि ? उनी चार सय विकेट लिने श्रीलंकाका दोस्रो बलर हुन् । यसअघि मुथैया मुरलिधरनले यो उपलब्धि आत्मसात् गरेका थिए । सबैभन्दा कम टेस्ट खेलेर चार सय विकेट लिने उनी चौथो बलर हुन् । यसअघि चार सय विकेट लिन मुरलिधरनले ७२, न्युजिल्यान्डका रिचर्ड हेड्लीले ८० र दक्षिण अफ्रिकाका डेल स्टेनले ८० टेस्ट खेलेका थिए । अब सिरिजका बाँकी टेस्टमा यस्तै प्रदर्शन गरेर आफ्नो विकेट संख्यालाई अझ बढाउन सक्नेछन् ।"

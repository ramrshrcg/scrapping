शीर्षक,विवरण
लोकतान्त्रिक गठबन्धन बन्ने,"कांग्रेसबाट प्रधानमन्त्री देउवाका साथै वरिष्ठ नेता रामचन्द्र पौडेल, महामन्त्री शशांक कोइराला, विमलेन्द्र निधिसहितका नेता थिए । महामन्त्री कोइराला भने बैठक सुरु भएको केहीछिनमै बाहिरिएका थिए । अपराहन ४ बजे सुरु बैठक साँझ ८ बजेसम्म चलेको थियो । एमाले, माओवादी केन्द्र र नयाँ शक्तिबीचको गठबन्धनले ल्याएको चुनौती र त्यसले पार्ने असरका बारे समीक्षा गर्दै लोकतान्त्रिक गठबन्धन निर्माणका विषयमा बैठकमा छलफल भएको थियो । ६ दलबीच बृहत् लोकतान्त्रिक गठबन्धन बनाउने सैद्धान्तिक सहमति जुटेको छ, कांग्रेस नेता निधिले भने, चुनावी तालमेल गर्दा कसरी कतिकति स्थानमा गर्ने भन्नेबारे कार्यदल स्तरमा सहमति जुटाएर चाँडै नै टुंगोमा पुग्छौं । उनले अन्य दललाई पनि गठबन्धनमा सहभागी गराउन छलफल हुने बताए ।एमाले, माओवादी केन्द्र र नयाँ शक्तिको चुनावी तालमेल र पार्टी एकता गर्ने घोषणापछि कांग्रेस लोकतान्त्रिक गठबन्धन बनाउन अघि सरेको हो । माओवादीले धोका दिएको भन्दै प्रधानमन्त्री देउवा बिहानैदेखि लोकतान्त्रिक गठबन्धन निर्माणको दौडधुपमा जुटेका थिए । कांग्रेसले बुधबारै कार्यसम्पादन समितिको बैठक बसी गठबन्धन बनाउने निर्णय लिएको थियो । उक्त बैठकमा कांग्रेस नेताहरूले कम्युनिस्ट गठबन्धन मुकाबला गर्न लोकतान्त्रिक गठबन्धन तत्काल बनाउनुपर्ने सामूहिक धारणा राखेका थिए । संविधान कार्यान्वयन भइनसकेको, शान्ति प्रक्रिया तार्किक निष्कर्षमा पुगिनसकेको र संघीय लोकतान्त्रिक गणतन्त्र संस्थागत भइनसकेको अवस्थामा एमालेको पहलमा भएको वामपन्थी ध्रुवीकरणले मुलुकलाई संकटतर्फ धकेलेको निष्कर्ष कांग्रेसको छ । एमाले, माओवादी र नयाँ शक्तिबीच मंगलबार भएको चुनावी तालमेल र पार्टी एकता गर्ने घोषणाले लोकतन्त्रमाथि नै संकट निम्त्याएको बताउँदै कांग्रेसले त्यसविरुद्ध जुध्न लोकतन्त्रवादी, प्रगतिशील, राष्ट्रवादी शक्तिसँग मिलेर बृहत् लोकतान्त्रिक गठबन्धन बनाउने निर्णय लिएको जनाएको छ । तीन कम्युनिस्ट दलबाहेक सबै दलसँग कांग्रेसले छलफलको पहल गरे पनि बुधबारसम्म ६ दल मात्रै गठबन्धनमा सामेल हुने तय भएको छ । अहिले भएको गठबन्धन वामपन्थीको नभएर कम्युनिस्टहरूको एकता हो, यो एकता लोकतन्त्रको हितमा छैन, कांग्रेस नेता निधिले भने, त्यसविरुद्ध अघि बढ्न बृहत् लोकतान्त्रिक गठबन्धन आवश्यक भएरै यो तयारी गरेका हौं । कांग्रेस नेता प्रकाशशरण महतले साम्यवादी व्यवस्था स्थापना गर्ने उद्देश्यसहित तीन कम्युनिस्ट पार्टीबीचको एकताले संघीय लोकतान्त्रिक प्रणालीमाथि नै खतरा उत्पन्न गराएको निष्कर्ष बैठकले निकालेको बताए । गठबन्धनका लागि देशभित्र रहेका लोकतान्त्रिक प्रगतिशील र राष्ट्रवादी दलसँग छलफल सुरु गरेका छौं, उनले भने, वामपन्थी तालमेलबाट हामी विचलित भएका छैनौं, बरु उत्साहित भएर पार्टीलाई थप एकताबद्ध पार्दै चुनौतीको सामना गर्न अघि बढेका छांै । उनले तोकिएकै मितिमा देउवा नेतृत्वको सरकारले चुनाव गराउने निर्णयसमेत केन्द्रीय कार्यसम्पादन समितिको बैठकले गरेको बताए ।राजनीतिक एजेन्डाका आधारमा माओवादीसँग गठबन्धन भएको बताउँदै कांग्रेसले उक्त एजेन्डा पूरा नगरीकनै गठबन्धन छाडेर माओवादीले अवसरवादी चरित्र प्रदर्शन गरेको बताए । शान्ति प्रक्रिया टुंगिनसकेको, संघीय लोकतान्त्रिक गणतन्त्र संस्थागत भइनसकेको र संविधान कार्यान्वयन नभइसकेको अवस्थामा राजनीतिक ध्रुवीकरण नहोस् भन्ने हाम्रो चाहना थियो, कांग्रेस नेता अर्जुननरसिंह केसीले भने, तीन कम्युनिस्ट मिलेर ध्रुवीकरण सुरु गरिसकेपछि अबको लडाइँ लोकतान्त्रिक गठबन्धन भर्सेस कम्युनिस्ट गठबन्धन हुनेछ ।बैठकमा अधिकांश सदस्यले माओवादी केन्द्रलाई सरकार छाड्न लगाउनुपर्ने बताएका थिए । सरकारको पक्षमा स्पष्ट बहुमत रहिरहेको अवस्थामा प्रतिपक्षसँग गठबन्धन गर्ने माओवादीलाई नैतिक रूपमा सरकारमा राख्न नमिल्ने तर्क उनीहरूको थियो । तर कांग्रेसले संघीय लोकतान्त्रिक गठबन्धन बनिसकेपछि मात्रै सरकारका विषयमा निर्णय लिने जनाएको छ । कतिपय नेताले पार्टी नेतृत्वले विगतका गल्तीलाई सच्याएर अघि बढ्नुपर्ने बताएका थिए । पार्टीभित्र एकलौटी ढंगबाट अघि बढेमा लोकतान्त्रिक गठबन्धन बनाए पनि त्यसले प्रभाव पार्न नसक्ने उनीहरूको निष्कर्ष थियो । वरिष्ठ नेता पौडेल पक्षीय नेताहरूले सभापति देउवाको पार्टी सञ्चालन शैलीको विरोधसमेत गरेका थिए । पूर्वमहामन्त्री प्रकाशमान सिंहले लोकतान्त्रिक गठबन्धनसँगै पार्टी सुधारमा नेतृत्व नलाग्ने हो भने अहिलेको चुनौतीको सामना गर्न नसकिने बताएका थिए । अब विधानअनुसार सभापतिले पार्टी सञ्चालन गर्नुपर्छ, विगतको गल्ती स्वीकार गरेर सभापतिले काम गर्नु भयो भने अरूले पनि आस गर्लान्, सिंहले भने, तदर्थवादबाटै पार्टी सञ्चालन गर्दैै जाने हो भने अहिलेको चुनौती सामना गर्न सकिँदैन । तेरो मेरो भन्दाभन्दै कांग्रेस कमजोर भएको छ । पार्टीलाई बलियो र सबैले आशा गर्ने बनाउन मुखबाट होइन, व्यवहारबाट देखाउन सक्नुपर्छ ।"
प्रधानमन्त्री दिँदा पनि प्रचण्ड मानेनन् : देउवा,"प्रधानमन्त्री शेरबहादुर देउवाले पार्टी बैठकमा कांग्रेससँगकै गठबन्धनलाई दीर्घकालसम्म लैजान फेरि पनि पुष्पकमल दाहाललाई प्रधानमन्त्री बनाउन आफूले प्रस्ताव गरेको खुलासा गरेका छन् । नवमीका दिन दाहाल आफूलाई भेट्न आएका बेला चुनावी तालमेल मात्रै नभई फेरि पनि प्रधानमन्त्री बन्न प्रस्ताव गर्दासमेत उनले नमानेको देउवाले बताए । दाहालले अन्य कुनै शक्तिको दबाबमा गठबन्धन तोडेको संकेत पनि उनले गरे । तालमेल पनि गरौं, फेरि प्रधानमन्त्री बनाउन पनि म तयार छु भनेर प्रचण्डलाई मैले भनेको हो, देउवालाई उद्धृत गर्दै बैठक स्रोतले भन्यो, तर प्रचण्डजीले गठबन्धन तोड्ने निर्णय गरेरै भेट्न आउनुभएको रहेछ, मान्नु भएन ।"
उम्मेदवार छान्न र घोषणापत्र बनाउन दुई कार्यदल,"काठमाडौं चुनावी तालमेल र पार्टी एकीकरणको समझदारी गरेका एमाले, माओवादी केन्द्र र नयाँ शक्तिले प्रतिनिधिसभा र प्रदेशसभा निर्वाचनका लागि उम्मेदवार चयन र चुनावी घोषणापत्र बनाउन संयुक्त कार्यदलहरू गठन गरेका छन् ।तीन दलको पार्टी एकता संयोजन समितिको बुधबारको बैठकले प्रतिनिधिसभाको प्रत्यक्षतर्फका १ सय ६५ र प्रदेशसभाका प्रत्यक्षतर्फका ३ सय ३० उम्मेदवार चयन गर्न एमाले महासचिव ईश्वर पोखरेलको संयोजकत्वमा ७ सदस्यीय उम्मेदवार चयन समिति गठन गरेको हो । सहमतिअनुसार समितिलाई ६० प्रतिशत एमाले र ४० प्रतिशत माओवादी केन्द्र हुने गरी प्रत्यक्षतर्फको उम्मेदवार चयन गर्ने जिम्मेवारी दिइएको छ । समितिमा एमालेका नेताहरू विष्णु पौडेल, सुरेन्द्र पाण्डे, माओवादी केन्द्रका वरिष्ठ नेता रामबहादुर थापा, नेताहरू वर्षमान पुन र मातृका यादव तथा नयाँ शक्ति पार्टीका नेता गंगा श्रेष्ठ छन् । संयुक्त चुनाव घोषणापत्र मस्यौदा बनाउन अर्को कार्यदल गठन गरिएको छ । उक्त कार्यदलमा एमालेबाट उपाध्यक्ष वामदेव गौतम, भीम रावल, प्रदीप ज्ञवाली, माओवादी केन्द्रबाट वरिष्ठ नेता नारायणकाजी श्रेष्ठ, देव गुरुङ, विश्वभक्त दुलाल तथा नयाँ शक्ति पार्टीका डम्बर खतिवडा र डा लक्ष्मी देवकोटालाई राखिएको छ ।तीन दलको पार्टी एकता संयोजन समितिले प्रतिनिधिसभा र प्रदेशसभाको समानुपातिकतर्फका उम्मेदवार चयन भने आआफ्नै दलका तर्फबाट गर्ने निर्णय गरेको छ । दलहरूले आगामी असोज २९ मा प्रदेशसभा र प्रतिनिधिसभा निर्वाचनको समानुपातिकतर्फका उम्मेदवारको सूची निर्वाचन आयोगमा दर्ता गर्नुपर्ने निर्वाचन कार्यतालिका छ । समानुपातिकतर्फ प्रतिनिधिसभामा १ सय १० र सातवटा प्रदेशसभामा २ सय २० सिट छन् ।"
नेपाल पठाउनुपर्ने पीडितलाई दिल्लीतिर,"काठमाडौं कतारमा उद्धार गरिएका १४ नेपाली पीडित कामदारलाई नेपाल फर्काउनुपर्नेमा भारतको दिल्ली पठाइएको छ । ती पीडितलाई १० महिनाको तलब नदिई फिर्ता पठाइएको हो । कतारमा डिम्म होम कम्पनी चलाउँदै आएका नेपाली व्यवसायी हरिहरसर्लाहीका अशोक रायले पीडितलाई दिल्लीको टिकट दिएर पठाएका हुन् । वैदेशिक रोजगार ऐनअनुसार पीडितलाई तेस्रो देश पठाउन मिल्दैन । पीडित नेपालीले आफूहरू समस्यामा परेपछि राजदूत रमेशप्रसाद कोइरालालाई भेटेर गुनासो राख्ने प्रयास गर्दा उनले भेट्न नचाहेको गुनासो गरेका छन् । हामी दूतावास पुगेर दुई पटकसम्म राजदूतलाई भेट्ने कोसिस गर्यौं । उहाँले किन हो भेट्न चाहनुभएन, पीडित शम्भुकरण महतोले भने, नेपाली दूतावासले नेपाली व्यवसायीसँग मिलेर हामीलाई दु:ख दिने काम गर्यो ।पीडितलाई नेपाली दूतावासमा पुर्याई उद्धारका लागि प्रयास गरेका बीबी खरेलले राजदूत कोइरालालाई पीडितका कुरा सुनाउन जाँदा भेट नदिएको बताए । पीडितहरू बजेट एयरलाइन्स इन्डिगो विमानमार्फत दिल्लीस्थित इन्दिरा गान्धी अन्तर्राष्ट्रिय विमानस्थलमा अवतरण गरेका हुन् । उनीहरूलाई दिल्लीबाट नेपाल जान २ हजार रुपैयाँ मात्रै बाटो खर्च दिइएको छ । दिल्लीबाट ट्ेरन चढेर नेपाल जान भन्दै २ हजार रुपैयाँ दिइएको छ, पीडितमध्ये एक जगदेव दासले भने, पैसा नपुग्ने भएकाले घरबाट मगायौं । कतारबाट काठमाडौं पठाउनुपर्नेमा दिल्ली पठाइदिएर हामीमाथि थप अन्याय भयो ।दूतावासले आफूहरूलाई न्याय नदिलाएको पीडितहरूले बताए । एक त हामीले १० महिनाको तलब छाड्नुपर्यो । तलब दिलाउनुपर्ने दायित्व दूतावासको थियो । दूतावासले कतारी निकायसँग समन्वय गर्नुपथ्र्यो । आफूलाई ठगी गर्ने स्पोन्सर र नेपाली मुदिरमाथि कारबाही प्रक्रिया चलाउनुपथ्र्यो, अर्का पीडित केशारी शाहले भने, हाम्रो दूतावास यति कमजोर काम गर्छ भन्ने सोचेकै थिएनौं । ती पीडितहरू काठमाडौंस्थित अल सोफी म्यानपावरबाट कतार गएका थिए । उनीहरूले कतार गएदेखि दुई पटक ९ सय र १५ सय रियाल मात्रै पाएका थिए । १० महिनासम्मको तलब छाडेर आउनुपर्दा मन रोएको छ । अब हामी म्यानपावरलाई कारबाही गर्न र दूतावासको विषयमा कुरा गर्न काठमाडौं आउनेछौं, अर्का पीडित राजकिशोर यादवले भने, काठमाडौंबाट न्याय मिल्छ भन्ने आस छ ।कतारस्थित नेपाली दूतावासले १४ जनालाई उद्धार गर्न निकै मिहिनेत गर्नुपरेको जनाएको छ । पीडित र नेपाली व्यवसायीलाई पटकपटक छलफल गरी समस्या समाधान गर्न प्रयास गरेका हांै । क्याम्पमा बस्न नदिएको सूचना पाएपछि राति पनि दूतावासको सम्पर्क अधिकृतलाई प्रहरी कार्यालय पठाएका थियौं, श्रम काउन्सिलर गिरिजा शर्माले कान्तिपुरलाई भनिन्, पठाउने बेला कहाँको टिकट दिएर पठायो, त्यो हामीलाई जानकारी दिइएको थिएन । दिल्लीको टिकट थियो भने अस्वीकार गर्नुपथ्र्यो ।"
निर्वाचन अधिकृतहरू तोकिए,काठमाडौं (कास) निर्वाचन आयोगले प्रतिनिधिसभा र प्रदेशसभा सदस्य चुनावका लागि १६५ मुख्य निर्वाचन अधिकृत र निर्वाचन अधिकृत तोकेर जिल्ला र क्षेत्रमा पठाएको छ । आयोगले ७७ जिल्लाका जिल्ला न्यायाधीशलाई मुख्य निर्वाचन अधिकृत र न्याय सेवाका कर्मचारीलाई न्यायपरिषद्को सिफारिसमा निर्वाचन अधिकृत पठाएको हो । आयोगले न्याय सेवा आयोगको सिफारिसमा न्याय सेवाका द्वितीय श्रेणी अधिकृतलाई निर्वाचन अधिकृतमा असोज १९ देखि लागू हुने गरी नियुक्त गरेको हो ।
देउवाद्वारा कानुनी परामर्श,"काठमाडौं (कास) माओवादी केन्द्रले विपक्षीसँग अचानक चुनावी तालमेल र पार्टी एकीकरणको घोषणा गरेपछि सरकारको निरन्तरतामा आउन सक्ने अड्चनबारे प्रधानमन्त्री शेरबहादुर देउवाले बुधबार कानुनी परामर्श लिएका छन् । प्रधानमन्त्रीले नेपाल बारका अध्यक्ष शेरबहादुर केसी, महान्यायाधिवक्ता वसन्तराम भण्डारी, पूर्वमहान्यायाधिवक्ताहरू महादेव यादव, बद्रीबहादुर कार्की, बारका पूर्वअध्यक्ष प्रेमबहादुर खड्का, कानुन व्यवसायी राधेश्याम अधिकारी, यदुनाथ खनाल लगायतसँग विकसित घटनाक्रमका कानुनी पक्षबारे सल्लाह लिएका हुन् ।"
३६ वर्षपछि कालोपत्रे,"कपिलवस्तु जिल्लाको सबैभन्दा पुरानो तौलिहवागोरुसिंगे १३ किमि सडक खण्ड ३६ वर्षपछि कालोपत्रे गरिएको छ । सदरमुकाम तौलिहवा पुग्ने यो बाटो कालोपत्रे भएपछि जिल्लावासीलाई राहत पुगेको छ । साढे ५ मिटर चौडा र १३ किमि लामो बाटो २ वर्षमै कालोपत्रे पूरा भएको डिभिजन सडक कार्यालयका इन्जिनियर वीरेन्द्रसिंह क्षत्रीले बताए । भैरव कन्स्ट्रक्सन काठमाडौंले १० करोड ५२ लाखको लागतमा बाटो निर्माण गरेको हो । यो खण्ड ०३४ सालमा निर्माण सुरु गरिएको थियो । ०३८ सालमा धुलौटे बाटो पूरा भएको थियो । उक्त सडकअन्तर्गत तिलौराकोटबाट तौलिहवा जाने तिलौराकोटभिक्षुचोकसम्मको २ किमि अतिक्रमित खाली गराई चौडा पारी कालोपत्रे गरिएको छ । बिग्रिएको ग्रयाबेल बाटो, त्यसमाथि धूवाँ, धूलोले यात्रा निकै कष्टकर हुन्थ्यो, बुद्धभूमि नगरपालिका मेयर केशव श्रेष्ठले भने, अहिले नसोचेको सुविधा पुगेको छ । यो खण्डमा तिलौराकोटनिर रामघाट खोलामा पुल नबन्दा समस्या थियो । २ वर्षअघि पुल बनेपछि जुनसुकै मौसममा आवतजावत गर्न सुविधा पुगेको छ । २ सय ४ मिटर लामो र ६ मिटर चौडा पुल १२ करोड १५ लाखमा निर्माण भएको हो । बाटो बनेपछि जिल्लाको उत्तरी क्षेत्रसँग सदरमुकाम नजिकिएको स्थानीय विकास अधिकारी चन्द्रकान्त न्यौपानेले बताए । पहिले १ घण्टा बढी लाग्थ्यो, उनले भने, सदरमुकामबाट बाहिर जान र आउन सबैलाई सुविधा पुगेको छ । खास गरी बुद्धस्थल तिलौराकोट आवतजावत गर्ने पर्यटकलाई सुविधा पुगेको छ । अब पूर्वपश्चिम राजमार्गबाट १० मिनेटमै तिलौराकोट पुग्न सकिन्छ । पूर्वतिर जानेहरू तिलौराकोट पसेर लुम्बिनी हँुदै जान्छन् । बाटो बनेकाले स्वदेशीविदेशी पर्यटकको आगमन बढ्ने तिलौराकोटस्थित लुम्बिनी विकास कोषका प्रमुख माधव आचार्यले बताए । बाटोले यहाँको पर्यटन प्रवद्र्धनमा टेवा पुग्छ, उनले भने, पर्यटकलाई राति पनि बसाउने वातावरण बनाउनतिर लाग्नुपर्छ ।"
नयाँ घरमा भूकम्पपीडितको दसैं,"रामेछाप मन्थली नगरपालिका ७ मुगिटारका अर्जुन प्रसाईंले यस वर्षको दसैं चिटिक्क परेको भूकम्प प्रतिरोधी भवनमा मनाए । उनका दाजुभाइले दसैंअघि नै घर तयार पारेका हुन् ।अर्जुन मात्र होइन मुगिटारका झन्डै २० परिवारले यो वर्षको दसैं नयाँ घरमा मनाए । पहिलेका भन्दा भिन्न तर होचा घरमा दसैं मनाउनेलाई पाहुना सुताउन भने केही समस्या आइलाग्यो । सानो घरमा पाहुना कता राख्नु, अलि गाह्रो भयो, नारायणप्रसाद उप्रेतीले भने । उनले दुई कोठे घर बनाएका छन् । नयाँ घरको दसैं रमाइलो नै भयो, चनखुकी सीता मगरले भनिन् । थोरै कोठा भएकाले सामान राखनधरन गर्न भने गोठको सहारा लिनुपरेको उनले बताइन् । थोरै परिवारलाई पहिलेका पुरानो शैलीका घर स्याहार गर्न नै गाह्रो, मगर भन्छिन्, दसैंमा घर टाल्न र कमेरो छेप्न रोइकराइ हुन्थ्यो, अहिले घर टालेको र लिपेको थाहै भएन । दुई कोठे घरमा दसैं मनाउनेहरूले यसपालि दोहोरो फाइदा लिए । दसैंकै मुखमा जिल्लाका झन्डै २ हजार ५ सयले दोस्रो किस्ता रकम हात पारे । तेस्रो अर्थात् अन्तिम किस्ताको रकम झिक्नेले दसैंसँगै घरको हरहिसाब पनि मैजारो पारे । जिल्लामा घर बनाएर दोस्रो किस्ता पाउनेको संख्या करिब ८ हजार ५ सय र तेस्रो किस्ता बुझ्ने ६ सय छन् । राष्ट्रिय पुनर्निर्माण प्राधिकरण जिल्ला समन्वय समितिका प्रमुख ऋषिराज आचार्य रामेछापमा पुनर्निर्माण अभियान तीव्र भएको बताउँछन् । धेरैले दसैंलगत्तै घर बनाउने गरी निर्माण सामग्री जोहो गरेका छन्, उनले भने, प्राधिकरणले लक्ष्य लिएबमोजिम पुनर्निर्माण अभियानले गति पाएको छ । सहरी विकास तथा भवन निर्माण विभाग डिभिजन कार्यालयअन्तर्गतको भूकम्प पुनर्निर्माण आयोजना जिल्ला कार्यान्वयन एकाइका प्रमुख अमरबहादुर थापाका अनुसार मापदण्डबमोजिमका भूकम्प प्रतिरोधी घरको संख्या वृद्धि भइरहेको छ । पहिले भूकम्प प्रतिरोधी घर बनाउनुभन्दा पुरानो टालटुल पारेर किस्ता लिन प्रयास गर्ने नभएको होइन, उनले भने, प्राविधिकले त्यसलाई अस्वीकार गरेपछि गुणस्तरीय घर बनाउनुपर्छ भन्ने बुझाइ बढेको छ । जिल्लास्तरबाट बारम्बार अनुगमनपछि गाउँगाउँमा भूकम्प प्रतिरोधी घर बनाउन दबाब बढेको हो । हामी घुमिरहेका छौं, फुलासीमा एक जनाले पुरानो घर लिपपोत पारेर किस्ता बुझेको गुनासो आएको छ, थापाले भने, तत्काल छानबिन गर्छाैं । प्राधिकरणका अनुसार जिल्लामा ४५ हजारको हाराहारीमा अनुदान सम्झौता भएको थियो । तीमध्ये करिब १० हजार घर तयार भएको अनुमान छ । काठ, सुक्खा क्षेत्रमा खानेपानी हाहाकार, तालिम प्राप्त डकर्मीको अभावजस्ता कारणले दक्षिणी क्षेत्रमा पुनर्निर्माणको काम सुस्त हुँदै आएको छ ।"
"अमेरिका, भारत र चीनका राजदूतलाई काठमाडौं डाकियो","काठमाडौं सरकारले दुई छिमेकी चीन, भारत र अमेरिकाका लागि नेपाली राजदूतलाई काठमाडौं बोलाएको छ । संसदको अन्तर्राष्ट्रिय सम्बन्ध तथा श्रम समितिको निर्देशनमा तीनै राजदूतलाई बोलाइएको हो । सम्बन्धित मुलुकमा रहेका राजदूतहरूले अहिलेसम्म गरेका काम र गर्नुपर्ने कार्ययोजनाबारे जानकारी लिन उनीहरूलाई काठमाडौं बोलाइएको हो । समितिमा उनीहरूले आफ्नो काम, भूमिका, ती देशमा नेपालको अवस्था र महत्त्वबारे प्रस्तुति दिनेछन् । ती प्रस्तुतिमा मन्त्रालयसँगको समन्वय र मन्त्रालयले गर्ने रेसपोन्स लाई समेत ध्यान दिइने जनाइएको छ । अमेरिकाका लागि नेपाली राजदूत अर्जुनकुमार कार्की र चीनका लागि नेपाली राजदूत लीलामणि पौडेल काठमाडौं आइसकेका छन् । भारतका लागि नेपाली राजदूत दीपकुमार उपाध्याय बिहीबार बिहान आइपुग्नेछन् । नेपालको परराष्ट्र नीति छिमेकबाट नै आरम्भ हुने हुनाले दुवै छिमेकका राजदूत र विश्व शक्ति मुलुकका लागि नेपाली राजदूतलाई पहिलो चरणमा निम्त्याएर संसदीय समितिले छलफल गर्न लागेको हो । अन्य मुलुकमा समेत यस्तो अभ्यास रहेको भन्दै राजदूतहरूलाई सक्रिय बनाउन अग्रसरता देखाइएको समितिले जनाएको छ । पाँच दर्जनभन्दा बढी व्यक्तिसमक्ष नेपालको कूटनीतिक अभ्यासबारे प्रस्तुति गर्न लगाउने तयारी समितिको छ । कूटनीतिका कुन र कतिसम्म विषय समितिमा राख्ने भन्नेमा राजदूतहरू अलमलमा छन् । उक्त छलफलमा प्रधानमन्त्री शेरबहादुर देउवा, उपप्रधान तथा परराष्ट्रमन्त्री कृष्णबहादुर महरा, परराष्ट्रका अधिकारीहरू, समितिका सदस्यहरू, सांसद र सरोकारवाला व्यक्तिहरूको सहभागिता गराउने समितिको योजना थियो । तर प्रधानमन्त्री समितिमा उपस्थित हुने सम्भावना कम रहेको बताइएको छ । छलफलमा राजदूतहरूले आफ्ना कामको विवरणसँगै आइपर्ने समस्या, सहकार्य, मन्त्रालयको कार्यशैलीबारे समेत प्रस्तुति दिनेछन् । समितिले राजदूतहरूसँग मात्र छलफल गर्ने र छलफलमा आएका विषयलाई सरकारसमक्ष राख्नुपर्ने भए पनि सरकारका प्रतिनिधिलाई समेत छलफलमै बोलाएर सुनाउने तयारी भएको संसदीय समितिका अधिकारीले बताए ।पहिलो चरणमा दुई छिमेकी र शक्ति मुलुक अमेरिकाका लागि हाम्रा राजदूतलाई बोलाएर छलफल गर्न लागेका हौं । यो प्रक्रिया नियमित चल्नेछ । अन्य मुलुकको पनि आवश्यकताअनुसार बोलाइनेछ, समिति सभापति जेबी टुहुरेले कान्तिपुरसँग भने, यो आवश्यक थियो । यस्ता छलफल र बहसबाट नै नयाँ बाटो खुल्ने हो । राजदूतहरू खासै सक्रिय हुन नसकेको भनी आलोचना भइरहेको अवस्थामा समितिले यस्तो प्रयास थालेको हो । समितिले राजदूतको विषयमा जानकारी लिएर सरकारलाई सबल र सक्षम कूटनीति अवलम्बनका लागि निर्देशनसमेत दिनेछ । यसअघि प्रधानमन्त्री स्वयंले पनि अमेरिका क्षेत्रका, खाडी र आसपासका राजदूतहरूसँग छलफल गरेका थिए । प्रधानमन्त्रीसँगको छलफलमा अधिकांश राजदूतले मन्त्रालयले समन्वयकारी भूमिका निर्वाह गर्न नसकेको भन्दै परराष्ट्रको महाशाखा इन्टरएक्टिभ बनाउनुपर्नेमा जोड दिएका थिए । राजदूत स्वयंले पठाउने पत्रको समेत सम्बोधन नहुने, उत्तर नआउनेजस्ता सामान्य र साना विषयमा समेत राजदूतको तहबाट गुनासो आएका थिए । स्रोत साधनलाई मात्र दोष दिने अवस्था नभएको भन्दै उपलब्ध स्रोत साधनमा पनि धेरै काम गर्न सक्ने तर मन्त्रालयले खास गरी बाहिरबाट गएका राजदूतहरूको हकमा असहयोग गर्ने गरेको गुनासो राजदूतहरूबाट सार्वजनिक रूपमै आउने गरेको छ । सेवाबाट गएका भन्दा बाहिरबाट जाने राजदूतहरू केही अपवादबाहेक बढी सक्रिय हुने र सम्पर्क पनि राजनीतिक तहसम्म हुने हुनाले सेवाबाट जानेहरूले दबाब महसुुस गर्ने गरेको अधिकारीहरूले जनाए । न्युयोर्क र ओमनमा प्रधानमन्त्री देउवाले राखेको छलफलमा समेत यस्ता विषय उठेका थिए । उनीहरूले प्रस्तुत गरेका समस्या प्रधानमन्त्रीले सुनेका थिए । अहिले पनि सोही विषयमा छलफल हुन लागेको हो । समितिले राजदूतहरूलाई आवश्यक निर्देशनसमेत दिने बताइएको छ । संसद्मा उनीहरूले राखेको वक्तव्यका आधारमा समितिले परराष्ट्र मन्त्रालय र सरकारलाई निर्देशन दिनेछ । त्यसको प्रभावकारिता र कार्यान्वयन पक्षसमेत समितिले हेर्नेछ । भारतका लागि राजदूत उपाध्याय यो प्रस्तुतिपछि आफू निर्वाचन लड्ने भन्दै पदबाट राजीनामा दिने तयारीमा छन् । उनले काठमाडौं आउनु एक दिनअघि टेलिफोनमा भने, राजदूतका रूपमा काम गरें । आफू राजनीतिक प्राणी भएको र त्यसमा नै रम्न चाहने हुनाले अब पुन: त्यसैमा फर्कने प्रयासमा छु । प्रधानमन्त्रीसमक्ष यो कुरा राख्नेछु ।"
मधेसमा दल बदल्ने होड,"सर्लाही सदरमुकाम मलंगवा नगरपालिकाको स्थानीय चुनावमा निकटतम प्रतिद्वन्द्वी भएका स्वतन्त्र उम्मेदवार नागेन्द्रप्रसाद यादव नेपाली कांग्रेस प्रवेश गरेका छन् । उनलाई कांग्रेस उम्मेदवार निरसल साहले पराजित गरेका थिए । प्रदेशसभामा टिकट पाउने आश्वासनपछि उनी कांग्रेस प्रवेश गरेका हुन् । नेता विमलेन्द्र निधिको हातबाट आइतबार उनले पार्टी सदस्यता लिए । यादवसहित उनका समर्थक पार्टी प्रवेश गरेको कांग्रेस जिल्ला उपसभापति सुरेन्द्रप्रसाद सिंहले जानकारी दिए । स्थानीय चुनावअघि नै उनी कांग्रेस प्रवेश गर्ने कुरा भए पनि केही ढिलाइ भएको यादवले बताए । पहिलेदेखि नै प्रवेशको कुरा भएको हो, उनले भने, समय नपुगेर निर्णय हुन नसक्दा स्वतन्त्र उम्मेदवारी दिएँ । यादवसँगै मलंगवा उद्योग वाणिज्य संघका अध्यक्ष हरिशंकरप्रसाद साहले पनि निधिकै हातबाट पार्टी सदस्यता लिए । उपसभापति सिंहले स्थानीय चुनावमा भएका त्रुटि सच्याउँदै आगामी निर्वाचनमा जिल्लाभरि पार्टीलाई बलियो पार्ने अभियान सुरु गरिएको जनाए । अन्य पार्टीबाट प्रभावशाली नेता प्रवेश गराउने तयारी भइरहेको उनले उल्लेख गरे । प्रदेशसभा र प्रतिनिधिसभा चुनावमा टिकट दिने गरी कांग्रेसले अन्य पार्टीका नेतालाई प्रवेश गराउने तयारी गरेको हो । राजपाबाट असन्तुष्ट भई महासचिव पद त्यागेर स्थानीय चुनावमा एमालेलाई सहयोग गरेका सांसद जंगीलाल राय पनि कांग्रेसमा आउने तयारीमा छन् । स्थानीय चुनावमा उनकै पहलमा एमालेले टिकट दिएका उम्मेदवारले पराजय भोगेका थिए । रायलाई कांग्रेसले आगामी प्रतिनिधिसभा चुनावमा २ नम्बर क्षेत्रबाट टिकट दिने प्रस्ताव गरेको बुझिएको छ । सोमबार बिहान कांग्रेसका नेतासँग केही घण्टा छलफलपछि उनी पार्टी प्रवेश गर्न तयार भएका हुन् । उपसभापति सिंहले प्रभावशाली नेता प्रवेश गराउँदा पुरानाले ठाउँ नपाउने भन्ने मानसिकताले पार्टीलाई कमजोर बनाएको बताए । टिकट पाउनु मात्र ठूलो कुरा होइन, उनले भने, पहिले पार्टी बलियो हुनुपर्यो, हार्नका लागि उम्मेदवार बन्नुको औचित्य छैन ।"
प्रधानमन्त्रीको जिल्लामा चर्को विवाद,"डडेल्धुरा कांग्रेस सभापति तथा प्रधानमन्त्री शेरबहादुर देउवाको गृह जिल्ला डडेल्धुरामा नेपाली कांग्रेसभित्र पुन: चर्को विवाद सुरु भएको छ । स्थानीय तह निर्वाचनमा पार्टीभित्रकै विवादका कारण जिल्ला सदरमुकामको अमरगढी नगरपालिकालगायतका महत्त्वपूर्ण क्षेत्रमा पराजय व्यहोरेको कांग्रेसभित्र निर्वाचन नजिकिँदै जाँदा विवाद चरम उत्कर्षमा पुगेको हो । डडेल्धुरा कांग्रेसका सभापति कर्ण मल्ल पक्षले देउवानिकट मानिने कांग्रेस नेताहरूलाई पार्टी विधान र निर्णयको पटकपटक अवज्ञा गरेको आरोप लगाउँदै कारबाही सिफारिस गरेपछि विवाद चुलिएको हो । पटकपटक पार्टी निर्णयविपरीत काम गर्दै आएकाले कारबाहीको सिफारिस गरिएको मल्ल पक्षले उल्लेख गरेको छ ।मल्ल पक्षले देउवानिकट समानुपातिक सांसद नरभान कामी, पूर्वसभापति रघुवर भट्ट, देउवाका पूर्वस्वकीय सचिव गोविन्द बोहरा, नेविसंघ अध्यक्ष नैनसिंह महर, जिल्ला कार्यसमिति सचिव लक्ष्मी अवस्थी, महिला संघ अध्यक्ष मानकुमारी थापा, परशुराम नगरपालिकाका निर्वाचित प्रमुख भीमबहादुर साउद र भागेश्वर गाउँपालिका प्रमुख कौशीला भट्टलाई कारबाही सिफारिस गरेको हो । यसैगरी, अमरगढी नगरपालिकामा कांग्रेसबाट मेयर पदका उम्मेदवार डिल्ली जोशी, उपमेयर पदका उम्मेदवार पार्वती झुकाल, कांग्रेसका पूर्व जिल्ला सचिव हेमराज चटौत, दलित नेता चन्द्री टमटालगायत १४ जनालाई समेत कारबाही सिफारिस गरेपछि विवाद उत्कर्षमा पुगेको छ । स्थानीय तह निर्वाचनमा अधिकांश क्षेत्रमा अन्तरघातका कारण पार्टीले पराजय व्यहोरेको प्रधानमन्त्री देउवाको गृह जिल्लामा कांग्रेसका दुवै गुटले प्रदेशसभा निर्वाचन र प्रतिनिधिसभा उम्मेदवार पनि बेग्लाबेग्लै सिफारिस गरी केन्द्रमा पठाएका छन् । दुवै पक्षले प्रतिनिधिसभामा प्रधानमन्त्री देउवाको नाम सर्वसम्मत सिफारिस गरेका छन् । देउवा पक्षीय नेताहरूको बैठकले कांग्रेस नेतृ आरजु देउवाको नाम समानुपातिकमा सिफारिस गरेको छ भने मल्ल पक्षले आरजुको नाम सिफारिस गरेको छैन । प्रदेशसभामा पनि दुवै गुटले अलगअलग नाम टिकटका लागि सिफारिस गरेका छन् । कांग्रेस जिल्ला समितिमा पदाधिकारीसहित निर्वाचित २४ सदस्यमध्ये मल्ल पक्षमा ८ जना मात्र देखिएका छन् भने अरू १६ जना गोविन्द बोहरा समूहमा छन् । बुधबार दुवै पक्षका बेग्लाबेग्लै बैठक बसी उम्मेदवारको नाम सिफारिस गरिएको छ ।पार्टीलाई निजी स्वार्थमा प्रयोग गर्ने र धरौटी राख्ने काम भएको छ, कारबाही सिफारिसमा परेका बोहराले भने, स्थानीय तहमा सभापति मल्ल पक्षले गरेको अन्तरघातका कारण कांग्रेस पराजित भएको जगजाहेर छ तर उल्टै नेताहरूलाई कारबाहीको सिफारिस गरेर उनले नैतिकहीन काम गरेका छन् । जिल्लामा आउँदो निर्वाचनमा पनि पार्टीलाई हराउने रणनीतिअनुरूप सभापति मल्ल पक्षले काम गरिरहेको आरोप पनि उनले लगाए । मल्ल पक्षले भने पार्टी केन्द्रीय समितिको निर्णयलाई पटकपटक अवज्ञा गर्ने, पार्टीका भेला र बैठकमा उपस्थित नहुने, पार्टीले सुम्पेको कुनै पनि जिम्मेवारी पूरा नगर्ने र पार्टी हितविपरीत काम गर्दै आएकाले हदैसम्मको कारबाहीका लागि सिफारिस गरिएको जनाएको छ ।"
अवैध ड्रोनमा कैद हुँदै हिमाली दृश्य,"पोखरा बिनाअनुमति ड्रोन उडाउँदा सुरक्षा तथा हवाई रुटलगायतमा थ्रेट हुन सक्ने सरोकारवालाले बताएका छन् । विदेशी पर्यटक तथा नेपालीले पनि अवैध रूपमा ड्रोन उडाएर महत्त्वपूर्ण सूचना लैजान सक्ने भन्दै यसलाई गम्भी रूपमा लिनुपर्ने उनीहरूको भनाइ छ । अवैध रूपमा ड्रोन क्यामेराले सुरक्षा निकायका ब्यारेक तथा कार्यालयहरूको फोटो र भिडियो खिचेर लैजाने मात्र होइन, रेडियो फ्रिक्वेन्सीमार्फत उड्ने भएकाले सुरक्षा निकायका सञ्चार उपकरणमा समेत यसले अवरोध पुर्याउन सक्छ । साथै हवाई रुटमा जथाभावी उडाइँदा कुनै पनि बेला दुर्घटना हुन सक्ने भन्दै यसलाई रोक्नेतर्फ सरकारले कदम चाल्नुपर्ने सरोकारवाला बताउँछन् । ड्रोनबाट महत्त्वपूर्ण फोटो तथा भिडियो खिचेर सेटलाइटमार्फत बाहिर पठाउन सक्ने अवस्था रहन्छ, नागरिक उड्डयन प्राधिकरण पोखरा कार्यालयका प्रमुख भोलाप्रसाद गुरागाईंले भने, एक प्रकारको सुरक्षा चुनौती रहन्छ । यसलाई रोक्नुपर्छ । ड्रोनमा कुनै पनि कम्युनिकेसन नहुने भएकाले जहाज उडानमा अवरोधदेखि सूचना संकलनबाट सुरक्षा संवेदनशीलता रहने उनले बताए ।ड्रोन उडाउनुपूर्व गृह मन्त्रालयबाट अनुमति लिनुपर्छ । यसका लागि सञ्चार र पर्यटन मन्त्रालयसंग समन्वय पनि आवश्यक छ । तर पछिल्लो समय बिनास्वीकृति उडाउने क्रम बढेको छ ।"
अन्योलमा जनजाति मुद्दा,"काठमाडौं सूचीकृत आदिवासी जनजातिका अधिकांश जातीय संस्था राजधानी उपत्यका केन्द्रित छन् । स्थानीय तह निर्वाचन सम्पन्न भएसँगै ती संस्थाले पाउने केन्द्रीकृत बजेट स्थानीय तहमार्फत वितरण हुने भएको छ । ती जातीय संस्थाले कार्यालय व्यवस्थापनका निम्ति पाउँदै आएको वार्षिक १ लाख ५० हजार रुपैयाँ अनुदान चालु आर्थिक वर्षबाट कटौती भएको छ । यसले राजधानी केन्द्रित जनजाति मुद्दा र आन्दोलन कसरी अघि बढाउने भन्ने अन्योल देखिएको छ । सरकारले संघीय मामिला तथा स्थानीय विकास मन्त्रालयअन्तर्गतको आदिवासी जनजाति उत्थान राष्ट्रिय प्रतिष्ठानमार्फत बजेट निकासा गरी जनजातिका विभिन्न कार्यक्रम सञ्चालन गर्दै आएको थियो । स्थानीय तह निर्वाचनसँगै त्यो अधिकार स्थानीय निकायमा गएको छ । तत्कालीन अवस्थामा राज्यले जनजाति समुदायलाई प्रत्यक्ष उपलब्ध गराउँदै आएका सेवा सुविधाबाट वञ्चित हुने स्थिति छ । संविधानले आदिवासी जनजाति आयोग गठन गर्ने उल्लेख गरेकामा आयोग गठनपछि प्रतिष्ठान रहनेनरहने स्पष्ट छैन । नेपालमा एक आदिवासी जनजाति आयोग रहनेछ जसमा अध्यक्ष र अन्य चार जनासम्म सदस्य रहनेछन्, संविधानको धारा २६१ मा छ । आयोग गठन भइनसकेको र संघीय कानुनसमेत बनिनसकेको स्थितिमा जनजातिको मुद्दा र सशक्तीकरणका विभिन्न कार्यक्रमलाई निरन्तरता दिनेबारे सम्बन्धित जातीय संघसंस्था अन्योलमा छन् । सरकारले सूचीकृत गरेका ५९ आदिवासी जनजातिमध्ये ५७ वटाका जातीय संस्थाले बजेट उपभोग गर्दै आएका छन् । कुल जनसंख्याको करिब ३७ प्रतिशत हिस्सा आदिवासी जनजातिको छ ।नेपाल आदिवासी जनजाति महासंघको हरेक जिल्लामा महासंघ समन्वय परिषद् छ । तर, प्रभावकारी संरचना नहुँदा तितरवितरको अवस्था छ । विभिन्न जातीय संघसंस्थाहरूले आफ्ना समाजका सदस्यलाई सशक्तीकरण गर्दै आए पनि सामाजिक सद्भाव प्रवद्र्धनका पक्षमा भने कमजोर साबित भएका छन् । मुलुक संघीय संरचनामा बदलिए पनि जातीय संस्थाहरू प्रदेश ३ मा दर्ता छन् । तर नेवार, तामाङ, पहरीलगायत केही मात्र यहाँका रैथाने आदिवासी जनजाति हुन् । जनजातिका अधिकांश जातीय संस्थाले आफ्नो आदिम भूगोल, ऐतिहासिक थातथलो, किपट भूमिलाई आधार बनाएर राजनीतिक अधिकारका मुद्दा उठाउँदै आएका छन् । त्यसैगरी आदिम भूमिमा रहेका जल, जंगलमाथिको स्वामित्व सम्बन्धित आदिवासीले पाउनुपर्ने माग पनि राख्दै आएका छन् । राष्ट्रियताका आधारमा पाउनुपर्ने पहिचान, स्वायत्तता, समानता, स्वतन्त्रता, समानुपातिक प्रतिनिधित्व, समावेशिता जनजातिका प्रमुख मुद्दा हुन् । संविधानको भाग ५ धारा ५६ को उपधारा (५) र भाग ३३ धारा २९५ को उपधारा (३) मा भएको संवैधानिक व्यवस्थाअनुसार गाउँपालिका, नगरपालिका तथा विशेष, संरक्षित वा स्वायत्त क्षेत्र हुने उल्लेख छ । तर, संघीय संरचनामा गाउँपालिका र नगरपालिका मात्र छन् । विशेष क्षेत्र, स्वायत्त क्षेत्र र संरक्षित क्षेत्र हुनैपर्ने जनजाति महासंघको मागसमेत लत्याइएको छ । महासंघले सरकारको ध्यानाकर्षण गराउँदै आफ्ना माग दोहोर्याएको छ । प्रदेश र स्थानीय निकायका सीमा निर्धारण गर्दा नदी, नहर र खोलानाला तथा डाँडाकाँडा (पानी ढलो) लाई मात्र सीमांकनका आधार नबनाइयोस्, ध्यानाकर्षणपत्रमा महासंघले भनेको छ, त्यस्ता क्षेत्रको सीमा निर्धारण गर्दा जिल्लाका वर्तमान सिमानालाई आधार नमानी आदिवासी जनजातिहरूको मानवीय बसोबास र ऐतिहासिक भूगोललाई आधार बनाइयोस् ।महासंघका पूर्वमहासचिव प्राध्यापक ओम गुरुङ जनजातिका मुद्दा ओझेलमा परेको बताउँछन् । राज्यको दमन, हेपाहा प्रवृत्ति, बेवास्ता उस्तै छ, आफ्नै कारण पनि ओझेलमा पर्नुपरेको उल्लेख गर्दै उनी भन्छन्, नेतृत्व पनि दलीय र व्यक्तिगत स्वार्थमा लागे । राजनीतिबाट अति प्रभावित भए । विभिन्न खेमामा विभाजित भए । जसले गर्दा जायज माग पनि नाजायज बने । फेरि हाम्रा मुद्दालाई जातीय विध्वंस गर्ने, राष्ट्रियता खण्डित पार्ने, साम्प्रदायिकता फैलाउने कुराहरू राज्यले आरोप लगाउन थाल्यो, हामी सहिरहेका छौं ।"
अस्पतालमै बिरामीको दसैं,"काठमाडौं मलीन अनुहार, पातलो ज्यान अनि अस्पतालको सिंढीमा पिसाबको थैली झुन्डिएको छ । जनकपुरका रजिन्दर बेदियार सोमबार वीर अस्पतालको ढोकामा यस्तै हालतमा टोलाइरहेका थिए । पिसाबथैलीमा पत्थर जमेका उनलाई जनकपुर अस्पतालले १० दिनअगावै वीरमा रिफर गरेको उनले बताए । तुरुन्त शल्यक्रिया गर्नुपर्छ भनेर यता पठायो, डाक्टरहरूको आन्दोलनले अस्पताल बन्द रहेछ, उनले भने, दसैं सकिएपछि मात्रै अपरेसन हुन्छ भनेका छन्, खर्च नभएर दसैं मान्न घर पनि गइनँ ।दसैंभरि उनी अस्पतालपेटीमै सुते, पिसाबथैली बोकेर हिँड्नुपर्ने उनको अवस्था छ । साथमा कोही आफन्तकुरुवा छैनन् । छोरा विदेश छ, घरमा रोगी श्रीमती र साना नातिनातिनामात्रै छन्, कसलाई साथ ल्याउनु, उनले भने । खर्च अभाव र हिँडडुल गर्न नसक्ने हुँदा अस्पताल बन्द भएर पनि यहीको चिसो पेटीमा सुत्नुपरेको उनले सुनाए । अस्पतालको ओपीडी नखुलेसम्म उनलाई पेटीमै सुत्नुपर्ने अवस्था छ ।बेदियारजस्तै धेरै बिरामीको दसैंभर यस्तै अवस्था रह्यो । उनीहरूलाई दसैं मनाउनुभन्दा उपचार गर्नु बढी आवश्यक छ ।नुवाकोटकी शान्तिदेवी बज्राचार्य पनि एक महिनादेखि अस्पतालकै शय्यमा छिन् । वीरको ट्रमा सेन्टरमा उनको उपचार चलिरहेको छ । गत असारमा घरको भर्याङबाट लडेर बज्राचार्यको तिघ्रामा भाँचिएको उनकी बुहारी मंगलक्ष्मीले बताइन् । धेरै अस्पताल पुर्याएर यहाँ ल्याएको, यसपालिको दसैं पनि अस्पतालमै मनाइयो, उनले भनिन्, केही आफन्त पनि यतै भेट्न आए, हामीलाई त दसैं होइन, दशा छ । तिघ्रामा स्टिल राखेर उपचार गर्नुपरेकाले शान्तिदेवी उठेर हिँड्डुल गर्न सक्दिनन्, चार महिनादेखि सुतिरहँदा उनको ढाडको छाला पनि उप्किसकेको छ । त्यसको छुट्टै उपचार बाँकी नै छ । अर्को दसैं पनि अस्पतालमै बित्ने हो कि भन्ने चिन्ताले उनलाई सताइरहेको छ ।मेरुदण्डको हाडमा टीबी भएपछि इलामका नरेन्द्रदास राईको पनि अस्पतालमै दसैं बित्यो । उनी पनि वीरको ट्रमा सेन्टरमा छन् । मेरुदण्डमा स्टिल राखिएका कारण उनी उठ्न बस्न सक्दैनन् । स्टिल ननिकालेसम्म अस्पतालमै बस्नुपर्ने भनेका छन्, हाम्रो त तिहार पनि यतै बित्लाजस्तो छ, बिरामीका दाजु केवल राईले भने ।थापाथलीस्थित प्रसूति गृहमा पनि धेरै बिरामीले अस्पतालमै दसैं मनाए । प्रसूति हुन भर्खरै शल्यक्रिया गरेका र पाठेघरको शल्यक्रिया भएका बिरामीको दसैं अस्पतालकै शय्यामा बतेको प्रसूति गृह प्रशासन प्रमुख रानु थापाले बताइन् ।आकस्मिक शल्यक्रिया गर्नुपर्नेलाई अस्पतालले दसैंभर रोकेर राख्ने गरेको वीर अस्पतालका निर्देशक डा भूपेन्द्र बस्नेतले बताए । ज्यानै जोखिममा परेकाको मात्रै उपचार हुन्छ, अरू बिरामीलाई शल्यक्रियाका लागि त रजिन्दर बेदियारले झैं कुर्नुपर्ने अवस्था छ, निर्देशक बस्नेतले भने ।दम, निमोनियाजस्ता रोगका बिरामी पनि दसैंभर अस्पतालमै बसेको बस्नेतले सुनाए । शल्यक्रियापछि औषधोपचार पूरा नभएकालाई घर पठाउन मिल्दैन, तर चाडपर्वका बेला धेरै बिरामी घर जान जिद्दी गर्छन्, उनले भने ।ट्रमा सेन्टरमा भर्ना भएकालाई लामो समयसम्म उपचार आवश्यक पर्ने हुनाले त्यस्ता धेरैले चाडपर्व अस्पतालमै मनाउने गरेको सेन्टरका शल्यचिकित्सक डा निरन महर्जनले बताए । मेरुदण्ड भाँच्चिएका, आगोले पोलेका, छाला कुहिएका बिरामीलाई डिस्चार्ज गर्नै मिल्दैन, कति त घर जान रहर गर्छन्, डा महर्जनले भने । दसैंभरि ट्रमा सेन्टरको बर्न वार्डमा १२ बिरामी भर्ना गरेर उपचार गरिएको अस्पतालको तथ्यांकमा उल्लेख छ ।"
हराउँदै नेवारी गहना,"ललितपुर शिरबन्दी, भिम्पु, न्हासिचालगायत नेवारी गहना लोप हुने अवस्थामा पुगेका छन् । सामान्य अवस्थामा पनि लगाइने यी गहना चाडपर्वका बेलासमेत देखिन छाडेको छ ।संस्कृतिविदका अनुसार नेवारीबाहेक अन्य समुदायमा पनि प्रचलित परम्परागत गरगहना अहिले चलचित्र, नृत्यमा बाहेक देख्न सकिँदैन । यस्ता गरगहना जीवित देवी कुमारी, देवी नाचमै सीमित भएका छन् । गलामा लगाउने भिम्पु, तायोलगायत माला पुराना पुस्ताका महिलाले भने छाडेका छैनन् । पञ्चबुद्धको प्रतीकका रूपमा लिइने तायो सुन, नीलो रत्न भिम्पु आदिबाट बनेको हुन्छ । यो बच्चाको पास्नी, इही, बाह्रा (गुफा राख्ने) मा पनि प्रयोग गरिन्छ ।ठेचोकी तरिमाई माली दसैंमा हुने सांस्कृतिक पर्व, पूजामा यी गरगहनाले सजिएर पिसिबी (पीठ पूजा) टोलीको नगर परिक्रमा गर्ने अगुवा महिला हुन् । नेवार समुदायमा यसको महत्त्व ठूलो रहेको उनी बताउँछिन् । गरगहना लगाउने रहर भएर मात्र हुँदैन, उनी भन्छिन्, आर्थिक अवस्थाले पनि भ्याउनुपर्छ । सधैं र सबै लगाउन गाह्रो छ । उनी चाडपर्व र भोजभतेरमा मात्र यी गहना लगाउँछिन् ।उपत्यकाका नेवार समुदायका महिलाले कपालमा लगाउने सिन्चा, लुस्वाँ, न्यापुसिखका साथै निधारमा लुसिन्ह, लुची लगाउँछन् । कानमा ढुंग्री, न्हातिका, माकस्सी, तुकी, तायोतुकी, गसी सिख लगाउँछन् । गलामा कंथी, तायो, भिम्पु, हातमा त्व:, सिंहख्वा:, पञ्चरत्नको चुल्या:, कल्या, प्युचा:, क्वय् चुरा त्यसैगरी औंला र खुट्टामा पनि छुट्टाछुट्टै गहना लगाउने चलन छ ।ललितपुर सुनचाँदी व्यवसायी संघका अध्यक्ष किरणभाइ बज्राचार्यले शिरबन्दी, ढुंग्रीलगायत परम्परागत गहनाको प्रयोग कम भए पनि नहराएको बताए । पाटनढोका बालिफस्थित सुन पसलमा यस्ता गहना बनाउन आउनेको संख्या अहिले पनि छ । बज्राचार्य भन्छन्, सुन, रत्नलगायत गरगहना भएकाले पनि जोसुकैले लगाउन सक्दैन । चाडपर्व, विवाह भोज र विशेष कार्यक्रममा मात्र यो सीमित भएको उनले बताए । उनी भन्छन्, पुख्र्यौली गरगहना प्राय: महिलाले बनाएर राखेका हुन्छन् । नयाँ पुस्ताका युवतीले पनि परम्परागत गहना फेसनका रूपमा कहिलेकाहीँ लगाउने गरेको उनले बताए ।न्हासीचा:चा: छोरालाई दीघार्युको कामनासहित लगाइदिने एक प्रकारको कानमा लगाउने गहना हो । यो कानको माथिल्लो भागमा लगाइन्छ । त्यसमा भिम्पु र मोतीसमेत राखिएको हुन्छ । अहिले यो प्राय: देख्न पाइन्न ।जंकु चा:चा बुढापास्नी सकिसकेका वृद्धाले मात्र कानमा लगाउने सुनको रिङ हो । अधिकांश पाका उमेरकाले यो गहना अझै लगाइरहेका छन् । नेवार समुदायमा आयुका हिसाबले ५ पटकसम्म बुढापास्नी गर्ने चलन छ । यो जतिपटक पास्नी गरिन्छ, त्यतिवटै जंकुचा:चा लगाउने गरिन्छ । यो गहना हेरेर कतिपटक पास्नी गरेको भनी सजिलै थाहा पाउन सकिन्छ । तुकी: माला जात्रा, पर्व वा कुनै संस्करमा नभए पनि सधैं लगाइने सादा वा बुट्टा भएको सुनको गहना हो । यो अधबैंसे महिलाले अझै फाट्टफुट्ट लगाएको पाइन्छ । ढुंग्री, शिरबन्दी, भिम्पु, न्हासिचा:चा:लगायत गहना विभिन्न किसिमका बनोटमा बनाइन्छन् ।"
स्पाइनल कर्डको शल्यक्रिया,"मोरङ (कास) गरिबीका कारण उपचार अभावमा ३ महिनादेखि थला परेकी पथरी शनिश्चरे नपा १० की उर्मिला महरालाई नोबेल अस्पतालले नि:शुल्क उपचार गरिदिएको छ । उपचारपछि उनी हिँडडुल गर्न सक्ने भएकी छन् । उपचारमा संलग्न न्युरोलोजिस्ट डा आइपे चेरियनले उनको स्पाइनल कर्डको शल्यक्रिया गरिएको बताए । एक वर्षअघि ढाड दुख्ने रोगबाट पीडित भएर अस्पतालमा आउँदा स्पाइनल कर्डको शल्यक्रिया गर्नुपर्ने चिकित्सकले सल्लाह दिएका थिए, उर्मिलाले भनिन्, गाउँका जान्नेबुझ्नेले शल्यक्रिया गर्दा पक्षाघात हुने सम्भावना अत्यधिक रहेको सुनाउँदा आफू डराएर घरमै बस्दा तीन महिनादेखि हिँडडुल गर्न नसक्ने भएर थला परेकी थिएँ ।दुखाइले २ दिन अचेत भएपछि स्थानीयको सहयोगमा नोबेल अस्पताल ल्याएर उपचार सम्भव भएको उनले बताइन् । बिहान बेलुकाको गर्जो टार्न नसक्ने अवस्थामा अस्पताल सञ्चालक डा सुनील शर्माले नि:शुल्क शल्यक्रिया गराइदिएको उनले सुनाइन् । नोबेलमा अत्याधुनिक प्रविधिका मेसिनहरू स्विट एमआईआर, ओसेप एक्सरेलगायत मेसिनको सहयोगले माइक्रो लम्बा डिस्केक्टोमी गरी न्युरोसर्जरी सेवा सुरु गरेको डा चेरियनले बताए ।"
गाउँगाउँमा रामलीला,"कञ्चनपुर (कास) सशस्त्र द्वन्द्वअघि दसैं र तिहारका बेला गाउँगाउँमा रामलीलालगायतका धार्मिक नाटकको रौनक हुन्थ्यो । दसवर्षे द्वन्द्वका बेला ती सबै सांस्कृतिक गतिविधि हराए । मुलुक शान्ति प्रक्रियामा आएपछि फेरि ती क्रियाकलाप सुरु भएका छन् । ग्रामीण भेगमा पुरानै रौनक देखिन थालेको छ । दिनभरिको काम गरेर साँझपख खानपिनपछि आफन्त भेट्न, थकाइ मार्न र ज्ञानगुनका कुरा सिक्न रामलीलालगायत उपयोगी हुन्छन् । यस्तै कार्यक्रमबाट समाजमा देखिएका विकृतिविसंगति कम गर्न सकिने धार्मिक क्षेत्रमा लागेकाहरू बताउँछन् ।यतिबेला महाकाली नगरपालिकामा रामलीला चलिरहेको छ । भीमदत्तमा पनि त्यसको तयारी भइरहेको छ । त्यसलगत्तै वेदकोटमा सञ्चालन गरिने स्थानीयले बताए । महाकालीमा दसैं अघिदेखि नै रामलीला सुरु भएको थियो । रामलीला हेर्न टाढा टाढाबाट दर्शक आउने गरेको आयोजकले बताए । सशस्त्र द्वन्द्वले रोकिएको धार्मिक तथा सांस्कृतिक कार्यक्रम पुन: पुरानै अवस्थामा सञ्चालन हुन थालेका छन्, महेन्द्रनगर खुलामञ्चमा असोज १९ देखि चल्ने रामलीला सञ्चालक समितिका अध्यक्ष दानसिंह ठकुराठीले भने, दर्शकमा विगतको जस्तै उत्साह देखिन थालेको छ ।उनका अनुसार गत वर्ष महेन्द्रनगर खुलामञ्चमा भएको रामलीलामा दैनिक २३ हजार दर्शक उपस्थित हुन्थे । यसपटक अझै उपस्थिति बढ्ने अनुमान गरिएको उनले जनाए ।"
हजार बिघा जग्गा कटान,"नेपालगन्ज साउनको अन्तिम साता आएको बाढीले बाँकेका किसानका करिब हजार बिघा खेतीयोग्य जमिन कटान गरेको छ । राप्ती र मानखोलामा आएको बाढीले किसानले लगाएको धान, मकै, रहर, बदाम र तरकारीसहितको जमिन कटान गरेको हो । सयौं बिघा जग्गा बालुवाले पटान भएको छ । कतिपय किसान यो वर्ष पनि जग्गाविहीन छन् । सयौं किसानको खेत बगरमा परिणत भएको जिल्ला कृषिले जनाएको छ । रोपाइँ गरिएको धानसहित पाँच सय बिघा जग्गा नदीले कटान गरेको छ ।जिल्ला कृषि विकासका सूचना अधिकारी धनबहादुर पुनले बाढीले थुप्रै किसान जग्गाविहीन बन्न पुगेको बताए । उनका अनुसार सयौं बिघामा लगाइको वर्षे बाली कटान र पटानमा परेको छ । हजारभन्दा बढी किसानको कटान जग्गाको विवरण आइसकेको छ । आउने क्रम जारी छ, उनले भने, बाढीले कृषि क्षेत्रमा करोडौंको क्षति पुर्याएको छ । राप्ती नदीको बाढीले आसपासका किसानका जग्गा बर्सेनि कटान र पटान गर्दै आएको छ । यही कारण जग्गाधनीहरू भूमिहीन बन्दै गएका छन् । कटान नियन्त्रणका लागि राप्तीको दुवै किनारमा तटबन्ध नहुँदा खेतीयोग्य जमिन कटानमा परेका हुन् । यही कारण दर्जनभन्दा बढी गाउँ विस्थापित भइसकेका छन् । जिल्ला कृषिका अनुसार रोपाइँ गरिएको करिब ५ सय बिघा कटानमा भएको छ । त्योभन्दा बढी बालुवाले पुरेको छ । मकै लगाइएको करिब अढाइ सय बिघा जग्गा कटान भएको छ । त्योभन्दा बढी मकै बाली पटानमा परेको कृषिले जनाएको छ । करिब ४० बिघा रहरसहित खेत नदीमा बगेको छ । करिब ५० बिघाको तिल खेत बगेको छ । सबैभन्दा बढी राप्ती सोनारी र नरैनापुर गाउँपालिकाका किसानको खेत कटानमा परेको हो । बैजनाथ र खजुरा गाउँपालिकाका किसानको खेत मानखोलाले पुरेको छ । डुडवा गाउँपालिकाका किसानको खेत डुडवा नाला र राप्ती नदीले कटान गर्दै आएको हो । बाँकेको कुसुमदेखि भारतको सीमासम्म राप्ती नदीको २५ किलोमिटर लम्बाइ र ३ किलोमिटर चौडाइ क्षेत्रफललाई आधार मान्ने हो भने ७ हजार हेक्टरभन्दा बढी जग्गा यसअघि कटान भइसकेको छ । ०७२ को भीषण बाढीले बाँकेको १ हजार १ सय २९ हेक्टर जग्गा कटान गरेको थियो । कटानले राप्ती आसपास खेतीयोग्य जमिन खुम्चिँदै गएको छ । हरेक वर्ष राप्तीले खेतीयोग्य जग्गा कटना गर्दा धेरै किसान समस्यामा पर्दै आएका छन् । बाँकेको पूर्वी क्षेत्रका करिब १० हजार बिघा जग्गा राप्ती नदीले कटान र पटान गरेको स्थानीयको अनुमान छ ।"
कुलो पुरिँदा २ हजार रोपनी खेत बाँझै,"अर्घाखाँची आधा दशकअघिसम्म पालीका बलराम खत्री हडाहाको १० रोपनी खेतमा ५० मुरी धान फलाउँथे । हिउँदमा गहुँ र आलु पनि प्रशस्तै फल्थ्यो । ६ वर्षयता भने खेत बाँझै छ । सिँचाइ कुलो पुरिएपछि खाने अन्नसमेत किन्नुपरेको हो । सालझन्डीसन्धिखर्कढोरपाटन सडक निर्माण गर्दा कुलो पुरिएपछि उनीसहित डेढ सय कृषकको करिब २ हजार रोपनी खेत बाँझै छ । सडक चक्लाउने क्रममा डोजर र स्काभेटरले माटो र ढुंगा सिंचाइ कुलो फाल्दा खेत पटाउने उपाय नभएको हो । सयौं मुरी धान फल्ने खेत चौरमा परिणत भएको छ, भण्डारीले भने, जमिन बाँझै रहेपछि परिवार पाल्नै सकस छ । पाखो बारी धेरै छैन । खेतकै भर थियो ।स्थानीय खरिपाटा, हल्दे, बिसेफाँट, तीनथुप्रे, हडाहालगायतका खेतीयोग्य जमिन बाँझिएपछि कृषक मारमा परेका छन् । बाँगीखोला किनाराबाट सडक निर्माण गरिएको छ । पुरिएको कुलो निर्माण गरिदिन ढोरपाटन सडक डिभिजन कार्यालयलाई बारम्बार अनुरोध गर्दा वास्ता नगरेको पीडितले बताए । सिँचाइका लागि कुलोको मुहान फुदवाङमा छ । करिब चार किमिको दूरीमा कुलो पुरिएको छ । एउटा पानी मिल पनि बन्द छ ।दस वर्ष भारतमा नोकरीको कमाइले लीला विकले ११ रोपनी खेत किनेका थिए । नजिकै घर पनि बनाए । अन्न उब्जनीको भर उनलाई खेत मात्रै थियो । जंगलभित्र भएकाले घडेरीमा बिक्री हुने सम्भावना कम छ । सडक निर्माण गर्दा कुलो जोगाइदिन आग्रह गर्यौं, उनले भने, पुरिएको कुलो बनाइदिन भन्दा सडक डिभिजनका कर्मचारीले विकास विरोधीको आरोप लगाएर हप्काए । यता खेत बाँझै छ । अन्न उत्पादन हुने खेत बाँभिँदा परिवार पाल्न गाह्रो परेको उनले बताए । कतिपय ठाउँमा डोजर लगाएर कुलो पुरेर सडक बनाइयो ।ढोरपाटन सडक डिभिजन प्रमुख होमबहादुर एसीले खेतवालाले कुलो बिगारिदियो भनेर हल्ला बढी गर्ने तर आठ सय मिटर पाइप दिएर बिछ्याउने काम नगरेको बताए । कुलो अब सम्भव छैन, सिंचाइ गर्न दिएको पाइप घरमा थन्काएर राखेका छन्, उनले भने, तैपनि वर्षा सकिएपछि के सहयोग गर्न सकिन्छ, हेरौंला । कृषि कार्यालयका अनुसार २ हजार रोपनी खेतमा ३ सय मेट्रिक टन धान उत्पादन हुन्छ । पूर्वपश्चिम राजमार्गको कपिलवस्तु सालझन्डीबाट अर्घाखाँची सदरमुकाम हुँदै गुल्मीको पश्चिमी भाग पुर्काेट दह र बाग्लुङको बुर्तिबाङ बजार हुँदै नेपालकै एक मात्र ढोरपाटन सिकार आरक्षण केन्द्रसम्म सडक पुग्छ ।"
सत्ता प्राप्तिमा मात्र सीमित नहोस्,"पछिल्लो राजनीतिक ध्रुवीकरणले बारामा कतै हर्ष त कतै चिन्ता देखिएको छ । राजनीतिकर्मीमा हर्ष र खुसी छ । आमनागरिकमा भने राजनीतिक द्वन्द्व बढ्ने आशंकाले चिन्ता बढाएको छ । वाम एकताको घोषणाले राजनीतिक असन्तुलन बढाएको छ, यसले आमनागरिकमा चिन्ता बढाएको छ, नागरिक समाजका अगुवा हीरालाल साहले भने, सन्तुलनका लागि अब प्रजातान्त्रिक धार एक हुनुपर्छ । कतै एकता र ध्रुवीकरण भयो भने समाजलाई फाइदाभन्दा द्वन्द्व बढाउने उनको बुझाइ छ । कतिपयले एकता मुलुकको आर्थिक समृद्धि र राजनीतिक स्थिरताका लागि सकारात्मक कदम भएको ठम्याएका छन् । फुटको राजनीतिका कारण देशले फडको मार्न सकेन, त्यसैले अब दलबीच एकताको खाँचो छ, निजगढका शिक्षक हस्तबहादुर लामाले भने, समृद्ध देश बनाउन दलले टुक्रेर राजनीति गर्नुभन्दा एकताको राजनीति गर्नुपर्छ, अहिलेको आवश्यकता यही हो ।"
खुसीमा दीपावली,"बझाङ (कास) एमाले, माओवादी केन्द्र र नयाँ शक्ति नेपालबीच आगामी प्रतिनिधिसभा र प्रदेशसभा निर्वाचनमा तालमेल गर्ने घोषणा भएसँगै जिल्लामा ती दलका समर्थकहरूले खुसी मनाएका छन् । उनीहरूले सदरमुकाम चैनपुरको लोकतान्त्रिक चोकमा दीपावली गरेका छन् । लामो समयदेखिको नेपाली कम्युनिस्टको चाहनाले साकार रूप लिन थालेको छ, यो ऐतिहासिक घडीलाई स्वागत गर्न दीपावली गरेका हौं, सांसद अफिलाल ओखेडाले भने, वामपन्थीको यो एकताले मुलुकलाई समुन्नतिको मार्गमा अघि बढाउनेछ ।दीपावलीमा भेला भएका समर्थकलाई सम्बोधन गर्दै एमाले बझाङका अध्यक्ष दिलबहादुर सिंहले मुलुक अब वैज्ञानिक समाजवादतर्फ उन्मुख भएको बताए । आगामी निर्वाचनमा वामपन्थी गठबन्धनको दुई तिहाई बहुमत आउने दाबी गर्दै उनले भने, कम्युनिस्टका नीति तथा कार्यक्रम राम्रा भएर पनि अल्पमतमा रहेका कारण भनेजस्तो गर्न सकिएको थिएन, यो एकताले दुई तिहाई बहुमत आउँछ । अब नेपालले समाजवादी कार्यक्रमको अभ्यास गर्नेछ । कार्यक्रममा नेता तथा कार्यकर्ताले एकताका पक्षमा नाराबाजी गर्नुका साथै एकअर्कासँग अंकमाल गरेर खुसी साटेका थिए । भर्खरै सम्पन्न स्थानीय निर्वाचनमा कांग्रेससँग तालमेल गरेका कारण जिल्लामा एमाले र माओवादी केन्द्रको सम्बन्ध कार्यकर्ता स्तरसम्मै चिसिएको थियो । कतिपय नेता तथा कार्यकर्ताहरूले सामाजिक सञ्जालमार्फत एकअर्काको आलोचना गरिरहेका थिए । चुनावी तालमेल र एकता अभियान घोषणापछि भने धेरैजसोले सामाजिक सञ्जालमार्फत स्वागत गरेका छन् । एकअर्कालाई धोका हुने भन्दै विरोध गर्ने पनि केही संख्यामा छन् । कांग्रेसका स्थानीय नेताहरूले यो गठबन्धनको भविष्य चुनावपछि सकिने टिप्पणी गरेका छन् ।"
कांग्रेसलाई असर पर्दैन,"नवलपरासी (कास) कांग्रेस महामन्त्री शशांक कोइरालाले वाम एकताबाट कांग्रेसलाई कुनै असर नपर्ने बताएका छन् । चुनावको समय विचार मिल्ने शक्तिबीच कार्यगत एकता हुनुलाई स्वाभाविक भन्दै उनले पार्टीको आन्तरिक संगठन मजबुत बनाएर आगामी निर्वाचनमा लोकतन्त्रवादी शक्तिबीच पनि एकता गर्नुपर्नेमा जोड दिए । प्रेस युनियन नवलपरासीले बुधबार कावासोतीमा आयोजना गरेको पत्रकार सम्मेलनमा कोइरालाले नवलपुरबाट चुनाव लड्ने घोषणा गर्दै संघीयता कार्यान्वयनका लागि आगामी चुनाव महत्त्वपूर्ण रहेको धारणा राखे । चुनावमा योजनाबद्ध र जनताको आकांक्षाअनुरूप कार्यक्रम समावेश गरेर समृद्ध नेपालको स्पष्ट योजनासहित चुनावमा होमिन उनले कार्यकर्तालाई निर्देशन दिए । राजपाका केन्द्रीय सदस्य विनाकुमारी थनेतसहित मधेसवादी पार्टीका दुई दर्जन नेताकार्यकर्ता कांग्रेस प्रवेश गरेका छन् । कांग्रेस कावासोती नगर समितिले आयोजना गरेको कार्यक्रममा महामन्त्री कोइरालाले उनीहरूलाई पार्टी सदस्यता दिँदै भित्र्याएका हुन् । फोरम लोकतान्त्रिकका जिल्ला सदस्य रेखा पञ्जियार, राजपाका जिल्ला सदस्य लक्ष्मण पञ्जियार, धनकुमारी महतो, स्वतन्त्र नेता शिव बुढा, डिलकुमारी रानालगायतको समूह कांग्रेस प्रवेश गरेको हो ।"
आकांक्षी मनाउनै मुस्किल,"मंसिरमा हुने प्रतिनिधिसभा र प्रदेशसभा चुनावका लागि झापाका पाँचै निर्वाचन क्षेत्रमा निर्वाचन अधिकृत तोकिएका छन् । निर्वाचन आयोगले जिल्ला अदालतका न्यायाधीश खिलानाथ रेग्मीसहित पाँच अधिकृतको नाम टुंगो लगाएको हो । आयोगले क्षेत्र नं १ मा सर्वोच्च अदालतका इजलास अधिकृत शिवप्रसाद पराजुली, २ मा सर्वोच्चकै उपरजिस्ट्रार इन्दिरा शर्मा, ३ मा जिल्ला न्यायाधीश रेग्मी, ४ मा सर्वोच्चका इजलास अधिकृत प्रेम खडका र ५ मा इजलास अधिकृत शकुन्तला कार्कीलाई खटाउने निर्णय गरेको छ । उनीहरूलाई असोज १९ गतेदेखि लागू हुने गरी निर्वाचन अधिकृत तोकिएको निर्वाचन आयोगले जनाएको छ । मुख्य निर्वाचन अधिकृतसहित पाँचैजनालाई यही २४ र २५ गते काभ्रेमा निर्वाचन व्यवस्थापन तथा सञ्चालनसम्बन्धी प्रशिक्षण दिइने आयोगले जनाएको छ ।"
वाम तालमेलको तरंग,"दुई ठूला कम्युनिस्ट दल एमाले र माओवादी केन्द्र चुनावी तालमेल गरेर पार्टी एकतातर्फ उन्मुख भएका छन् । यो तालमेल र एकता अभियानमा नयाँ शक्ति पार्टी पनि मिसिएको छ । मुलुक प्रदेशसभा र प्रतिनिधिसभा सदस्यको निर्वाचनमा होमिएका बेला सत्तारूढ दल माओवादी र प्रमुख प्रतिपक्षी एमालेबीच अप्रत्याशित रूपमा तालमेल र एकता अभियानको घोषणा भएको हो । यो घोषणाले राष्ट्रिय राजनीतिमा नयाँ तरंग ल्याएको छ । पार्टी एकताको लक्ष्यले तत्काल मूर्तरूप नलिए पनि आउँदो निर्वाचनमा यी दलबीच तालमेल हुनेचाहिं निश्चितप्राय: देखिएको छ । वाम एकता को चर्चा, बहस र कसरत लामो समयदेखि हुँदै आएको हो । तर व्यवस्थापिकासंसद्को दोस्रो र तेस्रा दलबाट जसरी चुनावी तालमेल गर्ने र पार्टी एकतामा अग्रसर हुने घोषणा भयो, त्यो धेरैका लागि अप्रत्याशित बनेको छ । सत्तानेतृत्व हस्तान्तरणको विषयलाई लिएर १४ महिनाअघि सत्तासहकार्य टुटेपछि एमाले र माओवादी निरन्तर आमनेसामने कै अवस्थामा थिए । स्थानीय निर्वाचनताका केही ठाउँमा सत्ता साझेदार कांग्रेससँग तालमेल गरेको माओवादीले आसन्न निर्वाचनमा पनि उहीसँग तालमेल हुने अनुमान भइरहेका बेला प्रमुख प्रतिपक्षी एमालेसँग तालमेल घोषणा मात्र भएको छैन, एकता नै गर्ने तयारी छ । माओवादीले अहिले सत्ता गठबन्धन नटुट्ने आश्वासन पनि कांग्रेसलाई दिएको छ, तर सत्तामा उसको सहभागिताको निरन्तरताबारे भने अन्योल उत्पन्न भएको छ । चुनावी तालमेल, पार्टी एकीकरणजस्ता विषय लोकतान्त्रिक अभ्यासहरू हुन् । विचार र सिद्धान्त मिल्नमिलाउन सक्ने दलहरूबीच एकतालाई स्वाभाविक रूपमै लिइन्छ । हामीकहाँ राजनीतिक दलहरू धेरै रहेको र त्यही कारण नै मुलुकको राजनीति अस्थिर बनेको टिप्पणीविश्लेषण हुँदै आएका बेला एकता हुँदै जानुलाई सकारात्मक रूपमा लिनुपर्छ । प्रतिनिधिसभा र प्रदेशसभा निर्वाचनमा न्यूनतम मतसीमा (थ्रेसहोल्ड) को प्रावधान राखिएपछि साना राजनीतिक दलहरूबीच एकता हुँदै गरेका बेला दुई ठूला दल पनि नजिकिएका हुन् । केन्द्र र प्रदेशको निर्वाचनमा अपनाइएको समानुपातिक निर्वाचन प्रणालीले पनि एमालेकांग्रेसलाई गठबन्धन निर्माण र पार्टी एकताका लागि प्रेरित गरेको हुन सक्छ । समानुपातिक निर्वाचन प्रणालीका कारण यथास्थितिमा कुनै एक दलको स्पष्ट बहुमत नआउने देखिएकाले एक भएर जाँदा बहुमत पुग्ने आकलन उनीहरूले गरेका हुन सक्छन् । भर्खरै सम्पन्न स्थानीय निर्वाचनले पनि त्यो सम्भावना देखाएको छ । नयाँ शक्ति पार्टीको हैसियत पनि स्थानीय निर्वाचनले परीक्षण गरेको थियो । फरकफरक पृष्ठभूमि तथा विचार र सिद्धान्त भएका एमाले र माओवादीबीच पार्टी एकता भने चुनौतीपूर्ण नै छ । माओवादी १० वर्ष सशस्त्र द्वन्द्व गरेर ११ वर्षअघि संसदीय अभ्यासमा आएको कम्युनिस्ट पार्टी हो भने एमाले २६ वर्षदेखि नै संसदीय शासनप्रणालीमा छ । करिब दुई वर्षअघि कम्युनिस्ट विचारधारा त्यागेको घोषणा गरेर नयाँ दल गठन गरेका बाबुराम भट्टराई पनि एकीकृत कम्युनिस्ट पार्टी निर्माणमा सामेल भएका छन् । एकीकृत पार्टीको नीतिकार्यक्रम, विधान निर्माणमा शीर्ष नेताहरूले कतिको लचकता देखाउन सक्छन्, त्यसले नै प्रस्तावित एकता अभियानको सफलता टुंगो लगाउनेछ । आसन्न निर्वाचनमा तालमेलको स्वरूप, परिणाम, त्यसपछि उठ्ने घातअन्तर्घातको विषयले पनि एकता अभियानलाई असर पुर्याउन सक्छ । एकता भइहाले आन्तरिक व्यवस्थापन पनि चुनौतीपूर्ण बन्नेछ । पार्टी एक भएपछि सानाठूला गुटउपगुटको अस्तित्व लामै समयसम्म रहन सक्छ । आन्तरिक गुटउपगुट व्यवस्थापन हुन सकेन भने त्यसले मुलुककै राजनीतिलाई पनि प्रभावित पार्न सक्छ भन्ने त विगतकै दृष्टान्तले पनि देखाएका छन् । ठूला कम्युनिस्ट दलहरूको एकता अभियान घोषणापछि लोकतन्त्रको भविष्यमाथि संशय पनि कतिपयबाट व्यक्त हुन थालेको छ । संसदीय सर्वोच्चता स्विकारिसकेका एमाले र माओवादीले त्यस्तो संशयलाई चिर्नुपर्छ । उनीहरू पार्टी एकता भइहाल्यो भने पनि आफ्नै संलग्नतामा निर्मित संविधानलाई कार्यान्वयन गराउँदै संघीय लोकतान्त्रिक गणतन्त्र सुदृढीकरणमा प्रतिबद्ध हुनुुपर्छ । एमालेमाओवादी तालमेल र एकता अभियान घोषणाले संसद्को सबभन्दा ठूलो र पुरानो दल नेपाली कांग्रेसमाथि पनि स्वाभाविक रूपमा दबाब सिर्जना गरेको छ । दुई ठूला दलको तालमेलसामु बलियो उपस्थिति देखाउन अर्को गठबन्धन बनाउनुपर्ने परिस्थिति आइपरेको छ र उसले बुधबारबाटै त्यसका लागि कसरत थालेको छ । कांग्रेसका लागि वाम एकता अभियान पार्टी सुदृढीकरणपुनर्गठनको अवसरसमेत बन्न सक्छ ।राजनीतिक दलहरू बलियो बन्नु मुलुक र लोकतान्त्रिक शासन व्यवस्थाका लागि सुखद हो । कुनै राजनीतिक दल वा दिगो गठबन्धनले संसद्मा स्पष्ट बहुमत ल्याउन सक्यो भने सत्ता फेरबदलको गलत अभ्यास हट्न सक्छ, बाह्यशक्तिको हस्तक्षेपचलखेल पनि कम हुन सक्छ । दिगो सरकार निर्माण हुन र राजनीति स्थिर बन्न सक्यो भने पनि मुलुकले समृद्धिको यात्रामा छिटो पाइला चाल्न सक्छ । त्यसैले बहुमत ल्याउन सक्ने दल वा दिगो गठबन्धन निर्माण हाम्रा लागि आवश्यक पनि छ । सत्तामा रहेरै माओवादी केन्द्रले प्रमुख प्रतिपक्षी दलसँग यतिबेला गरेको तालमेल विरोधाभासपूर्ण देखिन्छ । तर यसबाट सत्ता गठबन्धन नटुट्ने माओवादीको भनाइ छ । उसले यसलाई आसन्न निर्वाचनसम्म चुनावी तालमेलका रूपमा मात्र रहेको व्यवहारबाटै देखाउनुपर्छ । अहिलेको मुख्य राष्ट्रिय कार्यसूची प्रदेश र संघीय संसद्को चुनाव हो । चुनावअघि सरकार परिवर्तन हुने परिस्थिति निर्माण गरिनु हुन्न । आसन्न दुवै चुनाव निर्धारित समयमा हुन नसके संवैधानिक संकटको अवस्था निम्तिन सक्नेतर्फ सबै जिम्मेवार राजनीतिक दलहरू सजग हुनुपर्छ । प्रधानमन्त्री शेरबहादुर देउवा पनि तोकिएकै समयमा निर्वाचन गराउने मूल दायित्वबाट डगमगाउनु हुँदैन ।"
गठबन्धनको दिगोपन,"प्रदेश७ मा स्थानीय तहको संख्याका आधारमा हेर्दा एमालेले १ संख्याले कांग्रेसलाई उछिनेको छ भने कुल मतका आधारमा हेर्दा कांग्रेस ७ हजारभन्दा बढी मतले अगाडि छ । तसर्थ प्रदेश सरकारका लागि माओवादी र लोकन्तान्त्रिक फोरमसंँगको तालमेलमा कांग्रेस वा एमाले को सफल हुने त्यसैमा भर पर्नेछ । ४० स्थानीय तह जितेर प्रदेश२ मा कांग्रेस ठूलो पार्टी देखियो भने एमालेभन्दा १ लाख ९ हजारभन्दा बढी मत पनि ल्यायो । तर मधेसवादी शक्तिहरू एक हुने हुन् भने नि:सन्देह प्रदेश२ को मुख्य शक्ति मधेस केन्द्रित दलहरूकै गठबन्धन हुने देखिन्छ । प्रदेश२ मा मधेस केन्द्रित दलहरूले मुख्य प्रतिस्पर्धी कांग्रेसलाई पछारेर माओवादीसँंग मिलेर सरकार बनाउन सक्ने सम्भावना छ । तर टिकटका लागि धेरै आकांक्षी रहेका यी मधेस केन्द्रित दलहरूको एकता कति बलियो हुने हो, हेर्ने बाँकी छ । स्थानीय निर्वाचनले प्रदेश४ मा कांग्रेसलाई बलियो देखाएको छ । ४४ तह जितेको कांग्रेस एमालेभन्दा १० तहले मात्र अघि छैन, झन्डै ३० हजार मतले अगाडि छ । एमाले, माओवादी र अन्य पार्टी मिलाउँदा पनि कांग्रेसले एकल बहुमत कायम गर्न सक्ने सम्भावना देखिन्छ । प्रदेश६ मा एमालेले २७, कांग्रेसले २५ र माओवादीले २५ स्थानीय तह जितेका छन् भने एमाले एक नम्बर देखिए पनि कांग्रेसले एमालेभन्दा करिब ६ हजार बढी मत ल्याएको छ । तीन ठूला पार्टीको कडा प्रतिस्पर्धा हुने देखिएको यो प्रदेशमा सरकार बनाउँदा कांग्रेस र एमालेले माओवादीसंँग मिल्नुको विकल्प देखिँदैन । प्रदेश३ मा एमाले नि:सन्देह बलियो शक्ति हो । ६४ स्थानीय तह जितेको एमालेलाई अहिलेकै अवस्था रहिरहे कांग्रेस, माओवादी र अन्य पार्टी मिल्दा पनि सरकार बनाउनबाट रोक्न गाह्रो पर्ने देखिन्छ । यो प्रदेशमा एमालेले कांग्रेसभन्दा झन्डै १ लाख ३० हजार बढी मत ल्याएको छ । ठिक त्यसरी नै प्रदेश१ मा कांग्रेस, माओवादी र अन्य पार्टीको अवस्था स्थानीय चुनावको जस्तै रहिरहे एमाले एक्लैले प्रदेश सरकार बनाउन सक्छ । एमालेले ६९ तह जितेको छ भने कांग्रेस, माओवादी र अन्य पार्टीको मिलाउँदासमेत ६८ तह हुन आउँछ । प्रदेश३ मा एमालेले कांग्रेसभन्दा झन्डै ३३ हजार बढी मत ल्याएको छ । प्रदेश५ मा एमालेले कांग्रेसभन्दा १० तह बढी जितेको छ, तर मत हेर्ने हो भने कांग्रेसभन्दा एमाले ३ हजार ५ सयले मात्र अघि छ । तसर्थ एमाले, कांग्रेस, माओवादी केन्द्र र मधेसवादी शक्तिको कस्तो गठबन्धन बन्ने हो, हेर्न बाँकी छ ।माथिका आँकडा हेर्ने हो भने प्रदेश सरकार बनाउन एकदुई प्रदेशलाई छोडेर एमाले र कांग्रेसले अन्य पार्टीसंँग गठबन्धन गर्नुपर्ने देखिन्छ । समग्रमा हेर्दा प्रदेशमा जसले माओवादीलाई विश्वासमा लिन सक्यो, त्यसैले धेरै ठाउँमा प्रदेश सरकार बनाउन सक्छ । सायद यही भएर होला, स्थानीय निर्वाचनमा सबैभन्दा बढी तहमा जितेको एमालेले माओवादी लगायतका वामपन्थी दलहरूसंँग तालमेल गर्ने निर्णय गर्यो । तर वास्तविक तालमेल स्थानीय राजनीतिमा भर पर्नेछ । जस्तो कि कांग्रेस र माओवादी बीचको स्थानीय निर्वाचनको पहिलो चरणको तालमेल दोस्रो र तेस्रोसम्म आइपुग्दा भत्किन पुग्यो । आफ्नो पार्टी बलियो भएको क्षेत्रमा केन्द्रले जबर्जस्ती तालमेल गर्न लगाए उक्त तालमेल प्रत्युत्पादक हुनसक्छ । आफू कमजोर भएका ठाउँमा आफ्नो गठबन्धनलाई सहयोग गर्ने र आफू बलियो भएको ठाउँमा गठबन्धनमा रहेका अन्य पार्टीको सहयोग जुटाउनसके तालमेल फलदायी हुनसक्छ । अब चर्चा गरौं, आगामी चुनावपछि संघीय सरकारको नेतृत्व कसले गर्ला ? माओवादीका प्रचण्डले नेपालको राजनीतिको मियो (किङ मेकर) भनेको माओवादी हो भन्ने घोषणा गरेका छन् । तर स्थानीय निर्वाचनको परिणाम हेर्दा र राजपा र संघीय समाजवादी फोरमले प्रभावकारी रूपमा तालमेल गर्नसके संघीय सरकार बनाउन किङ मेकर माओवादी केन्द्र होइन कि मधेस केन्द्रित दलहरू हुने देखिन्छन् । स्थानीय निर्वाचनमा देशका मुख्य दलहरूले ल्याएको मत र जितेका तहहरूको संख्या हेरेर आंँकलन गर्ने हो भने एमाले र कांग्रेसले संघीय संसदका २७५ सिटमध्ये करिब ३५४० प्रतिशत सिट अर्थात कांग्रेस र एमालेले हाराहारीमा ८०८४ सिट (प्रत्यक्षतिर ६०६५ र समानुपातिकतिर २०२४) जित्ने देखिन्छ । त्यसरी नै ७४४ स्थानीय तहमा १०६ अर्थात करिब १५ प्रतिशत जितेको र १६ लाखभन्दा बढी मत ल्याएको माओवादीले यही अनुसारको परिणाम संघीय चुनावमा ल्याए जम्मा ३८४२ सिट (प्रत्यक्षतर्फ २५२७ र समानुपातिकतर्फ १३१५) आउने देखिन्छ । एमाले, कांग्रेस र माओवादीले जित्ने कुल संख्या केही बढी वा घटी हुने भन्ने कुरा राप्रप्रा, नयाँ शक्ति लगायतका अन्य दलको अवस्था के हुने भन्नेमा भर पर्नेछ ।३२ संघीय चुनाव क्षेत्र भएको प्रदेश२ र तराईमधेसका प्रदेश १, ५ र ७ का केही क्षेत्र हेर्दा यदि राजपा र संघीय समाजवादी फोरम लगायका मधेस केन्द्रित शक्तिबीच मेलमिलाप भए यो शक्ति चौथो शक्ति बन्ने सम्भावना देखिन्छ । यसको अर्थ एमाले र कांग्रेस मिलेको अवस्थाबाहेक केन्द्रमा बहुमतको सरकार बनाउन तेस्रो शक्ति माओवादीभन्दा पनि चौथो शक्ति मधेस केन्द्रित दलको निर्णायक भूमिका हुने देखिन्छ । तसर्थ एमालेले संघीय सरकारको नेतृत्व गर्न वा कांग्रेसमाओवादी गठबन्धन भत्काउन माओवादीका साथै मधेस केन्द्रित दलहरूलाई विश्वासमा लिनुपर्ने हुन्छ । केन्द्रको सरकार बनाउँदा मधेसवादी शक्तिले कांग्रेस, माओवादी वा एमाले कसलाई रोज्छन्, त्यसैमा सरकार कसले नेतृत्व गर्ने भन्ने कुरा भर पर्नेछ ।संघको प्रत्यक्ष निर्वाचनका लागि २४० बाट १६५ सिट कायम गरिएकाले यो चुनाव धेरै प्रतिस्पर्धी हुने देखिन्छ । पार्टीको संगठन र पकडका सट्टा चुनावमा उठ्ने उम्मेदवारको लोकप्रियताले समेत चुनावमा प्रभाव पार्ने देखिन्छ । एमाले अहिले प्रतिपक्षमा भएकाले पार्टीभित्रको गुटबन्दी सतहमा आएको छैन । तर कांग्रेस सत्तामा भएको र भागबन्डाको राजनीतिले गत ५१० वर्षदेखि नै संस्थागत रूप धारण गरेका कारण केद्रका शक्तिशाली नेताहरूको सौदाबाजी र भागबन्डाका कारण चुनाव जित्न सक्ने लोकप्रिय उम्मेदवारलाई कतै पन्छाइने त होइन भन्ने चिन्ता कांग्रेस समर्थकहरूमा देखिन्छ । अर्कोतिर एमालेभन्दा कांग्रेसमा अन्तर्घातको रोग पुरानो छ । पार्टी भित्रको एक पक्षलाई कमजोर बनाउन बागी उठ्ने वा खुलेरै अर्को पार्टीको उम्मेदवार जिताउने गरेको इतिहास कांग्रेसमा छ ।एउटा महत्त्वपूर्ण कुरा के भने पार्टीहरूले गठबन्धनको निर्णय गरेका छन्, तर गठबन्धनको मुख्य एजेन्डा के हुने भन्नेबारे अझै प्रस्ट छैन । प्रदेशमा आफ्नो पार्टीको सुविधा अनुसार गठबन्धन फेरिने गर्छन् र अक्सर स्थानीय राजनीतिले प्रभाव पार्छ । जस्तो कि विहारमा चुनावपछि लालु यादवसँंगको गठबन्धनबाट मुख्यमन्त्री बनेका नितिशकुमारले राजीनामा दिएर भारतीय जनता पार्टीको गठबन्धनबाट फेरि मुख्यमन्त्री बने । तर संघीय गठबन्धनहरू अक्सर आफूसंँग मिल्ने पार्टीहरूका सिद्धान्त, रणनीति र देशका मुख्य मुद्दालाई हेर्ने दृष्टिकोणका आधारमा बन्ने गर्छन् । अहिले नेपालको राजनीतिलाई हेर्ने हो भने भारतपरस्त भनेर आलोचित भनिए पनि कांग्रेस र माओवादीको गठबन्धन मधेसलाई हेर्ने राजनीतिक दृष्टिकोणमा एकरूपता भएका कारणसमेत सम्भव बनेको थियो । एमालेको माओवादी लगायत पार्टीसँगको गठबन्धन गर्ने निर्णयले स्थानीय चुनावपछि एमालेको मधेस हेर्ने नीतिमा परिवर्तन आएको हो वा चुनाव जित्नका लागिमात्र यो रणनीति बनाइएको हो, समयले बताउनेछ ।आगामी निर्वाचनले प्रदेश र संघलाई नेतृत्व दिएर नयाँ संविधानको कार्यान्वयनमात्र गर्ने छैन, यो चुनावले नयाँ नेपालको जग बसाल्नेछ । त्यसैले कस्तो खाले राजनीतिक संस्कार बसाउने भन्ने कुरा ठूला पार्टीले कस्तो र केका लागि गठबन्धन बनाउने भन्ने कुरामा भर पर्नेछ । चुनाव पछाडि गठबन्धनको सरकार बनाउने पार्टीहरूले भावी सरकारको न्यूनतम कार्यक्रम तथा राजनीति र विकासको दीर्घकालीन साझा दृष्टिकोण लिएर चुनावमा जाँदा गठबन्धन टिकाउ हुन सक्नेछ र एकै वर्षमा सरकार परिवर्तन हुने खेल कमजोर हुनेछ । अर्कोतिर राजनीतिक स्थायित्वका लागि सरकारको गठबन्धन बनाउँदा एउटा मुख्य पार्टीलाई कम्तीमा दुई वर्षको नेतृत्व दिने र दुई वर्षपछि प्रधानमन्त्री फेरिए पनि त्यही गठबन्धनले निरन्तरता पाउने लिखित सम्झौता गर्न जरुरी छ ।नोट : यी लेखकका निजी विचार हुन् । लेखक सम्बद्ध सस्थासँग यी विचारको केही सम्बन्ध छैन ।"
वाम तालमेल : शंकादेखि प्रशंसासम्म,"संसदीय र प्रादेशिक चुनावलाई लक्ष्य गर्दै एमाले, माके र नयाँशक्ति पार्टीबीच भएको कार्यगत एकताको घोषणालाई सुखद मान्नुपर्छ । टुक्राटुक्रामा विभक्त वाम पार्टीहरूबीच एकता अपरिहार्य रहेको सन्दर्भमा अकस्मात ३ वाम दलको कार्यगत एकताको घोषणाले राजनीतिलाई तरंगित बनाएको छ । ३ वाम दलको कार्यगत एकता घोषणा भइरहँदा छरपस्ट रूपमा रहेका अन्य साना वाम दललाई समेत समेट्न सक्दा ज्यादा प्रभावकारी हुन्थ्यो । वाम एकताको घोषणा भइरहँदा यसको व्यवस्थापन भने त्यति सहज होला भनेर अनुमान लगाउन गाह्रो छ । नीतिगत रूपमा अलग विचार र लक्ष्य लिएर अघि बढेका ३ वाम पार्टीको कार्यगत एकतालाई एकछिनको रमाइलो भनी परिभाषित गर्दा आपत्ति नरहला । विलकुलै विचार र जनाधार रहेका पार्टी बीचको ६०४० को भागबन्डाको आधार के हो त ? भरतपुर महानगरमा भएको कांग्रेसमाओवादी केन्द्रको चुनावी एकताले सिर्जना गरेको असन्तुष्टि र राष्ट्रिय राजनीतिमा पारेको प्रभावलाई हेर्ने हो भने यो एकता एमालेका लागि आत्महत्या सावित हुनेछ । सबै निर्वाचन क्षेत्रमा उम्मेदवार उठाउन सक्ने हैसियत र जुझारु कार्यकर्ताले सजिएको एमालेले वाम एकताका नाममा त्याग्नुपर्ने ४० प्रतिशत निर्वाचन क्षेत्रले पार्टी नेता तथा कार्यकर्तामा सिर्जना गर्ने असन्तुष्टिलाई सम्बोधन गर्न सक्ला त ? केपी ओलीको उग्र राष्ट्रवादले पुन: प्रधानमन्त्री बन्ने लालसामा आफ्नै पार्टीको हैसियत र कार्यकर्ताको मनोभावना विरुद्ध भएको यो कार्यगत एकताको सूत्रधार राष्ट्रियअन्तर्राष्ट्रिय जुनसुकै शक्ति हुनसक्छ । तर यो एकताले एमालेलाई विखण्डनतर्फ धकेल्ने निश्चित छ । लोभ र पापको धरातलमा उभिएर आफ्ना व्यक्तिगत स्वार्थका लागि नेतामाझ भएको एकताले हिजो एकआपसमा मुख्य शत्रुका रूपमा व्यवहार गरेका नेताकार्यकर्तालाई एक गर्न सक्ला त ? जनता निष्ठाको राजनीतिमा विश्वास गर्छन् । राजनीतिलाई विचारले निर्देशित गरेको हुन्छ । चुनावमा हुने कार्यगत एकता सत्ता स्वार्थमा मात्र केन्द्रित रहेको हुन्छ भन्ने सत्यलाई राम्रोसँंग बुझेका एमाले कार्यकर्ताले माओवादी पार्टीको झण्डा वा माओवादी कार्यकर्ताले एमालेको झण्डा बोकेर हिंँड्न सक्लान् त ? निष्ठा र इमानको राजनीति रोज्ने पार्टी समर्थकहरूलाई घात गर्ने र उनीहरूको इमानलाई बिक्री गर्ने काम स्वार्थ भरिएका यस्ता एकताले गरिरहेको हुन्छ । नेताहरूले बुझ्नु जरुरी छ, जनता बिक्रीमा राखिएका वस्तु होइनन् । उत्तम पुडासैनी जोरपाटी, काठमाडौं"
अनुमानहरूको घमासान,"ज्यूँदा प्रश्नमधेसी शक्तिहरू आफू चक्रव्यूहमा पँसेको अनुभूति गरिरहेका छन् । तिनीहरूको बुझाइमा अहिलेको वाम अग्रसरताले तिनका नेतृत्व वर्गमा जकडिएको वर्चस्ववादी र आत्मकेन्द्रित श्रेष्ठताको मानसिकतालाई उजागर गरेको बुझाइ रहेको छ । पहिचान, स्वशासन तथा स्वनिर्माणको मधेसी एजेन्डालाई तिनीहरूले अबका दिनमा थाती राख्ने हो कि भन्ने चिन्ता बढाएको छ । हिजोसम्म प्रचण्डले मधेसी मुद्दाप्रति सकारात्मक रहेको र बाबुराम भट्टराई नयाँ प्रतिबद्धता देखाउँदै आएका थिए । तर वर्तमान समीकरण पश्चात मधेसी मुद्दाको संविधान संशोधनको मार्गचित्र के हुने हो ? प्रचण्डको हाउभाउ हेर्दा उनले मधेसी शक्तिसँंग गरेका सबै सहकार्य र त्यसले हासिल गरेका उपलब्धि भुलेको बुझाइ मधेसी दलहरूभित्र छ । द्वन्द्व पीडितहरूले भन्न थालेका छन्, हत्या, हिंसाको हिसाबचाहिँ दिनैपर्छ । माओवादीले विगतमा क्रूरतापूर्वक अनेकौं हत्या गरेका छन् । कहिले कांग्रेससँंग नजिकिएर भ्रष्टाचारबाट जोगिने त कहिले एमालेको ओत लागेर संक्रमणकालीन न्यायबाट पन्छिने प्रवृत्तिलाई एकथरी द्वन्द्व पीडितले दुर्भाग्यपूर्ण रूपमा लिएका छन् । माओवादी आफ्नो फाइदा लिन खप्पिस छन् । त्यसैगरी यदि सरकार परिवर्तन भयो भने त्यो कस्तो चुनावी सरकार बन्छ र त्यसले कसरी चुनावी बन्दोबस्ती गर्छ, त्यसलाई पनि राष्ट्रिय तथा अन्तर्राष्ट्रिय शक्तिहरूले मिहिन तरिकाले नियालिरहेका छन् । गणतान्त्रिक यात्राको एक दशकभन्दा बढी समय बितिसक्दा पनि मुलुकको राजनीति र शासन भने दिनप्रतिदिन बिग्रँदै गएको छ । आम जनताको माझमा राज्यले आफ्नो औचित्य र अस्तित्व गुमाउँदै गइराखेको अवस्था छ । लोकतन्त्रमा अपेक्षा गरिने उत्तरदायी शासन तथा कानुनीराज जस्ता सैद्धान्तिक मान्यतामा ह्रास आइराखेको छ । निर्वाचित संस्थालाई स्थायी सत्ताका अन्य अंगले निर्देशित गर्न थालेका छन् । आखिर पछिल्ला वर्षहरूमा लामो इतिहास र अनुभव बोकेका दलहरूले नै राजनीति र शासन सञ्चालनका मुख्य हर्ताकर्ता रहिआएका छन् । नयाँ वाम एकताका अनुहारहरू तिनै हुन्, जुन हिजो नयाँ संविधानका रचनाकार थिए, एउटा नेपाली कांग्रेस छाडेर ।राजनीतिक दलहरू ठिक ढङ्गले चल्न नसकेकै कारणले गर्दा देशको स्थिति असहज, असामान्य र गम्भीर हुँदै गएको हो । यतातर्फ नयाँ वाम गठबन्धनले ध्यान दिनु र विमर्शको थालनी गर्नुभन्दा केवल सत्तामा अर्जुनदृष्टि राख्यो भने मुलुकको व्यथा ज्युँकात्युँ रहनेछ । नयाँ सपनाका आधारमा पुरानै नेतृत्वले फेरि केही समय शीर्षमा बसिरहने र भागबन्डामा चलिरहने कार्यशैली रहिरह्यो भने सत्तामा नयाँ अनुहार त आउला, तर मुलुकमा लोकतन्त्रको अवस्था थप अधोगतितिर धकेलिँदै जानेछ । किनभने दलहरूमा व्याप्त अव्यवस्था नै अहिले मुलुकले भोग्नु परिरहेको व्यथाको प्रमुख कारक हो ।"
चिकित्सकीय लापरबाही केलाई मान्ने ?,"समाधानका उपाय बिरामीले डाक्टरलाई भगवान् मान्ने तर डाक्टरले समाजमा आफूलाई व्यापारीको रूपमा प्रस्तुत गर्दै लैजाने वर्तमान तनावको कारण हो । यस्तो अवस्थाबाट मुक्त हुनलाई र हाम्रो स्वास्थ्य प्रणालीलाई स्वस्थ राख्न निम्न चार मुख्य कार्य गर्न आवश्यक छ । पहिलो चिकित्सकीय लापरबाही (नियन्त्रण तथा क्षतिपूर्ति) ऐनको मस्यौदा । यस ऐनले डाक्टरका के कस्ता अधिकार र कर्तव्यहरू हुने तथा बिरामीका केकस्ता अधिकार कर्तव्य हुने, इन्फमर्ड कन्सेन्ट सिद्धान्तमा आधारित डाक्टरबिरामीको सम्बन्ध कस्तो रहने, केकसरी क्षतिपूर्ति निर्धारण गर्नेे र कस्तो परिस्थितिमा फौजदारी अभियोजनसमेत हुने, अस्पतालको दायित्व के हुने, नर्स र पारामेडिक्सहरूको के कस्तो दायित्व रहने, उपचार प्रद्धतिलाई कसरी पारदर्शी बनाउन अभिलेख राख्ने, प्रमाणको भार कसरी व्यवस्थित गर्ने, हदम्याद लगायतका विषय स्पष्ट रूपमा उल्लेख गरिदिनुपर्छ । दोस्रो स्वास्थ्यलाई व्यापारको रूपमा नहेरी सेवाको रूपमा राज्यले सञ्चालन गर्नुपर्छ । एक रुपैयाँ पैसा नभए पनि स्वास्थ्य उपचारको मौलिक हकबाट कुनै पनि नेपाली बञ्चित हुन नपरोस्, त्यो हाम्रो दीर्घकालीन लक्ष्य हुनुपर्छ । मेडिकल कलेजहरू, फार्मेसीहरू पैसा कमाउनका लागि नभई सेवाभावले सञ्चालनमा आउनुपर्छ । प्राइभेट सेक्टरलाई कडा निगरानी र प्रभावकारी अनुगमन गर्न जरुरी छ ।तेस्रो मेडिकल काउन्सिल राजनीतिक तथा मेडिकल कलेजको सिट संख्या निर्धारण गर्ने कार्यभन्दा माथि उठेर मुलुकको चिकित्सकहरूले कुन गुणस्तरको स्वास्थ्यसेवा दिइरहेका छन्, उनीहरूको पेसागत दक्षता कसरी अभिवृद्धि गर्ने, मन्त्रालयसँग समन्वय गरी दूरदराजका बिरामीसम्म गुणस्तरीय स्वास्थ्यसेवा कसरी पुर्याउने जस्ता कार्यमा विशेष ध्यान दिन आवश्यक छ ।चौथो हाम्रो स्वास्थ्य प्रणालीले तटस्थ रहेर एकातर्फ प्यासेन्ट सेफ्टीलाई र अर्कोतर्फ इमानदारिताका साथ सेवारत डाक्टरहरूलाई भयरहित उपचार दिनसक्ने वातावरण बनाउनुपर्छ । यी दुई पक्षको उत्कृष्ट समन्वय अर्थात सन्तुलन गर्नसक्ने खालको कानुन र अभ्यास आजको आवश्यकता हो । डा पराजुलीले चिकित्सकीय लापरबाहीसम्बन्धी कानुनमा विधावारिधि गरेका छन् ।"
राष्ट्रिय फल सुन्तला बनाउने कि !,"विभिन्न देशका आआफ्नो राष्ट्रिय पहिचान दिने राष्ट्रिय फल छन् । जस्तै कम्बोडियाको केरा, जापानको हलुवाबेद, जर्मनीको स्याउ, बाङ्लादेशको कटहर, भारत र फिलिपिन्सको आँप, मलेसियाको डुरियान आदि । भौगोलिक तथा जैविक विविधताको कारण नेपालमा आँप, कटहरजस्ता उष्ण प्रदेशीय सुन्तला, बेलौतीजस्ता उपोष्ण प्रदेशीय फलहरूदेखि स्याउ आदि शितोष्ण प्रदेशीयसम्मका फलहरू पाइए तापनि आजसम्म कुनै फललाई राष्ट्रिय फलको मान्यता दिइएको छैन । यस सन्दर्भमा सुन्तलालाई राष्ट्रिय फलको पहिचान दिन सहयोगी केही तथ्य यसप्रकार छन् । नेपालमा परापूर्वकालदेखि नै खेती गरिएको र उपभोगमा ल्याइएको, देशको भूगोल र हावापानी अनुसार विकसित भएको, ऐतिहासिक, सांस्कृतिक, धार्मिक, पौष्टिक, औषधीय, औद्योगिक, पर्यावरणीयजस्ता अनेक महत्त्व भएको सुन्तलाका धेरै प्रजातिको उत्पत्ति र विविधीकरण नेपालमा भएको पाइन्छ । नेपालमा सुन्तला खेतीलाई सुहाउँदो हावापानी भएकोले धेरै परिश्रम नगरिकनै पनि उच्च गुणस्तरको स्वादिलो, रसिलो, वासनादार सुन्तला फल उत्पादन भइरहेको छ । सुन्तलाको राम्रो उत्पादन भइरहेको, कृषकहरू व्यावसायिक सुन्तला खेतीतर्फ अग्रसर भइरहेको र भविष्यमा यसको उत्पादन साथै माग बढ्ने निश्चित भएकोले यसलाई राष्ट्रिय फल बनाउनु उपयुक्त हुनेछ । यसो गरे सुन्तला खेतीतर्फ किसान तथा उद्यमीको ध्यान बढ्नेछ र देशलाई आत्मनिर्भर बनाउँदै आयात प्रतिस्थापन र निर्यात प्रबद्र्धन गर्न सम्भव हुनेछ ।हाल नेपालको ४० भन्दा बढी जिल्लामा सुन्तलाको व्यावसायिक खेतीबाट करोडौं आम्दानी भइरहेको छ । यसले कृषकको आर्थिक अवस्थामा आमूल परिवर्तन ल्याएको छ । नेपालको रैथाने फलमध्ये सबैभन्दा बढी उत्पादन हुने सुन्तला हो । नेपालमा उत्पादित सुन्तला आन्तरिक बजारमै खपत भइरहेको छ । नेपालको गुणस्तरीय फललाई व्यावसायिकतातर्फ प्रबद्र्धन गरी राष्ट्रिय तथा अन्तर्राष्ट्रिय बजारमा बढावा दिने योजना पनि सुरु भइसकेका छन् । विभिन्न उचाइमा अनुकूल जात लगाएर, अगौटे, मध्यम र पछौटे जातका सुन्तला लगाएर टिप्ने समयावधि बढाएर वैज्ञानिक भण्डारणको व्यवस्था मिलाएर बजारमा फल उपलब्ध हुने समय तीन महिनादेखि लम्बाएर छदेखि नौ महिनासम्म पुर्याउन सकिन्छ । सुन्तला खेती गर्न अन्य फलफूल र अन्नबाली भन्दा सहज छ र एकपटक लगाएपछि धेरै (२०५०) वर्षसम्म निरन्तर उत्पादन लिन सकिन्छ । देशको खाद्य तथा पोषण सुरक्षामा सुन्तलाले महत्त्वपूर्ण भूमिका निर्वाह गरेको छ । सुन्तलाको नियमित सेवनबाट धेरै रोगको रोकथाम हुन्छ । जस्तै क्यान्सर, मुटुरोग, हाइपरटेन्सन, जन्मदोष, रतन्धो, छाला चाउरिने, मधुमेह मेलिटास, ओस्टियोपोरोसिस, मोटोपन, अल्जाइमरका रोग आदि । सुन्तलाका फलमा प्रशस्त भिटामिन सी पाइनुका साथै अन्य भिटामिन, मिनरल र एन्टी अक्सिडेन्ट प्रचुर मात्रामा पाइन्छ । केही दशक अघि नेपालका नमुना सुन्तला बगैंचामा सुन्तला ह्रास हुने रोगले धेरै बोट नष्ट गरेकोले कृषकको सुन्तलाप्रतिको आकर्षण घटेको तितो यथार्थ पनि हामीसग छ । सुन्तलाको ह्रास समस्या व्यवस्थापन गर्न बडवुड सर्टिफिकेसन प्रक्रिया सख्त पालना गर्ने, स्वस्थ बिरुवा उत्पादन गर्ने, रोग किराको प्रभावकारी नियण्त्रण गर्ने र उत्तम कृषिकर्मको पालना गरी स्वस्थ र दीर्घायु बोट र बगैंचाको व्यवस्थापनका प्रविधि हाल उपलब्ध छन् । उत्कृष्ट गुणस्तरको सुन्तला उत्पादन गरी विश्व बजारमा नेपाली सुन्तला भन्ने विशेष पहिचान बनाउन सकिने चरणतर्फ हामी अघि बढ्दैछौं । सुन्तला खेतीले जलवायु परिवर्तनले निम्त्याउने नकारात्मक प्रभावलाई न्यूनीकरण गर्न पनि मद्दत गर्छ । देशको अधिकांश भूभागमा खेती गर्न सकिने सुन्तलालाई नेपालको राष्ट्रिय फल बनाउन सम्बन्धित पक्षबीच छलफल गर्ने र कार्यान्वयनमा लैजाने उचित समय भएको छ । कृषि विकास मन्त्रालयकी सहसचिव कार्की राष्ट्रिय सुन्तला जात बाली विकास कार्यक्रम प्रमुख हुन् ।"
सरसफाइ अभियानको नमुना,"(क) अभियानको कुनै समिति छैन : यो स्वयंसेवी सामाजिक अभियान भएको हैसियतले सबैको अपनत्व हुनेगरी सामुहिक मनोभावनामा अगाडि बढेको छ । सबै अभियन्तालाई यो हाम्रो अभियान हो भनी उत्तिकै सामाजिक सेवाको अनुभूति र जिम्मेवारी दिन सफल भएको छ । (ख) पैसाको कारोबार हँुदैन : यो विशुद्ध समाज परिवर्तनका लागि सामाजिक सेवामा समर्पित व्यक्तिहरूबाट निर्देशित हुनाले हामी यो अभियानको नाममा पैसा लिँदैनौं, उठाउँदैनांै । सरसफाइसँग सम्बन्धित साधन माक्स, बुट, पञ्जा, डोका, कुटो आदि मनकारी मन र हातबाट दिनका लागि सबैलाई खुल्ला छ । (ग) अभियानमा कुनै राजनीतिक पार्टीको दलगत गन्ध छैन : यो सबैको अभियान हो । हामी यो अभियानमा दलगत राजनीतिलाई प्रवेश दिँदैनौं । सबै नेपालीलाई नि:स्वार्थ रूपमा यो अभियानमा सामेल हुनका लागि खुला छ ।(घ) परिवर्तनको सुरुवात मबाट हुन्छ : हामीले सधैं आफूले सोचेजस्तो नहँुदा सरकारलाई गालीमात्र गरिरहने प्रवृत्ति छ । एक जिम्मेवार र सभ्य नागरिकको हैसियतले परिवर्तनका लागि म पनि एक हुँ, आफ्नो काम, व्यवहारबाट अरूले सिकुन् भन्ने चाहन्छौं भने पक्कै पनि पहिला आफू उदाहरण बन्नुपर्छ । अभियन्ताहरू यही मूल्यमान्यताबाट प्रेरित छौं । जस्तै सातामा २ घन्टा राष्ट्रका लागि । हामी हरेक शनिबार ७९ बजे अभियानमा जुट्छौं । हामी गर्न सक्छौं, हामीले नगरे कसले गर्ने ? अहिले नगरे कहिले गर्ने ? जस्ता मूल्यमान्यताका आधारमा हामी अभियन्ता सक्रिय छौं ।अभियन्ताहरू व्यक्तिगत स्वार्थभन्दा माथि रहेर लागिपरेका हुनाले यो अभियानले सफलता हासिल गरेको हो । यसमा नेपाली सेना, सशस्त्र प्रहरी, नेपाल प्रहरी, काठमाडौंललितपुर महानगरपालिका, अधिकार सम्पन्न वागमती, १७ सयभन्दा बढी संघसंस्था र लगभग सात लाख स्वयंसेवी वागमती नदीको सफाइमा संलग्न छन् । अहिलेसम्म करिब ११ हजार मेट्रिक टन फोहोर संकलन, जथाभावी फोहोर फाल्नेलाई नगरपालिकाबाट करिब २९ लाख रुपैयाँ दण्ड जरिवाना भइसकेको छ । वागमतीको किनारमा विभिन्न ठाउँमा वृक्षरोपण, १६ वटा बगैँचा निर्माण भएका छन् र ९ वटा निर्माणाधीन अवस्थामा छन् । वागमती नदीको किनारका सार्वजनिक जग्गा भूमाफियाको चंगुलबाट फुस्काउन सरकारलाई दबाब दिनुका साथै सहयोग पनि अभियन्ताबाटै भइरहेको छ । अभियन्ताबाट सरकारलाई ढल निर्माण तथा अन्य कार्यका लागि नैतिक दबाब भइरहेको छ । पशुपतिनाथ मन्दिरको सफाइ पनि जारी छ । यस अभियानबाट प्रेरित भएर देशका विभिन्न २६ ठाउँमा हरेक साता सरसफाइ अभियान चलिरहेको छ । गर्नुपर्ने धेरै काम बाँकी छन् । अझै व्यवस्थित तरिकाले स्वयंसेवी कामलाई अगाडि बढाउनुछ । अनि गर्न सकिन्छ भन्ने आँट र बल अभियन्तामा छ । अभियन्ताका तर्फबाट स्थानीय समुदायको सहभागितामा अभिवृद्धि, स्थानीय समुदायलाई जिम्मेवार बनाई हस्तान्तरण, निर्वाचित स्थानीय जनप्रतिनिधिको सहभागिता अभिवृद्धि गरी जिम्मेवारी दिने कार्यलाई तीव्रता दिन जरुरी छ । अधिकार सम्पन्न वागमती तथा महानगरपालिकाबाट घरघरमा फोहोर व्यवस्थापन, ठाउँठाउँमा प्रशोधन केन्द्रसहित ढल निर्माण गरी ढलमुक्त नदी र लगभग ५० मिटरको दूरीमा फोहोर फाल्ने भाँडाको व्यवस्थापन गर्न आवश्यक छ । महानगरपालिका र पुलिस प्रशासन मिली व्यवस्थित तरिकाले नदीको किनारमा फोहोर फाल्नेको निगरानी गरी गल्ती गर्नेलाई अधिकतम जरिवाना गर्नु पर्नेछ । नदीको किनारमा घर बनाउन नदिने, हाल रहेका अव्यवस्थित बस्तीलाई राजनीतीकरण नगरिकन व्यवस्थापन गर्न जरुरी छ । अधिकार सम्पन्न वागमतीबाट नदीको किनारका सार्वजनिक जग्गा सरकारको मातहतमा ल्याई स्थानीयको सहभागितामा बगैंचा तथा पार्क निर्माण गर्नु पर्नेछ । काम गर्नेलाई हौसला बढाउन, जताभावी फोहोर नफाल्नका लागि सर्वसाधारणलाई सन्देश दिलाउन र सरकारलाई जिम्मेवार बन्नका लागि नैतिक दबाब दिन सञ्चार क्षेत्रले भूमिका निर्वाह गर्नुपर्छ ।"
फेरि विवादमा आदित्य,"गायक आदित्यनारायण झाको एउटा भिडियो बाहिर आएको छ । त्यसमा उनी एयरलाइनका एक कर्मचारीलाई मुख छाडिरहेका देखिन्छन्सुनिन्छन् । उक्त भिडियो भाइरल बनेपछि उनीबारे सामाजिक सञ्जालमा नकारात्मक प्रतिक्रिया छाइरहेको छ । नेपाली मूलका गायक उदितनारायणका छोरा आदित्य बेलाबेला यस्तै समस्यामा परिरहन्छन् । सन् २०११ मा एक युवतीमाथि दुव्र्यवहार गरेपछि उनी विवादमा तानिएका थिए । नशाले चूर भएका उनलाई ती युवतीले झापड हानेकी थिइन् । तर, आदित्यले पिटाइ खाएको स्विकारेका छैनन् । बारमा गएर मद्यपान गरे पनि कसैलाई दुव्र्यवहार नगरेको उनले बताउँदै आएका छन् । उनीसँगै हुनेहरूले चाहिँ आदित्य युवतीमाथि लडेको र त्यही निहुँमा थप्पड खाएको बताएका थिए ।यसपालिको काण्डमा उनले इन्डिगो एयरलाइनका कर्मचारीलाई धम्की दिएको भिडियोमा देखिन्छ । बढी सुटकेसको लागि १३ हजार भारु शुल्क तिर्नुपर्ने भएपछि उनी झोँक्किएका थिए । हेर् भाइ, एक न एक दिन त मुम्बई पुगिहाल्छु, उनले भाउन्निँदै भनेका छन्, तेरो चड्डी उतारिनँ भने मेरो नाम आदित्यनारायण होइन ।आदित्यको हर्कत देखेपछि भारतीय मिडियाले उनका पिताको गीत पापा कहते हैँ, बडा नाम करेगा, बेटा हमारा ऐसा काम करेगा उल्लेख गर्दै बाबुछोराको खिल्ली उडाएका छन् । आदित्यले बाबुको बदनाम गरेको तिनको मूल्यांकन छ । उदितनारायण चर्चित प्लेब्याक सिंगर हुन्, आजतक लेख्छ, तर, आदित्यले पितासरह सफलता हात पार्न सकेका छैनन् ।सन् १९८७ मा जन्मिएका आदित्य बाबुकै पथमा हिँडेका छन् । उनले सानै उमेरमा गायन करिअर सुरु गरेका थिए । उनले थुप्रै पटक लिटल वन्डर कन्सर्ट मा भाग लिएका थिए । रंगिला फिल्ममा उनले पहिलो पटक गायिका आशा भोसलेसँग रंगिला रे गीतमा स्वर दिएका थिए । सन् २००९ मा उनी शापित फिल्ममा देखिए । यसका चार गीतमा उनको आवाज सुन्न सकिन्छ । बाल कलाकारका रूपमा उनले रंगिला र परदेश फिल्ममा काम गरे । रामलीला का लागि गाएको तत्तड तत्तड र इस्क्यायु ढिस्कियायु उनका सर्वाधिक चलेका गीत हुन् । उनी अचेल सारेगमप लिटल च्याम्प्स को छैटौं सिजन होस्ट गरिरहेका छन् ।"
भोजपुरमा सुस्ताउँदै साहित्य,"भोजपुर कुनै बेला साहित्यका बारेमा कुरा चल्दा भोजपुरको नाम अग्रपंक्तिमा हुने गथ्र्यो । यहाँ जन्मिएका धेरै साहित्यकार अहिले नेपाली साहित्याकाशमा चम्किएका छन् । पछिल्लो कालखण्डमा भोजपुरमा साहित्यिक गतिविधि प्राय: शून्य नै छ । ज्ञानमणि नेपाल, पूर्णप्रकाश नेपाल यात्री, दैवज्ञराज न्यौपाने, परशु प्रधान, शैलेन्द्र साकार, कृष्ण जोशी, प्रदीप नेपाल, राजन मुकारुङ, हिरण्य भोजपुरे, गणेश रसिक, श्याम तमोटजस्ता साहित्यिकसांगीतिक हस्तीहरू भोजपुरकै उत्पादन हुन् ।पछिल्लो पुस्ताले अग्रजहरूको बाटो पछयाउन सकेको देखिँदैन, पत्रकार किरण राई गुनासिन्छन्, जसका कराण भोजपुरमा साहित्यिक गतिविधि शून्यझंै बनेको हो । आधा दशक अगाडिसम्म पनि जिल्लामा डेढ दर्जन बढी साहित्यिक पत्रपत्रिका नियमित छापिन्थे । अहिले तिनको पनि अवसान भइसकेको छ । वर्षमा ६ पटकसम्म साहित्यिक जमघट हुन्थ्यो कुनै बेला । थुपै्रले आफ्ना लेख, रचना, कविता, मुक्तक, गजल सुनाउने अवसर पाएका थिए । अचेल यस्ता जमघट एकादेशको कथा बन्दै गएका छन् ।साहित्यमा रुचि राखे पनि मायाप्रेमका सिर्जनशीलता बाहेकका रचना आउन छाडेकाले पनि गतिविधि शून्य भएको अनुमान लगाउँछन्, भोजपुरका साहित्यानुरागी केशव ढकाल । साहित्यिक क्रेज अहिलेको पुस्तामा पनि उस्तै छ, तर समयसँगै गम्भीर लेखन हराएको छ, उनी भन्छन्, मायाप्रेमका कुरा लेखेर मात्रै साहित्यमा स्थान बनाउन सकिन्न । तर भोजपुरमा यही कुराको बाहुल्य छ ।पुराना सर्जकहरूले पनि नयाँ पुस्तालाई साहित्यमा डोर्याएको देखिन्न । भोजपुरमा जन्मिएका धेरै सर्जक अहिले यहाँ छैनन्, राजधानीलाई कर्मथलो बनाइसकेका छन् । भएकाहरूले पनि नयाँ पुस्ताका लागि कुनै ठोस योजना ल्याउन सकेका छैनन् ।पुराना सर्जकहरूले समेत अहिलेका पुस्तालाई डोर्याउने तथा साहित्यको पुस्ता हस्तान्तरण गर्न नसकेको यथार्थ हो, चर्चित गीत गाउँगाउँवाट उठ का सर्जक श्याम तमोट स्विकार्छन् । तमोट स्वयं पनि लामो समयदेखि जिल्ला बाहिरै बसोबास गर्दै आएका छन् । गृहजिल्लामै बसूँ, केही गरूँ भन्ने इच्छा त छ, तर विभिन्न कारणले यो सब गर्न सकिरहेको छैन, तमोट भन्छन्, जिल्लामै बसेर कलम चलाउन सक्ने वातावरणको अभावले अग्रजहरू अन्यत्र पलायन हुनुपर्दा साहित्यिक गतिविधि स्वत: घट्ने भइहाल्यो । एक त अग्रजहरू नहुनु, अर्को राज्यले पनि साहित्यलाई अपेक्षित सहयोग नगरेकाले भोजपुरमा चहलपहल बढाउन सकस परेको साहित्य कला प्रतिष्ठानका अध्यक्ष राजन समीपको बुझाइ छ । कार्यक्रम गर्न बजेटको अभाव छ, राज्यले पनि बेवास्ता गरेको छ, आखिर जही पनि कुरा अर्थसँगै जोडिएको छ, उनी भन्छन्, लेकाली साहित्यिक जागरण र अराजक साहित्यिक आन्दोलन भोजपुरे साहित्यकारहरूकै संलग्नतामा भएको हो, तर अहिले अवस्था फेरिएको छ ।"
जुर्मुराउँदै छ पूर्वमा रंगमञ्च,"काँकडभिट्टा पछिल्लो समय पूर्वमा रंगमञ्च जुर्मुराउन थालेको छ । झापा, इलाम, मोरङ, सुनसरीलगायतका जिल्लामा यति वेला नियमितजसो नाटक प्रदर्शन हुन थालेको छ । पहिलेको साखलाई पछिल्लो पुस्ताका रंगकर्मीहरूले जोगाएर राखेका छन् । पूर्वमा नाटक देखाउने संस्कारको श्रेय सुनील पोखरेल, अशेष मल्लहरूलाई नै जान्छ । त्यही संस्कारलाई पूर्वेली रंगकर्मीले निरन्तरता दिँदै आएका छन् । झापाको परिवर्तन थिएटरले दसंैअघि काँकडभिट्टा र बाहुनडाँगीमा दुई दिन नाटक सो गर्यो । श्याम सिंघकको उपन्यास रेमिटल्यान्ड मा आधारित नाटक हेर्न दुवै स्थानमा बाक्लो भीड लागेको थियो । त्यसअघि परिवर्तनले झापाकै धुलाबारीमा सुकुम्बासी राजा नाटक देखाएको थियो । त्यो बेला पनि दर्शकको उत्साहजनक उपस्थिति रहेको परिवर्तन थिएटरकी अध्यक्ष कविता नेपालले सुनाइन् । उनले भनिन्, पछिल्लो समयमा झापामा नाटक हेर्ने कल्चर बढ्दै गएको छ ।झापामा नाटक हेर्ने संस्कारको सुरुवात पनि सम्भवत: परिवर्तन थिएटरले नै सुरु गरेको हो । परिवर्तनले वर्ष दिनअघि पत्रकार अखण्ड भण्डारीको उपन्सास मलाया एक्सप्रेस लाई नाट्य रूपान्तरण गरेर प्रदर्शन गरेको थियो । त्यसअघि द्वन्द्वकालमा मारिएका पत्रकार डेकेन्द्र थापाको हत्याकाण्डमा आधारित नाटक हुँदैन कलमको मृत्यु मञ्चन गरेको थियो ।झापामा नाटक हेर्ने दर्शकको कमी छैन, परिवर्तन थिएटरकी उपाध्यक्ष लीला विष्टले भनिन्, तर, नाटकघर नहुँदा नियमित नाटक सो गर्न समस्या भइरहेको छ । परिवर्तन थिएटरले धुलाबारीमा सुकुम्बासी राजा सो गरेलगत्तै दमकको कदम थिएटरले दमकमा मरिचेको चुप्पी मञ्चन गर्यो, त्यो पनि एक सातासम्म । उपेन्द्र सुब्बाको कथालाई कवि नवीन प्राचीनले नाट्य रूपान्तरण गरेका थिए भने सिजन दाहालले निर्देशन । कदम थिएटरका सचिव मेची पुत्र भन्छन् ,एक सातासम्म दर्शकको उत्साहजनक सहभागिता रह्यो । कदमले दमकमा नाटकघर निर्माणको योजना बुनेको छ । त्यही योजनालाई सघाउन उसले सशुल्क नाटक देखाएको थियो । दमक नगरपालिकाले नाटक घर निर्माणका लागि जमिनसमेत उपलब्ध गराइसकेको छ । रकम जुट्ने क्रम जारी छ । वर्ष दिनभित्र नाटकघर निर्माणको काम सुरु गर्ने योजनामा कदम थिएटरका रंगकर्मीहरू छन् । झापासँग सिमाना जोडिएको दक्षिण इलामको चुलाचुलीका रंगकर्मीहरूले पनि नियमित नाटक प्रदर्शन गर्दै आएका छन् । यहाँको चुलाचुली रंगमञ्च ले देवाङसी राजा, सिविउ चरी, खाल्डो जस्ता नाटक देखाइसकेको छ । चुलाचुलीको समस्या पनि नाटक घर नै हो । नाटक घर नहुँदा साह्रै दु:खजिलो गरेर नाटक देखाउनुपर्ने बाध्यता छ, चुलाचुली रंगमञ्चका कलाकार मानहाङ लावती भन्छन्, नाटक घरका लागि पहल भइरहेको छ । चुलाचुली रंगकमञ्चका अध्यक्ष चेतन आङथुपो मोफसलमा पनि राजधानीमाझैं नाटकलाई व्यावसायिक रूपमा अघि बढाउन सकिने प्रशस्त सम्भावनाहरू देख्छन् । पछिल्लो समय झापा, मोरङ, इलामलगायत जिल्लामा सुरु भएको थिएटर कल्चरले त्यो संकेत गरेको उनी बताउँछन् । भन्छन्, हामीसँग नाटक गर्ने उर्जा प्रशस्त छ तर नाटक देखाउने ठाउँको अभाव छ । विराटनगरमा दुइटा नाटक घर छन्( सुशीला नाटकघर गुरुकुल र झोरहाट नाट्य केन्द्र । यी दुवै स्थानमा नियमित नाटक सो भइरहेका छन् । झोरहाटले त डेढ वर्षका अवधिमा ७ वटा नाटक सो गर्यो । गत असोज ७ देखि ११ सम्म विजय मल्लको नाटक बहुलाकाजीको सपना देखायो । यसलाई प्रयाग न्यौपानेले निर्देशन गरेका थिए । झोरहाट नाट्य केन्द्रका संस्थापक रंगकर्मी भरत गुरागार्इं पूर्वमा नाटकको माहोल बढदै गएकोप्रति आशावादी बन्छन् । उनले भने, पूर्व नाट्य क्षेत्रका लागि आकर्षणको केन्द्र बन्दै जानु सुखद पक्ष हो । झोरहाट नाट्य केन्द्रमा १ सय २० जना दर्शक अटाउन सक्ने क्षमता छ । प्रत्येक नाटकमा हाउस फुल हुन्छ यो नाटकघर । गुरागाईका अनुसार पूर्वका विभिन्न जिल्लाका नाट्य टोलीहरूको भ्रातृत्व र एकता रहेको छ । यसले नाटक क्षेत्रलाई फस्टाउन थप मलजल गरेको छ । पूर्वमा नियमित नाटक देखाउने थिएटरहरूले कलाकारहरूलाई थोरै भए पनि पारिश्रमिक वितरण गर्दै आएका छन् । यसले नाटक क्षेत्रलाई व्यावसायिक बनाउन मद्दत पुगेको छ ।नाटक खेलेर पैसा पनि पाइन्छ भन्ने सन्देश पनि दिइरहेका छौं हामी, गुरागार्इंले भने, यो पूर्वेली नाट्य क्षेत्रका लागि गर्वको कुरा हो । इलामको चेतना नाट्य समूह पनि नाट्य क्षेत्रमा सक्रिय छ । दुई वर्ष अघि पाथिभरा देवीको उत्पत्तिबारे नाटक सो गर्दा इलामको बुद्ध सभागृह हाउसफुल थियो । बिर्तामोडको क्षितिज नाट्य समूहले पनि केही वर्षअघि सशुल्क नाटक सो गरेको थियो । रंगकर्मी माधव कल्पितको लेखन र निर्देशनको इजलास फैसला ।नियमित नाटक प्रदर्शन गर्न नसक्नुको मुख्य कारण थिएटर हलको अभाव नै हो, कल्पितले सुनाए ।"
छक्का पञ्जा २,"काठमाडौं दसैंको छेको पारेर फूलपातीका दिन रिलिज गरिएको फिल्म छक्का पञ्जा २ हेर्न हलमा दर्शक उर्लिएका छन् । बुधबारदेखि आठौं दिनमा सुखद प्रदर्शनीमा रहेको उक्त फिल्मले लगातारको बिदामा उल्लेख्य दर्शक साथ पाएको छ । सातौं दिनसम्म दीपाश्री निरौला निर्देशित फिल्मले मोटामोटी पौने सात करोड रुपैयाँको टिकट बिक्री गरेको बताइएको छ । यस पटक साताभर नै निरन्तर दर्शकको घुइँचो देखियो, फिल्मका मुख्य निर्माता तथा अभिनेता दीपकराज गिरीले कान्तिपुरसँग भने, सायद छक्का पञ्जा २ को ओपनिङ कलेक्सन नेपालकै लागि सर्वाधिक उच्च हो । मोफसलमा मात्रै ८३ स्क्रिनमा रिलिज भएको छक्का पञ्जा २ ले राजधानीका मल्टिप्लेक्स हलमा अत्यधिक सोज पाएको थियो । उक्त फिल्ममा दर्शक चापका कारण साताभर विदेशी फिल्म छायामा परे । खासगरी वरुण धवनको दोहोरो भूमिका रहेको जुडवा २ को व्यापारलाई स्वदेशी फिल्मले खुम्चाइदियो ।दीपकराज र दीपाको समूहले नै निर्माण गरेको यसअघिको छक्का पञ्जा ले पनि गतवर्ष झन्डै १६ करोड रुपैयाँको ग्रस कलेक्सन गरेर स्वदेशी फिल्मले गरेको व्यापारमा रेकर्ड कायम गरेको थियो । तर यस पटक भने छोटो समयमा धेरै कलेक्सन गरिरहेकोले यसरी नै फिल्ममा दर्शक चाप रह्यो भने तिहारअघि नै अघिल्लो फिल्मको रेकर्ड ब्रेक गर्ने संकेत देखिएको छ, फिल्मका पटकथाकार समेत रहेका दीपकराजले थपे, पहिले छक्का पञ्जा को व्यापार जनकपुरजयनगर रेलको गतिमा थियो भने यसपटक बुलेट ट्रेनको गतिमा गरिरहेको छ ।डिपेन्डेन्ट भिसामा बिदेसिन खोज्ने युवाहरूको समस्यालाई मूलकथा बनाई निर्माण गरिएको छक्का पञ्जा २ हेर्न यति बेला सबै उमेर समूहका दर्शक हलमा देखिएका छन् । खासगरी वयोवृद्ध दर्शकहरू ठूलै कष्ट बेहोरेर पनि हलसम्म देखिएका छन् । गहन विषयवस्तुलाई रमाइलो प्रस्तुतीकरणमा ढालिएको फिल्ममा दर्शकले मनोरञ्जन लिइरहेको हलवालाहरू बताउँछन् । तर अधिकांश दर्शकले छक्का पञ्जा को जत्तिको रमाइलो भने नपाएको गुनासो सुनिएको स्वयं दीपकले बताए । भने, छक्का पञ्जा जत्तिको हँसाउने छैन तर नराम्रो पनि छैन भन्ने धेरै भेटेको छु । र, हाम्रो अनुमान पनि त्यही नै थियो । हाम्रो हिसाबले सफल भए पनि दर्शकको हिसाबले फिल्मका लागि अझै केही होमवर्क नपुगी हतार गरेको देखियो ।छ एकान छ देखि व्यापारिक सफलताको तह बढाउँदै लगेको यो टिमले अबको एक वर्षमा छक्का पञ्जा ३ दर्शक समक्ष ल्याउने बताएको छ । दीपकराजले उक्त कुराको पुष्टि गर्दै भने, यसपटक केही गहन विषय उठान गरेकोले दर्शकलाई पहिलो भागमा हँसाएर दोस्रो भागमा रुवाउन खोजेका थियौं । तर हामीबाट दर्शकले पूर्णत: हाँसो नै अपेक्षा गरेको महसुस भयो । अबको फिल्म पूर्णत: हास्य रसमै बनाउनेछौं ।फूलपातीको रिलिज डेमा छक्का पञ्जा २ ले बक्स अफिसमा १ करोड ५३ लाख रुपैयाँको ग्रस कलेक्सन गरेको अनुमान गरिएको छ भने दोस्रो दिन पनि १ करोड ३० लाखको कलेक्सन गरेको बताइएको छ । दसैं मनाउन अधिकांश राजधानीबाट बाहिरिएको कारण पनि फिल्मले मोफसलका सिंगल स्क्रिन हलमा समेत झन्डै हाउसफुल व्यापार गरेको रिपोर्ट प्राप्त भएको छ ।दीपकराजसहित फिल्ममा केदार घिमिरे, जितु नेपाल, बुद्धि तामाङ, शिवहरि पौडेलको हास्यकलाकारको जम्बो टोलीसहित प्रियंका कार्की, स्वस्तिमा खड्का, स्वरूपपुरुष ढकाल, आयुष्मान देशराज जोशी, वर्षा राउत लगायतको अभिनय रहेको छ । पाँचदिने विकेन्ड पाएको फिल्मले विक डेमा समेत शतप्रतिशत दर्शक अकुपेन्सीमा प्रदर्शन भइरहेको छ । फिल्म समीक्षकले खासै प्रशंसा नगरेको भए पनि फिल्मको ओपनिङलाई दसैं बिदा, कमेडी जानरा, टिम र हिट फिल्मको सिक्वेलले भरपुर साथ दिएको हो । तर छक्का पञ्जा जस्तो रिपिटेसन भ्यालु यसपटक नदेखिएको स्वयं दीपकले कान्तिपुरसँग भने । गतवर्ष छक्का पञ्जा ५६ पटकसम्म धेरैले हेरेका थिए । यस पटक दोहोर्याएर हेर्ने क्रम कम छ । खासगरी युवा दर्शकले फिल्मको पछिल्लो भागमा कम इन्जोय गरेको बताएका छन्, दीपकले गम्भीर विषयवस्तुलाई लिनु नै आफूहरूका लागि च्यालेन्ज भएको बताउँदै भने, त्यसलाई टोटल्ली चेन्ज गरेर हाम्रो कमेडी प्याट्रनमा ढाल्न पनि गाह्रो थियो । र, अहिले कमजोरी त्यसैमा महसुस भए पनि धेरै हदसम्म हामी सफल भएका छौं । फिल्म हेरेपछि दर्शकले नराम्रो चाहिँ भन्नुभएको छैन ।"
मोफसललाई सम्मान गरियोस्,"चितवन गीत राम्रो हुन पहिलो हात सर्जकको हुन्छ । गाउनुअघि शब्द हेरिन्छ । त्यहीअनुसार गीत गाउने र त्यसमा संगीत भर्ने काम गरिन्छ । शब्द नै राम्रो भएन भने न त्यसमा संगितको मिठास हुन्छ न गीतले दर्शकश्रोताको मन जित्न सक्छ । तर यसरी माया प्रेम, सुख दु:खलाई गीतको शब्दमा उतार्ने व्यक्ति भने सधंै पर्दापछाडि हुन्छन् । गीत हिट हुँदा त्यसको श्रेय गायक र संगीतकारले मात्र पाउँछन् । गीत रच्ने सर्जक ओझेलमा पर्छन् । उनीहरू पर्दापछाडि बसेर नायक को भूमिका निर्वाह गर्छन् ।तिनैमध्येका एक हुन् रत्ननगर१५, पिठुवाका यादव लम्साल । उनले एक सयभन्दा बढी गीत रचिसके । उनका अधिकांश गीत रेकर्ड भएका छन् र तिनले उनलाई श्रोतामाझ चिनाएका पनि छन् ।३६ वर्षे लम्सालले सुरुको अवस्थामा गीत मात्र रचेनन् । लघुकथा लेखे । अभिनय र नृत्य गर्ने सोख पूरा गरे । गाउँमै पिँढी सांस्कृतिक साँझ चलाए ।गीत संगीतको ठूलै नशा लाग्यो । एसएलसी पास गरेँ । २०५८ मा आमासँग ७ हजार लिएर गीत रेकर्ड गर्न राजधानी हान्निए । धेरै खर्च लाग्ने रैछ, उनले भने, पैसा नपुगेपछि घर फर्किएँ ।अहिलेका चर्चित संगीतकार अर्जुन पोखरेल उनकै हितैषी हुन् । उनकै सहयोगमा २०६५ मा राजु परियार र बिमाकुमारी दुराको स्वरमा दैलो खोलेर गीत रेकर्ड गराए । त्यो बेला एल्बम निकाल्न दुइटा गीत चाहिन्थे । उनले गायक कृष्ण गुरुङसँग मिलेर एल्बम निकाले । त्यो बेला भिडियो बनाइदिन्छु भन्दै एउटा म्युजिक कम्पनीले ठग्यो, उनले गुनासो गरे, मोफसलका सर्जकलाई अहिले पनि यस्तै समस्या छ । २०६९ मा वेदु शारु मगरको स्वरमा रेकर्ड भएको आधुनिक गीत आँधी चलेर हो भने राम्रै चल्यो । यसले राम्रै चर्चा पायो, यादवले सुनाए, यो गीतले गर्दा जाँगर चलेर आयो ।उनी लोक, आधुनिक, दोहोरी गीत लेख्न रुचाउँछन् । बढी चर्चामा ल्याउने काम भने धूवाँ सरी फैले छ कुरो त गीतले गर्यो । यसमा रामजी खाँण र मञ्जु पौडेलको स्वर सुन्न सकिन्छ । यसमा पनि संगीतमा अर्जुनकै सीप परेको छ ।उनले लेखेको प्रेम गीत फिल्मको गीत यता तिर्खा लागेको धेरै भयो पनि श्रोताहरूले मन पराएका छन् । राजधानीबाट किन मोफसल उपेक्षित बन्छ ? भरतपुरको चौबिसकोठीमा रहेको एउटा क्लिनिकमा व्यवस्थापकको रूपमा कार्यरत उनी भन्छन्, राजधानीलाई माथ गर्ने सर्जक मोफसलमा पनि छन् । अवसर नपाएर ओझेलमा परेका छन् । उनीहरूको प्रतिभाको सम्मान गरियोस् ।"
यात्रुलाई पहिरोको अवरोध,"धूले पहिरोले पहाड झर्ने क्रम नरोकिएपछि गुल्मीको रिडीतम्घास सडक पनि दिनहुँ अवरुद्ध हुने गरेको छ । यसले गर्दा दसैंका यात्रुले सास्ती खेप्नुपरेको छ । रेसुंगा नगरपालिका१३ भँगारीमा एक सातादेखि धूले पहिरो खस्न थालेको हो । भँगारीमाथिको पूरै डाँडो झर्ने अवस्थामा पुगेको छ । पहिरो नथामिँदा अवरुद्ध सडक खुलाउने सडक कार्यालय र स्थानीय प्रशासनको पटकपटकको प्रयास सफल हुन सकेको छैन । रेनपा१३ का वडाध्यक्ष खुमबहादुर खत्रीले सडकमाथिको भँगारीडाँडा जोखिपूर्ण अवस्थामा रहेको बताए । अब सडकमाथिको पूरै चट्टान नै फाल्ने प्रयास हुँदैछ,, उनले भने, त्यो पनि सफल नभए वैकल्पिक सडक निर्माण गर्नुपर्ने हुन्छ । पहाडमाथिको गोरेटो समेत पहिरोले बगाइदिएको छ । पहिरोका कारण तम्घासबाट काठमाडौं, बुटवल, पाल्पा, पोखरा जाने यात्रुले सवारीसाधन बदलिरहनुपर्ने बाध्यता छ । पहिरो नियन्त्रण गर्न स्थानीय प्रशासन, प्रहरी, सशस्त्र प्रहरी निरन्तर लागे पनि सडक नियमित बनाउन नसकिएको प्रजिअ गोपालप्रसाद अर्यालले बताए । तत्काल सडक नियमित हुने नदेखिएपछि अब वैकल्पिक सडकका लागि अध्ययन गर्दै छौं,, उनले भने, तत्काललाई गौंडाकोटदेखि रेसुंगा पोखरी हुँदै तम्घास आउने सडक मर्मत गर्ने तयारी छ । गौंडाकोटरेसुंगातम्घास सडक खुले पनि पूरै कच्ची र साँघुरो भएकाले यात्रा सहज हुने छैन । रिडीखज्र्याङसिमीचौर सडक पनि मर्मत गरेर धेरै सवारी चल्न सक्ने बनाउन प्रयास भइरहेको तम्घाससिमलटारी प्यूठान सडक आयोजनाले जनाएको छ । सडक नखुल्ने अवस्था भएपछि यात्रु पैदलै तम्घास जाने र त्यहाँबाट पहिरो नाघेर अर्को सवारीसाधन चढ्न बाध्य छन् । सदरमुकाम तम्घास र पहिरोसम्मको दूरी झन्डै ८ किमि छ । सडक डिभिजन कार्यालय पाल्पाले गत वर्ष साँघुरो रिडीतम्घास सडकमा घुम्ती सुधार योजना सञ्चालन गरेर अप्ठ्यारा घुम्ती चौडा पारेको थियो । त्यस क्रममा धेरै माथिबाट पहाड काटेर ल्याउँदा अप्ठ्यारो बनेको भँगारीमा दसैंको एक साताअघिबाट धूले पहिरो खस्न सुरु गरेको हो । पहिरो नियन्त्रण हुन नसक्दा दैनिक हजारौं यात्रु अलपत्र पर्नुका साथै खाद्यान्न ढुवानी प्रभावित भएको वाणिज्य संघका जिल्ला अध्यक्ष दुर्गाप्रसाद पाण्डेले बताए ।"
लागूऔषधमा ६ पक्राउ,महोत्तरी (कास) लागूऔषध ओसारपसार तथा बिक्री वितरणको आरोपमा विभिन्न स्थानबाट एक भारतीयसहित ६ जना पक्राउ परेका छन् । प्रहरीले बुधबार अपराह्न २ केजी गाँजासहित पिपरा गाउँपालिका३ का ६० वर्षीय हरि पासवानलाई नियन्त्रणमा लियो । उनी पिपरास्थित जनकपुरजलेश्वर सडक खण्डमा पक्राउ परेको प्रहरीले जनायो । त्यस्तै गौशाला९ स्थित विषहरपुरस्थित घरबाटै गाँजा बिक्री गर्दै गरेका ६२ वर्षीय राजेन्द्रसिंह दनुवार रंगेहात पक्राउ परेका छन् । उनका साथबाट ढकतराजुसहित ७ सय ग्राम गाँजा बरामद भएको छ । गौशाला५ स्थित मगरथाना चोकबाट लागूऔषधसहित भारत सीतामढीका १९ वर्षीय रामप्रवेश मन्सुुरीलाई प्रहरीले नियन्त्रणमा लिएको छ । त्यस्तै गौशाला११ बटौवा टोलबाट चुरोटमा गाँजा भरेर सेवन गर्दै गरेको अवस्थामा प्रहरीले ३ जनालाई पक्राउ गरेको छ ।
दुर्घटनामा मृत्यु,मोरङ (कास) सुनसरीको इनर्वा नगरपालिका४ मा बुधबार मोटरसाइकलको ठक्करबाट एक बालकको मृत्यु भएको छ । स्थानीय कामेश्वर सदायका २ वर्षीय छोरा नमनको मृत्यु भएको हो । बा५प ४६२७ नम्बरको मोटरसाइकले ठक्कर दिएपछि घाइते बालकको इनर्वा अस्पतालमा उपचारको क्रममा मृत्यु भएको प्रहरीले जनायो । मोटरसाइकल जिल्ला प्रहरी कार्यालय इनर्वाले नियन्त्रणमा लिएको छ । चालक भने फरार छन् ।
सुतेकै ठाउँबाट बेपत्ता,"धनुषा (कास) आमासँगै सुतेका ७ महिने बालक बेपता भएका छन् । कमला नगरपालिका३ का महेन्द्र यादवका ७ महिने छोरा सुमन यादव चोरी भएको पीडित परिवारले जनाएको छ । असोज १२ गते सँगै सुताएको छोरा मध्यराति हराएको आमा सुनिता देवीले बताइन् । साँझ सँगै सुताएको छोरा राति ब्युझिँदा थिएन, उनले भनिन्, रातभर घर आसपास र आफन्तका घरमा खोजे तर भेटिएन । परिवारले बालक चोरी भएको भन्दै प्रहरी कार्यालयमा उजुरी गरेका छन् । बालकको खोजी भइरहेको जिल्ला प्रहरी कार्यालयले जनाएको छ ।यसैबीच नवलपरासीको कावासोतीस्थित नारायणी नदीले बगाएर बुधबार दुई बालक बेपत्ता भएका छन् । कावासोती११ लौगाई घाटमा पौडी खेल्ने क्रममा उनीहरू बेपत्ता भएको प्रहरीले जनाएको छ । बेपत्ता हुनेमा स्थानीय १० वर्षका सुमन महतो र ८ वर्षीय सुसन महतो छन् ।"
लालपुरमा तनाव घट्दै,"गुलरिया (कास) दुई समूहबीच झडपपछि तनावग्रस्त बनेको गुलरियाको लालपुरमा शान्ति कायम गर्न सरोकारवालाले प्रतिबद्धता जनाएका छन् । प्रजिअ नारायणप्रसाद भट्टराईको अध्यक्षतामा बुधबार बसेको सर्वदलीय तथा सर्वपक्षीय बैठकले हिंसात्मक घटना दोहरिन नदिने सहमति जनाएको हो । प्रजिअ भट्टराईले बैठकमा सहमति भए पनि बिहीबारसम्म सुरक्षाकर्मी तैनाथ गरिने बताए । स्थिति सामान्य भएपछि मात्र सुरक्षाकर्मीलाई फिर्ता बोलाइने उनले जानकारी दिए । बैठकमा मुस्लिम आयोगका अध्यक्ष नसरुद्दिन शेष, गुलरियाका नगर प्रमुख मुक्तिनाथ यादव लगायत दुवै सम्प्रदायका अगुवाहरूको उपस्थिति थियो ।"
साक्षीलाई भत्ता,"हेटौडा (कास) सरकारवादी फौजदारी मुद्दाका साक्षी र पीडितलाई अदालतमा बयान र बकपत्र गराइँदा भत्ता दिन थालिएपछि मुद्दा फछ्र्योटमा सकारात्मक प्रभाव परेको छ । आफ्नै खर्चमा अदालत धाउनुपर्दा सरकारवादी मुद्दाका साक्षीहरू बयानका लागि आउन छाडेपछि सरकारले गत वर्षदेखि भत्ता दिने व्यवस्था गरेको हो । साक्षीलाई भत्ता दिने व्यवस्थापछि बयान दिन आउन थालेकाले सरकारीवादी मुद्दा बलियो हुने गरेको छ, जिल्ला सरकारी वकिल कार्यालयका सहन्यायाधिवक्ता गोपी श्रेष्ठले भने, विगतमा आफ्नो खर्च हुने भएकाले साक्षी अदालतसमक्ष उपस्थित हुँदैनथे । साक्षीले बकपत्र गर्न आउँदा दैनिक १ हजार २ सय रुपैयाँ भत्ता र टिकटका आधारमा यातायात खर्च पाउने व्यवस्था छ । बकपत्रपछि जिल्ला सरकारी कार्यालयको सिफारिसमा जिल्ला प्रहरीले भत्ता दिन्छ ।"
बालक डुबे,मोरङ (कास) रंगेली नगरपालिका२ बबियाबिर्तास्थित कुकुरखोलामा डुबेर बुधबार एक बालकको मृत्यु भएको छ । स्थानीय राम साहका तनि वर्षीय छोरा हेमु साहको मृत्यु भएको हो । घर नजिकै रहेको खोलामा खेल्दै जाने क्रममा डुबेर घाइते भएका बालकलाई उपचारका लागि विराटनगर ल्याउने क्रममा मृत्यु भएको रंगेली प्रहरीले जनायो ।
लेक लागेर मृत्यु,मोरङ (कास) सोलुखुम्बुको महाकुलुङ गाउँपालिका४ गुदेलका ४३ वर्षीय कवारकुमार राईको लेक लागेर मृत्यु भएको छ । महाकुलुङ३ स्थित मेरा बेस क्याम्पमा ट्रेकिङ गएका राई लेक लागेर बिरामी भएपछि उपचारका लागि घरतर्फ ल्याउने क्रममा बाटोमा मृत्यु भएको प्रहरीले जनायो ।
प्राधिकरण महानिर्देशक हटाउने निर्णय बदर,"काठमाडौं नागरिक उड्डयन प्राधिकरणका महानिर्देशक सञ्जीव गौतमलाई हटाउने पर्यटनमन्त्री जितेन्द्र नारायण देवको निर्णय बदर भएको छ । हवाई माफिया र बिचौलियाको दबाबमा मन्त्री देवले गरेका सबै त्रुटिपूर्ण निर्णयहरूलाई निर्वाचन आयोगले बुधबार बदर गरिदिएको छ । निर्वाचन आचारसंहिताविपरीत भएकाले आयोगले निर्णय बदर गरिदिएको हो । आयोगसँग मन्त्रालयले पूर्वस्वीकृति लिएको थिएन ।निर्वाचन आयुक्त सुधीरकुमार शाहका अनुसार आयोगले महानिर्देशकलाई हटाउन पर्यटनमन्त्रीले गरेको निर्णय बदर गर्दै उनलाई हटाउन गरिएका सबै सक्कल फाइलसमेत आयोगमा झिकाएको छ । यो सरुवा आचारसंहिताविपरीत हो । महानिर्देशक गौतमलाई हटाउन गरिएका सबै निर्णय आयोगमा झिकाउने निर्णय गरिएको छ, यो निर्णय गर्ने अधिकारीहरूलाई के कारबाही गर्नेबारे भोलि (बिहीबार) निर्णय गरिनेछ, आयोगमा आचारसंहिता हेर्न आयुक्त शाहले कान्तिपुरसँग भने । गौतमलाई मन्त्रालय तान्ने निर्णय गरिएपछि निर्वाचन आयोगले असोज १० गते प्रतिनिधिसभा र प्रदेशसभाको निर्वाचनको मिति घोषणा भई आचारसंहिता लागू भइसकेको अवस्थामा संवेदनशील तथा महत्त्वपूर्ण पदमा रहेका कर्मचारीलाई सरुवा किन गरेको भन्दै २४ घण्टे स्पष्टीकरण सोधेको थियो । उक्त स्पष्टीकरणको एक सातापछि मंगलबार जवाफ लेख्दै मन्त्रालयले आयोगको निर्देशन अवज्ञा गर्ने कुनै मनसाय नभएको जिकिर गर्यो । तर, बुधबार आयोगले मन्त्रालयको स्पष्टीकरणमा चित्त नबुझाउँदै महानिर्देशकलाई तत्काल नहटाउन उक्त निर्णय बदर गर्नुका साथै उक्त चलखेलमा सहभागी हुने मन्त्री देव, पर्यटन सचिव महेश्वर न्यौपाने र सहसचिव आचार्यलाई पनि कारबाही गर्ने तयारी गरेको छ । यसबारे बिहीबार निर्णय गरिने भएको छ भने यससँग सम्बन्धित सबै सक्कल कागजात अध्ययनका लागि आयोगमा झिकाउने निर्णय गरिएको छ । यो सँगै हाललाई महानिर्देशक गौतमको जागिर पनि जोखिममुक्त भएको छ । ०७२ जेठमा मन्त्रिपरिषद्द्वारा चार वर्षका लागि नागरिक उड्डयन प्राधिकरणको महानिर्देशक पदका लागि नियुक्त भएका गौतमलाई हटाउन पर्यटनमन्त्री देवले निर्वाचन आचारसंहिता उल्लंघन गर्दै भदौ २८ गते स्पष्टीकरण सोध्ने निर्णय गरेका थिए । गौतमलाई हटाउनैका लागि उनी तेस्रो चरणको स्थानीय तहको निर्वाचन प्रचारप्रसार कार्यक्रमबाट केही घण्टाका लागि भदौ अन्तिम साता काठमाडौं आएका थिए । प्राधिकरण स्रोतका अनुसार एक निजी एयरलाइन्सका सञ्चालकसँग मध्यबानेश्वरको द्वारिका होटलमा बसेर स्पष्टीकरण सोध्ने निर्णय गरेलगत्तै मन्त्री हेलिकप्टर चार्टर्ड गरी राजविराज फर्केका थिए । विराटनगरबाट जहाज चढेर काठमाडौं आउने र त्यही दिन हेलिकप्टर चार्टर्ड गरी राजविराज फर्किने व्यवस्था ती एयरलाइन्स सञ्चालकले गरेका थिए । पर्यटनमन्त्री देवले महानिर्देशक गौतमलाई हटाउन गत आर्थिक वर्षमा गरेको कार्यसम्पादनबारे स्पष्टीकरण सोध्नुपर्ने निर्णय गरेका थिए । तर, सहसचिव सुरेश आचार्यले निमित्त सचिव भएको मौकामा स्पष्टीकरणपत्र लेख्न नजान्दा कालो सूचीमा परेको स्पेनिस कम्पनी सानजोसेलाई अर्बौं रुपैयाँ फाइदा पुग्ने गरी ११ बुँदे स्पष्टीकरण सोधे । जसमा हवाई सुरक्षाको बारेमा भन्दा धेरै ठेक्काआयोजनासँग सम्बन्धित बुँदा थिए । त्यो उनको गम्भीर त्रुटि थियो । यसबारे सर्वत्र आलोचना भएपछि पर्यटनमन्त्री देवले उल्टै सहसचिव आचार्यलाई स्पष्टीकरण सोधेका थिए । यस विषयमा मन्त्रालयले कालोसूचीमा परेको स्पेनिस कम्पनी सानजोसेलाई फाइदा पुर्याउने उद्देश्य नरहेको आशयमा विज्ञप्ति नै निकाल्नुपर्यो । प्राधिकरणका अधिकारीहरूले यस घटनाको भित्री उद्देश्य कालोसूचीमा परेको स्पेनिस कम्पनीलाई फाइदा पुर्याउने रहेको बताउँदै आएका छन् । त्रिभुवन अन्तर्राष्ट्रिय विमानस्थलको सुधारका लागि सानजोसेले नागरिक उड्डयन प्राधिकरणसँग सन् २०१२ मा १० अर्ब रुपैयाँ बराबरको चारवर्षे ठेक्का सम्झौता गरेको थियो । तर उसले २०१६ मार्चमा सक्नुपर्ने काम नसकेपछि २०१६ डिसेम्बरमा प्राधिकरणले ठेक्का तोडेको थियो । चार वर्षको अवधिमा १६ प्रतिशत मात्रै काम गर्ने सानजोसेले प्राधिकरणको निर्णयविरुद्ध काठमाडौं जिल्ला अदालत, उच्च अदालत र आफ्नै मुलुक स्पेनमा मुद्दा हाल्यो तर जितेन । अहिले उक्त मुद्दाको सिंगापुरमा विवाद समाधानका लागि आर्विटेसन भइरहेको छ । आर्विटेसनमा उसले जितिहाले कम्तीमा ७ अर्ब रुपैयाँ रकम प्राधिकरणले क्षतिपूर्तिस्वरूप तिर्नुपर्ने हुन्छ । उसैलाई जिताउने उद्देश्यले अहिले महानिर्देशक गौतमलाई हटाई मन्त्रालयकै सहसचिव सुरेश आचार्यलाई ल्याउने मन्त्री देवको तयारी थियो । तर, सहसचिव आचार्यलाई नै स्पष्टीकरण सोधिएपछि उनी महानिर्देशक हुने खेलबाट स्वत: बाहिरिन पुगे भने मन्त्रीले त्रिभुवन अन्तर्राष्ट्रिय विमानस्थलका महाप्रबन्धक देवानन्द उपाध्यायलाई रोजे । वार्षिक ३० अर्ब रुपैयाँभन्दा बढी बजेट तथा कार्यक्रम भएको प्राधिकरणको महानिर्देशकमा उपाध्यायलाई ल्याउन मन्त्रीले गौतमसँग दुईपटक स्पष्टीकरण सोध्दै मन्त्रालयमा गैरकानुनी ढंगले तान्ने निर्णय गरेका थिए ।"
१४ अंकले घट्यो नेप्से,"काठमाडौं बुधबार सेयर कारोबार मापक नेप्से झन्डै १४ अंकले घटेको छ । दसैं बिदापछिको पहिलो कारोबार दिन करिब ७ अंकले बढेर १ हजार ५ सय ४९४६ विन्दुमा बन्द भएको नेप्से बुधबार १३७० अंकले घट्यो । यो गिरावटसँगै परिसूचक १ हजार ५ सय ४२६५ मा बन्द भएको छ । कारोबारमा आएका ९ समूहमध्ये तीन समूहको परिसूचक बढ्यो, बाँकी समूहको परिसूचक घट्यो । दसैंअघि निरन्तर रूपमा ओरालो लागेको नेप्से अन्तिम दिन सुधारिएर बन्द भएको थियो । त्यो सुधारले दसैंपछिको पहिलो कारोबार दिन पनि निरन्तरता पायो । तर, त्यो वृद्धि लामो समय टिक्न सकेन र बुधबार दोहोरो अंकले घट्यो । पछिल्ला दिनहरूमा राजनीतिक वृत्तमा देखिएको उतारचढावले नेप्से प्रभावित भएको आकलन गरिएको छ । अघिल्लो दिनको तुलनामा कारोबार रकम भने ९९७५ प्रतिशतले बढेको छ । कुल बजार पुँजीकरण ०८७ प्रतिशत घटेर १७ खर्ब ९० अर्ब रुपैयाँमा सीमित भएको छ ।२ हजार ५ सय १९ कारोबारबाट १ सय ४४ कम्पनीका ६ लाख ६० हजार ४३ कित्ता सेयर खरिदबिक्री भए । ती किनबेचबाट २७ करोड ७७ लाख रुपैयाँ बराबरको सेयर कारोबार भएको छ । उक्त दिन कारोबारमा आएकामध्ये ३५ कम्पनीको सेयर मूल्य बढ्यो, ९२ कम्पनीको घट्यो, बाँकी १७ कम्पनीको सेयर मूल्य स्थिर छ ।बुधबार होटल समूहको परिसूचक ११९ प्रतिशत, अन्य समूहको ०८८ प्रतिशत र उत्पादन तथा प्रशोधनको ०३५ प्रतिशतले बढेको हो । तर, व्यापार समूहको परिसूचक १६३ प्रतिशत, जलविद्युत् कम्पनीको १४८, बैंकिङको १२९, विकास बैंकको ११८ प्रतिशत, बिमाको ०४१ प्रतिशत र वित्त कम्पनीको परिसूचक ०३७ प्रतिशत घटेको छ ।"
स्टिल आयात ह्वात्तै बढ्यो,"काठमाडौं दुई वर्ष अघिसम्म निर्यातमा निकै अगाडि रहेको स्टिलको आयात पछिल्लो समय ह्वात्तै बढेको छ । भूकम्पपछिको माग, ठूला आयोजनाहरूको निर्माण लगायत कारणले स्टिल (डन्डी तथा स्टिलजन्य सामग्री) को आयात बढेको हो । चालु आर्थिक वर्षको दुई महिनाको तथ्यांकअनुसार १८ अर्ब १९ करोड ९० लाख २० हजार रुपैयाँ बराबरका स्टिलसँग सम्बन्धित सामग्रीहरूको आयात भएको हो । निर्यात भने ७६ करोड ९० लाख ९७ हजार रुपैयाँको मात्रै भएको छ । अघिल्लो आर्थिक वर्षको तुलनामा आयात ९ दशमलव ८० प्रतिशतले वृद्धि भएको छ भने निर्यातमा ८ दशमलव १३ प्रतिशतले गिरावट आएको छ । स्टिल सामग्रीमध्ये सबैभन्दा बढी डन्डी (रड) को माग बढेको हो । ठूला आयोजनामा निर्माणको काम धमाधम भइरहेको छ । भूकम्पले पनि स्टिलको माग बढाएको हो, नेपाल रोलिङ मिल एसोसिएसनका वरिष्ठ उपाध्यक्ष किरण शाखले भने, माग बढेपछि नेपाली स्टिल उद्योगहरूले पनि उत्पादन बढाइरहेका छन् । उनका अनुसार १६ वटा स्टिल उद्योग छन् । आरती स्टिलले जस्तापाता भारत निर्यात गर्छ । निर्यात गर्नेमा उद्योग आरति स्टिल मात्रै हो । सम्भावना देखेरै थप ५६ वटा उद्योगहरू आउँदै छन्, उनले भने । तर अस्थिर वातावरणका कारण धेरैजसो लगानीकर्ताले उद्योग खोल्नभन्दा पनि आयातमै बढी ध्यान दिने गरेका छन् । माग अनुसारको उत्पादन र उद्योग बढ्न नसकेका कारण स्टिलको आयात ह्वात्तै बढेको देखिन्छ ।विगत तीन वर्षको पहिलो दुई महिनाको तथ्यांक हेर्ने हो भने आयातको वृद्धि प्रतिशत र निर्यातको घट्ने प्रतिशत दोब्बर देखिन्छ । भन्सार विभागका अनुसार आर्थिक वर्ष २०७२७३ को पहिलो दुई महिनामा ११ अर्ब ७८ करोड २८ लाख ३० हजार रुपैयाँ बराबरका स्टिल सामग्री आयात भएका थिए । २०७३७४ मा भने १६ अर्ब ५७ करोड ४९ लाख ७५ हजार रुपैयाँको आयात भएको हो । जुन ४० प्रतिशतको वृद्धिदर हो । त्यस्तै यस आर्थिक वर्षमा ९ दशमलव ८० प्रतिशतले आयात वृद्धि भई १८ अर्ब रुपैयाँभन्दा बढी भएको हो । आर्थिक वर्ष २०७२७३ को पहिलो दुई महिनामा १ अर्ब ७ करोड ३० हजार रुपैयाँ बराबरको स्टिल सामग्री निर्यात भएको थियो । २०७३७४ मा भने ८३ करोड ७१ लाख २७ हजार रुपैयाँको मात्रै निर्यात भएको भन्सार विभागको तथ्यांकले देखाउँछ । यो निर्यात अघिल्लो आर्थिक वर्षको तुलनामा २१ दशमलव ७८ प्रतिशतले कम हो । यस आर्थिक वर्षको दुई महिनामा ७६ करोड ९० लाख ८७ हजार रुपैयाँको मात्रै निर्यात भएको छ । जुन अघिल्लो वर्षको तुलनामा ८ दशमलव १३ प्रतिशतले कमी हो । वर्षभरिको तथ्यांक पनि यही अनुपातमा देखिन्छ ।केही वर्ष अघिसम्म स्टिलको निर्यात वृद्धिदर बढ्दो थियो । भूकम्पपछि आयात बढ्दै निर्यातमा गिरावट आएको तथ्यांकले देखाउँछ । भूकम्प प्रतिरोधी घर निर्माणका लागि अनिवार्य रूपमा डन्डी प्रयोग गर्नुपर्ने व्यवस्था सरकारले गरिदिएको छ । भविष्यका सम्भावित भूकम्पको जोखिम न्यूनीकरण गर्न पनि घर निर्माण गर्नेहरूले अधिक मात्रामा डन्डी प्रयोग गर्ने गरेका हुन् । उक्त कारणले यसको माग अधिक रहेको एसोसिएसनले जनाएको छ ।केही वर्ष अघिदेखि फलाम र स्टिल सामग्री खानी नभए पनि सबैभन्दा धेरै रकमको निर्यात हुने वस्तुको सूचीमा रहेको छ । कच्चा पदार्थ आयात गरी तयारी अवस्थामा सामग्री बनाएर निर्यात हुने गरेकाले यस्तो देखिएको हो । फलाम तथा स्टिलका उत्पादन गुणस्तरीय र सस्तो मानिन्छ । नेपालमा तयार हुने फलाम तथा स्टिलका उत्पादनको मुख्य बजार भारत हो । भारतबाट आयात गरिएका कच्चा पदार्थबाट उत्पादन गरी केही नाफा राखेर फेरि उतै निर्यात हुने गरेको हो । भारतमा भन्दा नेपाल सस्तो श्रम बजार रहेकाले पनि कम लागतमा स्टिल सामग्रीहरू तयार हुन्छन् । यी सम्भावनाहरू देखेर सरकारले निर्यात सम्भावना भएका तुलनात्मक लाभका वस्तुहरूमध्ये फलाम तथा स्टिलको उत्पादन पनि राखेको छ । निर्यातमा गिरावट आए पनि अन्य सामग्रीहरूसँग तुलना गर्दा फलाम तथा स्टिल निर्यातमा अग्रस्थानमै छ ।"
प्रभावकारी भएन बजार अनुगमन,"काभ्रे जिल्लामा प्रभावकारी बजार अनुगमन नहुँदा चाडबाडका बेलामा उपभोक्ता चर्को मूल्य तिर्न बाध्य छन् । नियमित अनुगमन नहुँदा व्यापारीले मनलाग्दी मूल्य असुलिरहेको गुनासो बढेको छ । दसैंको पूर्वसन्ध्यामा अनुगमन सुरु भए पनि प्रभावकारी हुन नसकेको उपभोक्ता बताउँछन् । अनुगमन नहुँदा बजार मूल्यमा पनि एकरूपता छैन । दसैंअघि बजार अनुगमनमा निस्किएकी बनेपा नगरपालिकाकी उपप्रमुखले दैनिक उपभोग्य सामानको फरकफरक मूल्य पाएको बताइन् । चाँदनीचोकस्थित लक्ष्मी स्टोर बनेपाले ४ सय २० रुपैयाँमा बेचेको १ किलो जिरा सामुन्नेको किराना पसलमा ४ सय ५० लिने गरेको पाइएको थियो । त्यसैगरी चामल, चिउरा, तेल, गेडागुडी, दाललगायतका दैनिक उपभोग्य सामान किन्दा उपभोक्ता ठगिँदै आएका छन् । उपभोग्य सामानको मनलाग्दी मूल्य तिर्न उपभोक्ता बाध्य छन् । प्रशासन र सरोकारवालाको बेवास्ताका कारण मनपरी रोकिएको छैन । जिल्लामा उद्योग वाणिज्य संघले मूल्यसूची अद्यावधिक गरेको छैन । सहायक प्रजिअ किरण थापासहितको टोलीले दसैंअघि बनेपा र धुलिखेलका केही स्थानमा बजार अनुगमन गरेको थियो । थापाका अनुसार दर्ता नगरी सञ्चालन भएका केही पसल र सामान्य कैफियत भेटिएका पसललाई सचेत गराइएको थियो । अनुगमन पनौती, पाँचखाल, भकुण्डेलगायतका व्यापारिक केन्द्रसम्म अझै पुग्न सकेको छैन । इन्धन, जनशक्ति र स्रोतको अभाव देखाउँदै अनुगमन नभएको हो । सहायक प्रजिअ थापाले कारबाही गर्नेभन्दा पनि सचेत गराउने उद्देश्य रहेको बताए । ठूलो गल्ती केही पाइएन, सुधारका लागि भनेका छौं, थापाले भने, कारबाहीभन्दा पनि सचेत गराउने उद्देश्य हो । काभ्रे उद्योग वाणिज्य संघका अध्यक्ष प्रकाश मानन्धरले दसैंलगत्तै मूल्यसूची अद्यावधिक गर्ने बताए । सूची तयार गरेको १ महिना मात्रै भएको छ, खासै गुनासो आएको छैन, मानन्धरले भने, दसैंलगत्तै अद्यावधिक गरेर सोहीअनुसार कार्यान्वयन गराउँछौं । धुलिखेल संघका अध्यक्ष मञ्जुुकुमार कोजूले मूल्यसूची वितरण गरे पनि केही व्यापारीबाट बदमासी भएको हुन सक्ने स्विकारे ।"
अक्कासियो मिठाई व्यापार,"बरमझिया (सप्तरी) कञ्चनरूप नगरपालिका२ स्थित बरमझिया बजारको मिठाई व्यापार बढेको छ । चुनाव र चाडपर्वहरूले गर्दा मिठाई व्यापारमा वृद्धि भएको हो । अघिल्ला वर्षहरूमा पनि चाडबाडमा मिठाईको व्यापार बढ्ने गरेको थियो । यसपालि निर्वाचनले अझ बढी व्यापारमा सहयोग पुर्याएको स्थानीय व्यवसायी ३८ वर्षीय नागेश्वर साहले बताए । निकै समयपछि गजबको वातावरण बनेकाले तिहार र छठसम्मै राम्रो बिक्री हुने विश्वास छ, उनले भने । यहाँ स्थानीय र अन्य चुनाव जनहितमा वरदान साबित भइरहेको छ । चुनावकै कारणले व्यापारिक माहोल बनेको उनले सुनाए । अघिल्ला ६ महिनामा मधेस आन्दोलनमा यहाँ कुनै तोडफोड नहुनुले पनि स्थानीयमा शान्तिप्रतिको प्रतिबद्धता प्रस्टै झल्किन्छ । स्थानीय चुनावकै प्रक्रिया सुरु भएदेखि जनप्रतिनिधिले हरेक महत्त्वपूर्ण अवसरमा स्थानीय दुर्गा काली मन्दिरमा मिठाई चढाएर आशीर्वाद अवश्य लिए, स्थानीय राजनीतिकर्मी ओमप्रकाश साहले भने । उम्मेदवार छानिँदा, नामांकन भर्दा, भोट माग्न आउँदा र जित्दा पनि नेताहरूले मिठाई बोकेर आए, उनले भने । दुई दशकपछि ठूलो चाडबाडकै रूपमा चुनाव आएको उनले सुनाए । विजयी हुनलाई भाकल गर्दा पनि नेता एवं उनका समर्थकले मिठाई नै चढाए, जितेपछि त झन् स्वभाविक नै हो, साहले भने, विजयी र पराजित पक्षले आपसमा दसैंको शुभकामना दिँदा पनि लड्डु टक्रयाए ।हालै सम्पन्न चुनावले मिठाईको बिक्री बढेको स्थानीयले व्यापारीले बताए । उम्मेदवारीका लागि छानिएपछि, नामांकन फाराम भर्न जाँदा र विजयी भएपछि लड्डु किनेर मन्दिरमा चढाउने एवं जनतामा बाँड्ने गरियो, स्थानीय मिठाई व्यवसायी ललितप्रसाद साहले भने । एकअर्काको मुख गुलियो पार्न एवं खुसी साटासाट गर्नलाई पनि निर्वाचित जनप्रतिनिधि र उनीहरूका समर्थकको पहिलो प्राथमिकतामा मिठाइ नै पर्ने गरेको उनले औंल्याए । निकै शुद्ध मानिने यहाँको पेडा किन्नलाई उसै पनि वर्षभर नेपाली एवं भारतीयको भीड लाग्छ । कर्मचारीको बिदा हुने भएकाले पर्वहरूमा बिक्री बढ्ने गरेको र सप्तमीदेखि टीकासम्म एक जनाले कम्तीमा आधादेखि ५ किलोसम्म पेडाखाजा किन्ने गरेको साहले जनाए । सबैतिर शान्ति छाएकाले राम्रै व्यापार भइरहेको छ, उनले भने । मन्दिर जाँदा थोरै मात्र भए पनि सगुनको रूपमा मिठाई अवश्य किनिन्छ । यहाँ दुई सय वर्षअघि स्थापना भएको माँ दुर्गा काली मन्दिर रहेको छ । मन्दिरका पुजारी शैलेशकुमार झा (कालीदास) ले उम्मेदवारी नामांकनको दिनदेखि दैनिक ५७ किलो मिठाई चढ्ने गरेको बताए । यो गत वर्षको दसैंको भन्दा दोब्बर हो, उनले भने, सबैतिर फलीफाप नै छ, वरिपरिका अन्य गाउँ र नगरपालिकाका विजयी प्रतिनिधि पनि आउँछन् । बरमझिया व्यापार संघका सचिव विजयकुमार गुप्ताले मागअनुरूपको मिठाई बनाउनै नसकेको बताए । घटस्थापनादेखि दैनिक बिक्री बढेको र आफूले मात्रै दैनिक औसत ८० किलो पेडा बेचेको उनले बताए । ७०८० किलो पेडा बनाउनलाई ४ सय लिटर दूध चाहिन्छ । सामान्य बेलामा गुप्ताले दैनिक ४० किलो पेडा बेच्छन् । टीकादेखि दशमीसम्म दैनिक १ सय २० किलो पेडा बिक्री गरेको उनले बताए । सबै मिठाई सकियो, अलिकति पनि खुवा बाँकी रहेन, उनले भने, अब मजाले तिहार र छठको तयारीमा लाग्छौं । मुख्य राजमार्ग र बरमझिया बजार छेउकै सुकुम्बासी बस्तीकी ६० वर्षीया बैचेनीदेवी रामले बजाररोजगार बढेको र जनप्रतिनिधि पाएको हुनाले यो दोब्बर खुसीको मौका भएको बताइन् । उम्मेदवारी नामांकनको दिनदेखि नै यसपटक मिठाईको बिक्री बढेको कञ्चनरूप नगरपालिका२, महादेवपट्टीका व्यवसायी विवेक साहले बताए । पोहोर र परारको तुलनामा यसपालि सबैतिर राम्रो व्यापार भइरहेको उनले बताए । सचिव गुप्ताले गुणस्तरमा थोरै पनि शंका लागेमा मिठाई नकिन्न र ठगिएको लागेमा तत्काल खबर गर्न, व्यापार संघमा जानकारी दिन आग्रह गरेका छन् ।"
चन्द्रगढी विमानस्थलमा एक्सरे मेसिन सञ्चालन,"दमक झापाको भद्रपुरस्थित चन्द्रगढी विमानस्थलमा बुधबारदेखि ब्यागेज एक्सरे मेसिन सञ्चालनमा आएको छ । मेसिन जडान भएसँगै हवाई यात्रुको सामान चेकजाँचमा सहज हुने विमानस्थलका प्रमुख पूर्णप्रसाद चुडालले बताए ।विमानस्थललाई साउन अन्तिम साता नेपाल नागरिक उड्डयन प्राधिकरण केन्द्रीय कार्यालयले उक्त मेसिन उपलब्ध गराएको थियो । एक कार्यक्रमका बीच प्रमुख जिल्ला अधिकारी ऋषिराम तिवारीले बुधबार उक्त मेसिनको शुभारम्भ गरेका थिए । यसअघि एक्सरे मेसिन नहुँदा यात्रुले सास्ती बेहोर्दै आएका थिए । विमानस्थल प्रमुख चुडालका अनुसार यसअघि विमानस्थलका सुरक्षागार्डले यात्रुको झोला र ब्याग खोलेर सामान चेकजाँच गर्दै आएका थिए । विमानस्थल हुँदै जानेआउने यात्रुका सामानको सुरक्षा र चेकजाँचमा अब कुनै कमी हुँदैन, उनले भने, यसअघि सामान चेक गर्न निकै झन्झट हुन्थ्यो । शंकास्पद वस्तुबारे अनुसन्धान गर्न निकै कठिनाइ बेहोर्नुपथ्र्यो । पछिल्लो समय विमानस्थलमा सुरक्षा संवेदनशीलता बढदै गएको छ । दुई वर्षअघि चन्द्रगढी विमानस्थलबाट प्रहरीले १० केजी सुनसहित एक व्यक्तिलाई पक्राउ गरेको थियो । यस्तै गत वैशाखमा अवैध रूपमा ल्याएको एक सय किलो चाँदीसहित दुई जनालाई शंकाको भरमा प्रहरीले नियन्त्रणमा लिएको थियो । विमानस्थलबाट बुद्ध, यती, सौर्य, नेपाल एयरलाइन्स र श्री एयरलाइन्सले उडान भर्दै आएका छन् । ती एयरलाइन्सले चन्द्रगढीकाठमाडौंचन्द्रगढी दैनिक १० उडान भर्दै आएको प्रमुख चुडालले बताए ।"
साहसीलाई फुलमुन बन्जी,"पोखरा साहसी पर्यटकका लागि गतिलो गन्तव्य हो पोखरा । प्याराग्लाइडिङ, जिपफ्लायर, ह्यान्डग्लाइडर, अल्ट्रालाइट, क्यानोनिङ बन्जी जम्प जस्ता साहसिक खेल यहाँ खेल्न पाइन्छ । पछिल्लो समय बाह्यसँगै आन्तरिक पर्यटक पनि यस्ता खेलमा रमाउन थालेका छन् ।पर्यटकको चाहनाअनुसार व्यवसायीले नयाँनयाँ स्वरूपमा खेलहरू सञ्चालन गर्दै आएका छन् । यसै क्रममा हाइग्राउन्ड एड्भेन्चर्स नेपालले फुलमुन बन्जी जम्पको सुरुवात गरेको छ । विशेष गरी पूर्णिमाको राति बन्जी जम्प गराएर पर्यटकलाई मनोरञ्जन दिने उद्देश्यसहित एड्भेन्चर्सले यस्तो अभियान ल्याएको हो । पर्यटन बजारमा एउटा छुट्टै प्रोडक्ट दिन खोजेका हौं, एड्भेन्चर्सका पोखरा शाखा प्रबन्धक दिनेश महर्जनले भने, हालसम्म सिजनका बेला मात्रै गर्दै आएका छौं । अब नियमित रूपमा महिनैपिच्छे अर्थात् प्रत्येक पूर्णिमाको राति गर्ने योजनामा छौं । दसैंको अन्तिम दिन (पूर्णिमाको राति) फुलमुन बन्जीको तयारी भइरहेको उनले बताए । दिउँसो बन्जी जम्प गर्दा वरपरको वातावरण सबै सहजै देखिन्छ । रातिको चकमन्न अवस्थामा बन्जी जम्प गर्दा केही पनि नदेखिने हुँदा थप साहसका साथै छुट्टै अनुभूति हुने भएकाले फुलमुन बन्जी नाम दिइएको महर्जनले बताए । साहसी पर्यटक र युवा लक्षित हो, उनले भने, यसलाई नियमित सञ्चालनमा ल्याएर क्यालेन्डर नै बनाउने योजना छ । फुलमुनमा हल्का उज्यालो र संगीत रहने उनले सुनाए । हेम्जाको याम्दीमा ७० मिटर उचाइको टावरबाट तीन वर्षदेखि बन्जी सञ्चालनमा छ । मंगलम् गु्रप तथा गोल्छा अर्गनाइजेसनको लगानीमा यो सञ्चालित हो ।"
चिया बगानमा कामदार अभाव,"तेह्रथुम जिल्लाका चिया बगानमा कामदारको अभाव भएको छ । बगानमा काम गर्ने र ग्रामीण क्षेत्रका युवा वैदेशिक रोजगारमा गएपछि कामदारको समस्या हुन थालेको हो । तेह्रथुममा १४ सय रोपनीमा लगाइएको चियाबगान कामदार नपाउँदा झाडीमा परिणत भएको छ । जिल्लाका व्यावसायिक चिया किसानले कामदार नपाउँदा बर्सेनि लाखौं रुपैयाँ गुमाइरहेको जिल्ला चिया सहकारी संघका अध्यक्ष शंकर खनालले बताए । चिया मुना टिप्ने कामदार नपाइने र प्रशोधन गर्ने उद्योगले कृषकलाई लामो समयसम्म भुक्तानी नदिने समस्या रहेको संघले जनाएको छ । यसअघि बगानमा काम गर्ने र ग्रामीण क्षेत्रका धेरै युवा वैदेशिक रोजगारमा गएपछि चिया खेतीमा कामदार अभाव चुलिएको चिया तथा कफी विकास बोर्ड सोल्माले जनाएको छ । अन्न खेती छोडेर चिया रोपेका ग्रामीण क्षेत्रका सयौं किसान बर्सेनि लाखौं रुपैयाँ नोक्सान बेहोरिरहेका छन् । चियाखेती विस्तारका लागि आफैंले नर्सरी राखेका किसानले बिरुवा नर्सरीबाट निकालेका छैनन् । किसानले राखेको चीयाको नर्सरी ब्याड झाँगिन थालेको लालीगुराँस नगरपालिका मुसाङखेलका केदार पौडेलले बताए । धनकुटाको हिलेमा रहेको चिया कारखानाले तीन वर्षअघिको मुनाको पैसा हालसम्म नदिएको उनले सुनाए । भविष्यमा पेन्सनसरह हुने सोचेर अन्नबाली हुने बारी बँझ्याएर चिया रोपेका धेरै किसानका लागि निल्नु न ओकल्नु भएको छथर गाउँपालिका हमरजुङका विष्णुकुमार सिंहले बताए । धेरै किसानले यसअघि लगाएको चियाका बोट काटेको उनले बताए । अढाई दशकअघि इलामको कन्यामबाट चियाका बिरुवा ल्याएर खेती सुरु गरेका ३ सयभन्दा बढी किसानले सोचेजस्तो आमदानी लिन नपाउँदै झाँगिएका चियाका बोट हटाउन थालेको उनले सुनाए । चियाको मुना लिने उद्योगले किसानलाई समयमा भुक्तानी नदिँदा कामदारलाई पैसा दिनसमेत नसकिएको वसन्तपुरका किसान चित्रबहादुर कार्कीले बताए । अन्य खेतीको तुलनामा चियामा बढी नै कामदार चाहिन्छ, कार्कीले भने, उद्योगले समयमा भुक्तानी नदिँदा चियाखेतीबाट उल्टो नोक्सान भइरहेको छ । काँटछाँट गर्ने, बोटको कटिङ गर्ने, मल हाल्ने जस्ता कामका लागि कामदार नै पाइन छाडेको उनले बताए । चिया खेतीमा आश्रित धेरै कामदार रोजगारीका लागि खाडी मुलुक गएका छन् । फर्किएकाले पनि चिया खेतीमा काम गर्न इच्छा नदेखाउँदा धेरै किसानले चिया खेती त्याग्नु बाध्यता बनेको हो । टिप्ने अवस्था भएका सयौं रोपनी जमिनको मुना बोटमै हुर्किरहेको छ । बगान झाडीमा परिणत भएका छन् । तर, जिल्लामा उत्पादित चियालाई स्थानीय स्तरमै प्रशोधन गरी बजारीकरण गर्ने उद्देश्यले चिया तथा कफी विकास बोर्डको सहयोगमा मेसिन खरिद गरी उद्योग स्थापना गरिएको भए पनि पर्याप्त मुना अभावमा उद्योग सञ्चालनमा आउन नसकेको बोर्डले जनाएको छ । लाखौं खर्च गरेर चिया रोपेका किसान कामदार अभावमा मुना टिप्न नपाउँदा चिन्तित छन् । जिल्लामा ३ हजार ८ सय रोपनी क्षेत्रफल जमिनमा चिया खेती हुँदै आएको छ ।"
बैंक नहुँदा सदरमुकाम धाउनुपर्ने बाध्यता,"अछाम स्थानीय तहमा बैंकका शाखा नहुँदा कारोबार गर्न सदरमुकाम पुग्नुपर्ने बाध्यता रहेको छ । सर्वसाधारण, गाउँपालिका र नगरपालिकाका कर्मचारीले बैंकिङ कारोबार गर्न सदरमुकाम धाउनैपर्ने भएको हो । जिल्लाका पञ्चदेवल विनायक नगरपालिका, तुर्माखाद, ढकारी, मेल्लेख, चौरपाटी, बान्निगढी जयगढ र रामारोशन गाउँपालिकामा बैंक सेवा पुगेको छैन । गाउँ र नगरपालिकामा बैंक नहुँदा बैंकिङ काम गर्न २ दिनसम्म पैदल हिँडेर सदरमुकाम आउनुपर्ने बाध्यता रहेको तुर्माखाद गाउँपालिकाका अध्यक्ष पुष्पराज शर्माले बताए । गाउँपालिकामा कुनै बैंकका शाखा छैनन्, उनले भने, बैंकहरू नहुँदा सदरमुकाम नै आएर सबै काम गर्नुपर्ने बाध्यता छ । सदरमुकाम मंगलसैनमा ५, साँफेबगरमा ३, कमलबजारमा १ र बयालपाटामा १ गरी अछाममा ९ बैंकले सेवा दिइरहेका छन् । चौरपाटी गाउँपालिकाका लेखापाल मनोज थापाले करोडौं रकम झोलामा बोकेर लैजानुपर्ने भएकाले निकै असुरक्षा महसुस हुने गरेको बताए । गाउँपालिकाको विकासे बजेट पनि सदरमुकाम आएर झोलामा बोकेर लैजानुपर्छ, उनले भने, ठूलो रकम झोलामै बोकेर हिँड्नुपर्दा असुरक्षा महसुस हुने गरेको छ । गाउँपालिकाले उपभोक्ता समितिको नाममा खाता खोल्न लगाउने र उनीहरूले सदरमुकाममा ३४ दिन बसेर कराडौं रकम भुक्तानी गरेर फर्किंदा सुरक्षाको दृष्टिकोणले निकै खतरा रहेको पञ्चदेवल विनायक नगरपालिकाका लेखापाल वीरेन्द्रजंग राणा क्षत्रीले बताए । जिल्लाको चौरपाटी, रामारोशन, तुर्माखाद, ढकारी, मेल्लेख गाउँपालिकाबाट सदरमुकाम पुग्न ३ दिन लाग्ने र लामो बाटोमा धेरै पैसा बोकेर हिँड्न अप्ठ्यारो रहेको स्थानीय बताउँछन् । इन्भेस्टमेन्ट बैंकका प्रबन्धक मनोज नेपालले केही बैंकहरूले गाउँपालिका र नगरपालिकामा शाखा स्थापना गर्न खोजे पनि सुरक्षित भवनको अभावले सम्भव नभएको बताए । उनले सुरक्षाको पनि त्यत्तिकै समस्या रहेको बताए ।"
नेपाल एयरलाइन्सको घाटा १० करोड,"काठमाडौं (कास) नेपाल वायु सेवा निगमले गएको अर्थिक वर्ष १० करोड घाटा बेहोरेको छ । तीनवटा जेट र ७ वटा सानासहित १० वटा विमान भएको नेपाल वायुसेवा निगमले आर्थिक वर्ष ०७३७४ मा १२ अर्ब ६७ करोड ९३ लाख रुपैयाँ हाराहारी आम्दानी गरेको थियो तर निगमले आर्थिक वर्ष ०७३०७४ मा १२ अर्ब ७७ करोड हाराहारी खर्च गरेको छ ।निगमको सञ्चालक समितिले हालै पारित गरेको चालु आर्थिक वर्षको नीति, कार्यक्रम र बजेटमा उल्लेख भए अनुसार गत वर्ष निगमले १५ अर्ब ९७ करोड आम्दानी गर्ने लक्ष्य राखेको थियो । तर, लक्ष्यअनुसार निगमले आम्दानी गर्न सकेन । आम्दानी घट्नुमा पाइलट अभाव लगायतका कारण भनिएको छ । गत वर्ष जहाजको स्पेयर पाट्र्समा २५ करोड ५९ लाख खर्च भएको छ । यो लक्ष्यभन्दा १ सय ११ प्रतिशत बढी हो । यस वर्ष ५७ करोड ४० लाख खर्च हुने अनुमान गरिएको छ । जुन गत वर्षको तुलनामा १ सय ५० प्रतिशत बढी हो । यसमा जहाजको मर्मत खर्च समावेश छैन । जहाज मर्मत लगायतको इन्जिनियरिङ खर्चतर्फ निगमले १ अर्ब २८ करोड खर्च गरेको छ । यस वर्ष भने यो शीर्षकमा खर्च करिब ७ प्रतिशतले घट्ने बजेटमा उल्लेख गरिएको छ । यस वर्ष जहाजहरू मर्मत लगायतको इन्जिनियरिङतर्फ निगमले १ अर्ब १८ करोड खर्च गर्ने प्रस्ताव गरेको छ । निगमले जहाज अपरेसन, चालकदलको पारिश्रमिक, तालिम, होटल लगायतका शीर्षकमा ५ अर्ब ८५ करोड खर्च गरेको छ । यो रकम बढ्नुमा विदेशी र आन्तरिक पाइलट थपिनु, पाइलटको भत्ता बढ्नु, क्याबिन क्रुहरूको तालिम आदि कारण भनेको छ । गत वर्ष निगमले आन्तरिक र बाह्य उडानतर्फ यात्रुसेवाबाट ६ अर्ब ८२ करोड ९४ लाख आम्दानी गरेको थियो । कार्गो, चार्टरसहित उडानबाट ८ अर्ब ९६ करोड आम्दानी भएको थियो । यस वर्ष निगमले यात्रुतर्फको आम्दानी ९ अर्ब ५७ करोड प्रक्षेपण गरेको छ । त्यस्तै ग्राउन्ड ह्यान्डलिङबाट ३ अर्ब ६७ करोड आम्दानी गरेको छ । यो अघिल्लो वर्षको दाँजोमा १२ करोड न्यून हो । यस वर्ष ४ अर्ब ४३ करोड अनुमान गरिएको छ । निगमले एउटा टुइनअटर तारा एयरलाई भाडामा दिएको छ । उक्त विमानको भाडाबाट यस वर्ष १ करोड ४९ लाख उठाउने भनिएको छ । निगमले अन्तर्राष्ट्रिय हवाई सेवातर्फ यस वर्ष ५ लाख ७३ हजार यात्रुले यात्रा गर्ने अनुमान गरेको छ भने आन्तरिकतर्फ २ लाख २३ हजार यात्रु ओसार्ने लक्ष्य राखेको छ ।"
तिंकर सडक विस्तार सुरु भएन,"दार्चुला राष्ट्रिय महत्त्वको दार्चुलातिंकर सडक विस्तारको काम ठप्प रहेको छ । सडक योजनाका अनुसार खलंगादेखि तिंकरसम्मको १४० किलोमिटर सडकमा निर्माण कार्य बन्द छ । आर्थिक वर्ष ०६५६६ बाट उक्त सडक राष्ट्रिय महत्त्वको रूपमा निर्माण सुरु गरिएको हो । सडक निर्माण सुरु भएको ७ वर्षमा जम्मा १८ किलोमिटर मात्रै ट्रयाक खुलेको छ । हालसम्म उक्त ट्रयाकमा गाडी गुड्दैनन् । दुहु र ब्यास गाउँपालिकामा हालसम्म सडक नबन्दा यहाँका स्थानीयले ठूलो सास्ती खेप्नुपरेको छ । वर्षात्बाट निर्माण ठप्प रहेको उक्त सडक निर्माण कार्य हालसम्म सुचारु हुन सकेको छैन । निर्माण कम्पनीलाई पटकपटक सडक निर्माण कार्य सुचारु गर्न ताकेता गरे पनि काम सुरु गरेको छैन, दार्चुलातिंकर सडक योजनाका इन्जिनियर दिनेश रैखोलाले भने, ठेकेदारहरूलाई मौसम सुधार भएदेखि ताकेता गरिरहेका छौं । अब एकदुई दिनभित्र सडकको काम सुरु गर्ने भनिराखेका छन् । यो सडकमा ७ निर्माण कम्पनीको ठेक्का भए पनि गतवर्षमा ४ कम्पनीले मात्र निर्माण गरेका थिए । यी कम्पनीले गत वर्ष लक्ष्य अनुसारको काम नगरेको सडक योजनाले जनाएको छ । विस्फोटक पदार्थ अभाव, सडककोथप ट्रयाक खोल्न नसक्नु र निर्माण सामग्री अभाव कारण देखाएर पन्छिँदै आएका छन् । गत आवमा सडक विस्तारका लागि ट्रयाक खोलिरहेका तीन निर्माण कम्पनीले विस्फोटक पदार्थ अभाव रहेको कारण देखाउँदै काम अघि बढाएका छैनन् । सडक र पुल निर्माण गरिरहेका चारवटै निर्माण कम्पनीले पनि सामग्री ढुवानी गर्न नसक्दा निर्माण कार्य प्रभावित भएको छ । तिंकर सडकको सुन्सेरासम्म ट्रयाक खोल्नका लागि राजेन्द्र निर्माण सेवासँग सम्झौता भए पनि उक्त ठेक्काको काम हालसम्म सुरु भएको छैन । चालु आवको सुरुमा वर्षात् र दसैंतिहारले कामदार घर गएका हुनाले काम सुचारु गर्न नसकिएको निर्माण सेवाले जनाएको छ । दसैंअघि नै पीपलचौरीसम्म सडक सुचारु गर्ने भनिए पनि ६ महिनाभन्दा बढी लगाएर गरमोरा भीरमै ट्रयाक खोल्न सकेको छैन ।मोटर मार्ग नहँुदा दुहु गाउँपालिकाका स्थानीय सदरमुकाम खलंगाबाट पिठ्युँमा भारी बोकेर दैनिक उपभोग्य वस्तु पुर्याइरहेका छन् । व्यास गाउँपालिकाका स्थानीय सडक नहुँदा दैनिक उपभोग्य वस्तु लैजान वा अन्य सरकारी कामकाजका लागि महाकालीमा जोखिमपूर्ण तुइन तरेर गुजारा चलाइरहेका छन् ।"
आक्रमणकारीकी गर्लफ्रेन्ड अमेरिका पुगिन्,"लस भेगास (एएफपी) अमेरिकी सहर लस भेगासमा आइतबार राति भीषण आक्रमण गरी कम्तीमा ५९ जनाको ज्यान लिने स्टेफन प्याडककी गर्लफ्रेन्ड लाई अमेरिका झिकाइएको छ । अमेरिकी प्रहरीले बन्दुकधारीले लस भेगासमा गरेको आक्रमणको उद्देश्य पत्ता लगाउने प्रयास जारी राखेको छ । यसै क्रममा उनलाई पनि अमेरिका झिकाइएको हो । प्रहरीले उनीसँग आवश्यक सोधपुछ गर्ने जनाएको छ ।के कति कारणले उक्त आक्रमण भएको हो ? र, आक्रमणकारीको सम्बन्ध कोसँग छ भन्नेबारेमा अनुसन्धान जारी छ, प्रहरीले भनेको छ, सोही क्रममा उनकी केटी साथी मार्लाे डेन्लीसँग पनि सोधपुछ गरिनेछ ।मार्लाे हाल फिलिपिन्समा बस्दै आएकी छन् । उनी अस्ट्रेलियन नागरिक हुन् । उनी करिब २० वर्षअघि क्यासिनोमा काम गर्न भन्दै अमेरिका पुगेको अस्ट्रेलिया सरकारले बुधबार मात्र जानकारी दिएको थियो । प्रारम्भिक अनुसन्धानका क्रममा आक्रमणमा ६४ वर्षीय अमेरिकी नागरिक स्टेफन प्याडकको प्रत्यक्ष संलग्नता पुष्टि भएको छ । उनले लस भेगासमा आइतबार राति सयौं व्यक्ति सहभागी भएको कन्सर्टमा गोली चलाएका थिए । उनले अन्धाधुन्ध गोली चलाउँदा ५९ जनाको ज्यान गएको छ भने अरू ५ सयभन्दा बढी घाइते छन् । अमेरिकी प्रहरीले भनेको छ ६२ वर्षीया मार्लाेलाई हिरासतमा लिइने छैन, उनी जहाँ उपस्थित हुन चाहन्छिन् सोही स्थानमा पुगेर हामी सोधपुछ गर्नेछौं । प्रहरीले उनीसँगको सम्बन्धका बारेमा बुझ्ने जनाएको छ । साथै, प्याडकको विगतको बानीबेहोराबारेमा पनि उनीसँग सोधपुछ गरिनेछ । प्याडकले नरसंहार गर्नुअघि आफ्नी केटी साथीलाई एक लाख अमेरिकी डलर पठाएको तथ्य प्रहरीले भेटेको छ । सोही कारण पनि प्रहरीले उनीसँग सोधपुछ गरी अनुसन्धान अघि बढाउन चाहेको हो । अमेरिकी इतिहासमा नै यो सबैभन्दा खराब तथा डरलाग्दो नरसंहार भएको प्रहरीको भनाइ छ । यो घटनाले लस भेगास मात्र नभई अमेरिकालाई नै स्तब्ध बनाएको छ । गोलीकाण्डमा घाइते भएका ५ सय २७ जनाको अवस्था हेर्दा आक्रमण कस्तो खालको थियो र त्यति धेरै नरसंहार कसरी भयो भन्नेबारे बुझ्न प्रहरी तल्लीन छ ।घाइतेको उपचारमा संलग्न चिकित्सकका अनुसार उक्त आक्रमण एकै व्यक्तिले गर्न असम्भव छ । आधुुनिक हतियारले हमला गरिएको उल्लेख गर्दै चिकित्सकले घाइतेका शरीरभरि गोलीका दाग र घाउ रहेको जनाएका छन् । घटनाको आईएसले जिम्मेवारी लिए पनि त्यसमा कुनै सत्यता नरहेको प्रहरीको भनाइ छ ।"
रसायनशास्त्रको नोबेल तीन वैज्ञानिकलाई,"स्टकहोम (एएफपी) यस वर्षको रसायनशास्त्र विधाको नोबेल पुरस्कार तीन जना वैज्ञानिकलाई संयुक्त रूपमा प्रदान गरिएको छ । रसायनशास्त्र विधामा निरन्तर अनुसन्धान र नवीन आविष्कारमा समर्पित वैज्ञानिकहरू जाकेस डुबोसेट, जोएसिम फ्रयाङ्क र रिचार्ड हेन्डर्सनलाई संयुक्त रूपमा नोबेल केमिस्ट्री प्राइज बाट पुरस्कृत गरिएको हो । पुरस्कारको राशि ९० लाख स्विडिस क्रोनार (करिब ११ लाख अमेरिकी डलर) रहेको छ ।शरीरका अति सूक्ष्म र जमेका जीवाणु पत्ता लगाउने तथा तिनीहरूका गतिविधि अवलोकन गर्ने (इमेजिङ टाइनी एन्ड फ्रोजन मोलिक्युल्स) अत्याधुनिक प्रविधियुक्त नवीनतम् वैज्ञानिक उपकरण क्रायोइलेक्ट्रोन माइस्क्रोस्कोपीको आविष्कार र निर्माण गरबापत् उनीहरूलाई यो पुरस्कार प्रदान गरिएको हो । यस नवीनतम् प्रविधिको प्रयोगबाट विद्युतीय प्रकाश (इलेक्ट्रोन विम) को सहायताले शरीरमा अति सूक्ष्म र जमेका जीवाणु बसेका कोशिकाको फोटो खिच्न अनुसन्धानकर्तालाई सहज हुने नोबेल केमिस्ट्री कमिटीले जनाएको छ । शरीरको कोशिकामा रहेका हानिकारक भाइरस, प्रोटिनलगायत अति सूक्ष्म जीवाणु र तत्त्वको विस्तृत नालीबेली ज्ञात गराउन यो प्रविधि सहयोगी हुनेछ । यसै प्रविधिले जिका भाइरसबाट उत्पन्न कठिन रोगको औषधोपचार, नियन्त्रण तथा रोकथाम गर्ने विश्वास पनि नोबेल केमिस्ट्री कमिटीले व्यक्त गरेको छ ।"
कश्मीरमा दुईको मृत्यु,मुजफराबाद (एएफपी) भारतपाकिस्तान सीमाक्षेत्र कश्मीरमा बुधबार फेरि अर्काे झडप भएको छ । झडपका क्रममा भारतीय सीमा सुरक्षा बलले चलाएको गोली लागी पाकिस्तानी नागरिकको ज्यान गएको पाकिस्तानी पक्षले जनाएको छ । सीमा नजिकैको अब्बासपुर क्षेत्रको एक गाउँमा भएको झडपमा गोली चल्दा एकै परिवारका दुई दाजुबहिनीको ज्यान गएको बताइएको छ ।
पाल्पालीको फराकिलो जित,"पाल्पा प्रथम प्रदेशस्तरीय ट्वान्टीट्वान्टी क्रिकेट प्रतियोगितामा बुधबार पाल्पाली क्रिकेट प्लेयर्स तानसेन र लुम्बिनी क्रिकेट क्लब कपिलवस्तुले सफलता हात पारेका छन् ।पहिलो खेलमा पाल्पाली क्रिकेट प्लेयर्सले दमकडा जुनियर्सलाई ५० रनले हरायो । टस जितेर पहिले ब्याटिङ रोजेको पाल्पालीले निर्धारित २० ओभरमा ९ विकेट गुमाउँदै १ सय ४५ रन जोडेको थियो । उसका लागि सरन रसाइलीले सर्वाधिक ४२ रन जोडे । श्रीधर भट्टराईले पनि ३६ रनको योगदान दिए । दमकडा जुनियर्सका सञ्जय लुइँटेल र रोजित अधिकारीले समान २२ विकेट लिए ।एक सय ४६ रनको विजयी लक्ष्य पछ्याएको दमकडा जुनियर्स २० ओभरमा ९५ रनमै सीमित भयो । त्यसक्रममा उसले नौ विकेट गुमाएको थियो । दमकडाका सुभम भुसालले सर्वाधिक २५ रन जोडे भने सौगात गौतमले १८ रन बनाए । पाल्पालीका अजय बस्याल र प्रभिज उप्रेतीले उत्कृष्ट बलिङ गर्दै ३३ विकेट लिए । पाल्पालीको इनिङसमा क्रिजमा जमेका ब्याट्सम्यान सरन रसाइली म्यान अफ द म्याच भए । दोस्रो खेलमा लुम्बिनी क्रिकेट क्लबले इस्लामिक एक्टिभ युथ सोसाइटी रामपुरमाथि ४५ रनको जित हासिल गर्यो । टस जितेर ब्याटिङ रोजेको लुम्बिनीले निर्धारित २० ओभरमा ९ विकेट गुमाउँदै १ सय ८३ रनको योगफल तयार गरेको थियो । त्यसमा लुम्बिनीका मैनुद्दिन खान काजुले सर्वाधिक ७६ रन जोडे । अहमद खान पनि ४६ रन जोड्न सफल भए । इस्लामिकका इब्राहिम शिख, सेरज हुसेन, पर्वेज आलम र अजिज आलमले समान २२ विकेट लिए ।ठूलो स्कोर जोड्ने चुनौती पाएको इस्लामिक १९ ओभर ४ बलमा सबै विकेट गुमाएर १ सय ३८ रनमै समेटियो । इस्लामिकका इम्तियाज आलम अर्धशतकबाट १ रनले चुके भने सविर अलीले १९ रन जोडे । लुम्बिनीका मैनुद्दिन खान काजु, मनुवार खान र मुरत अलीले २२ विकेट हात पार्दै टिमलाई सफलता दिलाए । लुम्बिनीका मैनुद्दिन खान म्यान अफ द म्याच घोषित भए ।मिसन क्रिकेट क्लब पाल्पा र ताहुँ क्रिकेट क्लब तथा न्यु होराइजन रूपन्देही र नयाँगाउँ क्रिकेट क्लबबीच बिहीबार प्रतिस्पर्धा हँुदैछ ।"
हेराथ फेरि चम्कने विश्वास,"दुबई (एएफपी) श्रीलंकाले दोस्रो तथा अन्तिम टेस्टमा शुक्रबार पाकिस्तानको सामना गर्दा आफ्ना बायाँ हाते स्पिनर रंगना हेराथ फेरि चम्कने विश्वास गरेको छ । दुबई स्टेडियममा हुने खेल पिंक बल प्रयोग हुने डेनाइट टेस्ट हुनेछ । श्रीलंका विजयी रहेको पहिलो टेस्टमा ३९ वर्षीय हेराथले अन्तिम दिन ४३ रनमा छ विकेट लिएका थिए । त्यस प्रदर्शन अगाडि पाकिस्तान जितका लागि पाएको १ सय ३६ रनको झीनो लक्ष्य हात पार्न असफल रहेको थियो ।अबुधाबीमा प्राप्त २१ रनको जितपछि श्रीलंकासामु तटस्थ भूमिमा पाकिस्तानमाथि टेस्ट सिरिज जितको दुर्लभ अवसर हुनेछ । पाकिस्तानले अहिलेसम्म यूएईमा खेलेका नौ टेस्ट सिरिज कुनै पनि गुमाएको छैन । त्यसमध्ये पाकिस्तान पाँच सिरिजमा विजयी रहेको छ भने चार बराबरीमा टुंगेको छ । सन् २००९ मा लाहोरमा श्रीलंकाली टिममाथि भएको आतंककारी आक्रमणपछि पाकिस्तान घरेलु सिरिज पनि विदेशी भूमिमा खेल्न बाध्य रहेको छ ।पछिल्लो मेमा ब्याटिङ नायकहरू युनिस खान र मिसवाह उलहकले संन्यास लिएपछि कमजोर बनेको पाकिस्तानी टिम हेराथको बलिङ अगाडि फिक्का देखिएको थियो । श्रीलंकाली कप्तान दिनेश चन्डिमलले हेराथलाई आफ्नो टिमको बहुमूल्य सम्पत्तिका रूपमा व्याख्या गरेका छन् । हेराथले कति समयसम्म श्रीलंकाका लागि खेल्ने हुन्, त्यो मलाई थाहा छैन । तर जतिन्जेल खेल्नेछन्, टिमका लागि उत्कृष्ट योगदान दिनेछन्, उनले भनेका छन् ।हेराथले अबुधाबीमा ८४ औं टेस्ट खेल्दै चार सय विकेट पूरा गरेका थिए । त्यसै क्रममा उनी पाकिस्तानविरुद्ध सय टेस्ट विकेट लिने बलर पनि भएका थिए । चन्डिमलले थपेका छन्, दोस्रो टेस्टमा हामीले फेरि एकपल्ट राम्रो खेल्नुपर्नेछ । हामी पाकिस्तानलाई कमजोर मान्ने भूल गर्ने पक्षमा छैनौं । पाकिस्तान निकै राम्रो टिम हो, यसमा कुनै शंका छैन । श्रीलंकाले सिरिज जितेमा पाकिस्तानलाई उछिनेर टेस्ट वरीयतामा माथि उक्लनेछ ।चन्डिमल पहिलो टेस्टको आफ्नो पहिलो इनिङ्समा १ सय ५५ रनको उत्कृष्ट प्रदर्शन गर्दै नटआउटसमेत रहेका थिए । त्यस प्रदर्शन मदतले श्रीलंकाले पहिलो इनिङ्समा ४ सय १९ रन बनाउन सफल रहेको थियो । उनी चोटबाट गुज्रिरहेका पूर्वकप्तान एन्जेलो म्याथ्युजको अनुपस्थितिलाई पनि ओझेलमा पार्न सफल रहेका छन् । अर्कोतर्फ पाकिस्तानी कप्तान सरफराज अहमदले आफ्नो टिमले दोस्रो टेस्टमा श्रीलंकाको सामना गर्दा यसअघिको हार बिर्सने मनस्थितिमा रहने बताए ।हेराथविरुद्ध ब्याटिङ गर्दा हामी उत्कृष्ट प्रदर्शन गर्ने प्रयासमा हुनेछौं, अहमदले भनेका छन्, हामीले अहिलेसम्म यूएईमा सिरिज गुमाएका छैनौं र यो परम्परालाई कायम राख्न चाहन्छौं । यो खेल छैटौं डेनाइट टेस्ट हुनेछ । सन् २०१५ मा अस्ट्ेरलिया र न्युजिल्यान्डबीच एडिलेडमा भएको पहिलो डेनाइट टेस्टयता यो परम्परा सुरु भएको हो । गत वर्ष यही मैदानमा भएको पाकिस्तानको पहिलो डेनाइट टेस्टमा टिमले वेस्टइन्डिजलाई हराएको थियो । श्रीलंका भने पहिलोपल्ट पिंक बल टेस्टमा खेल्दैछ ।"
कारबाहीबिनै क्षतिपूर्ति दिने सम्झौता,"काठमाडौं (कास) अखिल नेपाल फुटबल संघ (एन्फा) को गैरजिम्मेवारीका कारण एएफसी कपको प्लेअफमा सहभागिता जनाउन नपाएकाले थ्रीस्टार क्लबले क्षतिपूर्तिस्वरूप १ करोड ५० लाख रुपैयाँ पाउने बुधबार सम्झौता भएको छ ।राष्ट्रिय खेलकुद परिषद् (राखेप) को पहलमा क्षतिपूर्तिबारे एन्फा र थ्रीस्टारबीच चारबुँदे सम्झौता भएको हो तर सम्झौतामा दोषीलाई कारबाही गर्ने सम्बन्धमा भने केही उल्लेख गरिएको छैन । दोषीलाई कारबाही गर्नुपर्ने आवाज एन्फाको कार्यसमिति बैठकमा निकै चर्किएको थियो र न्यायको सिद्धान्तअनुसार दोषीलाई कारबाही गर्नुपर्नेबारे थ्रीस्टार आफंै पनि मौन रहँदै आएको छ ।भदौ २९ मा भएको एन्फाको कार्यसमिति बैठकले नै थ्रीस्टारलाई १ करोड ५० लाख रुपैयाँ क्षतिपूर्ति दिने निर्णय गरेको थियो तर त्यसलाई विशेष साधारणसभामार्फत पारित गरेपछि मात्र दिइने निर्णय भएको थियो । सम्झौताअनुसार एन्फाले तीन किस्तामा मंसिर १० सम्ममा थ्रीस्टारलाई रकम उपलब्ध गराउनेछ । एन्फाले थ्रीस्टारलाई तीन अन्तर्राष्ट्रिय प्रतियोगितामा सहभागी गराउन पहल गर्ने तथा थ्रीस्टारले एन्फाको आयोजना तथा सहकार्यमा हुने राष्ट्रिय, अन्तर्राष्ट्रिय प्रतियोगितामा सहभागी हुने प्रतिबद्धतालाई पनि सम्झौतामा उल्लेख गरिएको छ । यी तीनै बुँदालाई एन्फाको विशेष साधारणसभाबाट अनुमोदन गराउने पनि सम्झौतामा लेखिएको छ । एन्फाको विशेष साधारणसभा यही असोज २३ गते काठमाडौंमा हुँदैछ ।सम्झौतापत्रमा राष्ट्रिय खेलकुद परिषद्का सदस्य सचिव केशवकुमार विष्टसँगै एन्फाका अध्यक्ष नरेन्द्र श्रेष्ठ र थ्रीस्टारका कार्यवाहक अध्यक्ष अरुणमान जोशीले हस्ताक्षर गरे । एन्फाले टिम दर्ता नगर्दा थ्रीस्टार एएफसी कप छनोटको प्लेअफ खेल्न वञ्चित भएको थियो । त्यसपछि उसले ६ करोड रुपैयाँ क्षतिपूर्ति माग गर्दै युवा तथा खेलकुद मन्त्रालय, राष्ट्रिय खेलकुद परिषद् र एन्फामा निवेदन दिएको थियो । त्यसयता उसले प्रतियोगिता पनि खेलेको छैन ।"
अर्जेन्टिनाको अन्तिम चुनौती,"मोन्टेभिडियो (एएफपी) २०१८ को विश्वकप यात्रामा धरमराएको अर्जेन्टिना बिहीबार फर्ममा रहेको पेरुसँग ब्युनर्स आयर्समा भिड्दै छ । नामका हिसाबमा एक से एक खेलाडी रहे पनि दुई वर्षअघि सुरु भएको छनोट यात्रामा २०१४ को विश्वकप उपविजेता अर्जेन्टिनाले निराशाजनक प्रदर्शन गर्दै आएको छ । लियोनल मेसीको नेतृत्वमा रहेको दुईपटकको विश्व च्याम्पियन अर्जेन्टिनाले छनोट चरणका १६ खेलमा केबल १६ गोल गरेको छ । यो तथ्यांक अर्को वर्ष रुसमा हुने विश्वकपको दौडबाट बाहिरिसकेको बोलिभियाको जत्तिकै हो । अर्थात अर्जेन्टिना र बोलिभियाले दक्षिण अमेरिकी विश्वकप छनोटमा सबैभन्दा कम गोल गरेका छन् । विश्वकप छनोटमा पछिल्लोपटक खेल्दा अर्जेन्टिनाले निराशाजनक रूपमा भेनेजुएलासँग ११ को बराबरी नतिजा मात्र निकालेको थियो । यस नतिजाले अर्जेन्टिनाको सोझै विश्वकपमा पुग्ने आशामा ठूलो वज्रपात परेको थियो । पेरुपछि पाँचौं स्थानमा रहेको अर्जेन्टिनाले इक्वेडरसँग छनोट चरणको अन्तिम खेल खेल्दै छ । दक्षिण अमेरिकी क्षेत्रका १० मध्ये शीर्ष चार टोली विश्वकपमा सोझै छनोट हुनेछन् । पाँचौं स्थानमै रही छनोट चरणको यात्रा टुंगाएमा अर्जेन्टिनाले न्युजिल्यान्डसँग प्लेअफमा खेल्नुपर्ने हुन्छ, जसमा अर्जेन्टिना ढुक्क हुने स्थिति रहँदैन । दक्षिण अमेरिका क्षेत्रको पाँचौं स्थानमा रहने र ओसियानाको च्याम्पियनले दुई लेगको प्लेअफमा खेलेपछि विजेता विश्वकपमा पुग्ने प्रावधान छ । दक्षिण अमेरिकन च्याम्पियन चिली अहिले अर्जेन्टिनाभन्दा एक स्थानमुनि छ । चिलीले घरेलु मैदानमा हुने इक्वेडरविरुद्धको खेल जितेमा तथा चौथो स्थानमा रहेको पेरुले अर्जेन्टिनासँग अंक खोसेमा अर्जेन्टिना अन्तिम चरणको खेलअघि प्लेअफ स्थानबाट पनि बाहिर हुनेछ । यस्तो अवस्थामा अर्जेन्टिनाले पेरुसँगको खेलमा सबै शक्ति प्रयोग गर्नेछ । पेरुले उरुग्वे, बोलिभिया र इक्वेडरमाथि लगातार जित हात पारेको थियो । मैदान परिवर्तनको विरोधअर्जेन्टिनापेरुबीचको खेल बोका जुनियर्सको ला बोमबोनेरा मैदानमा सारिएको छ । यो मैदानको स्वरूप सामान्यभन्दा अलि भीड देखिन्छ र ४९ हजार दर्शक क्षमता भएको यस मैदानमा घरेलु टोलीलाई दर्शकले नजिकबाट समर्थन गर्न पाउँदा फाइदा पुग्ने सम्भावना देखिन्छ । गत महिना पेरुले सुरक्षित मैदानमा खेल सार्नका लागि विश्व फुटबल महासंघलाई अनुरोध गरेको थियो । २०१५ मा कोपा लिबेर्टाडोरेज कपको एक खेलमा रिभर प्लेटका खेलाडीमाथि टियर ग्यास जस्तै देखिने वस्तु प्रहार गरेपछि यो मैदान निलम्बनमा परेको थियो । संयोग के छ भने यही मैदान पेरुका लागि विगतमा भाग्यमानी साबित भएको थियो । सन् १९६९ मा ला बोमबोनेरामा पेरुले २२ को बराबरी नतिजा निकालेपछि टोली अर्जेन्टिनालाई पछाडि पार्दै १९७० को विश्वकपमा छनोट भएको थियो । अर्जेन्टिना पछिल्लोपटक विश्वकपमा छनोट नभएको यही बेला थियो । ला बोमबोनेरामा खेल सारिएपछि अर्जेन्टिनाले कस्तो खेल्छ त्यो हेर्न बाँकी छ । नयाँ प्रशिक्षक जोर्गे साम्पाउलीको नेतृत्वमा अर्जेन्टिनाले पछिल्ला दुई खेलमा उरुग्वे र भेनेजुएलासँग बराबरीको नतिजामात्र निकाल्न सकेको थियो । जारी छनोट यात्रामा साम्पाउली अर्जेन्टिनाले ल्याएको तेस्रो प्रशिक्षक हुन् । अर्जेन्टिनाले १९७८ को विश्वकप जित्दाका स्टार हुन् मारियो केम्पस । मेसी, पाउलो डिबाला, माउरो इकार्डी, एन्जल डी मारिया जस्ता खेलाडीले किन आफ्नो प्रभाव देखाउन सक्दैनन् भनेर समर्थकको आवाजमा उनले बल पुर्याएका थिए । जब उनीहरू अर्जेन्टिनाको जर्सी लगाउँछन्, त्यसपछि उनीहरू तत्कालै फुटबल कसरी खेल्ने भनेर बिर्सिन्छन्, हालैको एक अन्तर्वार्तामा केम्पसले आक्रोश पोखेका थिए । पेरु १९८२ पछि पहिलोपटक विश्वकपमा छनोट हुने आशामा छ र टोली सबै चुनौतीका लागि तयार छ । हामी यसका लागि तयार छौं । हाम्रो टिम कुनै पनि टिमलाई पराजित गर्न तयार छ, पेरुका अर्जेन्टिनी प्रशिक्षक रिकार्डो गारेसाले भने ।"
उमेरमा थप कडाइ,"फिफा यू१७ विश्वकप शुक्रबारबाट भारतमा सुरु हुँदैछ । २१ औं शताब्दीमा जन्मिएका खेलाडीले मात्र भाग लिन पाउने यस प्रतियोगितामा यसपटक उमेरको हकमा थप कडाइ गरिने भएको छ । यसपटक प्रतियोगितामा भाग लिने सबै खेलाडीको नाडीको एमआरआई परीक्षण गरिने भएको छ । नाडीको हड्डी अध्ययन गरेर खेलाडीको उमेर १७ वर्ष हो, होइन भन्ने अनुमान ९९ प्रतिशतसम्म मिल्ने अध्ययनले देखाएको छ । अगस्टमा छनोटका दौरान प्रतियोगिताको डिफेन्डिङ च्याम्पियन नाइजेरियाका २६ खेलाडी बढी उमेरको पाइएपछि यसपटक थप सावधानी अपनाउन आयोजकमाथि दबाब बढेको हो । अन्य देशमा पनि उमेर छल्ने समस्या बढेपछि भारतको ६ सहरमा हुने प्रतियोगितामा सबै टोलीका खेलाडीको परीक्षण हुने भएको हो ।नयाँदिल्लीमा शुक्रबार सुरु हुने प्रतियोगिताको उद्घाटन खेलमा दुई पटकको विजेता घानाले कोलम्बियाको सामना गर्दैछ भने न्युजिल्यान्डले टर्कीसँग मुम्बईमा खेल्नेछ । सहभागी खेलाडीले उमेरको हद पार गरेका छैनन् भन्ने पक्का गर्नु देशको फुटबल संघको उत्तरदायित्व हो । तैपनि फिफाले सबै खेलाडीको एमआरआई परीक्षण गर्ने निर्णय लिएको छ, फिफाका एक प्रवक्ताले भने ।नाइजेरिया प्रतियोगिताबाट बाहिरिएको र तीनपटकको विजेता ब्राजिल कमजोर रूपमा प्रस्तुत भएपछि अहिलेको प्रतियोगिता खुला भएको छ । ब्राजिलका प्रशिक्षक कार्लोस अमादेउले ब्राजिललाई १४ वर्षपछि उपाधि जिताउने लक्ष्य प्राप्त गर्न निकै कठिन हुने बताए । युरोपका सबै टोली बलिया छन् । स्पेन र इंग्ल्यान्डसँगै मेक्सिको र अमेरिका पनि बलिया देखिएका छन्, उनले भने, उमेर समूहमा अफ्रिकाको टोलीसँग खेल्न सधैं कठिन हुन्छ । यस प्रतियोगितामा दक्षिण अमेरिकी टोलीले पनि दाबेदारी दिंदै आएका छन् । प्रतियोगिताको केन्द्रविन्दु मानिएका भिनिसियस जुनियरलाई ब्राजिलियन क्लब फ्लामेङ्गोले रिलिज दिन नमानेपछि उनले प्रतियोगितामा सहभागिता जनाउने छैनन् ।देशको फुटबल इतिहासकै सबैभन्दा ठूलो प्रतियोगिता आयोजना गरिरहेको भारत पनि बलियो प्रदर्शन गर्ने सुरमा छ । समूह ए मा रहेको भारतसँग संयुक्त राज्य अमेरिका, कोलम्बिया र घाना रहेको छ । प्रतियोगिता सुरु हुनुअघि भारतका पोर्चुगिज प्रशिक्षक लुइस नोर्टोन डे माटोसले भारतको कुनै पनि खेल जित्ने सम्भावना जम्मा पाँच प्रतिशत रहेको बताए । २३ दिनसम्म चल्ने प्रतियोगिताको फाइनल खेल अक्टोबर २८ तारिखमा हुनेछ । क्रिकेटको व्यापक क्रेज रहेको भारतमा अरू ठाउँको तुलनामा फुटबल मोह बलियो रहेको कोलकाताले फाइनल खेल आयोजना गर्दैछ ।"
मालिङ्गा वानडे टिममा परेनन्,दुबई (एपी) श्रीलंकाका फास्ट बलर लासिथ मालिङ्गा पाकिस्तानविरुद्ध हुने वानडे शृंखलाका लागि टिममा अटाएनन् । उनलाई छनोट समितिले विश्राम दिएको बताएको छ ।गत वर्ष जुनमा फर्किएका मालिङ्गाले त्यसयता १३ खेल मात्र खेलेका छन् । उनले पछिल्लोपटक सेप्टेम्बर महिनामा भारतविरुद्ध टी२० खेलेका थिए ।अलराउन्डर एन्जेलो म्याथ्युज चोटका कारण अझै टोलीबाट बाहिरै रहेका छन् । टोलीमा स्पिनर जेफ्री भान्दरसेले पुनरागमन गरेका छन् । ओपनर ब्याट्सम्यान दनुस्का गुनाथिला टोलीमा नपर्दा टेस्ट कप्तान दिनेश चन्डिमल र चमारा कपुगेदारा टोलीमा अटाए । पाँच खेलको वानडे शृंखला अक्टोबर १३ बाट सुरु हुँदैछ ।
व्याकुल माइला गोल्डकप आजदेखि,ओखलढुंगा (कास) व्याकुल माइला गोल्डकपको सातौँ संस्करण बिहीबार सुरु हुँदै छ ।मानेभन्ज्याङ गाउँपालिका ६ स्थित सोक्माटारमा हुने प्रतियोगितामा विभिन्न जिल्लाका २० टिमले प्रतिस्पर्धा गर्दै छन् । प्रतियोगिता नकआउटका आधारमा हुनेछ ।२०६८ सालदेखि निरन्तर आयोजित प्रतियोगितामा यसपालिको विजेताले चाँदीको कपसहित एक लाख रुपैयाँ पाउनेछ । उपविजेताले ५० हजार रुपैयाँ हात पार्नेछ । तेस्रो स्थान प्राप्त गर्नेले २५ हजार रुपैयाँ हासिल गर्नेछ । आआफ्ना पोजिसनमा उत्कृष्ट हुने खेलाडीलाई पनि पुरस्कार प्रदान गरिने आयोजकले जनाएको छ ।

शीर्षक,विवरण
बहुमत जुट्यो,"देउवालाई फोरम र राजपाले पनि समर्थन गर्ने  संसद्को अवरोध खुलाउने प्रयास सफल भएन, दुई दिनका लागि स्थगन"
एनसेलले बुझायो १३ अर्ब ६० करोड,२५ प्रतिशतमध्येको १० प्रतिशत (झन्डै १६ अर्ब) अझै बुझाउन बाँकी
सिद्धिपुरको सुकुल !,"उनका अनुसार राम्रो पराल बनाउन धान काटिसकेपछि कुन्यु लगाएर एक साता राख्नुपर्छ । पराललाई सीधै सुकाउँदा सुकुल बलियो हुँदैन । पोखरेली, खुमलटार चामलको परालभन्दा टाइचिनको टिकाउ हुन्छ । काम गर्न भने गाह्रो हुन्छ । यस्तो सुकुल पानीबाट पूरै जोगाउन सके १० वर्षसम्म राम्ररी टिक्छ । एक कल्ली परालको अफ सिजनमा २५ रुपैयाँ र सिजनमा १५ देखि २० रुपैयाँ पर्छ । एउटा ठीकै आकारको सुकुल बुन्न करिब २५ कल्ली पराल लाग्छ । कम खर्चमा घरमै बसीबसी राम्रो आम्दानी गर्न सकिने भएकाले यो पेसालाई राज्यकै पहलमा प्रवद्र्धन गरिनुपर्ने सिद्धिपुरवासीको माग छ । जन्मदेखि मरणसम्मका लागि पराल चाहिन्छ, महर्जनले भने, राज्यले सुकुल बुन्ने परम्परालाई पेसामा रूपान्तरण गरी साथसहयोग प्रदान गर्नुपर्छ । तर, २०६५ मा सीपमूलक तालिमका नाममा १० हजार रुपैयाँ दिएयता न एक पैसा सहयोग गरेको छ, न वास्ता नै गरेको छ ।"
पुन: मतदान निर्णयविरुद्ध रिट,"रिट निवेदकहरूले आयोगका साथै भरतपुरको मुख्य निर्वाचन अधिकृतको कार्यालय, मुख्य निर्वाचन अधिकृत कविप्रसाद न्यौपाने, अनुगमन समितिका संयोजक तथा सहन्यायाधिवक्ता गीताप्रसाद तिम्सिनालाई समेत विपक्षी बनाएका छन् । आयोगको निर्णयले आगामी दिनमा समेत निर्वाचन कसुरका घटनाले निरन्तरता पाउने दाबी गर्दै उनीहरूले पराजयको संकेत हुनासाथ उम्मेदवारले प्रतिनिधि प्रयोग गरेर मतपत्र च्यात्ने र फेरि मतदान गराउने परिस्थिति निर्माण हुन सक्ने उल्लेख गरेका छन् । यस्ता कामले जनताको सार्वभौमिक अधिकारको अपमान हुन सक्ने र निर्वाचनको विश्वसनीयता र सुरक्षामै प्रश्न उठ्ने भन्दै उनीहरूले यसपटक मात्र नभई आगामी निर्वाचनमा समेत यस खालको परिस्थिति दोहोरिन सक्ने उल्लेख गरेका छन् ।"
मेडिकल शिक्षामा जथाभावी शुल्क नलिन अन्तरिम आदेश,"यसअघि नै सर्वोच्चले सरकारले तोकेको शुल्कभन्दा बढी लिन नपाइने मान्यता स्थापित गरिदिएको थियो । तत्कालीन प्रधानन्यायाधीश कल्याण श्रेष्ठ र न्यायाधीश जगदीश शर्मा पौडेलको संयुक्त इजलासले सरकारले तोकेभन्दा बढी शुल्क लिन नपाइने, मेडिकल काउन्सिलले तोकेको सिटभन्दा बढी भर्ना लिन नपाइने निर्णय सुनाएको थियो ।"
शर्मालाई एक साता म्याद थप,"आइतबार अख्तियार दुरुपयोग अनुसन्धान आयोगले शर्मालाई विशेष अदालतमा पेस गरेको थियो । शर्मामाथि राजस्व निर्धारणमा अनियमितता गरी भ्रष्टाचार गरेको आरोप लागेको छ । विशेष अदालतमा पेस हुने क्रममा शर्माले सञ्चारकर्मीहरूसँग कुरा गर्दै आफूले सरकारले दिएको जिम्मेवारीअनुसार नै कानुनको दायरामा काम गरेको प्रतिक्रिया दिए । कानुनबमोजिम काम गर्दा कारबाही गर्न खोज्नु विधि र प्रक्रियाकै अपमान हो, उनले भने ।"
बंगलादेशी मानव अधिकार टोली फर्कियो,"काठमाडौं (कास) बंगलादेशको राष्ट्रिय मानव अधिकार आयोगको उच्चस्तरीय टोली चारदिने नेपाल भ्रमण गरी फर्किएको छ । राष्ट्रिय मानव अधिकार आयोगको निमन्त्रणामा १६ गते आएको मानार्थ सदस्य प्राध्यापक मेघना गुहाठार्कुताको नेतृत्वको सात सदस्यीय टोलीले मानव अधिकार उल्लंघनसम्बन्धी उजुरी, अनुसन्धान प्रक्रिया, सिफारिस कार्यान्वयन, आप्रवासी कामदारको अवस्था र भर्खरै सकिएको स्थानीय तहको निर्वाचनमा आयोगले गरेको अनुगमन प्रक्रियाबारे विस्तृत जानकारी लिएको आयोगले विज्ञप्तिमार्फत जनाएको छ ।"
यूएईमा नेपाली युवतीको हत्या,घटनाबारे दुबईस्थित बसाहा प्रहरी चौकीबाट छानबिन भइरहेको छ । लप्साङका काठमाडौंस्थित आफन्तले घटनाको यथार्थ छानबिनका लागि सहयोग गर्न नेपाली दूतावाससमक्ष अनुरोध गरेका छन् । स्थानीय सञ्चार माध्यमले सफाइ मजदुरले लप्साङको शव फेला पारेको जनाएको छ । सीसीटीभीमा बुले तामाङसँगै घरभित्र गएको देखिएको प्रहरीलाई उद्धृत गर्दै स्थानीय सञ्चार माध्यमले जनाएको छ ।
तलब कटौती गर्ने कम्पनीलाई ९ लाख जरिवाना,"उक्त कम्पनीले ती कामदारलाई सेप्टेम्बर, अक्टोबर र नोभेम्बरको तलबबाट प्रतिकामदार १ सय रिंगिटका दरले तलब कटौती गरेको थियो । तलबमान नीतिअनुसार मलेसियामा निजी क्षेत्रमा कार्यरत कामदारको न्यूनतम मासिक तलब एक हजार रिंगिट हो । उक्त तलबमान नीति उल्लंघन गर्ने रोजगारदातालाई प्रतिकामदार १० हजार रिंगिटका दरले जरिवाना हुने कानुनी प्रावधान छ ।"
प्रधानमन्त्री निर्वाचन दुई दिन स्थगित,"कार्य व्यवस्था परामर्श समितिको बैठकमा प्रमुख प्रतिपक्षी एमालेले आफ्नो असहमतिका बाबजुद संसदीय अभ्यासविपरीत प्रधानमन्त्री निर्वाचन कार्यक्रम प्रकाशित गरिएकामा आपत्ति जनाएको थियो । हामीले विधि र प्रक्रियाबाट जाऔं, संसद् बाहिर सूचना प्रकाशित गरेजस्तै प्रधानमन्त्री चयन पनि हुन्छ भने ठीकै छ, बैठकमा राखेको आफ्नो दलको धारणाबारे एमाले प्रमुख सचेतक भानुभक्त ढकालले भने, होइन, संसद्बाटै प्रधानमन्त्री चुन्ने हो भने सहमतिमा अर्को मिति तोकेर मात्र हुन सक्छ ।"
राजपामा चर्को विवाद,"नेता वृषेशचन्द्र लालले पार्टीभित्र विभिन्न विचार आउनु अनौठो नभएको भन्दै थपे, तर जे भए पनि संविधान संशोधन नहुन्जेल राजपा यो चुनावमा भाग नलिने निश्चित छ । हामी निर्वाचनको विरोध र अवरोध नै गर्छौं ।"
चाँगुनारायणमा पुरातात्त्विक सामग्री भण्डारण,वरिष्ठ इन्जिनियर ओमधरानन्द राजोपाध्याय र स्ट्रकचरल इन्जिनियर छविराज घिमिरेको स्थलगत निरीक्षण प्रतिवेदनअनुसार भूकम्पका कारण मन्दिरको माथिल्लो छानाको उत्तरपश्चिमको मुठल ८ इन्च ढल्केको र माथिल्लो तलाको गाह्रो ६ फिट उचाइमा ३ इन्चसम्मको प्लम्प आउट भएको पाइएको जनाएको छ । उक्त प्रतिवेदनका आधारमा स्ट्रकचरल विशेषज्ञ डा पुरुषोत्तम डंगोल तथा डिजाइन इन्जिनियर सम्पत घिमिरेको अध्ययनअनुरूप मन्दिरको पहिलो छानाको नागोल लेभलसम्म भत्काइ मन्दिर संरक्षण एवं जीर्णोद्धार गर्ने कार्य भएको जनाइएको छ ।
एक किलो सुन किन्ने लोभमा लुटियो ३२ लाख,पक्राउ परेकाहरूमध्ये सरोज श्रेष्ठ यसअघि पनि पटके अपराधमा पक्राउ परेका व्यक्ति भएको प्रहरीले जनाएको छ । फलामको बालालाई नक्कली सुनले मोडेर झुक्याएर बेच्ने गरेको आरोपमा उनले यसअघि पनि सजाय खेपिसकेका थिए । बाग्लुङ गलकोट २ हटिया स्थायी घर भएका झम्कबहादुर बोहोरा यस अघि पनि सुन देखाई नगद लुटपाट गर्ने काममा संग्लन रहेको प्रहरी अनुसन्धानले देखाएको छ । फरार रहेका मुख्य योजनाकारसँग बाँडेर बाँकी रहेका ३२ लाख रुपैयाँको ठूलो हिस्सा रहेको प्रहरीको अनुमान छ । महाशाखाका प्रवक्ता एसपी प्रकाशजंग कार्कीका अनुसार लुटपाटमा संग्लन अन्यको खोजी जारी छ । उनले भने केही फरार छन् र तिनको पनि खोजी भइरहेको छ ।
अझै हटेन बौद्ध महाचैत्यको डिजिटल डिस्प्ले,विश्व सम्पदा सूचीमा कुनै पनि नयाँ संरचना राख्न पाइदैन । विश्वसम्पदा सूचीको बौद्धनाथ उपत्यकाको पुरानो सम्पदा मध्येमा पर्छ । यसको निर्माण कुन बेला भयो भन्ने एकिन छैन । यो स्तुपा काश्यप बुद्ध र शाक्यमुनी बुद्धको बीचको समयमा बनेको अनुमान छ । भुइँचालो गएपछि पुनर्निर्माण भएको यो एक मात्रै विश्व सम्पदा हो । यसको पुनर्निर्माण समूदायको अग्रसरतामा भएको थियो । परम्परागत निर्माण सामग्रीबाट यसको पुनर्निर्माण गरिएको हो ।
मोटरसाइकल चालकको मृत्यु,भक्तपुर (कास) भक्तपुरको सूर्यविनायक नगरपालिका ११ बाँसघारीमा मोटरसाइकल दुर्घटना हुँदा चालकको मृत्यु भएको छ । काभ्रेबाट भक्तपुर आउँदै गरेको बा ७३ प ९०४३ नम्बरको मोटरसाइकल अनियन्त्रित भई दुर्घटना हुँदा सख्त घाइते भएका काभ्रे जनगाल ८ का २१ वर्षीय गोपाल श्रेष्ठको उपचारका क्रममा मध्यपुर अस्पताल थिमिमा मृत्यु भएको प्रहरीले जनाएको छ ।
आयोगको निर्णयविरुद्ध एमाले युवा विद्यार्थीको प्रदर्शन,"काठमाडौं (कास) भरतपुर महानगर१९ मा पुन: मतदान गराउने निर्वाचन आयोगको निर्णयविरुद्ध एमाले भातृ संगठनले आइतबार राजधानीमा विरोध प्रदर्शन गरेका छन् । राजधानीको प्रदर्शनी मार्गबाट सुरु भएको विरोध जुलुस पुतलीसडक, बागबजार हुदै रत्नपार्क शान्तिबाटिकामा पुगेर कोणसभामा परिणत भएको थियो । सभालाई एमाले स्थायी समिति सदस्य सुरेन्द्र पाण्डे लगायत युवा र विद्यार्थी संगठनका नेताहरूले सम्बोधन गर्दै निर्णय सच्चाउन माग गरेका थिए । मतपत्र च्यात्नेलाई कारवाही गर्नुको सट्टा उन्मुक्ति दिने र उल्टै पृुन मतदान गराउने निर्णयले आगामी निर्वाचन प्रभावित हुने उनीहरूको धारणा थियो ।"
सकियो कान्तिपुर हिसान एडुफेयर,काठमाडौं (कास) गुणस्तरीय शिक्षा स्वदेशमै भन्ने नारासहित राजधानीमा आयोजित चौथो कान्तिपुर हिसान एडु फेयर आइतबार सकिएको छ । बिहीबारदेखि सुरु भएको फेयरमा एक सय भन्दा बढी कलेज सहभागि थिए । एईई र कक्षा १२ को परीक्षा दिएर बसेका विद्यार्थीलाई लक्षित गरेर शैक्षिक मेला गरिएको थियो । कान्तिपुर पब्लिकेसन्स र उच्च शिक्षालय तथा माध्यमिक विद्यालय संघ नेपाल (हिसान) को संयुक्त आयोजनामा भएको मेलामा विद्यार्थी र अभिभावकको उल्लेख्य सहभागिता थियो । आयोजक समितिका संयोजक लोकबहादुर भण्डारीले स्वदेशमै स्तरीय शैक्षिक संस्थाका खोजीमा रहेका विद्यार्थी र अभिभावकको कौतुहल र अन्यौल मेटाउन सफल भएको बताए । उनका अनुसार दुई लाख ५० हजार विद्यार्थीले मेला अलोकन गरेका छन् । मेलामा कक्षा ११ देखि स्नातकोत्तर तहसम्म पढाई हुने क्याम्पसहरूको स्टल समेत थियो । मेलामा विद्यार्थी र अभिभावकले कलेजका शिक्षक र सञ्चालकसँग प्रत्यक्ष कुराकानी गर्न पाएका थिए । एसईईपछि कुन बिषय अध्ययन गर्ने भन्ने विद्यार्थीहरूको अन्यौल मेलाले हटाएको आयोजकले दावी गरेका छन् ।
गणनास्थल आसपास निषेध,गौरीशंकर गाउपालिका १ बाट एमालेले वडा सदस्य उठाइएका उम्मेदवार गोरे तामाङको छोरा कुलबहादुर तामाङको हत्या भएको थियो । गत वैशाख २६ गते राति होटलमा खाना खाइरहेका बेल अकस्मात आक्रमणमा परेका तामाङको घटनास्थलमै निधन भएको थियो । सख्त घाइते दिलबहादुर बुढाथोकीको उपचार भइरहेको छ । जाहेरीको आधारमा प्रहरीले ९ जनालाई पक्राउ गरी अनुसन्धान थालेको थियो ।
जिल्ला समन्वय समिति गठनमा अन्योल,"राष्ट्रिय जनता पार्टीका नेता हृदयेश त्रिपाठी एउटै जिल्ला दुई प्रदेशमा रहन नसक्ने भन्दै जिल्ला टुक्राउनुपर्ने बताउँछन् । संविधान निद्रामा बर्बराएजसरी जारी गरिएकाले जटिलता थपिँदै गएको छ, उनले भने, फरक प्रदेशमा विभाजित जिल्लाको जिल्ला समन्वय समिति एउटै हुनै सक्दैन । सरकारले नवलपरासी र रुकुम टुक्राएर २२ वटा जिल्ला बनाउनुपर्छ ।निर्वाचन आयोगका प्रवक्ता सूर्यप्रसाद शर्मा यी जिल्लाको जिसस गठनबारे आफूहरू पनि अन्योलमा रहेको बताउँछन् । सजिलो काम सरकारले गर्ने र असजिलो चाहिँ आयोगले गर्ने भन्ने हुँदैन, उनले भने, यो सरकारले चाँडो टुंग्याउनुपर्ने विषय हो ।"
संयोगले जुरेको सेवा,"यो दुर्घटनाले योजना बीचमै अडकियो । तर, संयोगले जहाजभित्रै आपत्कालीन उपचार गरी दुई राष्ट्ररक्षकलाई जोगाउन सकेकामा उनी औधी खुसी छन् । बिहीबार जिल्ला फर्किएका उनले भने, अब चाँडै बिच्छ्या जाने योजना बनाउँछु ।"
संघीय पुन:संरचनामा सहरी विकास,"अन्त्यमा,हाम्रो तर्क सहरी विकासमा मात्र केन्द्रित सहरी विकास मन्त्रालय हुनुपर्छ भन्ने होइन । संघीय मन्त्रालयहरूको संख्या कम नै हुनुपर्छ । तर सहरी विकास प्राथमिक महत्त्वको संघीय विषयका रूपमा रहनुपर्छ । साथै संघीय तहमा एकीकृत सहरी विकासलाई नीतिगत तथा कार्यक्रम तहमा विशिष्ट पृष्ठपोषण गर्ने सहरी तथा बस्ती विकास सम्बन्धी अनुसन्धान तथा विश्लेषण केन्द्रको समेत स्थापना हुनुपर्छ । र हालसम्मका उपलब्धिहरूलाई सुदृढ गर्दै प्रादेशिक र नगरपालिका तहमा सहयोग, समन्वय, योजना र व्यवस्थापकीय क्षमता अभिवृद्धि र सुनियोजित सहरीकरणका माध्यमबाट सामाजिक विकास, आर्थिक वृद्धि र रोजगारी सिर्जना गर्न सहरी विकासलाई संघीय मन्त्रालयको रूपमा राखिनुपर्छ ।"
प्रधानमन्त्रीको निर्भीक खुलासा,"प्रधानन्यायाधीश कार्कीले भ्रष्टाचारको जुन व्यापक जालोतर्फ संकेत गरेकी छन्, त्यो पनि झस्काउने किसिमको छ । कार्यपालिका र राजनीतिक तहमा सबभन्दा बढी भ्रष्टाचार रहेको उनको बुझाइ छ । सेवानिवृत्त भएपछि राजनीतिक नियुक्ति पाउने लोभ न्यायाधीशहरूमा पलाउने गरेको कार्कीको बुझाइले समस्या न्यायालयभित्रै पनि रहेको देखाउँछ । त्यसले गर्दा अदालतभित्र इजलास छान्ने, बेन्च सपिङ गर्ने, मुद्दाहरू धेरै स्थगित गर्नेगराउने प्रवृत्ति मौलाउँदै गएको जुन अनुभूति उनले पोखेकी छन्, त्यसको सुधार न्यायिक नेतृत्वले नै गर्ने हो । त्यसका लागि उनी स्वयंले पनि किन सोचे जति कार्य गर्न सकिनन्, कहाँकेकस्तो कमजोरी भयो, त्यसलाई महसुस गर्न त जरुरी छ नै, साथै अब आउने न्यायिक नेतृत्वले यस्ता विकृतिहरू हटाउन भूमिका खेल्ने विषयलाई आफ्नो प्राथमिकतामै राख्नुपर्छ ।"
कार्यकारीबाट न्यायालयमाथि हस्तक्षेप,"यथास्थितिवादी चस्माले हेर्दाजेठ १९ गते प्रकाशित टीका धमलाको राजा वीरेन्द्रलाई सम्झँदा लेख पढेपछि पत्र लेख्न मन लाग्यो । उहाँको लेखअनुसार हाल नेपालको राष्ट्रियता कमजोर भएको छ । राष्ट्रियताको सवालमा भन्नुपर्दा एकात्मक राज्य शासन प्रणालीमा राणा, राजा, रजौटाहरू जालको टुप्पी हुन्थ्यो र तलका हजारांै गोटीले बाध्य भएर जड रूपमै बसेरै भए पनि टुप्पी, टुप्पी, टुप्पी भनेर गुनगान गाइरहन्थे । अब त देश एकात्मक राज्य प्रणालीबाट संघात्मक राज्य प्रणालीमा गएको छ । अर्थात केन्द्रकै रेखदेखमा तलका हजारौं गोटीले पनि आआफ्नै जाल बुनेको अवस्था हो । छरपष्ट देखिन्छ । एकताबाट अनेकता भएझंै लाग्छ । यसलाई गणतन्त्रात्मक लोकतान्त्रिक चस्माले हेर्दामात्र छर्लङ्ग हुन्छ । उहाँलाई यो पनि जानकारी गराऊँ कि देशमा संकट परिआएमा नेता र जनता मिलेर प्रतिकार गर्ने संस्कारको जग पनि बसिसकेको छ । राष्ट्रप्रति झुकाव अर्थात राष्ट्रियता बलियो छ भन्ने कुरा पनि सायद त्यही होला । राजा वीरेन्द्रकै पालामा हालको जति विकास गरिदिएको भए यहाँले ल्याम्बो गर्नु नै पर्दैनथ्यो । गणेश गोम्चनधादिङ"
चुनावी तालमेलको असफल प्रयोग,एक वाक्यमा भन्ने हो भने पहिलो चरणको स्थानीय चुनावमा दलहरूले गरेको चुनावी तालमेल मूलत: असफल नै भयो ।
अन्योलपूर्ण परराष्ट्र नीति,कांग्रेस नेतृत्वमा सरकार बन्दा भारत नजिक हुने र कम्युनिस्ट नेतृत्वमा सरकार बन्दा चीन नजिक बन्ने हाम्रा नेताहरूको व्यवहारले परराष्ट्र नीति अन्योलपूर्ण बन्दैछ ।
बढ्दो तापमानको वातावरणीय असर,विश्वव्यापी हरितगृह ग्यास उत्सर्जनको करिब १५ प्रतिशत हिस्सा ओगट्ने अमेरिकाको पेरिस सम्झौताबाट पछि हट्ने निर्णयले वातावरण संरक्षण र भावी पुस्ताको भविष्यप्रति चिन्तितहरूलाई निकै दुखित तुल्याएको छ ।
भोजपुरमा उम्मेदवारी टुंगो,"भोजपुर (कास) माओवादी केन्द्रले उम्मेदवार टुंगो लगाएको छ । भोजपुर नगरपालिकाको मेयरमा शरणकुमार तामाङ र उपमेयरमा मनिका राईलाई उठाएको छ । षडानन्द नगरपालिकाको मेयरमा भीम तामाङ र उपमेयरमा प्रमिला राई प्रतिस्पर्धा गर्नेछन् । साल्पासिलिछो गाउँपालिका अध्यक्षमा रवीन्द्र अधिकारी र उपाध्यक्षमा जलेश्वरा राई, अरुणमा विमल खड्का र विना राई, पौवादुङ गाउँपालिका अध्यक्षमा नगेन्द्रबहादुर भुजेल र उपाध्यक्षमा सम्झना राई भीड्नेछन् ।"
नेताका घरमा आकांक्षीको लर्को,"महासेठ तथा कांग्रेस सभापति यादवले यसै महिनाको २५ गतेसम्म उम्मेदवारी घोषणा गरिसक्ने बताए । यसैगरी माओवादी केन्द्र, संघीय समाजवादी फोरम, नयाँ शक्ति नेपालसहितका दल पनि यसै साता उम्मेदवार घोषणा गर्ने तयारीमा छन् । स्रोतका अनुसार उपमहानगरपालिकाका मेयर, उपमेयर उम्मेदवार घोषणा गर्न एमाले, नयाँ शक्तिलगायत दल कांग्रेसको निर्णय कुरेर बसेका छन् ।"
कार्यपालिका गठन धमाधम,"एमाले अगाडिनुवाकोट गाउँ तथा नगर कार्यपालिका निर्वाचनमा एमालेले अग्रता लिएको छ । विदुर र बेलकोटगढी नगरपालिकामा एमालेले प्यानलै जितेको छ । तार्केश्वर र खुमा गाउँपालिकामा पनि वर्चस्व कार्यम राखेको छ । सूर्यगढी गाउँपालिकामा दलित र महिला कोटामा कांग्रेस उम्मेदवार विजयी भएका छन् । तादी, मेघाङ, किस्पाङ र शिवपुरीमा पनि कांग्रेस आएको छ ।"
दोस्रो चरणमा मतगणना छिटो,निर्वाचनका लागि करिब ९० प्रतिशत तयारी पूरा भएको निर्वाचन कार्यालयले जनाएको छ । स्थानीय तहमा मुख्य निर्वाचन अधिकृत र निर्वाचन अधिकृतको कार्यालय सञ्चालनमा आइसकेका छन् ।
तालमेल विरोधमा जनमत,"पद हत्याउन अर्को दलसँग चुनावी तालमेल गर्ने होइन, जनताको मन जित्नुपर्छ"
नक्कली लाइसेन्स बनाउने पक्राउ,"गोरखा (कास) नक्कली सवारीचालक अनुमति पत्र बनाएको आरोपमा प्रहरीले ६ जनालाई पक्राउ गरेको छ ।गोरखा नगरपालिका१० छेपेटारका फिरोज खान, रौतहटका भगवान साह सोनार र गोरखाको सहिद लखन गाउँपालिका७ का अनिल तिवारी पक्राउ परेको डीएसपी वीरेन्द्र थापाले बताए । पक्राउ परेमध्येका दुई जना अनुसन्धानकै क्रममा रहेको भन्दै नाम खुलाएको छैन । सवारी जाँचका क्रममा प्रहरीले रौतहटका रामऔतार महतोको साथमा नक्कली लाइसेन्स फेला पारेको थियो । त्यसैका आधारमा अनुसन्धान गर्दै जाँदा गिरोह नै पक्राउ परेको हो ।"
आयोग कार्यालय स्थापना,"यस्तै वीरेन्द्रनगर नगरपालिकाका मेयर देवकुमार सुवेदीले आयोगको स्थानीय कार्यालयले द्वन्द्वले फाटेका मन जोड्न सहयोग गर्ने विश्वास व्यक्त गरे । पीडितपीडक जसको गल्ती छ । उसले कानुनबमोजिम सजायको भागिरदार हुनैपर्ने बताउँदै सुवेदीले भने, जनप्रतिनिधिका तर्फबाट आयोगलाई सहयोग गर्न तयार छौं । आयोगले स्थानीयस्तरमा कार्यालय खुलेपछि द्वन्द्वपीडितले न्याय पाउने आशा व्यक्त गरेका छन् । पीडित प्रताप पौडेलले पीडितकै सहभागितामा उजुरीमाथि छानबिन गर्न माग गरे । मान्छे मारिएको, अपांग भएको अवस्थामा राज्यले उसलाई क्षतिपूर्ति दिन सक्दैन, जिउँदो बनाउन सक्दैन, उनले भने ।"
मिस मंगोल को ट्यालेन्ट शो,प्रतियोगितामा १७ जिल्लाका ३० जना सहभागी छन् । मिस मंगोलको ग्रान्ड फिनाले भने आउँदो शनिबार नेपाल प्रज्ञा प्रतिष्ठानमा हुने आयोजकले जनाए ।
कुटुमा कुटु नम्बर टु साम्राज्ञी टेन,"टप टेन (आइतबार साँझसम्म)१ सराइनोडु२ कुटुमा कुटु३ कैलाश गुरुङलाई श्रद्धाञ्जलि४ नेपाल आइडल, थिएटर राउन्ड५ किनिदेऊ न साइँला६ यसरी भएको थियो नेपाली७ फिल्म स्पाइडर को टिजर८ बाजुरामा नेपाली सेनाको९ नेपाल आइडलमा प्रताप लामा१० ओके मस्ती टक विद साम्राज्ञीधीरज"
नारायणी किनारमा हरिबहादुर,"आचार्यले नारायणी किनारमा कार्यक्रम सुरु हुनुपूर्व सुनगाभा बुक हाउसमा धेरै पाठक र साहित्यकारलाई पुस्तकमा हस्ताक्षर दिएका थिए । यो टुर विर्तामोड, धरान, इटहरी, विराटनगर हुँदै जेठ २५ गते सिन्धुलीमा पुगेर टुंगिनेछ ।"
रेमिटल्यान्ड चर्चा,"लेखक सिंघकले वैदेशिक रोजगारीले ल्याएको समृद्धि मात्रै हेरेर रमाउने अवस्था नभएको बताए । समाजले सँगसँगै भित्रिएका विकृतिको पनि लेखाजोखा गर्न जरुरी छ, उनले भने, म वैदेशिक रोजगारीमा गएको छैन तर, उपन्यासलाई तथ्यपरक बनाउन धेरै सोधखोज गरेर तयार पारेको हो ।"
लन्डनमा फेरि आतंकवादी आक्रमण,विपक्षी लेबोर पार्टीका नेता जेरेमी कोर्बिनले आक्रमणलाई क्रूर घटनाको संज्ञा दिएका छन् । करिब अढाइ महिनाबीच लन्डनमा दुई र म्यानचेस्टरमा एक आतंककारी घटना भए । २२ मार्चमा वेस्ट मिनिस्टरमा पनि एक आतंककारीले पैदल यात्रुमाथि अन्धाधुन्द गाडी ठोक्काएर एक प्रहरी अधिकृतसहित ५ जनाको ज्यान लिएको थियो भने एक आतंककारी मारिएको थियो ।
विश्वका नेताहरूद्वारा भत्र्सना,"संयुक्त अरब इमिरेटस्ले पनि आक्रमणलाई आतंककारी अपराध भनेको छ । यूएईका विदेशमन्त्रीद्वारा जारी गरिएको विज्ञप्तिमा अतिवादी र आतंकवादीविरुद्ध अझ सशक्त रूपले लड्न आहान गरिएको छ । भारतीय प्रधानमन्त्री नरेन्द्र मोदीले पनि आक्रमणको निन्दा गरेका छन् । लन्डनमा भएको यस घृणाजनक कार्यको हामी निन्दा गर्छौं, आक्रमणमा ज्यान गुमाएकाहरूको चिरशान्ति र घाइतेलाई छिट्टै स्वास्थ्यलाभको कामना गर्छौं, मोदीले ट्वीटरमा लेखेका छन् । यस्तै, पाकिस्तानले पनि आक्रमणप्रति गहिरो दु:ख व्यक्त गरेको जनाएको छ ।अस्ट्रेलियाका प्रधानमन्त्री माल्कोम टर्नबुलले बेलायती जनताप्रति सहानुभूति जनाएका छन् । घटनामा एक अस्ट्ेरलियाई नागरिक घाइते भएका छन् । एक न्युजिल्यान्डर पनि घाइते भएको जनाइएको छ । अमेरिकी राष्ट्रपति डोनाल्ड ट्रम्पले ट्वीटमार्फत् अमेरिकाले सकेजति सहयोग गर्ने प्रतिबद्धता जनाएका छन् । जर्मन चान्सलर एंगेला मार्केलले विज्ञप्ति जारी गर्दै सन्त्रास र शोकका बेला आफूहरू एकजुट भएको बताएकी छन् । सबै खालका आतंकवादविरुद्धको लडाईंमा आफूहरू बेलायतको पक्षमा रहेको कुरा दोहोर्याउन चाहन्छु, उनले भनेकी छन् । युरोपियन कसिमनका अध्यक्ष जाँ क्लाउड जंकरले पनि आक्रमणको भत्र्सना गरेको छ ।"
क्यासिनो आक्रमणमा संलग्नको पहिचान,मनिला (बीबीसी) फिलिपिन्सको मनिलास्थित क्यासिनोमा ३६ जनाको ज्यान जाने गरी शनिबार आक्रमण गर्ने व्यक्तिको तस्बिर प्रहरीले सार्वजनिक गरेको छ । प्रहरीले आक्रमणकारी फिलिपिनी नागरिक जेस्सी जाभियर कार्लोस रहेको जनाएको छ । तर कार्लोस आतकंकारी नभई क्यासिनोका कारण ऋणमा डुबेको व्यक्ति भएको बताएको छ । मनिलाका प्रहरी प्रमुख ओस्कार अल्बायाल्देले आक्रमणकारी एक्लैले उक्त घटना गराएको बताए । आक्रमणको कैयौं घण्टापछि ओस्कार मृत फेला परेका थिए । ओस्कारले शनिबार राति रिसोर्ट वल्र्ड क्यासिनोमा प्रवेश गरी अन्धाधुन्द गोली प्रहार गर्नुका साथै जुवा खेलाउने स्थानमा आगजनी गरेका थिए । क्यासिनोबाट २३ लाख डलरबराबरको ग्याम्बलिङ चिप्स बोकेर हिँडेका ओस्कार सोही परिसरको होटलमा गई आगो लगाएर आत्महत्या गरेका थिए । फिलिपिन्सका प्रहरी प्रमुख रोनाल्ड डेला रोसाका अनुसार ओस्कारले होटलमा गई ब्लाङकेटले मुख छोपेर पेट्रोल खन्याएर आगो लगाएका थिए । क्यासिनोमा लागेको आगो ठूलो नभए पनि धूवाँका कारण धेरै मानिसको मृत्यु भएको प्रहरीले जनाएको छ ।
आईएसको कब्जाबाट १४०० बर्ग किलोमिटर क्षेत्र मुक्त,दमास्कस (सिन्हा) आइएस लडाकूले कब्जामा राखेका सिरियाको झन्डै १४ सय बर्ग किलोमिटर क्षेत्र सिरियाली सेना र सुरक्षाबलले मुक्त गरेका छन् । सिरियाली सेनाले हालै मात्रै आइएस लडाकूविरुद्ध सिरियाका विभिन्न ठाउँमा आक्रामक कारबाही गर्ने घोषणा गरेको थियो । सुरक्षा कारबाही सिरियाको अलेप्पोको दक्षिणपूर्वी ग्रामीण क्षेत्रमा समेत भइरहेको र केही दिनमै हजारौं लडाकू मारिएको जनाइएको छ । सिरियामा २०११ बाट राष्ट्रपति बसर अल असदविरुद्ध सुरु भएको प्रदर्शनले गृहयुद्धको रुप लिएको थियो ।
भारतमा बाढीमा परेका २७ जनाको उद्धार,नयाँदिल्ली (सिन्हा) भारतको कर्नाटक प्रदेशमा बाढीपहिरोमा परेका २७ मजदुरलाई भारतीय सुरक्षाकर्मीले आइतबार उद्धार गरेका छन् । वर्षाका कारण उद्धार तथा खोजीकार्य भने केही समय अवरुद्ध भएको थियो । उद्धारका लागि २४ जनाको टोली खटिएको छ । भारतको सरकारी सञ्चार माध्यम अल इन्डिया रेडियोले उद्धारका लागि हेलिकोप्टरसमेत प्रयोग गरेको जनाएको छ ।
आक्रमणमा छ प्रहरी मारिए,कान्दाहार (सिन्ह्वा) अफगानिस्तानको दक्षिणी प्रान्त कान्दाहारमा एक प्रहरी चौकीमा भएको आक्रमणमा ६ प्रहरीको मृत्यु हुनाको साथै ५ जना घाइते भएका छन् । कान्दाहार सहरको हाजी अरब क्षेत्रस्थित एक प्रहरी चौकीमा यो आक्रमण भएको हो । स्थानीय समयानुसार आइतबार बिहान प्रहरी चौकीमा सबै जना सुतिरहेका बेला आक्रमण भएको थियो । घटनाको अनुसन्धानपछि अधिकारीले घटनाबारे जानकारी दिने बताइएको छ ।
राष्ट्रसंघको प्रतिबन्ध तुच्छ : उत्तर कोरिया,"सोल (एएफपी) उत्तर कोरियाले संयुक्त राष्ट्रसंघले आफूविरुद्ध लगाएको नाकाबन्दीलाई तुच्छ गतिविधि भन्दै आफ्ना आणविक तथा क्षेप्यास्त्र परीक्षण कार्यक्रमलाई अघि बढाउने जनाएको छ । संयुक्त राष्ट्रसंघ सुरक्षा परिषद्ले अमेरिकाद्वारा तयार पारिएको संकल्प प्रस्तावलाई शुक्रबार एकमतले पारित गर्दै उत्तर कोरियाका केही उच्च अधिकारी तथा संस्थामाथि लक्षित गरी प्रतिबन्ध लगाउने घोषणा भएको थियो । प्रस्तावमा प्योङयाङका संदिग्ध जासुस प्रमुख, १३ अन्य अधिकारी र ४ संघसंस्थालाई प्रतिबन्ध लगाउने कालोसूचीमा राखिएको छ । प्रस्तावमा उनीहरूलाई विश्वका अन्य राष्ट्रमा भ्रमण गर्न प्रतिबन्ध लगाइएको छ भने उनीहरूको सम्पत्ति रोक्का गरिएको छ ।"
सुधारको निरन्तरता जरुरी,"काठमाडौं (कास) स्वास्थ्यमन्त्री गगन थापाले आफ्नो कार्यकालमा स्वास्थ्य क्षेत्रमा सुरु भएका सुधारका पहललाई निरन्तरता दिइए गुणस्तरीय स्वास्थ्य सेवामा छिट्टै सबैले पहुँच पाउने बताएका छन् । आफ्नो साढे नौमहिने कार्यकालबारे आइतबार आयोजित पत्रकार सम्मेलनमा उनले स्वास्थ्य मन्त्रालयले सुरु गरेका सुधारलाई निरन्तरता दिनुपर्ने बताए । आफ्नो कार्यकालमा स्वास्थ्य क्षेत्र राष्ट्रिय मुद्दाका रूपमा स्थापित भएको दाबी गर्दै थापाले भने, स्वास्थ्य राजनीतिक एजेन्डा बन्यो, राष्ट्रिय मुद्दाको रूपमा स्थापित भयो । थापाले आफ्नो कार्यकालमा संघीय संरचनामा स्वास्थ्य सेवा र संविधानले मार्गनिर्देश गरेअनुसार नीतिगत, कानुनी र संरचनागत प्रबन्ध, मानव संसाधन, उपकरण र भौतिक पूर्वाधारलगायत क्षेत्रमा स्वास्थ्य प्रणालीको एकीकृत विकासको काम सुरु भएको बताए । उनले स्वास्थ्य सेवाको गुणस्तर अभिवृद्धि र प्रभावकारी नियमनसमेत सुरु गरिएको बताए । आफूले स्वास्थ्य सेवा प्रवाहमा समन्वय र साझेदारी अवधारणा विस्तार गरेको उल्लेख गर्दै थापाले ९ महिनायता प्राथमिक स्वास्थ्य सेवाको सुधारसमेत महत्त्वपूर्ण उपलब्धि भएको बताए । ९ महिनायता स्वास्थ्य क्षेत्रमा सुशासन बढेको उल्लेख गर्दै थापाले भने, थुप्रै योजना, कार्यक्रमले आगामी स्वास्थ्यमन्त्रीको कार्यकालमा निरन्तरता पाए मात्र सबैले चाहेअनुसार स्वास्थ्य क्षेत्रमा परिवर्तन छिट्टै देख्न सकिनेछ ।"
डोजर पल्टँदा मृत्यु,काभ्रे (कास) बेथानचोक१ च्याम्राङबेंसीमा डोजर पल्टँदा स्थानीय सुनील दाहालको मृत्यु भएको छ । चालक प्रदीप दाहाल सख्त घाइते छन् । सडक खन्ने क्रममा डोजर अन्दाजी ३ सय मिटर तल खसेको थियो ।
सडक स्तरोन्नति गरिँदै,"काभ्रे (कास) भूकम्पपछिको पुनर्निर्माणलाई सघाउन ग्रामीण सडक स्तरोन्नति थालिएको छ । संघीय मामिला तथा स्थानीय विकास मन्त्रालयको भूकम्पीय आपतकालीन सहायता आयोजनाअन्तर्गत जिल्लाका दुई सडकको स्तरोन्नति थालिएको हो । खोपासीढुर्खकच्याम्राङबेंसीमिल्चेबोराङ सडकको खोपासीदेखि च्याम्राङबेंसी खण्ड स्तरोन्नति सुरु भएको छ । एसियाली विकास बंैक र स्वीस विकास सहयोग कार्यक्रमको साझेदारीमा १३ महिनामा सम्पन्न गर्ने लक्ष्य छ । जिल्ला प्राविधिक कार्यलयका प्रमुख इञ्जिनियर लोकनाथ रेग्मीका अनुसार नालीसहित ६ दशमलव ५ मिटर चौडा उक्त सडकको लागत २१ करोड ५६ लाख रुपैयाँ छ । खोपासीदेखि च्याम्राङबेंसी सम्मको १४ किलोमिटर ग्राभेल र ५ दशमलव ७ किलोमिटर कालोपत्रे हुनेछ । जिल्लाको विकट मानिने डाँडापारि क्षेत्र र ललितपुर जोड्ने सडकले भूकम्पपछिको पुनर्निर्माण र स्थानीयको आयआर्जनमा सहयोग पुग्ने रेग्मीले विश्वास व्यक्त गरे । व्यक्तिगत आवास निर्माणसँगै अरू पूर्वाधारको पनि पुनर्निर्माण आवश्यक छ, रेग्मीले भने, सडकको स्तर सुधार भएपछि पुनर्निर्माणका लागि आवश्यक सामान ढुवानी सहज हुन्छ ।"
दुई बालिकाको शंकास्पद मृत्यु,"प्रहरीले घटनामा संलग्न भएको आशंकामा २ जनालाई पक्राउ गरी अनुसन्धान थालेको जनायो । साथीसित पिकनिक गएका बेला दीपशिला र दीपिकालाई नजिक मजुवा पोखरीमा डुबेको अवस्थामा फेला पारी उद्धार गरिएको थियो । घटनापछि अनुसन्धान थालेर संलग्नको खोजी, पीडितलाई न्याय महसुस गराउन र कानुनी राज्य स्थापित गर्न प्रशासनसमक्ष मानव अधिकारकर्मीले आग्रह गरेका छन् । बालिकाको उद्धार गरी उपचाका लागि ल्याउँदै गर्दा एकको माडी र अर्कीको भरतपुरमा मृत्यु भएको प्रहरीले जनायो । दीपशिलाको आँखा, यौनांग र शरीरका केही भागमा चोट देखिएकाले घटना रहस्यमय बनेको हो । डुबेको मानिसको लास ढाडिन्छ, पानी खाएको हुन्छ, त्यस्तो अवस्था पनि देखिएन, दीपशिलाका काका कुमार परियारले भने, बलात्कारपछि हत्या गरी पोखरीमा फालिएको हुन सक्छ । जिल्ला प्रहरीमा भेटिएका दीपिकाका बाबु दुर्गाले छोरीको मृत्यु डुबेर भएको भन्ने अवस्था नरहेको प्रतिक्रिया दिए । प्रकृति हेर्दा कसैले आपराधिक घटना गराई पोखरीमा फालेको हुन सक्छ, आदर्श नारी विकास केन्द्रकी निमित्त अध्यक्ष मीना खेरलले भनिन्, घटनाको सत्यतथ्य अनुसन्धान हुनुपर्छ भनेर दबाब दिएका छौं । उनीलगायत एक दर्जन अधिकारकर्मी संघसंस्थाले घटना रहस्यमय भएकाले छानबिन माग गरेका छन् । प्रहरी प्रमुख एसपी दीपक थापाले दुवैको मृत्यु वा हत्या भन्ने विषयमा छानबिन गर्न प्रहरी निरीक्षक अञ्जना श्रेष्ठको नेतृत्वमा टोली गठन गरिएको बताए ।"
बूढीगण्डकीलाई एक वर्षमा ९ अर्ब २६ करोड,"ईपीसीएफ मोडलमा अगाडि बढाउन लागिएको यो पहिलो आयोजना हो । आयोजनाले चालू आर्थिक वर्षमा १५ अर्ब रुपैयाँ मुआब्जा वितरण गर्ने कार्यक्रम छ । इपीसीएफ मोडल भन्नाले इन्जिनियरिङ, खरिद, निर्माण र लगानीको जिम्मा दिने गरी बनाउन दिने मोडल हो । यो मोडलमा निर्माणकर्ता आफैंले लगानी जुटाउँछ । आयोजना निर्माणपछि यसको आयबाट नै सीजीजीसीलाई नेपाल सरकारले ऋण तिर्नेछ ।"
यार्सागुम्बु टिप्ने शुल्क असुलीमा कमी,यस वर्ष करिब ३ देखि ४ हजारको संख्यामा स्थानीय यार्सा टिप्न पाटन गएको मुगमा अध्यक्ष छिरिङ क्याम्ने लामाले बताए । उनका अनुसार गाउँपालिकाको प्रमुख आम्दानीको स्रोत नै यार्सा प्रवेश शुल्क भएकाले यसलाई व्यवस्थित बनाउँदै लगिने जनाए । उनका अनुसार पाटन क्षेत्रमा यार्सा टिप्न असार १५ सम्म अनुमति दिइएको छ ।
किबी कृषक उत्साहित,"प्याक्टको सहयोगमा कृषकस्तरवाट २५ प्रतिशत लगानी गरिएको छ । जिल्लाको सुलुबुङ, जमुना, सोयाङ, साँखेजुङलगायत स्थानका कृषकलाई बगान व्यवस्थापन र प्रशोधन केन्द्र स्थापनाका लागि सहयोग पुगेको हो । अधिकांश कृषकलाई माच व्यवास्थापन चुनौती भएको अवस्थामा यो सहयोगले ठूलो राहत मिलेको छ, जिल्ला कृषि विकास कार्यालयका कृषिप्रसार अधिकृत रविकिरण अधिकारीले भने । आयोजनाले किबी, अलैंची र अदुवाको उत्पादन, बजारीकरण र प्रशोधनमा सघाएको हो । जिल्लाभरका ९३ कृषक समूह, सहकारी र फर्ममार्फत सहयोग प्रदान गरिएको हो । त्यस्तै दुग्ध र दुग्धजन्य वस्तुको वजार उत्पादन प्रर्वधनमा आयोजनाले ४१ फर्म, सहकारी र समूहलाई सहयोग गरेको छ ।"
घोराही सिमेन्टद्वारा रक्तदान,काठमाडौं (कास) घोराही सिमेन्ट इन्डस्ट्रिजले विश्व वातावरण दिवसका अवसरमा रक्तदान कार्यक्रमको आयोजना गर्यो । उक्त कार्यक्रममा ६५ जनाभन्दा बढीले रक्तदान गरेको जारी विज्ञप्तिमा उल्लेख छ । यसैगरी घोराही सिमेन्टले दाङमा आयोजित कार्यक्रममा घोराहीका ३२ कर्मचारीले रक्तदान गरेको कम्पनीले जनाएको छ ।
एलिका चिम्नी हुक र कुक टप्स बजारमा,काठमाडौं (कास) ईओएल प्रालिले विभिन्न दस प्रकारका एलिका स्टाइलिस चिम्नी हुड बजारमा ल्याएको छ । युरोपेली प्रविधि अनुरूप निर्माण गरिएका एलिका चिम्नी हुडहरू प्राविधिक रूपमा पूर्ण तथा कार्य र डिजाइनमा एक अर्काका पर्यायवाची भएको कम्पनीले दाबी गरेको छ । कम्पनीका अनुसार हालै सार्वजनिक गरिएका चिम्नी हुड नरम र चम्किलोका साथै आकर्षक आकारमा सिसा र खिया नलाग्ने स्टिलद्वारा निर्माण गरिएको छ ।
एलजीको फुल वारेन्टी योजना,काठमाडौं (कास) एलजीले ग्राहकका लागि २४ इन्च र त्योभन्दा माथिका हरेक नर्मल र स्मार्ट टीभीहरूको खरिदमा दुई वर्ष फुल वारेन्टी योजना बजारमा ल्याएको छ । आईसीसी च्याम्पियन ट्रफी २०१७ का अवसरमा ल्याएको यो योजना सीमित अवधिका लागि मात्र लागू गरिएको कम्पनीले जनाएको छ ।
नेपाल एम्बुलेन्स सर्भिसको विस्तार,काठमाडौं (कास) नेपाल एम्बुलेन्स सर्भिसले स्वास्थ्यकर्मीहरूसहितको एम्बुलेन्स सेवा थप २ स्थानहरूमा बिस्तार गरेको छ । सर्भिसले चितवन र पोखरामा आकस्मिक एम्बुलेन्स सेवा सञ्चालन सुरु गरेको जारी विज्ञप्तिमा छ । अहिलेसम्म संस्थाले काठमाडौं उपत्यकाभरि सेवा प्रदान गरिरहेकामा नयाँ स्थानहरूमा थप सेवा विस्तार गरेको जनाएको हो । हाल संस्थाले ११ वटा एम्बुलेन्समार्फत उक्त स्थानहरूमा सेवा प्रदान गर्दै छ । सेवा लिनका लागि सेवाग्राहीले आकस्मिक एम्बुलेन्स सेवाको १०२ नम्बरमा फोन गर्नुपर्ने जारी विज्ञप्तिमा छ ।
माइडियाको कुलफ्रेन्स,काठमाडौं (कास) एयर कन्डिसनर उत्पादक माइडियाले आफ्नो इभेन्ट माइडिया कुलफ्रेन्स राजधानीमा सम्पन्न गरेको छ । उक्त इभेन्टमा माइडियाले आवासीय तथा व्यावसायिक एसीहरूबारे प्राविधिक जानकारी दिएको जारी विज्ञप्तिमा छ । इभेन्टमा प्राविधिक प्रस्तुतिका साथै माइडिया भर्टु प्लस नामक स्प्लिट एयर कन्डिसनको लन्चसमेत गरेको कम्पनीले जनाएको छ ।
यती डेभलपमेन्टको जेब्राक्रसिङमा सहयोग,काठमाडौं (कास) यती डेभलपमेन्ट बैंकले महानगरीय ट्राफिक प्रहरी महाशाखा रामशाहपथ तथा प्रहरी कार्यालय दरबारमार्गको समन्वयमा काठमाडौंको विभिन्न ९ स्थानमा जेब्राक्रसिङहरूको रङ रोगनमा सहयोग गरेको छ । सर्वसाधारणलाई सजिलै पहिचान गर्न सहयोग गर्ने उद्देश्यले जेब्राक्रसिङमा रङरोगन गरेको बैंकले जनाएको छ ।
रिलायन्सको शाखा विस्तार,काठमाडौं (कास) रिलायन्स फाइनान्सले झापाको चारआलीमा शाखा विस्तार गरेको छ । हालसम्म फाइनान्सको निक्षेप ३ अर्ब १० करोड संकलन गरिएको र २ अर्ब ५५ करोड कर्जा प्रवाह गरिएको जारी विज्ञप्तिमा छ ।
५ अर्बसम्मको विदेशी लगानी अब विभागबाटै,"प्रतिवेदन पेस भएपछि बोर्डले दोषीलाई दोषको प्रकृति तथा परिणामलाई विचार गरी तोकिएबमोजिमको कार्यविधि पूरा गरी १ लाख रुपैयाँदेखि १० लाख रुपैयाँसम्म जरिवाना गर्न सक्ने व्यवस्था गरिएको छ । जरिवानाको आदेशउपर सम्बन्धित उच्च अदालतमा पुनरावेदन गर्न सकिनेछ । तर, त्यस्तो अदालतले आफ्नो क्षेत्राधिकार प्रारम्भ नगरेसम्म सम्बन्धित पुनरावेदन अदालतमा पुनरावेदन गर्न सकिनेछ, मस्यौदामा भनिएको छ ।"
अपर म्याग्दी १ निर्माण हुने,जिल्लाको पश्चिमी भेगको भौगोलिक रूपमा सबैभन्दा ठूलो र दुर्गम धौलागिरि गापामा १० वटा आयोजनाले विद्युत् सर्वे लाइसेन्स लिएका छन् । अपर म्याग्दी र दरखोला आयोजनाले उत्पादन अनुमति पाइसकेका छन् । बाँकीका प्रक्रियामा छन् । आयोजनाले वातावरणीय प्रभाव मूल्यांकनको कामसँगै प्रवेशमार्ग पनि निर्माण गरिरहेको छ ।
उद्यमले चिनिएको गाउँ,"तरकारी खेतीमै लागेका रामकिसन चौधरीले तरकारी खेतीले गाउँमा निकै परिवर्तन ल्याएको बताए । चौधरीले भने, तरकारी खेतीबाटै यहाँका धेरैले घरपरिवारको खर्चसँगै घर घरेडी र साना खालका सवारी साधनहरू जोडेका छन् । आयस्तर बढेकै कारण यहाँका कृषकले परमपरागत घरको साटो पक्की घर बनाएका छन् । एक कृषक परिवारले एक सिजनमा ५७ लाख रुपैयाँभन्दा बढीको तरकारी बिक्री गरिरहेको उनले बताए । शान्तिपुर टोलबाट दैनिक २० क्विन्टल बढी तरकारी बाहिरिने गरेको छ । यहाँबाट कैलालीको अत्तरिया र गेटासँगै कोहलपुर तथा बुटवलसम्म तरकारी बाहिरिने गरेको कृषकहरू बताउँछन् । टमाटर, काउली, करेला, लौका, फर्सी, मूला, बोडी र भिन्डीलगायतका तरकारी यहाँ उत्पादन गरिन्छ । सिजनमा एउटै परिवारले १०१२ क्विन्टल तरकारी बिक्री गर्छन्, अर्का कृषक रतन चौधरीले भने । हाल कृषकहरू बर्खे तरकारी लगाउनमा व्यस्त छन् । यहाँबाट बाह्रै महिना बजारको माग धान्ने गरी तरकारी उत्पादन हुने गर्छ ।"
हिमालय ट्राभल मार्ट सकियो,"काठमाडौं (कास) हिमालय क्षेत्रको पर्यटन प्रवद्र्धन अनि नेपाललाई यस क्षेत्रको प्रवेशद्वारका रूपमा स्थापित गर्ने लगायतका उदेश्यका साथ बिहीबारदेखि काठमाडौंमा जारी हिमालयन ट्राभल मार्ट २०१७ आइतबार सकिएको छ । यस मार्टमा विभिन्न अन्तर्राष्ट्रिय बजारबाट ७२ जना क्रेता तथा नेपाललगायत हिमालय क्षेत्रका ४५ बिक्रेताहरू सहभागी थिए । मार्टको पहिलो शृखंलामा जुन १ मा पार्क भिलेजमा आयोजना गरिएको थियो । ब्लर्गस र मिडिया सम्मेलन भनिएको उक्त कार्यक्रममा ९ जना ख्यातिप्राप्त वक्ताले पर्यटन बजारको विस्तारलगायतका विषयमा प्रस्तुति गरेका थिए । त्यसमा १ सय ७ मुलुकका ब्लगर, ट्राभल राइटर, पत्रकार सहभागी थिए । कार्यक्रमको दोस्रो दिन जुन २ तारिखका दिन सोल्टी होटलमा हिमालयन ट्राभल सम्मेलन आयोजना गरिएको थियो । हिमाली क्षेत्रको पर्यटन अन्वेषण, बजार व्यवस्थापनलगायतका विषयमा स्वदेशी तथा स्वदेशीस्वदेशी विज्ञको प्रस्तुति रहेको थियो । कार्यक्रममा राष्ट्रपति विद्यादेवी भण्डारीले भूकम्पपछि पर्यटन क्षेत्रको क्षति व्यवस्थापन तथा पुन:स्थापना कार्यक्रममा सहयोग पुर्याउने पाटाका निवर्तमान अध्यक्ष एड्रउ जोनस, पाटाका प्रमुख कार्यकारी अधिकृत मारियो हार्डी अनि संकट व्यवस्थापनविज्ञ बर्ड भ्यान वाल्बिकलाई सम्मान गरेकी थिइन् ।"
सिँचाइ आयोजना मर्मत हुँदै,पुराना आयोजना जीर्ण बन्दै जाने र नयाँ पूरा नहुने समस्याले खेतीयोग्य जमिन सिँचाइविहीन रहने समस्या  हालसम्म कुल खेतीयोग्य जमिनको १२४० प्रतिशतमा मात्रै सिँचाइ सुविधा
भिलियर्सद्वारा प्रशंसा,"थाराङ्गा निलम्बितआईसीसीले श्रीलंकाका कप्तान उपुल थाराङ्गालाई दुई खेलमा प्रतिबन्ध लगाएको छ । श्रीलंकाले दक्षिण अफ्रिकाविरुद्धको पहिलो इनिङ्स बलिङ समय सकाउन ४ घण्टा ७ मिनेट लगाएको थियो । जबकि ५० ओभरको खेलका लागि समयसीमा साढे तीन घण्टा हुन्छ । श्रीलंकाले ढिला बलिङ गरेकाले आईसीसीले टोलीका कप्तान थाराङ्गालाई दुई खेलको निलम्बन तोकेको हो । उनले पाकिस्तान र भारतविरुद्धको आगामी दुई खेल निलम्बनमा बिताउनेछन् । खेलका क्रममा हाम्रो बलिङ ढिलो भएको थियो । अम्पायरले योबारे मलाई ४० ओभरमा जानकारी गराएका थिए । त्यतिखेर ३ ओभर ढिला भइरहेको थियो, थाराङ्गाले भने ।"
ग्रिजमन एट्लेटिकोमै,पेरिस (एएफपी) एट्लेटिको म्याड्रिड स्टार एन्टोनियो ग्रिजमनले अर्को सिजन आफू यसै क्लबमा रहने आइतबार बताएका छन् । फ्रान्सेली खेलाडीको भविष्यलाई लिएर अनिश्चितता छाएका बेला उनको यो भनाइ अगाडि आएको हो । यसअघि ग्रिजमनले एट्लेटिको छाड्ने मनसाय देखाएका थिए । तर कोर्ट अफ आरबिटेसन फर स्पोर्ट्स (कास) ले एट्लेटिकोमाथि खेलाडी स्थानान्तरणमा रोक लगाएपछि ग्रिजमनले आफ्नो मन फेरेका हुन् । त्यस निर्णयअनुसार एट्लेटिकोले नयाँ खेलाडी अनुबन्ध गर्न सक्ने छैन । नयाँ खेलाडीको अभावमा ६८ हजार दर्शक क्षमताको नयाँ रंगशालामा सर्न लागेको एट्लेटिकोको प्रदर्शन कमजोर हुने सक्ने डर उत्पन्न भएको थियो । कासको निर्णयपछि एट्लेटिकोले नयाँ खेलाडी भित्र्याउन सक्ने छैन । त्यसैले मैले यसै क्लबमा रहने निर्णय गरेको हुँ । अहिले क्लबका लागि कठिन समय रहेको छ र यही बेला क्लब छाड्नु राम्रो हुन्न । यो स्थितिमा मेरो खेलजीवनको भविष्यबारे धेरै चिन्ता गर्नु पनि ठीक हुन्न । गत साता मात्र ग्रिजमनले आफूले एट्लेटिको छाड्ने सम्भावना धेरै भएको बताएका थिए ।
तुलसीपुरलाई उपाधि,"बुटवल (कास) जिल्ला लिग फुटबल प्रतियोगिताको उपाधि आइतबार डीएमसी युवा क्लब तुलसीपुरले हात पारेको छ । उसले क्रिश्चियन युवा क्लबलाई ३२ ले पराजित गर्यो । प्रतियोगिता अखिल नेपाल फुटबल संघ र रूपन्देही जिल्ला फुटबल संघले आयोजना गरेका थिए । डीएमसीका एलेन गाहा बेस्ट डिफेन्स, प्रवीण थापा बेस्ट गोलकिपर र आशिष थापा बेस्ट कोच घोषित भए । यस्तै क्रिश्चियनका शरदकुमार क्षेत्री बेस्ट स्ट्राइकर तथा आशिष काफ्ले बेस्ट मिडफिल्टर घोषित भए । विजेता टिमले १ लाख ११ हजार र उपविजेताले ५५ हजार रुपैयाँ हात पारे ।"
मेम्बर सेक्रेटरी कप हुने,"काठमाडौं (कास) नेपाल सितोरियो कराते डो संघ ठमेल शाखा डोजोको आयोजनामा तेस्रो मेम्बर सेक्रेटरी कप अन्तर्राष्ट्रिय कराते प्रतियोगिता जेठ २६ गतेदेखि हुने भएको छ । प्रतियोगितामा नेपालका ४ सय, भारतका २ सय र बंगलादेशका १० गरी ६ सय १० खेलाडी सहभागी हुनेछन् । अफिसियल र किक बक्सिङतर्फ विभिन्न स्पर्धामा प्रतिस्पर्धा हुनेछ । खेल लैनचौरस्थित राष्ट्रिय टेबलटेनिस प्रशिक्षण केन्द्रको हलमा हुनेछ ।"
अन्तरनगर फुटबल हुने,"काठमाडौं (कास) काठमाडौं जिल्ला समन्वय समितिले आयोजना गर्ने प्रथम अन्तरनगर कप नकआउट फुटबलमा १० नगरपालिकाले प्रतिस्पर्धा गर्ने भएका छन् । दशरथ रंगशालामा मंगलबारदेखि हुने खेलमा कागेश्वरी मनोहरा, शंकरापुर, गोकर्णेश्वर, बूढानीलकण्ठ, तारकेश्वर, टोखा, नागार्जुन, चन्द्रागिरी, कीर्तिपुर र दक्षिणकाली नगरपालिका सहभागी हुनेछन् ।"
आर्मी समूहविजेता,काठमाडौं (कास) आर्मी र फ्रेन्ड्स क्लबले आइतबार समूह बी बाट ललित स्मृति यू१८ च्याम्पियनसिपको क्वाटरफाइनलमा स्थान बनाएका छन् । सातदोबाटोमा भएको खेलमा आर्मीले फ्रेन्ड्सलाई ४० ले हरायो र समूहविजेता बन्यो । फ्रेन्ड्स दोस्रो स्थानमा रहेर अर्को चरण पुगेको हो । यसै समूहमा मनाङ र सुदूरपश्चिमले कुनै अंक जोडेका छैनन् ।
रियल रहस्य,"दोस्रो हाफमा ३ गोल लगालग भए, जसले रियलको प्रभुत्व प्रकट गर्ने काम गर्यो । जिदानको टोलीले खेलमा गति बढायो र इटालियन विजेतामाथि कुनै दया राखेन । यसअघि अन्य प्रतिद्वन्द्वी युभेन्ट्सको रक्षापंक्ति अगाडि फितला सावित भएका थिए । आधुनिक फुटबलको साँघुरिंदो परिभाषालाई हेर्दा रियलले सन् २०१४ यता प्राप्त गरेका उपलब्धि सहज लाग्दैनन् । कुनै तर्क वा व्याख्याले तिनलाई चित्रण गर्न सकिंदैन । र, यो कसैका लागि पनि नक्कल गर्न पनि सजिलो छैन । कुनै किताब यसका लागि काफी छैन । यो मात्रै रियल म्याड्रिड हो जसले लगातार जित्छ मात्र । न्युयोर्क टाइम्स"
ताप्लेजुङ र कैलालीको सहज जित,"सोमबारको पहिलो खेल झापा र काठमाडौं र दोस्रो खेल कैलाली र ताप्लेजुङबीच हुँदैछ । यस्तै, स्याङ्जाको वालिङमा आइतबार भएको खेलमा नवलपरासी र नुवाकोट बराबरीमा रोकिए । नवलपरासीका उदया थापाले ७९ औं मिनेट र नुवाकोटका सुजिता तामाङले २९ औं मिनेटमा गोल गरेर खेल बराबरी गरे । अर्को खेलमा बर्दियाले धनुषालाई ८० ले पराजित गर्यो । बर्दियाका लागि सपना थारूले ह्याट्रिक गरिन् । उनले ६, ५० र ७० औं मिनेटमा गोल गरिन् । सविता घर्तीमगरले सातौं, आशा शाहीले २७ औं, अनिता घर्तीमगरले ७७ आंै, मञ्जु थारूले ७८ औं र नीरु आचार्यले ८० औं मिनेटमा गोल गरेर टिमलाई सहज जित दिलाए । यस्तै, अर्को खेलमा मोरङले बारालाई ३० ले पछि पार्यो । मोरङका लागि रेश्मा राईले दोस्रो र ८० औं मिनेटमा गोल गरिन् भने आशा लिम्बूले ४४ औं मिनेटमा गोल थपिन् । सोमबार वालिङमा रौतहट र सर्लाही तथा मोरङ र नवलपरासीबीच खेल हुने एन्फाले जनाएको छ ।"
नेपाली टिम मुम्बईतर्फ,"नेपालले जेठ मसान्तमा यमनविरुद्ध हलचोकमा एसिया कप छनोटको खेल खेल्दैछ । आइतबार आयोजित टिमको बिदाइ कार्यक्रममा नेपाली टिमका जापानी प्रशिक्षक ग्योतोकु कोजुले यमनविरुद्धको महत्त्वपूर्ण खेल अगाडि भारतविरुद्ध राम्रो अभ्यासको मौका पाएकामा खुसी व्यक्त गरे । उनले यमनविरुद्धको खेल अगाडि आफ्ना खेलाडीको स्थिति बुझ्न भारतविरुद्धको प्रतिस्पर्धाबाट सजिलो हुने माने । प्रशिक्षक कोजुले टिममा प्रवेश पाएका हेमन्त थापामगर र विमल बस्नेतबाट धेरै अपेक्षा रहेको पनि बताए । उनले भने, हेमन्त निकै राम्रा खेलाडी हुन् र उनको प्रगतिको अझ धेरै सम्भावना छ । यस्तै विमल अनुशासित खेलाडी हुन् र उनको खेल सुधारमा पनि धेरै सम्भावना रहेको छ ।"
क्यानको प्रस्तावित विधान आईसीसीमा पठाइँदै,"नेतृत्व सबैले मिलेर चुन्ने होअशोकनाथ प्याकुर्यालविधान संशोधनलाई सल्लाहकार समितिमा धेरै छलफल भएका छन्, सहमतिमा पनि पुगिएको छ । निश्चित विषयमा हाम्रो पक्षबाट हेर्दा सहमतिमा पुगिएको छैन । साधारणसभामा जिल्लाहरूको प्रतिनिधित्व हुनुपर्छ । प्रदेशको पनि राखोस् यसमा हामीलाई कुनै आपत्ति छैन, तर जिल्लाहरूको प्रतिनिधिचाहिँ हुनैपर्छ । अर्को सहमतिमा नपुगिएको भनेको अहिले रूपान्तर समयको व्यवस्थापन हो र त्यसमा जिल्ला तथा अन्य समितिलाई कसरी अगाडि बढाउने भन्ने हो । हामी त्याग गर्न तयार छौं । तर नयाँ नेतृत्व आउँछ भन्दैमा हामीले त्याग गर्नुपर्छ भन्ने छैन । नेतृत्व सबैले मिलेर चुन्ने हो । निर्वाचित समितिलाई पनि साधारणसभामा उभ्याउनुपर्छ । निकास दिने नाममा अस्तित्वमा रहेको संघलाई त्यसको औचित्य छैन भन्न मिल्दैन । क्रिकेटले निकास पाउँछ भन्दैमा नयाँ विधानमा जेजे आउँछ त्यसमा हामी सहीछापमात्र लगाउन बस्छौं भन्ने होइन । क्रिकेटका ३८ वटा जिल्ला छन् र साधारण सभामा तिनीहरूले भाग लिन पाउनुपर्छ । केन्द्रीय समिति साधारणसभाको हिस्सा हुनुपर्छ । जिल्लालाई साधारणसभामा राख्नै नपर्ने भन्ने जायज छैन ।"
रियलको प्रशिक्षण शिविर आजदेखि,"काठमाडौं उपत्यका, चितवन र पोखराका ६५ जुनियर खेलाडी शिविरमा सहभागी हुने आयोजकले जनाएको छ । त्यसमा ६ जना बालिका छन् । उनीहरूलाई रियल म्याड्रिड फाउन्डेसन फुटबल स्कुल सिंगापुरका एसिस्टेन्ट टेक्निकल डाइरेक्टर राफेल पालासियस र स्पेनबाट आएका रियल म्याड्रिडका टेक्निकल कोच ड्यानियल ल्यान्डबुरु रोटेलाले प्रशिक्षण दिनेछन् । उनीहरूलाई नेपाली प्रशिक्षकहरू थमन भुसाल, बिना श्रेष्ठ, राजु श्रेष्ठ, नवीन महर्जन, हरि लामा र सनोज श्रेष्ठले सहयोग गर्नेछन् । पाँचदिने प्रशिक्षण फिटनेस, सिकल, रणनीति, नेतृत्व विकास र मान्यतामा केन्द्रित रहने बताइएको छ । विदेशी खेलाडी कसरी ट्रेनिङ गरिरहेका छन् र कुन स्तरमा पुग्न सकिन्छ भनी शिविरमा सिक्न सकिन्छ, शुभारम्भ एजुकेसन एन्ड स्पोर्ट्स टुर्सका प्रमुख विजयकुमार खत्रीले भने ।"

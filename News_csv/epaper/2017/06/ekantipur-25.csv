शीर्षक,विवरण
ध्यान पूर्वमा,"विराटनगरराजनीतिक दलका शीर्ष र केन्द्रीय नेताहरू यतिबेला पूर्वका कुनै न कुनै जिल्लामा आयोजना हुने सभालाई सम्बोधन गरिरहेका भेटिन्छन् । पूर्वी हिमाली जिल्ला ताप्लेजुङदेखि पाँचथर, इलाम, झापा हुँदै मोरङ र सुनसरी जस्ता तराईका जिल्लामा उनीहरू आफ्ना उम्मेदवारका पक्षमा मतदाता आकर्षित गर्न लागिपरेका छन् ।भोजपुर, धनकुटालगायत कोसीका पहाडी जिल्ला दौडाहामा समेत व्यस्त उनीहरूले पूर्वको एक मात्र महानगर विराटनगरलाई बढी महत्व दिएका छन् । यही कारण आसपास क्षेत्रमा आयोजित कार्यक्रममा सहभागी भए पनि उनीहरू राति अबेर विराटनगर फर्केर बास बस्ने गरेका छन् । महानगरमा कांग्रेस एक्लैले उम्मेदवारी दिएको छ भने एमाले र लोकतान्त्रिक फोरम अनि माओवादी केन्द्र र संघीय समाजवादी फोरमले तालमेल गरी उम्मेदवारी दिएका छन् ।एमाले अध्यक्ष केपी ओली शनिबार झापाको पश्चिमी क्षेत्र हुँदै पूर्वपश्चिम राजमार्गका आधा दर्जनभन्दा बढी स्थानमा आयोजित सभालाई सम्बोधन गर्दै विराटनगर आइपुगे । मोरङको बेलबारीमा आयोजित सभामा उनले दोस्रो चरण निर्वाचनमा पनि आफ्नो पार्टी अग्रस्थानमा आउने दाबी गरे । साताअघि नै राजधानीबाट गृहजिल्ला झापा आएका उनी एकै दिन दर्जनभन्दा बढी चुनावी सभामा सहभागी भइरहेका छन् । गृहनगर झापाबाट पश्चिम लागेसँगै ओलीले मोरङको उर्लाबारी, पथरी शनिश्चरे, बेलबारी, सुन्दर हरैंचा र सुनसरीको इटहरी नगरका विभिन्न स्थानमा आयोजित सभालाई सम्बोधन गरे। विराटनगर महानगरपालिकाको बुधहाट चोकमा आयोजित सभालाई सम्बोधन गरेपछि मात्र शनिबारको उनको कार्यक्रम सकियो। आफ्नो दल र उम्मेदवारका लागि मत माग्न अनि पार्टीको धारणा समुदायलाई सुनाउन यतिबेला चर्चित केन्द्रीय नेताहरू पूर्वी जिल्लाका गाउँनगर घुमिरहेका छन्। एमाले अध्यक्ष ओली, लोकतान्त्रिक फोरम अध्यक्ष तथा उपप्रधानमन्त्री विजयकुमार गच्छदार, संघीय समाजवादी फोरम अध्यक्ष उपेन्द्र यादव चुनावी सभामा सहभागी भइरहेका छन् ।कांग्रेस नेता अर्जुननरसिंह केसी मोरङको विराटचोकलगायत स्थानमा आयोजित सभामा सहभागी भए । उनले स्थानीय कार्यकर्ता र पार्टीका शुभेच्छुकहरूसित भेट गरी आफ्ना उम्मेदवारलाई विजयी बनाउन आग्रह गरे ।यसैगरी विमलेन्द्र निधि, कृष्णप्रसाद सिटौला, मीनेन्द्र रिजाल, महेश आचार्य, मीनकुमार विश्वकर्मा, शेखर कोइरालालगायत कांग्रेसका नेता पनि चुनावी सभा र घरदैलो अभियानमा सक्रिय छन्। कांग्रेस केन्द्रीय सदस्य निधिले स्थानीय तह निर्वाचन महत्वपूर्ण भएकाले पार्टीले पूर्वमा ध्यान केन्द्रित गरेको बताए । समय कम छ त्यसैले केन्द्रीय समितिका साथीहरू बाँडिएर विभिन्न जिल्लामा खटिइरहेका छौं, उनले भने, उम्मेदवारबारे ढिलो निर्णय भएकाले समय अलि कम भएको हो, दोस्रो चरणमा हाम्रो पार्टी अग्रस्थानमा हुने विश्वास छ ।माओवादी केन्द्रका महासचिव रामबहादुर थापा सुनसरीका विभिन्न स्थानमा आयोजित सभामा सहभागी भए । उनी विराटनगरको हाटखोलामा आयोजित संघीय समाजवादी फोरम र माओवादी केन्द्रको संयुक्त सभामा सहभागी भए । थापाले विराटनगरमा आयोजित सभामा बोल्दै परिवर्तनकारी शक्तिले मात्रै आर्थिक समृद्धि ल्याउन सक्ने भएकाले आफ्नो पार्टीका उम्मेदवारप्रति मतदाताको आकर्षण रहेको दाबी गरे।एमाले महासचिव ईश्वर पोखरेल विराटनगर हुँदै भोजपुर पुगेर चुनावी सभामा सहभागी भए । कांग्रेस नेता नारायण खडका उदयपुरलगायत जिल्लामा आयोजित सभा र घरदैलो अभियानमा सहभागी भइरहेका छन् । उनले आफ्नै पार्टीका कारण स्थानीय निकाय निर्वाचन सम्भव भएको दाबी गर्दै निर्वाचनमा पार्टीहरूको हारजित नभएर वास्तविक लोकतन्त्रको जित हुने टिप्पणी गरे। दोस्रो चरणमा पनि एमाले अग्रस्थानमा आउने उनको दाबी छ ।कांग्रेस केन्द्रीय सदस्य तथा अर्थमन्त्री ज्ञानेन्द्रबहादुर कार्की र केन्द्रीय सदस्यद्वय सुजाता कोइराला र गगन थापा पनि पूर्वका चुनावी सभाहरूमा व्यस्त रहे । केन्द्रीय नेताहरूको ध्यान खास गरी प्रदेश नम्बर १ को एक मात्र महानगरपालिका विराटनगरमा केन्द्रित छ । महानगरको नेतृत्व आफ्नो पक्षमा पार्ने मुख्य अभियानमा लागेका उनीहरू मोरङ, सुनसरी र झापाका उपमहानगर र पूर्वपश्चिम राजमार्गमा पर्ने नयाँ नगरपालिका र गाउँपालिकाका चोकचोकमा आयोजित चुनावी सभामा व्यस्त रहे । कांग्रेस केन्द्रीय नेताले पार्टीपंक्ति एकबद्ध भई महानगरका मेयर उम्मेदवार भीम पराजुली र उपमेयर उम्मेदवार इन्दु कार्कीलगायत पदाधिकारीलाई विजयी बनाउन अपिल गरे।माओवादी केन्द्रका महासचिव थापाले पनि शनिबार मोरङ र सुनसरीका चुनावी सभालाई सम्बोधन गरे । सातायता मोरङ र सुनसरीलाई केन्द्र बनाउँदै आएका संघीय समाजवादी फोरमका अध्यक्ष यादवले शनिबार विराटनगरको हाटखोलामा आयोजित माओवादी केन्द्रसहितको चुनावी सभामा दिन बिताए । उनी यसअघि रंगेली, कटहरी, जहदा, धनपालथान, कर्सियालगायत स्थानमा आयोजित सभामा व्यस्त भए ।विराटनगर महानगरपालिकामा माओवादी केन्द्र र संघीय समाजवादी फोरमबीच चुनावी तालमेल छ। यहाँ संघीय फोरमका उमेश यादव मेयर र माओवादी केन्द्रकी नमिता न्यौपानेलाई उपमेयर उम्मेदवार बनाइएको छ ।सातादेखि सक्रिय लोकतान्त्रिक फोरमका अध्यक्ष एवं उपप्रधानमन्त्री गच्छदार पनि शनिबारै मोरङ र सुनसरीका विभिन्न स्थानका सभामा दिनभर व्यस्त रहे । गच्छदार र एमाले अध्यक्ष ओलीले शनिबार साँझ विराटनगरको बुधहाट चोकमा आयोजित सभालाई सम्बोधन गरे। एमालेबाट मेयरमा विनोद ढकाल र उपमेयरमा लोकतान्त्रिक फोरमबाट सूची चौधरीलाई दुई दलले तालमेल गरी उम्मेदवार बनाएका छन् ।"
जुम्ल्याहा उपमहानगरमा प्रतिष्ठाको लडाइ,"घोराही एमाले स्थायी समिति सदस्य शंकर पोखरेल र उनकी श्रीमती केन्द्रीय सदस्य सुजिता शाक्य दुई सातादेखि घोराहीको एउटा होटलमा बसिरहेका छन् । कांग्रेसका केन्द्रीय सदस्य दीपक गिरी उम्मेदवार टुंगो लागेदेखि दाङमै छन् । माओवादी केन्द्रका नेताहरू कृष्णबहादुर महरा र वर्षमान पुन आएर गए । जनार्दन शर्मा आइतबार आउदै छन् । महरा र शर्मा प्रभावशाली मन्त्री हुन् । दाङप्रति तीनै दलका नेताहरूको ध्यान त्यसै छैन, दुई उपमहानगरपालिका भएकाले प्रतिष्ठाको लडाइसमेत जोडिएको छ । घोराही र तुलसीपुर उपमहानगरमा नेतृत्व कसरी आफ्नो पोल्टामा पार्ने भन्ने रणनीतिमा उनीहरू फेदैदेखि सामेल छन् । कांग्रेसका नेताहरू खुमबहादुर खड्का र गिरीको उम्मेदवारी तानातानले बढेको आन्तरिक कलह दुई उपमहानगरमा भने देखिने गरी छैन । तर, अन्य स्थानीय तहमा बागी हालाहाल चलेको छ ।२०५४ को स्थानीय निर्वाचनमा घोराही, तुलसीपुरसहित बहुमत निकाय एमालेले जितेको थियो । ०६४ को संविधानसभा निर्वाचानमा पाचै क्षेत्रमा माओवादीले जित्यो । दोस्रो संविधानसभाको परिणाम पाचै क्षेत्रमा कांग्रेसको पोल्टामा पुग्यो । चलायमान यहाका मतदातालाई कसरी आफूअनुकूल ल्याउने भन्ने नेताहरूका लागि सबैभन्दा ठूलो कसरत बनेको छ । त्यसैले आफ्नो गृह वा राजनीतिक थलोको जिल्लालाई अरूलाई उम्काउन नदिन तीनै दलका नेताको चासो र चुनौती बनेको छ । दाङको राजनीतिक वृत्तमा चर्चा चल्ने गरेको छ, चुनाव त उम्मेदवारलाई के लागेको छ र, जति माथिका नेताहरूलाई लागेको छ । घोराही उपमहानगरपालिका प्रमुखमा कांग्रेसबाट भूपबहादुर डागी, एमालेबाट नरुलाल चौधरी र माओवादी केन्द्रबाट जीवन गौतमले प्रतिस्पर्धा गर्दैछन् । उपप्रमुखमा कांग्रेसबाट पुष्पा श्रेष्ठ, एमालेबाट सीता न्यौपाने र माओवादीबाट सीता चौधरी छन् । तुलसीपुर उपमहानगरपालिका प्रमुखमा कांग्रेसबाट गेहेन्द्र गिरी, एमालेबाट घनश्याम पाण्डे र माओवादीबाट शेशुराम भण्डारी भिड्दै छन् । उपप्रमुखमा कांग्रेसबाट देविका नेपाली, एमालेबाट माया आचार्य र माओवादीबाट सीता ओली छन् । दुवै उपमहानगर थारू बाहुल्य छन् । घोराहीमा ७८ हजार ४ सय २७ र तुलसीपुरमा ७६ हजार ८ सय ९३ मतदाता छन् । दुवैमा १९१९ वडा छन् । घोराही क्षेत्रफलका हिसाबले देशकै ठूलो उपमहानगर हो । तुलसीपुर पनि झन्डै त्यत्रै छ । एकैचोटि उपमहानगर बनेका दुवैका केही भाग पहाडी इलाकामा छन् । त्यही भएर यिनलाई जुम्ल्याहा उपमहानगरपालिका समेत भनिन्छ । घोराहीमा घम्साघम्सीफैलावटयुक्त प्रशस्त जमिन, अनुकूल हावापानी, कृषि र पशुपालनका प्रचुर सम्भावनाका कारण घोराहीमा समृद्धिको बाटो सजिलो छ । दलहरूले त्यसैलाई मूल मन्त्र बनाएका छन् । कसले गतिला योजना ल्याउने भन्नेमा पनि यहा उत्तिकै प्रतिस्पर्धा देखिएको छ । कांग्रेसले समृद्धिलाई मुख्य प्राथमिकता दिएको छ । त्यसमा बृहत्तर चक्रपथ, उपमहानगरको व्यवस्थित विकासमा गुरुयोजना, स्मार्ट सिटीमा विकास, एक घर एक रूख, एक वडा एक उद्यँनजस्ता कार्यक्रम ल्याएको छ । धार्मिक एवं पर्यटकीय क्षेत्रको संरक्षण र प्रबद्र्धन, भ्यु टावर, प्याराग्लाइडिङ, चिडियाखाना पनि उसका विकास योजनामा छन् । प्राविधिक विश्वविद्यालय, शैक्षिक केन्द्रका रूपमा विकास, राष्ट्रिय शैक्षिक तालिम केन्द्र, एक वार्ड एक पुस्तकालय, अपांग एवं किशोरीमैत्री विद्यँलय उसका प्रतिबद्धता हुन् । त्यस्तै, नागरिक स्वास्थ्य बिमा, सुत्केरी भत्ता, सफा सडक, हरियाली सहर, प्रत्येक वडामा १५ शøयाको अस्पताल, प्रत्येक वडालाई जोड्ने सडक सञ्जाल, पिउने पानीको यथेष्ट व्यवस्था, अन्तर्राष्ट्रिय रंगशाला, जलाशययुक्त जलविद्युत् आयोजना, मेट्रो ट्रेन, केबल कार, आधुनिक पार्किङ, फनपार्क, विमानस्थल, फूलबेल्ट, वनजन्य उद्योग, सबै जमिनमा सिचाइजस्ता उसका महत्वकांक्षी योजना छन् । एमालेले भने सय दिनमै एक सय एक काम गर्ने सूची बाडेको छ । तीमध्ये केही महŒवाकांक्षी छन् । केही योजना नाराका रूपमा ल्याइएका छन्, ग्रिन एन्ड क्लिन घोराही, घरघरमै भत्ता, एक घर एक बगंैचा, फोहोरलाई मोहोर, हेल्लो मेयर क्विक रेस्पोन्स, भोकरहित जनता शोकरहित उपमहानगर, एक बस्ती एक पोखरी, एक गाउ एक कृषि उत्पादनलगायत । उसले स्थानीय भाषालाई प्राथमिकता, ज्येष्ठ नागरिकलाई घरघरमै नर्सिङ केयर, फ्रि वाईफाई, मेयर खाजाघर, धूलोधूवा नियन्त्रित सहर, आफ्नै योजना आयोगलगानी बोर्ड, ईगभर्नेन्स, नक्सापासमा पारदर्शिता, अर्बल गार्डेन, धार्मिक तथा प्राकृतिक पर्यटन प्रबद्र्धन, घुमफिर प्याकेज, भूउपयोग नीति निर्माण पनि उसका प्रतिबद्धतामा छन् । प्लास्टिकमुक्त, दुव्र्यसनमुक्त, धूमपानमुक्त सहरदेखि प्रेमपार्क निर्माणसम्मलाई एमालेले अभियान बनाएको छ । जनता आवास कार्यक्रम, डेरामा बस्नेका लागि आचारसंहिता, भवन निर्माण कलर कोडलगायत उसका फरक योजना छन् । माओवादी केन्द्रले बहुप्राविधिक विश्वविद्यँलय, पर्यटकीय राजमार्ग, औद्योगिक क्षेत्र, अन्तर्राष्ट्रिय रंगशाला, सिटी रेल, नगरबस, केबल कार, सुविधाजनक सडक, जमिनको वैज्ञानिक उपयोग, फोहोर व्यवस्थापन केन्द्र, वैज्ञानिक बधशाला, वर्षातको पानी संकलन केन्द्रलगायत कार्यक्रम ल्याएको छ । उसका अन्य योजनामा प्रत्येक परिवारलाई उज्यालो, व्यवस्थित खानेपानी तथा सिचाइ, आत्मनिर्भर कृषि, नगरको आफ्नै मावि, औद्योगिक तथा व्यापारिक पर्यटन, धार्मिक, सांस्कृतिक एवं प्राकृतिक पर्यटन विकास, प्रत्येक वडामा खेल मैदान, पेपरलेस सरकारी कार्यालय, अत्याधुनिक भिडियो कन्फरेन्स हल, सूचना प्रविधि केन्द्र, फ्रि वाईफाई, एक परिवार एक रोजगार, पराधीनबाट स्वाधीनता, मदिरा तथा सुर्तीजन्य पदार्थको नियन्त्रित कारोबारलगायत छन् । वितरणमुखी योजनतर्फ माओवादीले अति विपन्न परिवारलाई निःशुल्क वैकल्पिक ऊर्जा, किसानलाई दुई लाखसम्म निब्र्याजी ऋण, अति विपन्न सय र दलित समुदायका १० छात्रछात्रालाई स्नातकसम्म निःशुल्क प्राविधिक शिक्षा, मजदुरको जीवन बिमा, सञ्चार माध्यमलाई निःशुल्क ऊर्जा र पूर्वाधार, सामाजिक सुरक्षा भत्ता कम्तीमा दोब्बर, निम्नवर्गीय परिवारलाई रासन कार्डलगायत छन् । कांग्रेस र माओवादीले ५ नम्बर प्रदेशको राजधानी घोराहीलाई बनाउन पहल गर्नेसमेत एजेन्डा ल्याएका छन् । प्रत्येक वडालाई सडक सञ्चालले जोड्ने र वडावडामा १५ शøयाका अस्पताल तीनै दलका योजनामा छन् । एमाले र माओवादीले अन्तर्राष्ट्रिय विमानस्थलको पहल गर्ने भनेका छन् भने कांग्रेसले राष्ट्रिय स्तरको । राप्ती स्वास्थ्य विज्ञान प्रतिष्ठान, रोल्पा जोड्ने सडक र चक्रपथ निर्माणलाई तीनवटै दलले प्राथमिकतामा राखेका छन् । माओवादीले तीनवटा चक्रपथको अवधारणा अघि सारेको छ । राप्रपाले समृद्धि, राष्ट्रिय सोच र सुविधा एवं सद्भाव अभिवृद्धिलाई मुख्य एजेन्डा बनाएको छ । हिन्दु, मुस्लिम, बौद्ध, इसाई, हामी सब हौं भाइ भाइ, मालिक नोकर भेद हटाऔं, सबै बसी चिया खाऔं, अमेरिका जाने सपना नदेखौं, यसै देशमा प्रगति ल्याऔं, हिमाल पहाड तराई, कोही छैन पराइजस्ता नारा प्रतिबद्धताका रूपमा अघि सारेको छ ।तुलसीपुरमा ताता योजनातुलसीपुरमा सबै पार्टीले विमानस्थल, सफा र हरियाली सहर, फोहोर व्यवस्थापन, तुलसीपुरसुर्खेत सडक नियमित, जमिनको पूर्ण उपयोग, कृषकलाई सहुलियत, तटबन्ध, हाईड्याम र वडाहरूमा सडक सञ्जाल बिस्तारलाई मुख्य योजना बनाएका छन् ।कांग्रेसले बसोबास व्यवस्थित बनाउने, खानेपानी सुविधा सबै क्षेत्रमा पुयाउने, सबैतिर विद्युत्, राप्ती अञ्चल अस्पताल र आयुर्वेद अस्पतालको स्तर वृद्धि गर्ने प्रतिबद्धता जनाएको छ । यसैगरी शान्ति सुरक्षाको प्रत्याभूति, व्यवसायमा लगानीको वातावरण, रोजगारी, सिचाइ, बाझो जमिनको उत्पादनमूलक उपयोग, कृषिको व्यावसायीकरण, युवाहरूलाई कृषितर्फ आकर्षण, तुलसीपुरलाई राप्तीको व्यापारिक केन्द्रका रूपमा विकास गर्दै कर्णालीको व्यापारसग जोड्ने एजेन्डा अघि सारेको छ । एमालेले तुलसीपुरमा चक्रपथ निर्माण, सहरी क्षेत्रमा चार पाङ्ग्रे सवारी साधनका लागि छुट्टै लेन, घोराहीतुलसीपुर मोनो रेल र सबै खोला र नदीहरूमा पक्की पुल निर्माणको योजना ल्याएको छ । केही बस्तीलाई नमुना बनाउन एकै रंगका घर र रंग, अन्तर्राष्ट्रिय खेलमैदान, अन्तर्राष्ट्रिय खेल जितेका खेलाडीलाई प्रोत्साहन भत्ता, खेलकुद महाविद्यालय, आधुनिक बस टर्मिनल, अत्याधुनिक सभागृह, एक घर एक धारा र एक बस्ती एक पोखरी उसका अन्य योजना हुन् । प्राविधिक शिक्षालय, किसान पाठशाला, उद्यमी पाठशाला, हरित रोजगारी, खाद्यबाली पकेट क्षेत्रको विकास, एक घर एक रोजगारी, एक गाउ एक उद्यम, तुलसीपुर भ्रमण राष्ट्रिय अभियान, केबुलकार, वैज्ञानिक खोजआविष्कार केन्द्र, फ्रि वाईफाई, एक मुख दश रूख, फूलको सहर एमालेका नारा छन् । बालमैत्री नगर, ज्येष्ठ नागरिक आश्रम र आरामगृह, ज्येष्ठ नागरिक अस्पताल, स्वास्थ्य बिमामा अनुदान, हरेक वडामा एम्बुलेन्स, पाच वर्षमा गरिबी र भोकमुरीमुक्ति, अन्तर्राष्ट्रिय विमानस्थललगायत महŒवाकांक्षी प्रतिबद्धता पनि ल्याएको छ । माओवादी केन्द्रले भ्रष्टाचारमा शून्य सहनशीलता, बायोग्यास प्लान्ट जडान, हराभरा सहर, गास बास कपास, स्वास्थ्य र शिक्षाको ग्यारेन्टी, विमानस्थलमा इन्धन डिपो र तटबन्धनको प्रतिबद्धता जनाएको छ । सुकुम्बासीलाई लालपुर्जा, मातृभाषामा शिक्ष्ाँ, स्वास्थ्य बिमा, विद्युत् उत्पादन, भूउपयोग नीति, बाली विविधीकरण, कृषिमा अनुदान, कृषकलाई सस्तो ब्याजमा ऋण, भ्यु टावर, औद्योगिक सम्भाव्यता अध्ययन, नया सहरहरू निर्माण, रोजगारी सिर्जना एवं ठाउअनुसार बाली उसका योजनामा छन् ।र, बागी पनिकांग्रेसलाई दाङका केही स्थानीय तहमा बागी उम्मेदवार बाधक बनेका छन् । लमही नगरपालिका तथा गढवा र शान्तिनगर गाउपालिका प्रमुखमा उठेका बागी उम्मेदवारलाई कांग्रेसले कारबाही नै गरेको छ ।लमहीको प्रमुखमा डिल्लीबहादुर खडका, गढवाको अध्यक्षमा डिल्ली आचार्य, शान्तिनगरको अध्यक्षमा हेमन्त योगी र उपाध्यक्षमा तारा ओलीले बागी दिएका हुन् । तुलसीपुर उपमहानगरपालिका र अन्य गाउपालिकाका वडा तहमा पनि विभिन्न उम्मेदवार बागी छन् । उम्मेदवार छनोटदेखि कांग्रेस नेताहरू असन्तुष्ट थिए । ०७० को संविधानसभा निर्वाचनमा पाचवटै निर्वाचन क्षेत्र जितेको कांग्रेसलाई स्थानीय तहमा यसले अप्ठ्यारो पारेको छ । उम्मेदवार छनोटमा खडका र गिरीको तानातानले यो अवस्था आएको हो । केन्द्रीय सदस्य खडकाले उम्मेदवार छनोट र बागी उम्मेदवार तयार गर्नेमा हस्तक्षेपकारी भूमिका खेलेको कांग्रेस नेताहरूको गुनासो छ । लमहीमा बागी भएका खडका ०५४ को स्थानीय निर्वाचनमा सतबरिया गाविसको अध्यक्षमा विजयी भएका हुन् । उनी खुमबहादुरका भाइ नाता पर्ने हुन् । गढवाका बागी आचार्यले ०५४ मा बागी उठेरै गंगापरस्पुर गाविस अध्यक्ष जितेका थिए । शान्तिनगरका योगी पनि खडका निकट हुन् । कांग्रेसले अन्य तहमा मिलाउन नसके पनि घोराही र तुलसीपुर उपमहानगरपालिकालाई भने बागी उम्मेदवार हुनबाट बचाएको छ । जिल्लाका १० स्थानीय तहमा १ सय ५१ मतदान स्थल र ३ सय ५१ मतदान केन्द्र छन् । जिल्लामा २ लाख ९१ हजार १ सय ७३ मतदाता छन् । जसमा महिला १ लाख ४७ हजार ७ सय १७, पुरुष १ लाख ४३ हजार ४ सय ५४ र तेस्रो लिंगी दुई जना छन् । निर्वाचनबाट ५ सय २० जनप्रतिनिधि चयन हुनेछन् ।"
२० वर्षपछि पनि उनै अनुहार,"इलाम स्थानीय चुनावको रौनक पूर्वी पहाडको सबभन्दा पुरानो नगरपालिका इलाममा पनि छाएको छ, तर नगरका मतदातालाई कुनै नयापनको महसुस भने भएको छैन । किनकि मैदानमा २० वर्षपछि पनि उनै अनुहार छन्, त्यो पनि प्रमुख प्रतिस्पर्धीका रूपमा । २०५४ मा भएको स्थानीय चुनावमा यो नगरमा मेयरमा एमालेबाट महेश बस्नेत र कांग्रेसबाट हिमालय कर्माचार्य उम्मेदवार थिए । २० वर्षपछि समेत दुवै जना हस्ती उम्मेदवार छन् । मेयरमा ६ जना उम्मेदवार भए पनि प्रमुख टक्कर भने उनीहरू दुई जनाबीच नै छ ।बस्नेत २० वर्षअघि झिनो मतान्तरमा कर्माचार्यलाई हराएर मेयर चुनिएका थिए । त्यतिबेला बस्नेतले २ हजार १ सय ७४ तथा कर्माचार्यले २ हजार १ सय १ मत ल्याएका थिए । जितको अन्तर थियो जम्मा ७३ मत । यस पटक १२ वडा भएको नगरमा ३० हजार ६ सय १८ मतदाता छन् । कर्माचार्य २०४३ सालमा भएको नगर पञ्चायतको चुनावमा प्रधानपञ्चमा विजयी भएका थिए, त्यो पनि कांग्रेसको उम्मेदवारका रूपमा । जनपक्षीय उम्मेदवारका रूपमा प्रधानपञ्चमा विजयी कर्माचार्य ०४६ सालमा बहुदल पुनर्बहाली हुदासम्म तीन वर्ष पदमा बहाल रहे । बस्नेत भने ०५४ देखि ०५९ जेठसम्म ५ वर्ष मेयर थिए । अर्को संयोग के पनि छ भने यी दुवै जिल्लामा आफ्नो पार्टीका प्रमुख हुन् । कर्माचार्य कांग्रेसका जिल्ला सभापति छन् भने बस्नेत एमालेका जिल्ला सचिव । कर्माचार्य पछिल्लो संविधानसभाको निर्वाचनमा एमाले नेता झलनाथ खनालसग हारेका नेता हुन् । इलाम एमालेका दुई हस्ती पूर्वप्रधानमन्त्री खनाल र पूर्वसभामुख सुवास नेम्वाङ तथा कांग्रेसका पूर्वमहामन्त्री केबी गुरुङको गृहजिल्ला हो । जिल्लाका ४ नगर र ६ गाउपालिकासहित सबै स्थानीय तहमा एमाले र कांग्रेसबीच नै मुख्य प्रतिस्पर्धा छ । माओवादी केन्द्रले यहाका स्थानीय तहमा एमाले र कांग्रेसलाई टक्कर दिन कडा मिहिनेत गरिरहेको छ । दुवै संविधानसभा चुनावमा तेस्रो स्थानमा रहेको माओवादी केन्द्रले यस पटकको निर्वाचनमा आफ्नो पक्षमा जबर्जस्त माहोल बनाउन भरमग्दुर प्रयास गरिरहेको छ ।एमालेका दुवै नेता खनाल र नेम्वाङले जिल्लाका सबै स्थानीय तहमा आफ्ना उम्मेदवारलाई जिताउन घरदैलो अभियानमा संलग्न हुनुका साथै चुनावी सभालाई सम्बोधन गरिरहेका छन् । कांग्रेसका पूर्वमहामन्त्री गुरुङ भने उमेर र शारीरिक अस्वस्थताका कारणले जिल्लामा आएर आफ्नो पार्टीका उम्मेदवारका पक्षमा सक्रिय हुन सकिरहेका छैनन् । कांग्रेस र माओवादी केन्द्रले समेत केन्द्रबाट ठूला नेता ल्याएर आआफ्नो पार्टीको पक्षमा चुनावी माहोल बनाउने कसरत गरिरहेका छन् । ०४८ देखि ०५४ सम्म भएका संसदीय, संविधानसभा सदस्य र स्थानीय चुनावमा बराबरीजस्तो जित हात पारेका छन् । कडा टक्करमा कहिले एमालेले बढी सिट त, कहिले कांग्रेसले । पछिल्लो संविधानसभा चुनावमा २ सिट एमाले र एक सिट कांग्रेसले जितेको थियो ।पछिल्लो संविधानसभा चुनावमा इलाम नगरमा कांग्रेसले बढी मत ल्याएको थियो । पछिल्लो मतका आधारमा कर्माचार्य नगरमा प्रभावशाली मानिन्छन् । तर, उम्मेदवारी चयनमा कांग्रेसभित्र असन्तुष्टि देखिएकाले कर्माचार्यले पार्टीमा सबैलाई समेट्न अहोरात्र खटिरहनुपरेको छ । फेरि कर्माचार्य आफ्नो राजनीतिक भविष्य नै दाउमा राखेर मेयरको चुनावमा होमिएका हुन् । कर्माचार्यले झन्डै दुई वर्षअघि भएको पार्टी अधिवेशनमा कांग्रेसका भेषराज आचार्यसहित ५ हस्तीलाई जिल्ला पार्टी सभापतिमा हराएका थिए । पार्टीभित्रको त्यो हारजितको तुष र तिक्तता अझै छ । पार्टी सभापतिको हैसियतले कर्माचार्यले कसैसित सल्लाह र छलफलसमेत नगरी मेयरमा आफ्नो उम्मेदवारी आफैंले घोषणा गरेका कारण पनि कांग्रेसभित्र असन्तुष्टि बढेको हो ।पार्टी अधिवेशनको तुष र आफ्नो उम्मेदवारी आफैं घोषणा गरेकाले कर्माचार्यले आफ्नो राजनीतिक भविष्यमा दाउमा राखेका छन्, चुनावमा हारे भने कर्माचार्यको राजनीतिक भविष्य समाप्त हुन सक्छ, यहाका पुराना सञ्चारकर्मी एवं राजनीतिक विश्लेषक धर्म गौतमले कान्तिपुरसित भने । कांग्रेसभित्र उपमेयरमा कमजोर पात्रलाई उठाएकामा समेत असन्तुष्टि छ । कांग्रेसमा यहा उपमेयरका लागि विष्णु दाहाल निकै लोकप्रिय मानिएकी थिइन् । तर पार्टीभित्रको दुई गुटको भागबन्डामा कांग्रेसले उपमेयरमा दाहालको सट्टा चन्दा कार्कीलाई उम्मेदवार बनाएको छ । प्राध्यापन छाडेर राजनीतिमा आएकी कार्की पार्टीभित्र र जनतामाझ त्यति नभिजेको बताइन्छ । कांग्रेसभित्रको असन्तुष्टि र उपमेयरमा भएको कमजोर उम्मेदवारीको फाइदा आफूलाई हुने विश्लेषण एमालेको छ । एमालेले बस्नेतलाई उम्मेदवार बनाएकामा पार्टीभित्र असन्तुष्टि छ । तर, कांग्रेसको जस्तो सतहमा देखिएको छैन । एमालेका पूर्वअध्यक्ष एवं वरिष्ठ नेता खनाल भने आफ्नो जिल्लाको प्रमुख नगरको मेयरमा उम्मेदवारी चयनमा आफूलाई भूमिकाहीन बनाइएकोमा भित्रभित्र असन्तुष्ट छन् । बस्नेत ओली पक्षका हुन् । बस्नेतको प्रचार अभियानमा खनाल पक्षका स्थानीय नेता तथा कार्यकर्ता कमै सक्रिय छन् । तर सतहमा भने एमालेमा बस्नेतको उम्मेदवारीलाई लिएर कसैले विरोध गरेको छैन ।माओवादी केन्द्रका युवा उम्मेदवार छविलाल आचार्यले नगरको मेयरमा एमाले र कांग्रेसलाई कडा टक्कर दिने प्रयास गरिरहेका छन् । ०४३ सालका प्रधानपञ्च कर्माचार्य र ०५४ का मेयर बस्नेतले नगरको विकास निर्माणमा खासै काम गर्न नसकेका कारण नगरबासी यस पटक परिवर्तन खोजेर आफ्नो पार्टीतिर आकर्षित भइरहेको दाबी माओवादी केन्द्रको छ । एमालेका उम्मेदवार बस्नेतले भने ०५४ मा नगरमा आफूले विकासको जग बसाएको र आफ्नो पार्टीको सांगठनिक आधार बलियो भएकाले आफूले जित्ने दाबी गर्छन् । कांग्रेसभित्रको असन्तुष्टिले होइन एमालेले आफ्नो पार्टीको बलमा नै यहा मेयरसहित बहुमत सिट जित्छ, उनले भने, नगरमा जति विकास निर्माण भएको छ, त्यो ०५४ मा मेयर हुदा हाम्रो पार्टीले बसाएको जगमा भएको हो । त्यही कारणले यहा एमाले बलियो छ ।कांग्रेस उम्मेदवार कर्माचार्यले आफ्नो पार्टीमा कुनै असन्तुष्टि नभएको दाबी गर्दै मेयरसहित बहुमत पदमा आफ्नो पार्टीले जित्ने दाबी गरे । कांग्रेसमा सुरुमा असन्तुष्टि थियो । अहिले साम्य भइसकेको छ । पार्टी एकढिक्का भएर चुनाव प्रचार अभियानमा लागेको छ, कर्माचार्यले भने, कांग्रेसको सांगठनिक आधारसमेत यहा बलियो छ, मैले प्रधानपञ्च हुदा थोरै स्रोतसाधन भए पनि धेरै काम गरेकाले जनताले मलाई जिताउछन् ।माओवादी केन्द्रका आचार्यले संघीयता र स्थानीय सरकार आफ्नो पार्टीको एजेन्डा भएको र कांग्रेस र एमालेले यसअघि पनि पद सम्हालिसकेका पुरानै असफल अनुहारलाई अघि सारेकाले आफूले जित्ने दाबी गरे । कांग्रेस र एमालेभित्रका असन्तुष्ट युवा जमात आफूतिर आकर्षित भइरहेको दाबी गर्दै त्यही कारण आफू विजयी हुने दाबी आचार्यको छ । इलाम नगरमा मात्र नभई सिंगै जिल्लामा दलहरूले चिया, अलैंची, अम्रिसो र दुग्धजन्य उत्पादनलाई व्यवसायीकरण गरी स्थायी बजार व्यवस्थापन गरेर जिल्लाबासीलाई रोजगारी बढाउने, खानेपानी, बाटोघाटोको समस्या समाधान गर्ने, शैक्षिक गुणस्तर बढाउने, अस्पताललाई आधुनिक र सुविधासम्पन्न बनाउने मुख्य एजेन्डा बनाइरहेका छन् ।कांग्रेस, एमाले र माओवादी केन्द्र तीनवटै पार्टीले इलामका बहुमत स्थानमा विजयी हुने दाबी गरे । कांग्रेसका जिल्ला सभापति कर्माचार्यले इलाम र देउमाई नगरपालिका, माङसेवुङ, चुलाचुली, रोङ, सन्दकपुर गाउपालिकामा सजिलै जित्ने र बाकी नगर र गाउपालिकामा आफ्नो पार्टी तीव्र प्रतिस्पर्धासहित जित्ने अवस्थामा रहेको दाबी गरे । एमालेका जिल्ला सचिवसमेत रहेका बस्नेतले जिल्लाका सबै स्थानीय तहमा कांग्रेससित प्रतिस्पर्धा रहेको र माओवादी केन्द्र तेस्रो स्थानमा रहेको दाबी गरे । कुनकुन नगरपालिका र गाउपालिका नभनौं, हामी धेरैजसो नगर र गाउपालिका जित्छौं, बस्नेतले भने । माओवादी केन्द्रका आचार्यले भने जिल्लाका सबै स्थानीय तहमा एमाले र कांग्रेससित प्रतिस्पर्धा रहेको उल्लेख गर्दै बहुमत स्थानीय तह आफ्नो पार्टीले जित्ने दाबी गरे ।"
पहिलो बन्ने होडमा कांग्रेसएमाले,"काठमाडौं स्थानीय तहमा वर्चस्व कायम गर्न दुई ठूला दल कांग्रेस र एमालेले दोस्रो चरणको चुनावलाई प्रतिष्ठाको विषय बनाएका छन् । पहिलो चरणको तुलनामा दोस्रो चरण निर्वाचनमा केन्द्रीय स्तरका नेताहरूको चुनावी खटाई तीव्र छ । दोस्रो चरणमा निर्वाचन हुने तीनवटा प्रदेश चुनावी माहोलले तातेका छन् भने सधैं राजनीतिक सरगर्मी हुने राजधानी काठमाडौं भने यतिबेला सुनसानझैं छ । सबैजसो पार्टीका प्रमुख नेता चुनावी दौडधुपमा राजधानीबाहिर हुदा शासकीय केन्द्र सिंहदरबारसमेत सुनसान बन्न पुगेको छ ।पहिलो चरणको मतपरिणामले एमाले पहिलो, कांग्रेस दोस्रो र माओवादी केन्द्र तेस्रो स्थानमा छन् । माओवादी केन्द्र यस पटक पनि कांग्रेस र एमालेलाई उछिन्ने होडमा छैन । ऊ पहिलोजस्तै दोस्रो चरणमा पनि सम्मानजनक तेस्रो बन्ने कसरतमै छ । तर कांग्रेस र एमालेबीच भने दोस्रो चरणमा पहिलो बन्ने होड देखिन्छ । दोस्रो चरणलाई मुख्य प्रतिष्ठा बनाएर उनीहरू चुनावी मैदानका खटिएका छन् । प्रदेश नम्बर २ को असोज २ मा हुने तेस्रो चरणको चुनावप्रति भने यी तीनै ठूला दलले ठूलो अपेक्षा राखेका छैनन् । राजपाले चुनावमा भाग लिएको अवस्थामा प्रदेश २ मा मधेसकेन्द्रित दलकै वर्चस्व हुन सक्ने आकलनबीच कांग्रेस र एमाले दोस्रो चरणलाई नै निर्णायक मानेर एक नम्बर बन्ने रणनीतिमा भिडेका हुन् ।प्रधानमन्त्री शेरबहादुर देउवा साता लामो चुनावी कार्यक्रम लिएर तीन दिनदेखि राजधानीबाहिर छन् । सातै दिन उनले आफ्नो प्रभाव क्षेत्र प्रदेश नम्बर ७ को सुदूरपश्चिममा बिताउने छन् । एकै दिन आधा दर्जन बढी कार्यक्रममा व्यस्त रहेका देउवा शनिबार कञ्चनपुरको महेन्द्रनगरमा कार्यक्रम सकेर गृहजिल्ला डडेलधुरा पुगेका छन् । उनी मात्र होइन, उनले नेतृत्व गरेको ८ सदस्यीय मन्त्रिपरिषदका अधिकांश सदस्य चुनावी क्षेत्रमा छन् । गृहमन्त्री जनार्दन शर्मा, अर्थमन्त्री ज्ञानेन्द्रबहादुर कार्की, सिचाइमन्त्री प्रभु साहलगायत मन्त्री आआफ्नो क्षेत्रको चुनावी अभियानमा खटिएका छन् । प्रमुख प्रतिपक्षी एमाले अध्यक्ष केपी ओलीले देउवाअघि नै राजधानी छाडेका हुन् । केही दिनदेखि उनी निरन्तर आफ्नो गृहनगर झापाको चुनावमा केन्द्रित छन् । ओलीले त्यसअघि प्रदेश ५ र ७ का चुनावी सभालाई पनि सम्बोधन गर्न भ्याए । माओवादी अध्यक्ष पुष्पकमल दाहालले सबै क्षेत्रमा पार्टीको चुनावी रथ हाकेका छन् । प्रधानमन्त्रीबाट निवृत्त भएलगत्तै दाहाल चुनावी मैदानमा उत्रिएका हुन् । आफ्नो पार्टीको स्थिति सम्मानजनक बनाउन उनी कांग्रेससग बढी चुनावी तालमेल मिलाइरहेका छन् । प्रदेश नम्बर ७ का कतिपय ठाउ त प्रधानमन्त्री देउवा र दाहालले मञ्च साटासाट गरेरै सम्बोधन गरे । पहिलो चरणमा भरतपुर भएजस्तो दोस्रो चरणमा विराटनगर र झापा मुख्य प्रतिस्पर्धाका मुख्य केन्द्र बन्न पुगेका छन् । विराटनगर दोस्रो चरणमा चुनाव हुने एकमात्रै महानगरपालिका हो । यो सहरमा कोइराला परिवार आफ्नो पारिवारिक विरासत जोगाउन लागिपरेको छ भने एमालेले विराटनगर जित्न सके देशभर तरंग ल्याउन सकिने ठानेको छ । यसैले कांग्रेससग प्रतिस्पर्धाका लागि ओलीले कुनै बेला कांग्रेसकै प्रभावी नेता रहेका विजय गच्छदार नेतृत्वको लोकतान्त्रिक फोरमसग गठबन्धन गरेका छन् । यो गठबन्धनका कारण पनि कांग्रेसले विराटनगरमा अतिरिक्त मिहिनेत गरिरहेको छ । पार्टीका केन्द्रीय नेताहरू शेखर कोइराला, महेश आचार्य, मीनेन्द्र रिजाल, विमलेन्द्र निधि, अर्जुनरसिंह केसीलगायत नेता विराटनगरको स्थानीय निर्वाचनमा खटिइरहेका छन् । ओली र गच्छदारले शनिबारै विराटनगर र मोरङको उर्लाबारीमा संयुक्त सभालाई सम्बोधन गरेका छन् । ओलीको मुख्य आधार झापा भए पनि उनले विराटनगरको रथ पनि त्यहीबाट हाकिरहेका छन् । यता, झापामा ओलीको प्रभाव घटाउन कांग्रेसका पूर्वमहामन्त्री कृष्णप्रसाद सिटौला लामो समयदेखि डेरा जमाएर बसेका छन् । सिटौला, विश्वप्रकाश शर्मा र केशवकुमार बुढाथोकीलगायतले झापा केन्द्रित अभियान चलाइरहेका छन् । त्यसलाई साथ दिन कांग्रेसका अर्का नेता गगन थापासमेत त्यस क्षेत्रमा पुगेका छन् । उनी तीनवटै प्रदेशका मुख्य सहरमा हुने सभालाई सम्बोधन गर्न दौडधुप गरिरहेका छन् । कांग्रेसको केन्द्रीय निर्वाचन परिचालन समितिका संयोजकसमेत रहेका वरिष्ठ नेता रामचन्द्र पौडेल पनि तीन दिनदेखि तीनवटै प्रदेशको चुनावी अभियानमा छन् । एमालेविरुद्ध खरो रूपमा उत्रिएका पौडेलले आफ्नो ध्यान प्रदेश नम्बर ५ मा केन्द्रित गरेका छन् । एमालेका वरिष्ठ नेता झलनाथ खनाल र संसदीय दलका उपनेता सुवास नेम्वाङ आफ्नो गृहजिल्ला इलाममा केन्द्रित छन् । गृहजिल्लालाई आफ्नो पकडबाट फुत्कन नदिन उनीहरूले प्रयास गरिरहेका छन् । इलामलाई केन्द्रबिन्दु बनाए पनि दुवै नेता प्रदेश नम्बर १ का अन्य जिल्लामा पनि खटिएका छन् । एमालेका अर्का नेता माधवकुमार नेपाल शनिबारै धनगढी पुगेका छन् । मैदानमा माओवादीका नेताहरू पनि उत्तिकै भिडिरहेका छन् । माओवादी केन्द्रका नेताहरू वर्षमान पुन, गृहमन्त्री शर्मा, गिरिराजमणि पोखरेल, टोपबहादुर रायमाझी आआफ्नो साख जोगाउन खटिएका छन् ।"
राजपाको एउटा पक्ष दुःखी,"कपिलवस्तुभैरहवा राजपाका महासचिव बृजेशकुमार गुप्ता तौलिहवास्थित घरमा शुक्रबार जिल्ला नेताहरूसग हासेर गफ गरिरहेका थिए । उनको मन भने हासेको थिएन । मन हास्ने कुरै भएन । पार्टीले चुनाव बहिष्कार गरेको छ । कार्यकर्ता स्वतन्त्र भई उठेका छन्, उनले आफूलाई परेको अप्ठ्यारो सुनाए, न पार्टीलाई चुनावमा लान सकियो, न कार्यकर्तालाई रोक्न । कार्यकर्तालाई हेर्दा सहयोग गर्नुपर्ने हो, पार्टीको निर्णय उल्लंघन गरेर सहयोग गर्नै पनि मिलेन ।बडो धर्मसंकटमा देखिए उनी ।चुनाव बहिष्कारले राजपालाई फाइदा पुग्यो कि घाटा ? पहिलो प्रश्नमा उनले भने, फाइदा त हुने नै भएन । सरकारले बडो अप्ठ्यारोमा पारेर फसायो हामीलाई । वार्ता मिल्लामिल्ला जस्तो भइरहेको थियो । कार्यकर्ता चुनावको तयारीमा थिए । अचानक परिस्थितिले अर्कै मोड लियो । हामी प्रक्रियाबाट अलग्गियौं । उम्मेदवारको मनोनयन दर्ता गर्ने मिति दुई दिन (२ बाट ४ गते) सारियो । त्यसबीचमा हाम्रा कार्यकर्ताको मन पनि भाडियो । रोक्नै गाह्रो भयो ।किन रोक्न सक्नुभएन ? जवाफमा उनले भने, रोकेको भए अर्को पार्टीतिर जाने डर थियो । नभए पनि पछि आफूमाथि नै रिस फेर्ने सम्भावना हुन्थ्यो । कार्यकर्ता चिढ्याएर गरिने राजनीति कहिल्यै सफल हुदैन ।राजपाले चुनाव वहिष्कार गरी आन्दोलनमा उत्रिए पनि कपिलवस्तुका कार्यकर्ताले अघोषित विद्रोह गरेका छन् । ६ नगरपालिकासहित १० स्थानीय तहका ५ सय पदका लागि झन्डै आधामा राजपा समर्थकले स्वतन्त्र उम्मेदवारी दिएका छन् । तीमध्ये केही प्रतिस्पर्धाको अग्र भागमा समेत छन् । जसरी रोक्न सकिएन, उसरी नै सघाउन पनि सकिदैन, गुप्ताले भने, सरकारले मज्जाले फुटाएर शासन गयो । यसको समीक्षा भविष्यमा हुने नै छ । राजपा केन्द्रीय उपाध्यक्ष सर्वेन्द्रनाथ शुक्ल पनि रुपन्देही मर्चवारस्थित घरमा शनिबार उस्तै चिन्तामा भेटिए । मलाई धर्मसंकट आइलाग्यो । पार्टीले चुनावमा नजाने निर्णय लियो । निर्वाचनमा सबै साथीभाइ र कार्यकर्ताले उम्मेदवारी दिए, उनले भने, कार्यकर्ताको इच्छाविपरीत गएमा पार्टीको संगठन रहदैन । त्यसैले उनीहरूको इच्छालाई दवाउन मैले सकिन ।पार्टीका कार्यकर्ता चुनावमा जाने नै भएपछि उनी तुरुन्तै जिल्ला आए । धन्न बेलैमा आएर चुनाव लड्ने नै हो भने अर्को पार्टीको चिह्नमा होइन, स्वतन्त्र भएर लड भनें । नत्र पार्टी कार्यकर्ताविहीन हुन सक्थ्यो ।उनका अनुसार पार्टीले चुनावमा नजाने भनेपछि कार्यकर्तामा रुवाबासी चल्यो । पार्टीले डुबायो भन्दै धेरैले आआफ्ना पहुचका नेतालाई सम्पर्क गरे । त्यही मर्म बुझेर उनी जिल्ला उत्रिए । शुक्लले भने, यदि मैले स्वतन्त्रबाट लड्न नभनेको भए सबैले पार्टी छाड्ने र अर्को पार्टीमा प्रवेश गरी उतैको चुनाव चिहन लिएर लड्नेवाला थिए । त्यति गर्दागर्दै केही होनहार कार्यकर्ता अर्को पार्टीमा प्रवेश गरी चुनाव लडेको उनले सुनाए । कोटहीमाई, मर्चवारी, सम्मरीमाई र मायादेवी गाउपालिकामा गरी १ सय २० भन्दा धेरै राजपा कार्यकर्ताले स्वतन्त्र उमेदवारी दिएका छन् । तीमध्ये २५ देखि ३० जनाको अवस्था प्रतिस्पर्धी छ । उनले पनि सरकारले झुक्याएर आफूहरूलाई फसाएको आरोप लगाए । ऐन संशोधन गरेर स्थानिय तहको संख्या वृद्धि गर्ने, तराईका ११ जिल्लामा चुनाव रोक्ने भनेर सरकारले भन्यो । सरकारले असार १ गते आएर ऐन संशोधन गर्न निर्वाचन आयोगले दिएन भन्दै चुनाव रोक्न सकेनौं भनिदियो । हामीबीच चुनावमा भाग लिने वा नलिने भन्नेबारे विस्तृत छलफल हुन पाएन ।उनले राजपाले पनि सबै प्रदेशलाई समान ढंगले हेर्न नहुने धारणा राखे । २ नम्बर प्रदेशकै जस्तो जटिलता र अवस्था अन्य प्रदेशमा नहुन पनि सक्थ्यो । सबै अवस्था र परिस्थिति समान नहुन पनि सक्छ । सम्बन्धित प्रदेशको अवस्था हेरेर पार्टीमा विचार र छलफल गरिनुपथ्र्यो । तर यसका लागि समय अति कम भएकाले त्यस्तो हुन सकेन, उनले भने । उनले स्वतन्त्र चिहन लिएर कार्यकर्ताले उठ्नुपर्दा पार्टीको संगठन केही हदसम्म बिग्रिएको अनुभूति सुनाए । पार्टीबाट पहिल्यै विकल्पको खोजी गरेर निर्णय गरिनु पथ्र्यो । चुनावमा नगए के गर्ने ? कार्यकर्तालाई के भन्ने ? त्यो निर्णयमा पनि ढिला भयो, उनले भने, आगलागी भएपछि बाल्टिन खोज्नुभन्दा पहिल्यै बाल्टिनको व्यवस्था गरिनु राम्रो हुन्थ्यो । शुक्लले हातमा कालो झन्डा लिएर भए पनि पार्टीका साथीभाइलाई सहयोग गरिरहेको बताए । बिचल्लीमा परेका कार्यकर्तालाई पुनः घरमै फर्काउन यसभन्दा अरू उपाय नहुने उनले उल्लेख गरे । राजपाका अर्का नेता ओमप्रकाश यादव गुल्जारीले पनि उस्तै अनुभूति सुनाए । स्थानीय निकाय पार्टीबाट राजनीति गर्दा चाहिने साथ हो । चुनावमा भाग नलिदा त्यही साथ पार्टीको हातबाट फुस्किन्छ । त्यस्तै भयो, उनले भने, स्थानीय निकायमा आफ्नो केही आधार नभएपछि भोली त्यसभन्दा माथिल्लो तहमा कसरी राजनीति गर्ने भन्ने कुराले बडो अप्ठेरो पारेको छ । कतै चुनावमा पार्टीले भाग नलिएर चुक्यौं की जस्तो महसुस भइरहेको छ ।कपिलवस्तुमा राजपा जिल्ला अध्यक्ष मण्डलका रामदास गुप्ता स्वयं मेयरका स्वतन्त्र उम्मेदवार बनेका छन् । उम्मेदवारी दिएनौं भने यहाको वर्चस्व नै गुम्ने हुदा चुनावमा सहभागी भएका हौं, उनले भने, केन्द्रमा मधेसको हित चाहने सरकार छैन । प्रतिपक्षी एमाले उस्तै कठोर छ । यस्तो अवस्थामा चुनावमा गएनौं भने स्थानीय तह मधेस विरोधीको हातमा जाने पक्का देखेर उठ्न बाध्य भएको हु । उनले २०२५ सालयता गाउ पञ्चायतदेखि नगरको नेतृत्व गर्दै आएका छन् । उनीसगै राजपाका नेता वासुदेवप्रसाद कसौधनले उपमेयरमा स्वतन्त्र उम्मेदवारी दिएका छन् । पार्टी निर्णय विपरीत चुनावमा उठे पनि कुनै पछुतो छैन, उनले भने, कार्यकर्ताले नउठे सम्बन्ध नै तोड्ने भनेपछि बाध्य भएको हु । कपिलवस्तु नगरपालिकाको १२ वटै वडामा राजपाको स्वतन्त्र उम्मेदवारी परेको छ । चुनाव चिह्नको समस्या हुने हुदा अधिकांश ठाउमा बहुजन शक्ति पार्टीबाट उठेको वडा १ बाट उठेका सुदीप पौडेलले बताए । उक्त पार्टीको चुनाव चिह्न जग हो । महराजगन्ज नगरपालिकामा पनि राजपा नेता गंगेश तिवारी स्वतन्त्र रूपमा मेयरमा उठेका छन् । उनी जिल्लामा राजपाले गर्ने आन्दोलन परिचालन समिति सदस्य हुन् । लोकतन्त्रमा निर्वाचनबाट भाग्नु हुदैन, उनले । राजपा आन्दोलनमै होमिएका मोहम्दमुस्ताफा खाले पनि शिवराज नगरपालिकाको उपमेयरमा स्वतन्त्र उम्मेदवारी दिएका छन् । उनले आन्दोलन भन्दा निर्वाचनबाटै मधेसको अधिकार सुनिश्चित हुने हुदा चुनावमा उठेको बताए । यशोधरा गाउपालिका प्रमुखमा राजपाका रामदेवप्रसाद कलवार र उपप्रमुखमा मोल्हुप्रसाद गुप्ताले उम्मेदवारी दिएका छन् । कृष्णनगर नगरपालिकामा राप्रपाका मेयर उम्मेदवार श्याम मिश्रलाई राजपाका एक केन्द्रीय नेताले समर्थन गरेका छन् । समर्थनपछि खुसी भएर उनी निकै हौसिएर चुनावमा लागेका छन् । के यसरी उठ्नेलाई पार्टीले कारबाही गर्छ ? अन्तिम प्रश्नमा महासचिव गुप्ताले भने, कारबाही किन गर्ने ? बरु कार्यकर्ताको चाहना पार्टीले बुझ्न सकेन वा पार्टीको निर्णयको मर्म उनीहरूलाई बुझाउन सकेन । कारबाही गरेर त कहा गएर राजनीति गर्नु"
दुई रणनीति,"काठमाडौं दोस्रो चरणको स्थानीय निर्वाचन बिथोल्ने निर्णयमा पुगेको राष्ट्रिय जनता पार्टी (राजपा) नेपाल तत्काल संविधान संशोधनसम्बन्धी आफ्नो मुद्दा सुनुवाइ नहुने बुझेर एकैसाथ दुई रणनीतिमा सक्रिय छ । पहिलो, सत्तारूढ दलले जेठमा गरेको तीनबुदे सहमतिबमोजिम संविधान संशोधन नगरी पहिले चुनावतिर लागेको भन्दै राजपाले समर्थन फिर्ताको चेतावनी दिएको छ । दोस्रो, चुनाव बिथोल्ने पार्टी निर्णय अबज्ञा गर्दै कतिपय नेता राजपा त्यागेर अन्यत्र लागेको सन्देश चिर्न जिल्लाजिल्लामा पार्टी प्रवेश कार्यक्रम राख्न थालेका छन् ।शनिबार सप्तरीको मलेठमा आयोजित राजपा सभा त्यसैको उदाहरण हो । राजपा अध्यक्षमण्डलका ६ नेतामध्ये महन्थ ठाकुरबाहेक अरू नेताहरू त्यहा पुगेर विभिन्न पार्टीका जिल्लास्तरका केही नेताकार्यकर्तालाई आफ्नो दलमा प्रवेश गराए । कतिपयले त्यसलाई असोज २ का लागि सारिएको प्रदेश २ को चुनावका लागि सांगठनिक तयारीका रूपमा अथ्र्याए पनि नेताहरूले भने आन्दोलन संगठित गर्ने प्रयास भनी प्रस्टीकरण दिएका छन् । संविधान संशोधन नहुन्जेल चुनावमा जाने कुरै छैन, आन्दोलनमा जनता जगाउन नै पार्टी प्रवेश गराएका हौं, राजपा महामन्त्री जितेन्द्र सोनलले भने, सरकारी पार्टी र चुनावी पार्टीमा मधेसी जनताको आकर्षण छैन भन्ने पुष्टि गर्न पनि पार्टीमा मान्छे ल्याउनुपर्ने भयो । नत्र त राजपाबाट अरू दलमा पार्टी प्रवेश गरे भन्ने हल्ला धेरै हुने भयो ।सत्तारूढ दल कांग्रेस र माओवादीले संविधान संशोधन गराउन नसके पनि ११ जिल्लाको चुनाव रोकेर आफ्ना लागि सहज वातावरण बनाइदिने अपेक्षा राजपाको थियो । सरकार भने प्रदेश २ को चुनाव रोक्दै गैरमधेसी क्षेत्रमा आलोचित भइसक्यो । त्यसपछि राजपा नेताहरूले दोस्रो विकल्पका रूपमा न्यायपालिकातिर आखा लगाए । दुई साताअघि राजपा नेताहरूसमेतको परामर्शमा एक अधिवक्ताले सर्वोच्च अदालतमा चुनाव स्थगनका लागि रिट दायर गर्दैगर्दा तर्क दिएका थिए, स्थानीय तह पुनःसंरचना आयोगले देशभरिको पुनःसंरचना गर्दा मधेसका ११ जिल्लामा सरोकारवालासित परामर्श लिन नसकेको कमजोरी स्विकार्दै प्रतिवेदन बुझाएकाले त्यहा जनसंख्यालाई केन्द्रविन्दु मान्दै स्थानीय तह पुनःसंरचना गरियोस्, अनि मात्रै चुनाव आयोजना गरियोस् । तर सर्वोच्चले त्यसको विपक्षमा फैसला गर्दै प्रदेश २ बाहेकका तीन जिल्ला नवलपरासी, रूपन्देही र कपिलवस्तुमा चुनाव रोक्न नमिल्ने अन्तरिम आदेश दिएपछि राजपाको दोस्रो विकल्प पनि बन्द भएको थियो । राज्यका तीन अंगमध्ये व्यवस्थापिकाले हाम्रो संशोधन विधेयक पारित गरेन । कार्यपालिकाले त्यसको वातावरण बनाउन सकेन । न्यायपालिकाले त कम्तीमा न्याय देला भन्ने अपेक्षा थियो, त्यसको वैधानिक आधार पनि थियो, राजपाका एक नेताले भने, तर राज्यका तीनै अंग मधेसीका माग सम्बोधन गर्नेबारे एउटै होरिजन्टल लाइनमा उभिए । हामीसग आन्दोलनमा जानुको विकल्प रहेन । राजपा नेताहरूले शुक्रबार आन्दोलन परिचालन समितिको बैठक राखेर असार १४ सम्मका चुनावविरोधी कार्यक्रम चर्काउने निर्णय लिएको छ ।सरकारले तीनबुदे सहमतिको कुनै बुदा पालना नगरेकोमा आक्रोश पोख्दै राजपाका वरिष्ठ उपाध्यक्ष हृदयेश त्रिपाठीले अब समर्थन फिर्ता लिने चेतावनी दिए । गृहजिल्ला नवलपरासीमा बोल्दै त्रिपाठीले सरकारप्रति आफूहरूको विश्वास टुटदै गएकाले अब वार्तँमा नअलमलिनेसमेत जिकिर गरे । त्रिपाठीको भनाइलाई पार्टी निर्णय मानेर पत्याउने हो भने संसद्मा २५ सिट रहेको राजपाले समर्थन फिर्ता लिदैमा सत्ता गठबन्धन संकटमा भने पर्ने छैन । यसअघि पनि पुष्पकमल दाहाल नेतृत्वको कांग्रेसमाओवादी गठबन्धनका पक्षमा संसद्मा भोट हालेर पनि राजपाले अन्तिम घडीमा समर्थन फिर्ता लिएको थियो । तर त्यसलगत्तै सोही गठबन्धनको दोस्रो चरणका प्रधानमन्त्री उम्मेदवार शेरबहादुर देउवाका पक्षमा भने राजपा उसैगरी भोट हाल्न गयो । कतिपयले राजपाको यस्तो चरित्रलाई राजनीतिक अपरिपक्वताको परिचायकसमेत मानेका छन् ।राजपाकै कतिपय नेता भने आन्दोलनका मुद्दा जीवित राखेर चुनावमा जानुपर्ने लाइनमा छन् । रूपन्देहीका १ सय ११ स्थानमा असार १४ कै लागि स्वतन्त्र हैसियतमा आफ्ना कार्यकर्ताले उम्मेदवारी दिनुमा ती नेताहरूको सक्रिय भूमिका रहेको पार्टी सम्बद्ध सूत्रले जानकारी दिएको छ । आन्दोलनको तार्किक निष्कर्ष नहुन्जेल मुद्दाहरू जीवित राख्नुपर्छ भन्नेमा दुईमत छैन, तर अधिकारसहित सामुन्नेमा आएको चुनाव बहिष्कार गर्दा आफैंलाई नोक्सान हुन्छ भन्ने मात्रै हाम्रो धारणा हो, राजपाका अर्का नेताले भने, तर हामीले नेतृत्वलाई कन्भिन्स गर्न सकेनौं । मान्नुस्, राजपा अँन्दोलन र चुनाव दुवैमा कुनै न कुनै रूपले सक्रिय छ"
सीटीईभीटी प्रवेश परीक्षामा चर्को शुल्क,"काठमाडौं (कास) प्राविधिक शिक्षा तथा व्यावसायिक तालिम परिषद् (सीटीईभीटी) ले परीक्षा खर्च भन्दै विद्यार्थीसग फारमको एक हजार ५ सय रुपैया उठाइरहेको छ । प्राविधिक विषयमा कम शुल्क लिएर विद्यार्थी आकर्षित गर्नुपर्नेमा सीटीईभीटीले यस शैक्षिक सत्रका लागि गत वर्षभन्दा ५ सय रुपैया बढाएर फारम बिक्री गरिरहेको छ । साधारणतर्फको ११ कक्षामा भर्ना एक सय २५ रुपैया लिइरहेको छ भने प्राविधिक शिक्षा अध्ययन गर्न चाहनेले थप १ हजार ३ सय ७५ रुपैया तिर्नुपर्छ । सर्वोच्च अदालतले २०६९ जेठ १० मा प्रवेश परीक्षा फारमको २५ रुपैया र परीक्षा दस्तुर एक सय रुपैयाभन्दा बढी लिन नपाउने व्यवस्था गर्न आदेश गरेको थियो । निजी विद्यालयले चर्को प्रवेश परीक्षा फारम शुल्क लिएको भन्दै परेको रिटमा न्यायाधीश ताहिर अलि अन्सारी र वैद्यनाथ उपाध्यायको संयुक्त इजलासले यस्तो आदेश दिएको थियो । आदेशमा प्रवेश परीक्षा भनेर स्पष्ट उल्लेख छ । शिक्षा ऐन आठौं संशोधनले १० कक्षापछि थप तीन वर्षलाई माध्यमिक तह नै मानेकाले उक्त आदेश उच्च शिक्षामा समेत लागू गर्नुपर्ने हुन्छ । आदेशविपरीत विद्यार्थी ठगिएका हुन् । गत वर्ष टीएसएलसी र डिप्लोमा गरी ४० हजार कोटामा ८० हजार विद्यार्थीले प्रतिस्पर्धा गरेका थिए । अदालतको आदेशमा कुनै संस्थाको भर्ना कोटाभन्दा दोब्बर विद्यार्थी मात्रै प्रवेश परीक्षामा सहभागी गराउन पाइने उल्लेख छ । गत वर्ष सीटीईभीटीमा पूर्ण शुल्क तिर्ने ८० हजार र छात्रवृत्तिमा फारम भर्ने १५ हजार हाराहारी थिए । सीटीईभीटीका अनुसार तीनवर्षे डिप्लोमाको १७ हजार कोटामा ३५ हजार र टीएसएलसी तहको २५ हजार सिट संख्यामा ४५ हजारले प्रतिस्पर्धा गरेका थिए । यस वर्ष पनि प्रवेश परीक्षामा सहभागी हुनेको संख्या र अनुपात करिब यही हो । त्यही आधारमा हेर्दा डिप्लोमा एक जनाको एक हजार ५ सय दरले ५ करोड २५ लाख उठ्नेछ । त्यस्तै, टीएसएलसीमा एक जना विद्यार्थीबाट ५ सय लिदा २ करोड २५ लाख उठ्नेछ । यसबाहेक गत वर्ष तीनवर्षे डिप्लोमा अध्ययन गर्न छात्रवृत्तिमा फारम भर्ने १४ हजार थिए । जसमा अहिले एक जनाबाट एक हजार रुपैयाका दरले उठाइएको छ ।गत वर्षको अनुपातमा फारम भर्ने हो भने छात्रवृत्तिमा अध्ययन गर्न चाहने विद्यार्थीबाट मात्रै एक करोड ४० लाख रुपैया उठ्नेछ । डिप्लोमा पूर्ण शुल्क, छात्रवृत्ति र टीएसलसीको पूर्ण शुल्क र छात्रवृत्ति गरी करिब ९ करोड रुपैया फारम शुल्क उठ्ने देखिन्छ । यो शुल्क प्रश्नपत्र बनाउनेदेखि नतिजा प्रकाशनसम्म खर्च हुने गरेको सीटीईभीटीले जनाएको छ । सीटीईभीटीका सदस्य सचिव पुष्परमण वाग्लेले शुल्क उठाएर कमाउने उद्देश्य नभएको बताए । प्राविधिक शिक्षाको प्रवेश परीक्षामा १५ सय महगो मान्नु हुदैन, उनले भने, गाउका विद्यार्थीको प्राविधिक शिक्षामा पहुच पुयाउन दुर्गम ठाउमा पनि परीक्षा केन्द्र तोकिने र खटिने कर्मचारी र उत्तरपुस्तिका परीक्षकको पारिश्रमिक पनि महगो छ । परीक्षा सञ्चालन गर्ने छुट्टै स्रोत छैन"
नक्कली पासपोर्टमा कसरी लाग्छ डिपार्चर छाप ?,"काठमाडौं पछिल्लो साता मात्रै त्रिभुवन अन्तर्राष्ट्रिय विमानस्थलको अध्यागमनबाट डिपार्चर छाप हानेर विदेश उडेका दुई भारतीय र एक श्रीलंकाली नागरिक क्रमशः चीन र टर्कीबाट डिपोर्ट भए । अन्य आम यात्रुझैं वैध रूपमा उडेका तीनै जनालाई चीनको ग्वान्जाउ र टर्कीको अंकोरा विमानस्थलका अध्यागमन अधिकारीले अवैध ठहयाएका थिए । तीनै जनालाई डिपोर्ट गरेर नेपाल फर्काइएपछि मात्रै त्रिभुवन विमानस्थल अध्यागमनका अधिकारीले नक्कली पासपोर्टमा डिपार्चर छाप हानेको तथ्य खुलेको थियो । यी दुई घटनापछि पासपोर्टको वैधानिकता जाच गर्ने मेसिन हुदाहुदै अध्यागमन अधिकारी नक्कली पासपोर्ट पहिचान गर्न किन असफल भए ? पेचिलो प्रश्न उब्जिएको छ ।शुक्रबार राति ११ बजे चाइना साउर्थन विमानबाट त्रिभुवन विमानस्थल ओर्लिएका दुई भारतीय नागरिक जर्नेल सिंह र हरजोत कौरलाई देखेर अध्यागमनका अधिकारी चकित भए । यी तिनै भारतीय थिए जो बिहीबार मात्रै क्यानडाका लागि काठमाडौंबाट चीनको ग्वान्जाउ उडेका थिए । पासपोर्टमा क्यानडाको भिसा भए पनि उनीहरूलाई ग्वान्जाउ विमानस्थलका चिनिया अध्यागमन अधिकारीले पासपोर्ट शंकास्पद भन्दै डिपोर्ट गरिदिएका थिए । नेपालबाट भारतबाहेकका देशका लागि उड्न भारतीय नागरिकले लैनचौरस्थित दूतावासबाट नो अब्जेक्सन लेटर लिनु अनिवार्य छ । तर ती भारतीयले विमानस्थल अध्यागमनमा बुझाएको नो अब्जेक्सन लेटर पनि नक्कली हुन सक्ने अध्यागमन कर्मचारीले आशंका गरेका छन् । स्रोतका अनुसार ती दुई भारतीयको हेर्दा लाग्ने उमेर र पासपोर्टमा उल्लिखित उमेरको अन्तर सजिलै अनुमान गर्न सकिन्छ ।अध्यागमनका एक कर्मचारीले नाम उल्लेख नगर्ने सर्तमा भने, जन्ममितिकै आधारमा पनि पासपोर्टवाहकले सक्कली पासपोर्ट बोकिरहेको छैन भन्ने अनुमान गर्न सकिन्छ । त्यति कुरा पनि खुट्याउने काम भएन । स्रोतका अनुसार डिपोर्ट भएर फर्केका मध्ये एक पुरुषको उमेर करिब ३५ वर्षको छ । जबकि उनको पासपोर्टमा उमेर ६० वर्ष छ । त्यही पासपोर्ट देखँएर उनले काठमाडौं विमानस्थलबाट डिपार्चर अनुमति लिएका थिए । डिपोर्ट भएर फर्किएकाहरूलाई विमानस्थल अध्यागमनले पक्रेर डिल्लीबजारस्थित अध्यागमन विभागको हिरासत पठाएको छ । विभागले यसबारे लैनचँैरस्थित भारतीय दूतावासका अधिकारीलाई पनि अनौपचारिक जानकारी गराइसकेको छ ।मलेसियन पासपोर्ट बोकेका २२ वर्षीय म्यागेनडेरान कनाई सोम २४ जेठमा काठमाडौं उत्रिए । बैंककबाट आएका उनले ए ३७२४२५३८४ नम्बरको पासपोर्टमा १५ दिनको अनअराइभल भिसा लिए । अरू सामान्य विदेशीले झैं म्यागेनडेरानले सजिलै त्रिभुवन विमानस्थलबाटै अनअराइभल भिसा पाएका थिए । उनी ५ असारमा टर्कीका लागि डिपार्चर भएका थिए । तर म्यागेनडेरान नेपालमा जसरी सजिलै टर्की छिर्न पाएनन् । उनी टर्कीको अङोरा विमानस्थलबाटै डिपोर्ट भए र बिहीबार राति काठमाडौं उत्रिए । कारण थियो इम्पोस्टर, अर्थात् उनले आफ्नो परिचय बदलेर अरू कसैको नक्कली पासपोर्टमा यात्रा गरिरहेका थिए ।भारतीय नागरिकको जस्तै म्यागेनडेरानले बोकेको पासपोर्ट पनि नक्कली भएको तथ्य उनी डिपोर्ट भएर आइसकेपछि मात्रै खुलेको थियो । अर्थात् अध्यागमनका अधिकारीले नक्कली पासपोर्टमै उनलाई अन अराइभल भिसा र डिपार्चर स्ट्याम्प ठोकेका थिए । शुक्रबारै अध्यागमन विभागले काठमाडौं जिल्ला अदालतबाट एक साताको थुना पुर्जी लिएर उनीमाथि अनुसन्धान थालेको छ । विमानस्थल अध्यागमन अधिकारीका अनुसार म्यागेनडेरानले हराएको वा चोरिएको पासपोर्टमा आफ्नो फोटो टासेको अनुमान छ ।पासपोर्टको वैधानिकता नै ख्याल नगरी अन अराइभल भिसादेखि डिपार्चर स्ट्याम्पसम्म हान्ने विमानस्थलका तिनै अध्यागमन कर्मचारीले जेठ २१ मा सबै प्रक्रिया पूरा गरेर साउदी अरब उड्नै आटेका मोरङ, पथरी ९ का टंक आचार्यलाई उड्न दिएका थिएनन् । आफूलाई अध्यागमन अधिकारीले विनासित्ती दुःख दिएको भन्दै उनले अध्यागमन कार्यालयमा उजुरी गरेपछि महानिर्देशक गंगाराम गेलालले क्षतिपूर्ति दिएर यात्रुलाई गन्तव्य पठाउन विमानस्थल अध्यागमनका कर्मचारीलाई कडा निर्देशन नै दिएका थिए । सबै कागजात भएर पनि उड्न नपाएका आचार्य तीन दिनपछि अर्को विमानको टिकट काटेर साउदी उडेका थिए । बेलाबेला आवश्यकभन्दा धेरै उपसचिव थुप्रिएका कारण आलोचित बनेको अध्यागमनमा अहिले पनि सात उपसचिव कार्यरत छन् । गृह मन्त्रालयले केही वर्षअघि विमानस्थल अध्यागमनलाई तीन सिफ्टमा चलाउने संरचना बनाएको थियो । जसका निम्ति ६ जना उपसचिवको परिकल्पना गरिएको थियो । तर अध्यागमन अहिले पनि दुई सिफ्टमै चलिरहेको छ । अध्यागमनकै कर्मचारी दुई सिफ्टका लागि चार जना उपसचिव नै पर्याप्त हुने बताउछन् । आवश्यकताभन्दा धेरै उपसचिव रहे पनि अध्यागमनमा एकपछि अर्को ठूलो घटना दोहोरिइरहेका छन् । पछिल्ला दुई घटनाले भने अध्यागमनका अधिकारीको काम गर्ने शैलीमाथि नै प्रश्न उठँएको छ ।भारतीय नागरिकले लिएको नक्कली पासपोर्टमा कसरी डिपार्चर स्ट्याम्प लाग्यो र कसरी उनीहरू ग्वान्जाउ जान सफल भए भन्नेबारे विमानस्थल अध्यागमनका अधिकारी खुल्न चाहदैनन् । अध्यागमन विभागका महानिर्देशकले यस घटनाबारे अध्ययन भइरहेको बताए । गल्ती जसबाट भए पनि संवेदनशील विषय भएकाले आफूले गम्भीर अनुसन्धान गरेर दोषीलाई कारबाही गरेरै छाड्ने उनको भनाइ छ । स्रोतका अनुसार यही विषयमा बुझ्न महानिर्देशक गेलालले शनिबार बिदाको दिन पनि विमानस्थलका सबै अधिकृतलाई अध्यागमन कार्यालय, डिल्लीबजार डाकेका दिए । स्रोत भन्छ एकपछि अर्को गर्दै ठूला गल्ती दोहोरिएपछि अध्यागमनका महानिर्देशकले आइतबार नै एयरलाइन्स अपरेटरहरूको पनि बैठक डाकेका छन् । अध्यागमन स्रोतका अनुसार सीसीटीभी फुटेज नै मगाएर पछिल्ला दुई घटनामा भएको कमजोरी अध्ययन गरिने तयारी छ ।त्यसो त विमानस्थलमा पासपोर्टको वैधानिकता जाच गर्ने रिडेबल मेसिन नभएको होइन । विमानस्थलको १५ वटा डिपार्चर काउन्टर र २२ वटा अराइभल काउन्टरमा यस्तो मेसिन छ जसले पासपोर्टमा रहेको बारकोड रिड गर्छ र त्यसको डाटा कम्प्युटरमा राख्छ । कर्मचारीले ख्याल गर्ने हो भने यस्तो जाचकै क्रममा पासपोर्टवाहकले वैध पासपोर्ट बोकेको छछैन खुट्याउन सक्छन् । पछिल्ला दुई घटनामा भने अध्यागमन अधिकारीबाट गम्भीर त्रुटि भएको देखिन्छ । स्रोतका अनुसार दुई भारतीय किन नेपालको बाटो हुदै क्यानडा जान खोजे भन्ने तथ्य अनुत्तरित छ । अध्यागमनका एक उच्च कर्मचारीले ती दुवै भारतको अँन्तरिक विमानस्थलको बाटो हुदै विदेश जाने कानुनी प्रतिबन्ध खेपेका हुन सक्ने अनुमान गरे । ती अधिकारीले भने, त्यसैले उनीहरूले नेपालको विमानस्थल प्रयोग गरेर देश छाड्न खोजेका हुन सक्छन् ।"
नापी कार्यालय भवन अलपत्र,"भक्तपुर (कास) नापी कार्यालय भक्तपुरको भवन निर्माण भएको ५ वर्ष भयो । निर्माण व्यवसायी र नापी कार्यालयबीच खर्च (लागत) विवादका कारण ५ वर्षदेखि कार्यालय अलपत्र अवस्थामा छ । हाल उक्त भवनभित्र बिग्रिएका कच्चा सामग्री राख्ने, तरकारी रोप्ने गरिन्छ भने, एउटा तलामा कुरुवाका रूपमा एक परिवार बस्दै आएका छन् । केही समय व्यवसायीले नापी कार्यालयका लागि निर्माण भएको भवनमा कुखुरा पालनसमेत गरेका थिए ।भक्तपुर नगरपालिकाद्वारा सञ्चालित तुमुचे दुगुरे जग्गा एकीकरण आयोजना भित्रको १ रोपनीमा ५ वर्षअघि कार्यालयको भवन निर्माण गरिए पनि ठेक्का करार सम्झौता गर्ने व्यवसायी र कार्यालयबीच लागत मूल्यांकनका विषयमा विवाद उत्पन्न भएसगै अलपत्र बनेको हो ।सुनौला खिम्तीसानु सुवालतुल्सी जेभीले निर्माण करार सम्झौता गर्दाको लागतभन्दा निर्माण सम्पन्न भइसकेपछि मूल्यांकन गर्दाको लागत ३८ लाख रुपैया र ३ वर्षको निर्माण अवधिको मूल्यवृद्धिबापतको १८ लाख ८८ हजार रुपैया नपाएको विषयमा विवाद सिर्जना भएपछि भवन हस्तान्तरण हुन सकेको छैन । ०६७ मा १ करोड ८६ लाखमा नापी विभागसग तीनवर्षे निर्माण करार सम्झौता भएको थियो । निर्माण सम्पन्न भइसक्दा लागत मूल्यांकन २ करोड २४ लाख र मूल्यवृद्धि लागत १८ लाख ८८ हजार पुगेको व्यवसायी रामप्रसाद बासीको दाबी छ । विवादपछि बासीले लागत मूल्यांकन र मूल्यवृद्धिको रकम पाउन नेपाल मध्यस्थता परिषद् (नेफ्टा) मा मुद्दा दायर गरेपछि बासीको पक्षमा फैसला भई उनले हालसम्म २ करोड ३ लाख ८९ हजार रुपैया प्राप्त गरिसकेका छन् । बासीले मूल्यवृद्धि रकम, नापीसगको मुद्दाबापतको कोर्ट फी, फाइनल बिलबापतको रकम, ५ प्रतिशत धरौटी र कार्यालय राखिएको कुरुवाको पारिश्रमिक गरी करिब २८ लाख रुपैया प्राप्त गर्न बाकी रहेको दाबी गरेका छन् । रकम प्राप्त नभएसम्म भवन हस्तान्तरण नगर्ने उनको भनाइ छ । नापी कार्यालय प्रमुख सुदर्शनसिंह धामीले बाकी रकम भुक्तानी दिने विषयको विवाद टुंगो लगाउन कार्यालयले पटकपटक व्यवसायीलाई पत्रचार गरे पनि अटेर गरी भेटन नचाहेको बताए । उनले कार्यालयले दैनिक पत्रिकामार्फत म्याद थप, भुक्तानीलगायतको प्रतिवेदनसहित आउन आहवान गरे पनि व्यवसायीले नमानेको बताए । निर्माणको लागत वृद्धिको फाइल विभागमार्फत मन्त्रालय पुगे पनि अझै टुंगो लाग्न नसकेको कार्यालयले जनँएको छ । कार्यालय ५ वर्षदेखि भाडाको घरमा सञ्चालन हुदै आएको छ । च्याम्हसिंहमा कार्यालय सञ्चालनमा ल्याएदेखि प्रतिमहिना ३८ हजारका दरले वार्षिक ४ लाख ५६ हजार रुपैया कार्यालयले भाडा तिर्दै आएको धामी बताउछन् । ५ वर्षमा कार्यालयले २२ लाख ८० हजार रुपैया भाडाका नाममा भुक्तानी गरिसकेको छ । नापीले नवनिर्मित भवनमा कार्यालय सञ्चालन गर्न नपाउदा सेवाग्राही र कर्मचारीसमेत सास्ती भोग्न बाध्य छन् ।"
मापदण्डविपरीत घर,"भक्तपुर विश्व सम्पदामा सूचीकृत स्मारक क्षेत्रमा मापदण्डविपरीत घरहरू निर्माण गरिदै छन् । सम्पदा क्ष्ँेत्रमा परम्परागत शैलीका घर निर्माण गर्नुपर्ने नियम छ । तर, भूकम्पपछि बनेका संरचनाहरूमा नियम पालना गरिएको छैन ।विशेषगरी सम्पदावरपर घर बनाउदा ३५ फिटभन्दा अग्लो बनाउन नपाइने, मन्दिरभन्दा अग्लो बनाउन नपाइने, बाहिरी मोहडा कलात्मक हुनुपर्ने, देखिने गरी झिगटीको प्रयोग गर्नुपर्ने, डाची अपा, मा अपाको प्रयोग गर्नुपर्ने, चुनासुर्कीको प्रयोग गर्नुपर्ने, रुफटप राख्न नपाइने नियम छ । विश्व सम्पदामा सूचीकृत चागुनारायण मन्दिर, भक्तपुर दरबार स्क्वायर, ५५ झ्याले दरबार, यक्ष्ँश्वर महादेव (पशुपति), पाचतले (न्यातपोल) मन्दिर, दत्तात्रय मन्दिरलगायत क्षेत्रमा नियमविपरीत घरहरू निर्माण हुने क्रम बढदो छ । सम्बन्धित निकायले त्यस्ता घरहरूलाई कारबाही त के, अनुगमनसमेत गरेको छैन ।चागुनारायण मन्दिर आसपासका कतिपय घरको नक्सापास नभएको र स्मारक संरक्षणको ख्यालै नगरी भवन निर्मँण गरेको स्थानीय बासिन्दा बताउछन् । मन्दिर छिर्ने मोहडाकै घरको नक्सा पास छैन, पहुचका भरमा मापदण्ड मिचिदै छ, स्थानीय जीवन श्रेष्ठले भने, स्थानीय तहमा प्रतिनिधित्व गरेकै व्यक्तिहरूले मापदण्ड मिचेर नक्सापास नगरी संरचना निर्माण गरेका छन् । मन्दिरसगैको खुडकिलोअघि बनेको नया घरमा रुफटपसमेत राखिएको छ । यो नियमविपरीत हो । तर, सम्बन्धित निकाय मौन भएको श्रेष्ठ बताउछन् ।भक्तपुर दरबार स्क्वायरस्थित घट्खा जाने बाटोमा निर्माण गरिएका घरहरू मन्दिरभन्दा अग्ला छन् । ख्वपं छें, भक्तपुर स्विट होम, शिव गेस्ट हाउसलगायत ठूला व्यवसायीले मापदण्ड मिचेर भवन निर्माण गर्नुको साथै रुफटप राखेका छन् । भक्तपुर नगरपालिकाले सम्पदा संरक्षणका लागि जिल्लाका अन्य नगरपालिकाको दाजोमा पर्याप्त कार्य गरिरहेको छ । तर, स्मारक क्षेत्रमा मापदण्डविपरीत निर्माण भएका घरहरूलाई भने कारबाही गर्न सकेको छैन । पहुचकै भरमा गन्यमान्य व्यक्तिहरूकै मिचाहा प्रवृत्ति बढेको स्थानीयको गुनासो छ । भक्तपुर नगरपालिकाले भूकम्पपछि बनेका घरहरूको अनुगमन गरेको छैन, भक्तपुर खौमाका नारायण त्वायनाबासुले भने, विश्व सम्पदाको खिल्ली उडाउने काम भएको छ, व्यवसायका नाममा सम्पदाको अपमान भइरहेको छ । यस्तो मिचाहा प्रवृत्ति बढदै जाने हो भने युनेस्कोले नेपालको सम्पदालाई विश्व सम्पदाको सूचीबाट हटाउने संरक्षणकर्मीहरू बताउछन् । बुद्धिजीवी र पहुचवाला व्यक्तिहरूकै मिचाहा प्रवृत्ति बढेको छ, सम्पदा संरक्षणकर्मी रवीन्द्र पुरीले भने, नेपालका जति पनि सम्पदा युनेस्कोबाट मान्यता प्राप्त छ, त्यसको संरक्षण नेपालीहरूले गर्न सकेनन् । पुरातŒव र नगरपालिकाको बेवास्ताकै कारण सम्पदाको अवस्था धराशायी बन्दै गएको उनले बताए । सम्पदा संरक्षण गर्ने र मौलिक पहिचान जोगाउने जिम्मा सबैको काधमा आएको उनले बतँए ।स्मारक संरक्षण तथा दरबार हेरचाह कार्यालय (पुरातŒव विभाग) भक्तपुरले भने घरको नक्सापास अनुगमन गर्ने, मापदण्डविपरीतको घर भत्काउने अधिकार नगरपालिकाको भएको जनाएको छ । विश्व सम्पदामा सूचीकृत हुनु नै हाम्रो परम्परागत मौलिक पहिचानको कारणले हो, पुरातŒव विभाग भक्तपुरका इन्जिनियर मोहनकृष्ण श्रेष्ठले भने, पहिचान जोगाउने जिम्मा पुरातŒव विभागको मात्र होइन । स्थानीय बासिन्दा, नगरपालिका र पुरातŒव सबै मिलेर नियमसंगत ढंगबाट काम गर्न सके सम्पदाको पहिचान बच्ने उनले बतँए ।"
लागूऔषध प्रयोगकर्ता बढ्दै,"काठमाडौं (कास) गृह मन्त्रालयले २०६३ र २०६९ मा गरेको सर्वेक्षणले प्रत्येक वर्ष लागूऔषध प्रयोगकर्ताको संख्या ११ प्रतिशतले बढेको देखाएको छ । गृह मन्त्रालयका अनुसार देशभर १ लाख ४१ हजार ८ सय ३४ कडा लागूऔषधका प्रयोगकर्ता छन् । जसमध्ये ५२ हजार प्रयोगकर्ता भने सुईबाट लागूऔषध लिन्छन् । प्रयोगकर्ताहरूका निम्ति पुनःस्थापना केन्द्र चलाइरहेका विष्णु शर्माका अनुुसार कुल लागूऔषध प्रयोगकर्तामा १० प्रतिशत महिला छन् । गृह मन्त्रालयमा आयोजित कार्यक्रममा शर्माले भने, पछिल्ला वर्षहरूमा पुरुषभन्दा महिला लागूऔषध प्रयोगकर्ताको संख्या बढ्दो छ । देशभर कडा लागूऔषधको ११ सय प्रयोगकर्ताले ओपिड सब्स्टिच्युट थेरापीअन्तर्गत औषधि सेवन गरिरहेका छन् । लागूऔषधको विकल्पमा मुखबाट लागूऔषध खुवाई सामान्य अवस्थामा फर्काउने यो विधि देशका ११ मेथाडोन पाइने क्लिनिक र बुप्रेनर्फिन पाइने ६ ठाउबाट सञ्चालन भइरहेको छ । यसैबीच सरकारले यस वर्षको लागूऔषध ओसारपसारविरुद्धको अन्तर्राष्ट्रिय दिवस बालबालिका र युवाको स्वास्थ्य र सुरक्षित विकासका लागि सर्वप्रथम उनीहरूको कुरा सुनौं भन्ने नारासहित मनाउने तयारी गरेको छ । गृह मन्त्रालयले असार ६ देखि १२ सम्म साताव्यापी कार्यक्रम घोषणा गरी दिवस मनाउने भएको हो ।"
बूढानीलकण्ठ संग्रहालय बनाइने,"काठमाडौं (कास) बूढानीलकण्ठ नगरपालिकाका मेयर उद्धव खरेलले नगरको ऐतिहासिक, धार्मिक, सांस्कृतिक, पर्यावरणीय र पर्यटकीय पहिचान संरक्षणका लागि बूढानीलकण्ठ संग्रहालय बनाउने योजना अघि सारेका छन् । बूढानीलकण्ठ पूर्व विद्यार्थी समाज २०४७ द्वारा आयोजित भेलामा उनले ३ वर्षभित्र नगरका प्रत्येक घरमा धारा पुयाउने प्रतिबद्धता पनि जनाए । त्यसका लागि पानीका स्रोत तथा आवश्यक पूर्वाधार पहिचान गर्न समिति गठन गरिएको उनले बताए । नगर सफा राख्न छिटै नियम बनाउने र त्यसको पालना नगर्नेलाई अनिवार्य जरिवाना तिराइने योजना उनले सुनाए । २ वर्षभित्र नगरका सबै सडकमा बत्ती राख्ने र हिलोधूलोमुक्त बनाउने प्रतिबद्धता पनि व्यक्त गरे । सुदर्शन पौड्याल र राजाराम भण्डारीलगायत पूर्व विद्यार्थीको पहलमा आयोजित कार्यक्रममा नगरपालिकामा निर्वाचित सबैजसो जनप्रतिनिधि उपस्थित थिए । नगरवासीले मेयर, उपमेयर र वडाअध्यक्षहरूलाई आआफ्ना चासो र सरोकारका विषयमा सोधेका थिए । सागा धावा मनाइयो"
सागा धावा मनाइयो,"काठमाडौं (कास) बौद्ध धर्मलम्बीले शनिबार सागा धावा पर्व मनाएका छन् । पर्वका अवसरमा ढुक्पा काग्र्यु परम्पराका धर्म गुरु ग्याल्वा दोखाम्पा (खाम्टुल रिन्पोछे) को उपस्थितिमा स्वयम्भू महाचैत्यको १३ पटक कोरा (परिक्रमा) गरियो । विश्व शान्तिको कामना गर्दै १० हजार मारमे दीप प्रज्वलन गरी अवलोकितेश्वरको १० करोड मन्त्र उच्चारण गरी जपसमेत गरिएको छ । बौद्ध धर्ममा विभिन्न परम्परा छन् । शाक्य, थेरावाद (जुन श्रीलंका, म्यान्मार, थाइल्यान्डमा मनाउने), ग्यालुक्पा (दलाई लामाले मनाउने) परम्परा छन् । ढुक्पा काग्र्यु परम्परा नेपालका शेर्पा, गुरुङ, तामाङलगायतले मनाउछन् ।ढुक्पा काग्र्यु परम्पराका अनुसार सागा भनेको आकाशका ताराहरूमध्ये एक प्रमुख ताराको नाम हो । महिनाभरि नै यो आकाशमा प्रमुख ताराका रूपमा झुल्किने हुदा सागा भनिएको हो । धावा भनेको चाहि महिना हो ।स्वयम्भूमा आयोजित विश्व शान्ति पूजामा ६५ गुम्बा, विहारबाट हजारौं लामा, भिक्षु र भिक्षुणी सहभागी थिए ।"
निःशुल्क स्वास्थ्य शिविर,भक्तपुर (कास) बोडे युथ समाजले पाठेघरसम्बन्धी निःशुल्क स्वास्थ्य शिविर गरेको छ । शिविरमा ३२४ महिलाले स्वास्थ्य परीक्षण गराएको समाजका अध्यक्ष दिलकृष्ण प्रजापतिले जानकारी दिए ।
निर्माणढिलाइले बढाएको जोखिम,"सडक स्तरोन्नतिका क्रममा आउजाउमा समस्या स्वाभाविक हो, तर समस्यालाई जतिसक्दो कम गर्ने र क्षति हुन नदिनेतर्फ निर्माण कम्पनी तथा राज्यका सम्बन्धित निकाय सजग बन्नुपर्छ । पुरानो पहिरो धेरै भएको र जमिन पनि अति भिरालो भएको नारायणगढमुग्लिन सडकमा काम गर्दा विशेष सावधानी अपनाउन आवश्यक छ । पहिरो वा ढुंगा खस्न सक्ने ठाउँ पहिचान गरेर तिनलाई व्यवस्थापन नगरेसम्म आउजाउमा रोक लगाउन सकिन्छ, तर त्यस्तो जोखिमलाई जतिसक्दो छिटो हटाउने तदारुकता भने चाहिन्छ । निर्माण कार्य पनि पहिरो वा ढुंगा खस्ने समस्यालाई दीर्घकालीन रूपमै न्यूनीकरण गर्ने गरी हुनुपर्छ । कम लगानी गरेर बढी नाफा कमाउने ध्येयले मात्र प्रेरित भई सडकलाई धराप बनाउनु भने हुँदैन । दैनिक हजारौं मानिस आउजाउ गर्ने र मालसामान ढुवानी हुने नारायणगढमुग्लिन सडकको स्तरोन्नति कार्यलाई सम्बन्धित पक्षले उच्च प्राथमिकता दिनुपर्छ । वैकल्पिक सडक नभएकाले यातायात ठप्प पारेर काम गर्न सम्भव छैन तर उपलब्ध हुन सक्ने समयमा पर्याप्त जनशक्ति परिचालन गर्न सकिन्छ । स्तरोन्नति कार्य बेलैमा सकिनु भनेको अहिले देखिएको मानवीय र भौतिक क्षतिको जोखिम पनि घट्नु हो ।"
तीन दशकपछि फेरि गोर्खाल्यान्ड,"सोचेकै थिइन, आजको लेख भारतको दार्जिलिङमा जारी गोर्खाल्यान्डका विषयमा हुन्छ भनेर । स्थानीय चुनावकै सेरोफेरोमा लेख्न सोच्दै थिए । त्यहा आन्दोलन चर्किंदै गर्दा कफी गफमा मच्चिने साथीहरूसग पनि म संलग्न हुन्नथे । गफमा प्रायःजसो सामाजिक सञ्जालमा चर्चित अनुहाररहित ओठे सवालजवाफ र त्यसमा हुने चर्को प्रतिक्रिया केन्द्रित हुन्छन् । त्यसमाथि मधेस मुद्दा र आन्दोलन पनि सगै जोडिदिन्छन् । यस्ता गफमा तर्क र विश्लेषणभन्दा भावनाको रापतापले मित्रमण्डलीको कान पनि रन्किने गर्छ । त्यसैले म यसबाट अलि परै बस्न रुचाउछु । तर शनिबार बिहान पत्रपत्रिका पढ्दै गर्दा यो विषयले क्लिक गयो । तीन दशकअघि दार्जिलिङमा फिल्ड वर्क गर्दा त्यहाका चियापसलेदेखि एलिट हरूसगका वार्तालाप तथा त्यसबेलाका चर्चित नेता सुवास घिसिङसगको अन्तर्वार्ताका क्षण स्मरण हुन थाल्यो । यो समयावधिमा पात्र र समय बदलियो, तर मुद्दा र समस्याको प्रकृति यथावत् रहेछ । यस अवधिमा त्यहा भएको स्वायत्त परिषद् र प्रशासनको प्रयोगले स्थायी समाधान दिएनछ । अलिकति तुलना गर्न मन लाग्यो र यो लेख तयार भयो ।तीन दशक नाघिसक्यो अर्थात् सन् १९८६ मा म नेपालभारत सम्बन्धमा सीमावर्ती क्षेत्रको प्रभाव विषयमा अध्ययन गर्दै थिए । त्यसै सिलसिलामा नेपालगन्जबहराइचदेखि इलामदार्जिलिङसम्मका नेपालभारत सीमावर्र्ती क्षेत्रको स्थलगत भ्रमण गरें । मेरो अध्ययनको मुख्य चासो थियो खुला आवतजावत, उही जाति, भाषा संस्कृति, भूगोल पनि उही भएको सीमावर्ती क्षेत्रमा फरक राष्ट्रियताको सीमारेखा पहिल्याउनु र दुई देशको सम्बन्धमा त्यसको प्रभाव केलाउनु । नेपालमा त्यसबेला निर्दलीय पञ्चायती शासन थियो । माटो नै राष्ट्रियता हो भन्ने शासकीय मान्यता थियो । माटो र मत एकाकार हुन नदिने राजनीतिक सोचको उपज थियो पञ्चायत । तर मेरो बुझाइ भने माटोमा होइन, जनताको सामूहिक भावनामा राष्ट्रियता निहित हुन्छ । राज्य र राजनीतिले त्यसको जगेर्ना गर्नुपर्छ भन्ने थियो । पञ्चायत ढलेको अढाई दशक नाघिसक्यो । तर माटो र जनतालाई अलग गरेर राष्ट्रियताको खोजी गर्ने शासकीय प्रवृत्ति अहिले पनि उत्तिकै हावी छ । यो नेपाल वा भारतको सन्दर्भमा मात्र सीमित छैन । सीमावर्ती क्षेत्र र समुदायको कुरा आएपछि प्रायः सबै ठाउमा देखिन्छ ।यो सन् १९८६ को कुरा हो । सुवास घिसिङले केही वर्ष पहिले नै गोर्खा राष्ट्रिय मुक्ति मोर्चा गठन गरी दार्जिलिङ र आसपासका नेपालीभाषी क्षेत्र मिलाएर अलग गोर्खाल्यान्ड राज्यको माग गर्दै आएका थिए । आन्दोलनको सिलसिलामा चुनाव बहिष्कारलगायतका क्रियाकलाप सञ्चालन गर्थे । तर त्यसले खासै प्रभाव देखाउन सकेको थिएन । फेब्रुअरी महिनामा म त्यहा पुग्दा आन्दोलन घोषणाको मिति (अप्रिल) नजिकिदै थियो, यद्यपि दार्जिलिङको सहरी क्षेत्रमा भने त्यसको खासै प्रभाव देखिन्नथ्यो । घिसिङ भन्थे, सहरमा अवसरवादी धेरै हुन्छन् । आन्दोलन चक्र्यो भने सबै आन्दोलनका पक्षमा आउछन् । मेरो आन्दोलनको आधार र प्रभाव हेर्न गाउ जानुपर्छ । त्यसबेला म उनीसँगै पानीट्यांकीलगायत नेपालसगका केही सीमावर्ती क्षेत्रमा पनि गएको थिए । वास्तवमा ती ठाउमा आमसभा, जुलुस, प्रदर्शनको क्रम बढ्दै थियो । भारतमा गोर्खा राष्ट्रवादको जागरण ल्याएका थिए उनले । उनी आफैं ग्रामीण परिवेशका थिए । सामान्य सिपाहीको जागिर छाडेर राजनीतिमा भौंतारिएका उनलाई दार्जिलिङ सहरका एलिटले होच्याएर हेर्थे । नभन्दै आन्दोलन सुरु भएको केही महिनामै दार्जिलिङ सहर पनि पुरै पक्षमा पुग्यो । भारतीय प्रधानमन्त्री राजीव गान्धीको दार्जिलिङ भ्रमणलाई पूर्ण रूपमा जनताले बहिष्कार गरे । त्यहा उनले पब्लिक मिटिङ गर्न सक्ने अवस्था भएन । जसोतसो आयोजना गरिएको एउटा सम्भवतः सबैभन्दा कम उपस्थिति भएको आमसभालाई उनले सम्बोधन गरेका थिए । त्यो घटनापछि उनी केन्द्र सरकारको गम्भीर नोटिस मा परे । त्यसबेला राजीव आन्तरिक द्वन्द्वलाई भारतीय संविधानको उदार उपयोग गर्दै सम्झौता र सहमतिमा टुङ्ग्याउन प्रयत्नशील थिए । मिजोरम, पन्जाब र गोर्खाल्यान्ड यसका केही दृष्टान्त हुन् ।करिब २८ महिना लामो आन्दोलनले सशस्त्र नभए पनि हिंसात्मक रूप लिएको थियो र १२ सयभन्दा बढीले ज्यान गुमाउनुपयो । अन्ततः केन्द्र सरकारको पहलमा पश्चिम बंगाल सरकारसहित त्रिपक्षीय सम्झौता भयो । छुट्टै राज्यको माग पूरा भएन । तर दार्जिलिङ गोर्खा हिल काउन्सिल भनेर एउटा स्वायत्त प्रशासनिक संरचनामा सहमति भयो । चुनावपछि त्यसले विधिवत काम पनि थाल्यो । पछि सन् २००७ मा घिसिङसग विद्रोह गरी अलग्गिएका विमल गुरुङले उनलाई परास्त गर्दै गोर्खा जनमुक्ति मोर्चाका नाममा आफ्नो नेतृत्व स्थापित गरे । अलग राज्यको माग गर्दै उनले अर्को आन्दोलन पनि छेडे । सन् २०११ मा दार्जिलिङ गोर्खा हिल काउन्सिलको सट्टा पश्चिम बंगालको प्रान्तिय कानुनअन्तर्गत गोर्खाल्यान्ड क्षेत्रीय प्रशासन (जीटीए) गठन गर्ने अर्को सम्झौता भयो । त्यसपछिको चुनावमा विमल गुरुङ नेतृत्वको गोर्खा जनमुक्ति मोर्चाले सबै स्थान जितेर त्यहाको क्षेत्रीय संरचनामा एकछत्र आधिपत्यसमेत कायम गर्दै आएको छ ।यी विभिन्न सम्झौता र सहमतिका बाबजुद दार्जिलिङवासीको अलग राज्यको चाहना हराएको छैन । पछिल्लो आन्दोलन पश्चिम बंगालकी मुख्यमन्त्री ममता बनर्जीले स्कुलको पाठ्यक्रममा बंगाली भाषालाई अनिवार्य बनाएपछि उठेको भए पनि गोर्खाल्यान्ड राज्यको मागले प्रमुखता पाएको छ । आन्दोलन चर्किएपछि मुख्यमन्त्री बनर्जीले आफ्नो अडानमा लचकताको अभिव्यक्ति दिन थालिसकेकी छन् । तर आन्दोलन रोकिएको छैन । बरु हिंसा भड्किएको छ । केहीको ज्यान गैसक्यो । आन्दोलनले के उपलब्धि हासिल गर्छ र कसरी टुंगिन्छ, अनुमान गर्न सहज छैन । आन्दोलनकारी दावा गर्छन्, यसपटक छुट्टै राज्य लिएरै छाडिन्छ ।भारतले बेलायतबाट स्वतन्त्रता पाउनुभन्दा पहिलेदेखि नै दार्जिलिङमा बस्ने नेपालीको पहिचानको केन्द्र रहदै आएको छ । स्वतन्त्र पहिचान र स्वायत्तताको खोजी धेरै पुरानो मुद्दा हो । खासगरी स्वतन्त्रतापछि त्यहा नेपाली पहिचानको संकट गहिरिएको पनि छ । सुगौली सन्धिपछि नेपालले पूर्वमा गुमाएको भूभागमा पर्छ दार्जिलिङलगायत टिष्टासम्म । स्वतन्त्रतापछि त्यही सन्धिको उत्तराधिकारका रूपमा यो भूभाग भारतमा रहदै आएको छ । राज्यको औपचारिक सिमानाले छुट्याए पनि जाति, समुदाय, भाषा, साहित्य, संस्कृतिले निरन्तर रूपमा जोडेको छ । खासगरी दार्जिलिङ क्षेत्रमा नेपालीहरू गोर्खा राज्य विस्तारभन्दा धेरै पहिले अर्थात् ७८ सय वर्षदेखि नै बस्दै आएको भनिन्छ । अर्को स्वतन्त्र र सार्वभौम राष्ट्र अर्थात् नेपालसग जाति, भाषा, संस्कृति गासिएकाले भारतमा उनीहरूको पहिचान ओझेलमा पथ्र्याे । विगतमा २००७ सालको क्रान्तिलगायत नेपालको राजनीतिक जागरण र आन्दोलनमा दार्जिलिङवासीको सहभागिता र योगदान पनि उल्लेख्य छ । भारतमा अंग्रेजले छाडेपछि सुगौली सन्धिको औचित्य सकियो भनेर ग्रेटर नेपाल को सपना बाड्ने पनि दुवैतर्फ कम थिएनन्, जो अहिले पनि जारी छ । पहिचानको विश्वसनीयता स्थापित गर्ने चुनौती थियो । परिणामस्वरूप विगतमा गोर्खाली, प्रवासी नेपाली, भारतीय नेपाली, नेपालीभाषी भारतीय आदि विभिन्न नामको प्रयोग भएको पाइन्छ । सुवास घिसिङको आन्दोलनले गोर्खाली र गोर्खाल्यान्ड को पहिचान स्थापित गयो । अहिले त्यो समस्या छैन । अहिलेको समस्या भनेको दार्जिलिङ क्षेत्रको स्वायत्त शासन र प्रशासनको कुरा हो ।भारत संघीय संरचनामा संगठित राज्य हो । भारतको संविधानको धारा २ र ३ ले भारतीय संघ अन्तर्गत नया राज्यको स्थापना, भएकाको सीमा हेरफेर र पुनर्गठन गर्ने अधिकार संघीय संसद्लाई दिएको छ । तसर्थ दार्जिलिङवासीले उठाएको गोर्खाल्यान्ड राज्यको माग संविधानप्रदत्त अधिकार हो । यस्ता माग भारतका अरू ठाउमा पनि उठेका छन् । तिनलाई सम्बोधन गर्दै नया राज्य गठन पनि भएको छ । संघीय संरचनामा यो स्थापित प्रचलन पनि हो । दार्जिलिङले गएको तीन दशकमा राज्यभन्दा तल्लो तहको स्वायत्त परिषद् र स्वायत्त प्रशासनिक क्षेत्रको प्रयोग गरिसक्यो । यी प्रयोग अपर्याप्त ठहरिए । यसले पनि छुट्टै गोर्खाल्यान्ड राज्यको माग र औचित्यलाई पुनः पुष्टि गरेको हुन सक्छ । वास्तवमा संविधानमा लेखेर मात्र पुग्दैन, त्यसको उदार एवं दूरगामी उपयोग गर्ने सोच पनि सगै विकसित हुनुपर्छ नेतृत्व गर्नेहरूमा ।गोर्खाल्यान्ड आन्दोलन र माग भारतको आन्तरिक राजनीतिक विषय हो । तर सीमावर्ती क्षेत्रको कुरा भएकाले स्वाभाविक रूपमा नेपालतर्फका मानिसमा पनि यसले प्रतिक्रिया उत्पन्न गर्छ । खुला सिमाना छ, आन्दोलन अनुकूल प्रतिकूल यसको उपयोग हुन सक्छ । सरकारले रोकेर मात्र पनि रोकिन्न । आफ्नो बचाउका लागि सरकारले एकअर्काप्रति आरोपप्रत्यारोप लगाउन सक्छन् । विगतमा यसका दृष्टान्त पनि छन् । अहिले त, सूचना प्रविधिले सार्वभौमिकताको बन्देजलाई यसरी नाकाम तुल्याइदिएको छ, जनताको तहमा सञ्चार र प्रतिक्रियाको कुनै भूगोल र सीमा छैन । यसलाई स्वाभाविक र स्वःस्फूर्त नै रहन दिनुपर्छ । तर यो नै राष्ट्रियताको मानक होइन । त्यसका लागि सरकारले जिम्मेवारी बोक्नु पनि जरुरी छैन ।गोर्खाल्यान्ड आन्दोलनको विगत तीन दशकलाई हेर्दा के स्पष्ट हुन्छ भने यो मागप्रति बंगालको प्रान्तीय सरकार बढी कठोर रहदै आएको छ । यो मागलाई उसले विभाजनकारी र अराष्ट्रिय भनेर पन्छाउने गरेको छ । चाहे विगतका माक्र्सवादी हुन् वा अहिलेको तृणमूल कांग्रेस, आरोपको भाषा र शैली अनि विद्रोहीप्रतिको व्यवहार यस्तै छ, खासै भिन्नता छैन । केन्द्रीय सरकार अलि नरम र उदार भएजस्तो देखिन्छ । त्यो पनि राजनीतिक लाभहानिका हिसाबले । पश्चिम बंगाल र केन्द्रमा विगत आधा शताब्दीभन्दा लामो समयदेखि फरकफरक दलले शासन गर्दै आएका छन् । तसर्थ राज्य र केन्द्रले आपसमा संगतिपूर्ण समाधान पहिल्याउनुभन्दा चुनावी हिसाबकिताबको प्रतिरक्षा र उछिनपाछिनको राजनीतिक खेलले काम गर्ने गरेको छ । अहिले पनि यो आन्दोलनलाई बंगालको राजनीतिमा भारतीय जनता पार्टीका लागि निकै ठूलो चुनौती ठहरिएकी ममता बनर्जीका विरुद्धमा धारिलो औजारका रूपमा केन्द्रले प्रयोग नगर्ला भन्न सकिन्न । यो आन्दोलनसगै विमल गुरुङको राजनीतिक भविष्य पनि दाउमा परेको छ । सुवास घिसिङबाट सुरु भएको व्यक्तित्व केन्द्रित नेतृत्वकै विरासत बोकेका छन् गुरुङले पनि । अहिले त्यस्तो वैकल्पिक व्यक्तित्व देखा परिसकेको छैन । संस्थागत नेतृत्वको प्रक्रिया नबसेको अवस्थामा कुनै पनि बेला अर्को चमत्कारी निस्कदैन भन्ने छैन ।साथै, भारतको सुरक्षा रणनीतिक हिसाबले यो ठाउ संवेदनशील मानिन्छ । मागको औचित्य र सम्भावनाभन्दा पनि सुरक्षा स्वार्थ देखाएर यसलाई पन्छाउने प्रवृत्तिले प्राथमिकता पाउन सक्छ । त्यसमा हिजो सीआईए को हात देखाइन्थ्यो । चिनिया हातको शंका हुन्थ्यो नै । अहिले बढी चीनलाई देखाउन खोजिएको छ । नेपालसगको निकटतालाई त्यसको आवरण भनेर पनि टिप्पणी भएको छ । वास्तवमा यी कुरा मुख्य होइनन् । मुख्य कुरा त दार्जिलिङमा विकसित चेतना र चाहना हो । यो भारतीय भूमि र भारतीयजनकै माग हो भनेर हेर्ने नैसर्गिक राजनीतिक सोचको खाचो छ । वास्तवमा यस्तो सोच भारतमा मात्र होइन, शासनमा बस्नेहरूको प्रायः कहीं पनि सहजै देख्न पाइन्न । लामो आन्दोलन, धेरै क्षति र पन्छाउने अनेक उपायको समाप्तिपछि मात्र यस्ता मागले स्वीकृति पाएका दृष्टान्त पाइन्छन् । राजनीतिको यो कुचक्रले राज्यको औचित्यमाथि प्रश्न गरेको छ । यसप्रति हामी अझै सचेत हुन सकेका छैनौं ।"
वर्षासँगै यात्राआतंक,"डा भुवनेश्वर शर्माचन्द्रागिरि२, काठमाडौंसमयमा काम नसक्नु सरकारी लापरबाही नै हो । प्राकृतिक विपत्ति त कम गर्ने पो हो । नारायणगढमुग्लिन सडक खण्डमा पहिरोले प्रहरी भ्यान बगाउदा दुई प्रहरीको मृत्यु, दुई प्रहरी बेपत्ता भएका छन् । यो साह्रै दुःखद घटना हो । राति एक बजे दुर्घटना भएपछि असई तामाङ र सवारी चालक दीपककुमार मास्केको शव भेटिएको छ । पहिरोले एउटा ट्रक पनि बगाएको छ । ज्यानै जोखिममा राखेर कसरी यात्रा गर्नु ? लक्ष्मण आचार्यबर्दघाट१३, नवलपरासी"
कलेजमा महँगो भर्ना शुल्क,हिजोआज विभिन्न क्याम्पसले सम्बन्धित विषयका विद्यार्थीलाई आकर्षित गर्न दैनिक पत्रपत्रिकामार्फत व्यापक रूपमा प्रचारप्रसार गरेको देख्न पाइन्छ । तर पुराना विद्यार्थीलाई पनि नया विद्यार्थीसरह नै प्रत्येक व्यक्तिसग पचासौं हजार रुपैया भर्ना शुल्क लिई अभिभावकको ढाडै सेक्ने गरेका छन् । यो बिल्कुल गलत व्यापारिक शिक्षा नीति हो । यस कदमप्रति हरेक क्षेत्रबाट अभिभावक संघ तथा अभिभावकले कडा विरोध जनाउनुपर्छ । यता नया शिक्षामन्त्री तथा मेयरउपमेयरले यसको नियमन गर्नुपर्छ । खिमराज शर्माकाठमाडौं
विद्यालय भर्ती केन्द्र होइन,"अस्थायी शिक्षकहरूको अनशन देख्दा अचम्म लाग्यो । राजनीतिक पहुचमा जागिर खाने अनि खुला प्रतिस्पर्धा गर्ने बेला चाहिं आमरण अनशन बस्ने ? अहिलेका दक्ष नवयुवाचाहिं कहा जाने त ? स्मरण रहोस्, गरिबका छोराछोरी पढ्ने सरकारी विद्यालय झोले कार्यकर्ता स्थायी गर्ने भर्ती केन्द्र होइन । शिक्षक सेवा आयोगको गोल्डेन ह्यान्डसेकको अवधारणा अत्यन्तै वैज्ञानिक छ । शिक्षक सेवा आयोगलाई यसका निम्ति देशका लाखौं शिक्षित युवावर्गले साथ दिनुपर्छ । प्रकाशकुमार बरालफिक्कल ५, सिन्धुली"
थबाङको सन्देश,"असार ९ मा प्रकाशित ३६ वर्षपछि थबाङमा प्रतिस्पर्धा शीर्षक समाचारले धेरैलाई आश्चर्यमा पारेको हुनुपर्छ । चुनाव भाड्नमा पौरख ठान्ने नेतृत्व र जस्तोसुकै अवस्थामा पनि स्थानीय तहमा जनप्रतिनिधिको अपरिहार्यता हुन्छ र यसका लागि स्थानीय जनताको आफूलाई चाहिने जनप्रतिनिधिको छनोट गर्ने नैसर्गिक अधिकार छिन्न पाइन्न भनेर अडान राख्ने त्यहाका जनताको जति प्रशंसा गरे पनि कम हुन्छ । मुलुकमा हुन गइरहेको स्थानीय तहको निर्वाचन बहिष्कार गर्ने र चुनाव हुन पनि नदिने धारणा राख्ने नेताले जनताका नाममा राजनीति गरेको बहानामा आफ्नो अभीष्ट पूरा गर्ने क्रियाकलाप मात्र गर्छन् भने जनस्तरबाट आफंै बहिष्कृत हुनेछन् भन्ने सन्देश थबाङको समाचारले दिएको छ ।महेशप्रसाद ढुंगानानयाबानेश्वर, काठमाडौं"
निर्वाचन आयोगमा ब्रह्मलुट,"निर्वाचन आयोगका प्रमुख निर्वाचन आयुक्त अयोधीप्रसाद यादव र आयुक्तहरूले पदको चरम दुरुपयोग गर्दै व्यापक अनियमितता तथा आर्थिक ब्रह्मलुट गरिरहेको खबर आइरहेको छ । खबरअनुसार मतदाता शिक्षा तथा निर्वाचन प्रचारप्रसारका नाममा आफ्ना नजिकका वा मनग्य कमिसन दिने फर्म, एजेन्सीलाई करोडौं रूपैया वितरण गरिएको छ । लाज, सरम नमानी जथाभावी सुविधा हत्याइरहेका छन् । यस्ता अनियमितता रोक्न खोज्ने सचिव गोपीनाथ मैनालीलाई स्थानीय तहको दोस्रो चरणको निर्वाचन हुन एक साताअघि सरकारलाई दबाब दिई सरुवा गराइएको छ । यो अप्रत्याशित तथा अनुचित कारबाही निर्वाचन आचारसंहिताको ठाडो उल्लंघनसमेत हो ।आयोगका पदाधिकारीमा संवैधानिक अंग भएकाले कसैले छुन नपाउने, प्रचलित कानुन पालना नगरी मनपरी गर्न पाउने दम्भ रहेको देखियो । हामीले भनेअनुसार गर्न नपाउने हो भने निर्वाचन हुन सक्दैन भनी सरकारलाई झुकाउन खोजेजस्तो भयो । जनताले तिरेको करबाट सरकारले आयोगलाई अर्बांै रुपैया बजेट उपलब्ध गराएको छ साथै, विदेशी दातृ संंस्थाहरूले पनि आयोगलाई आर्थिक तथा वस्तुगत सहायता प्रशस्त प्रदान गरेका छन् । यी साधनस्रोत नियमविपरीत फजुल खर्च गरी व्यक्तिगत लाभ लिएकामा संसद्को सम्बन्धित समितिले छानबिन गर्न जरुरी छ । साथै, महालेखापरीक्षकले तत्काल लेखापरीक्षण गरी बेरुजु असुल गर्न गराउन अनिवार्य छ । अख्तियार दुरुपयोग अनुसन्धान आयोगले पनि यो विषयमा चासो राखी कारबाही चलाउनु उचित हुनेछ ।तीर्थ खनालनया बानेश्वर, काठमाडौँ"
गोर्खाल्यान्ड आन्दोलनप्रति चासो,"अनेक उतारचढावको इतिहास बोकेको भारतवासी नेपालीभाषीले दार्जिलिङमा गोर्खाल्यान्ड अन्दोलन गरिरहेका छन् । यो आन्दोलन गोर्खाल्यान्ड बनाएर नेपालमा गाभिनका लागि गरिएको होइन । नेपाली भाषा बोल्ने भारतीय नागरिकले भारत सरकारले मातहतमा रहने गरी छुट्टै प्रान्तीय संरचनाको माग गरिरहेका हुन् । नेपालीको आफ्नै भाषा बोल्नेहरूको चासो र चिन्ता जोडिनु स्वाभाविक हो । नेपाल पनि संघीय संरचनामा प्रवेश गर्दै गर्दा जातीय, क्षेत्रीय, धार्मिक मुद्दा बीजारोपण भएको छ र भविष्यमा यस्तै रूपमा स्वायत्तताको माग नउठ्ला भन्न सकिन्न । केशवप्रसाद पाण्डे ठमेल, काठमाडौँ"
"बिगो अर्ब, जरिवाना हजार","आन्तरिक राजस्व विभागका महानिर्देशक चूडामणि शर्मालाई अख्तियारले कर फछ्र्योट गर्दा अर्बौं हिनामिना गरेका फाइलसहित पक्राउ गरेपछि अहिले यो विषयले ठूलै भूकम्पको जस्तै हलचल पैदा गरेको छ । हरेक कम्पनीको आर्थिक नाफा नोक्सानीको लेखाजोखा गरी साच्चै समस्याग्रस्त उद्योगी र व्यवसायी खुट्याएर आन्तरिक राजस्व अन्तशुल्कबापतको रकम छुटका निम्ति टिप्पणी उठाई निर्णयार्थ फाइल अघि बढाउनुपर्नेमा यसतर्फ आखा चिम्लेर र सरकारी संस्थानहरूलाई कर छुटमा पक्षपात गरी निजी र ठूला ५ तारे होटल र एनसेल, मदिराजन्य तथा चुरोट व्यवसायीहरूजस्ता ठूलो अंकको फराकिलो आम्दानी भएकालाई प्रभाव र दबाबका आधारमा अन्तःशुल्क तथा भ्याट छुट दिएकामा अख्तियारले औचित्यको खोजी गरिरहेको हुन सक्छ । करसम्बन्धी ऐननियमको बर्खिलाप गरी मनोमानी ढंगले अस्वाभाविक तवरले गरिएका निर्णयबाट व्यक्तिले प्रश्रय पाई राज्यलाई ठूलो मात्रामा क्षति पुयाएको विषयबारे सोधपुछ गर्न बोलाउदा पनि सम्बन्धित निकायका पदाधिकारीले उल्टै चुनौती दिन खोजेको विषयले पनि यसभित्र प्रभावशाली व्यक्तिहरूको समेत संलग्नता हुन सक्ने देखिन्छ । तर बिगो देखिदा अर्बभन्दा माथि देखिए पनि हर्जानाबापत भराइने तिरो भने हजारमा ओर्लने नेपाली प्रचलनले खेल्ने मौका नपाओस् । श्यामसुन्दर कुइकेलकामपा३, काठमाडौँ"
प्लास्टिक झोला नियन्त्रण गरौं,"नेपाल सरकारले २०७२ साउन १ गतेदेखि प्लास्टिक झोला प्रयोग रोक लगाउने निर्णय गरेको थियो । यो विषय सकारात्मक रहे पनि व्यवहारमा भने लागू भइरहेको छैन । सरकारले पनि कुनै पनि कानुन बनाउनु पहिले कार्यान्वयनको पक्ष अध्ययन गर्न जरुरी छ । धूमपान सार्वजनिक स्थलमा गर्न नपाइने, प्लास्टिक झोला प्रतिबन्ध लगाउने सरकारको कार्यलाई स्वागतयोग्य र सकारात्मक मान्न सकिन्छ तर बजारमा फेरि जताततै खुलमखुला रूपमा प्लास्टिक झोला पाइनु दुःखद विषय बन्न पुगेको छ । हाम्रो घरआगन, पाटीपौवालगायत स्थानमा प्लास्टिकबाट हुने फोहोर र भूमि प्रदूषणका साथसाथै वायु प्रदूषणसमेत हुन गई जनजीवनमा नकारात्मक असरसमेत पार्ने गर्छ । खुलमखुला अवैध रूपमा निकालिएका प्लास्टिक झोला सरकारले जफत गरी त्यस्ता प्लास्टिक उत्पादन गर्ने उद्योगलाई समेत कानुनीकारबाही गर्न सरकार पछि पर्नु हुदैन । सरकारले ऐन, नियम, कानुन बनाउदै जाने र कार्यान्वयन भने नगर्ने हो भने के अर्थ रह्यो र ? अतः आम नागरिकको स्वास्थ्यसम्बन्धी हकलाई स्थापित गर्न प्लास्टिक झोला मुक्त गर्ने अभियानलाई साकार पार्न हामी सबै आआफ्नो ठाउबाट दत्तचित भएर लागौं । मानिसको स्वास्थ्यभन्दा ठूलो प्लास्टिक झोला हुन सक्दैन । सरकारले आम नागरिकको स्वास्थ्यलाई ध्यान दिई वायु प्रदूषण, जलप्रदूषण र भूमि प्रदूषण रोक्न विभिन्न समयमा जनचेतनामूलक कार्यक्रम ल्याए पनि त्यति प्रभावकारी हुन सकेको छैन । दोषजति सरकारलाई थोपर्ने हाम्रो गलत प्रवृत्तिले गर्दा सरकारले कार्यान्वयनका लागि ल्याइएका ऐन, कानुन कार्यान्वयन हुन गाह्रो परिरहेको छ । धूमपान र वायु प्रदूषणबाट बर्सेनि सयौंको संख्यामा अकालमा नागरिकले मृत्युवरण र प्लास्टिकको प्रयोगबाट विभिन्न रोग बोक्नुपर्ने बाध्यता छ । वातावरण प्रदूषण हुदा समेत आम नागरिक सचेत नहुनु दुर्भाग्य हो ।न्हुंछेनारायण श्रेष्ठपुल्चोक, ललितपुर"
जग्गा प्लटिङ रोक,"असार ९ गते शुक्रबार कान्तिपुरमा प्रकाशित एक अर्बभन्दा बढीको गेडागुडी सात समुद्रपारबाट आएको सूचनाबाट देशको कृषि उत्पादन कस्तो अवस्थामा पुगेछ भन्ने बुझिन्छ । यस्तो कहालीलाग्दो कृषि उत्पादनको अवस्था आउनुमा प्रमुख हात नेपाल सरकारको छ । एक महिनाअगाडि चितवन र नवलपरासीको भ्रमणमा जादा अत्यन्त उर्वर भूमि बन्जर भएको देखेर मन कटक्कै दुख्यो । एकातिर आफ्नो जमिन बाझो रहने, उता अरबको भूमिबाट पसिना बगाएर पठाएको विदेशी मुद्रा खाद्यान्न खरिद गर्न खर्च गर्नपर्ने यो कस्तो विडम्बना । हाम्रो देशका नीतिकारहरूसग भिजन नै नभएको हो कि यो देश मेरो हो भन्ने हेक्का नभएर हो, कृषिप्रधान देशमा वर्षको खर्बौं रुपैयाको खाद्यान्न आयात गनुपर्ने । यहा व्यक्ति व्यक्तिले प्लटिङ गर्छन् । जमिन व्यवस्थापन गर्ने काम अन्य देशमा नगर निगमले या सरकारका अन्य निकायले गर्छ । यहा प्लटिङपछि पैसावालले जग्गा ओगटेर बाझै राख्ने चलन छ । खाद्यान्न भने बाहिरबाट झिकाउने । अनुत्पादक क्षेत्रमा लगानी फसाउनु पनि राष्ट्रकै नोक्सानी हो । अझ अत्यन्त उर्वर भूमिमा त घरघडेरी गर्नै दिनु हुन्न । भूमि जोगाउने, संरक्षण गर्ने र घरघडेरी व्यवस्थापन गर्ने काम जति ढिलो भयो, हामी खाद्य संकटमा नराम्रोसग फस्छौं । केदारनाथ त्रिपाठी बुढानीलकण्ठ, काठमाडौं"
सचिव सरुवा गलत,"निर्वाचन अभियानका बेला अरूलाई सरुवाबढुवा गर्नु हुन्न, नया कार्यक्रम थाल्नु हुन्न, पूर्ण नया बजेट पेस गर्नु हुन्न र गरे त्यो निर्वाचन आचारसंहिताविपरीत हुन्छ भनेर भन्ने गरेको निर्वाचन आयोग अहिले आफैं आचारसहिंता तोड्नमा तल्लीन देखिएको छ । १२ करोडको सुविधायुक्त गाडी खरिद गर्न नपाएको झोकमा आफ्नो सचिव निर्वाचनको ६ दिनअघि सरुवा गर्न लाग्नु निर्वाचन आचारसंहिताको घोर उल्लंघन हो । हुन त प्रमुख आयुक्तले आफूहरूले सरुवा गरेको होइन, सरकारले गरेको हो केवल आफूहरूले मौखिक सहमति मात्र दिएको हो भनेर पन्छिन खोजेका छन् । तथापि यो निर्वाचनको मुखैमा सरुवाको सहमति दिन आयोगले मिल्छ ? सचिव गोपीनाथ मैनालीको सरुवामा मौखिक सहमति दिएजस्तै भोलि अर्को सचिवको सरुवाको कुरा आए निर्वाचन आयोगले के गर्छ ? त्यसमा पनि सहमति दिन्छ ? यसरी जसलाई जुन बेला मन लाग्यो, त्यही बेला सरुवा गर्न पाउने हो भने निर्वाचन आचारसंहिता नै किन बनाउनुपयो ? छुट दिए भइगयो नि । सचिव सरुवा प्रकरण निर्वाचन आयोगको गम्भीर गल्ती हो । आयोगका पाचै आयुक्तको मौनता त्योभन्दा ठूलो गल्ती हो । नियमकानुनभित्र रही गाडी खरिद गरौं भन्ने सचिव मैनालीको अडान जायज छ । यसर्थ निर्वाचन आयोगले तत्कालै सचिव सरुवा गर्ने सरकारको निर्णय बदर गरी स्थानीय तहको निर्वाचन सम्पन्न नभएसम्म मैनालीलाई निर्वाचन आयोगमै ल्याउनुपर्छ । यस्तै, सरकारले अर्बांै रकम द्वन्द्वपीडितका नाममा बाड्न निकासा गरेको छ । तर पनि आयोग मौन छ । यसपालिको निर्वाचन आयोग इतिहासमै सबैभन्दा कमजोर देखिएको छ । गोपाल देवकोटाचाबहिल, काठमाडौं"
भाषालाई सम्मान गरौं,"एसईई परीक्षाको परीक्षाफल प्रकाशित भयो । अनिवार्य ६ वटा विषयको नतिजालाई विश्लेषण गर्दा अन्य विषयको तुलनामा यसपालि नेपाली विषयको नतिजा कमजोर देखियो । पछिल्ला वर्षहरू एसईईको परीक्षामा मात्र होइन, विश्वविद्यालय तथा विद्यालय स्तरमा पनि नेपाली विषयको नतिजा खस्किएको विभिन्न अध्ययनले देखाएका छन् । यो समस्या फगत कुनै विषयको मात्र होइन, यो समग्र नेपाल तथा नेपालीको पहिचानसग जोडिएको विषय पनि हो । कुनै पनि भाषाको प्रत्यक्ष सम्बन्ध मानव मन, समाज, संस्कृति तथा रीतिरिवाजसग जोडिएको हुन्छ । भाषाभित्रै जाति, क्षेत्र र राज्यको पहिचान तथा अस्तित्व लुकेको हुन्छ । अन्य देशले आफ्नो भाषालाई महŒव दिदै गर्दा हामी भने हाम्रो भाषालाई बेवास्ता गर्दै छौं । अझ लाजमर्दो कुरो त गौरी तमुले कान्तिपुरमा प्रकाशित लेखमा उल्लेख गरेझै तिम्रा विद्यार्थी नेपालीमा कमजोर भए, त्यसलाई सुधार गर भनी अंग्रेजी मातृभाषा भएको अमेरिकी संस्था यूएसएडले आधारभूत तहमा नेपाली विषयलाई ४५ मिनेटबाट ९० मिनेट शिक्षण गर्न शैक्षिक सामग्री र प्रशिक्षणमा नेपाल सरकारलाई सहयोग गरिरहेका छन् । एकातिर आफ्नो भाषा विषय सुधारका लागि अरूले सहयोग गरिदिनुपर्ने अर्कोतिर सरकारसग भाषा संरक्षणका लागि कुनै ठोस योजना नहुने, प्रमुख प्रतिपक्षी दलका नेता राष्ट्रवादका चर्का नारा लगाउने र जनताले सानैदेखि आफ्ना छोराछोरी सकेसम्म नेपाली भाषाको सट्टा अंग्रेजी नबोलून् भन्ने मान्यता राख्ने र दार्जिलिङमा नेपालीभाषीको आन्दोलनका पक्षमा सामाजिक सन्जालको भित्ता रङ्गाउने कार्य हास्यास्पद विषय हुन् । यहा अंग्रेजी भाषालाई बेवास्ता गर्ने भनिएको होइन । नेपालको माध्यम भाषालाई नै संरक्षण गर्न सकिएन भने अन्य मातृभाषाको अवस्था कहा रहला ?शिवराज बराल पोखरा२२, कास्की"
नेपाली समाजमा आक्रोश चर्किएको छ,"स्थानीय तहको चुनावको सेरोफेरोमा तपार्इंहरू मधेस क्षेत्रलगायत विभिन्न जिल्ला घुमेर आउनुभयो । त्यसबारे प्रतिवेदन पनि तयार पार्नुभयो । त्यसपछि के भयो ?हामीले पछिल्लो (मधेस) आन्दोलनका दौरान धेरै स्थलगत अनुगमन गयौं । अनुगमनको फलोअप का लागि पनि गयौं । त्यस क्रममा केही निराशा सामना गर्नुपर्यो । आयोगमा कैयौं विषय लामो समयदेखि थाती रहेका छन् । २०५८ सालका केही घटना पनि थाती छन् । पुराना घटना थाती हुदा त्यससग सम्बन्धित पक्षले आक्रोश व्यक्त गर्दोरहेछ । हामीले ल्याएका जति पनि प्रतिवेदन छन्, त्यसको हामी आफैंले कार्यान्वयन गर्ने होइन, सरकारलाई सिफारिस मात्रै गर्ने हो । कानुन कार्यान्वयनको जिम्मा त सरकारको हो । मानव अधिकार उल्लंघनको विषय प्रायः कानुन कार्यान्वयनसगै जोडिएको हुन्छ, त्यो पनि सरकारी पक्षसग । लामो समयावधिको कुरा गर्दा नेपालका सन्दर्भमा मानव अधिकारको विषय ज्यादै चुनौतीभित्रै रहिरहेको छ । हाम्रो सन्दर्भमा नागरिक र राजनीतिक अधिकारका विषयवस्तु जसरी अगाडि बढे, त्यसरी नै सांस्कृतिक अधिकार, आर्थिक, सामाजिक र विकासका कुरा अगाडि बढेनन् । हामी नागरिक, राजनीतिक र मानव अधिकारकै विषयभित्र अड्किएर बसिरहेका छौं । अनुगमनका क्रममा मधेसमा पनि नागरिक र राजनीतिक अधिकारका विषय नै मुख्य रूपमा उठेको पायौं । तपार्इंहरू अनुमगन गर्नुहुन्छ, प्रतिवेदन पनि तयार पार्नुहुन्छ, तर त्यसको कार्यान्वयन कमजोर हुदोरहेछ । यस्तो अवस्थामा केकस्तो आक्रोशको सामना गर्नुपर्छ ?हामीसग मान्छेले निकै आशा राखेर समस्या अभिव्यक्त गर्छन् । जायज विषयलाई हामीले सरकारकहा सिफारिस गर्छौं, तर भनेजस्तो काम हदैन । अनि फलोअप मा गएका बेला जब हामी तिनै व्यक्तिलाई भेट्छौं, निराशाको ब्यारोमिटर झनै धेरै माथि गएको पाउछौं । त्यतिबेला ती मान्छेलाई लाग्छ, हामीसग किन कुरा गर्ने ? हामी नै औचित्यहीन लाग्छ उनीहरूलाई । हामीले गरेको अनुसन्धानकै आधारमा केहीले आंशिक न्याय पनि पाएका छन् । तर कहानेर र कसरी न्याय भयो भन्ने प्रश्न महत्वोपूर्ण छ । सरकारले के ठान्यो भने, मानव अधिकार उल्लंघनको क्षतिपूर्ति आर्थिक रूपमा परिपूरण गरिदिएपछि पुग्छ । यो त अधुरो पाटो हो । यस्तै प्रवृत्तिका कारण घटनामाथि कानुनी रूपमा अनुसन्धान गर्ने काम हुदै भएन । जस्तो कि, प्रहरीले गर्ने मानव अधिकार उल्लंघनमा कुनै संलग्न छ भने त्यो कुरामा त सरकारले सम्बोधन गर्नुपयो । पदमुक्त गरेर हुन्छ कि जिम्मेवारी खोसेर वा कसरी हुन्छ, त्यो त गर्नुपयो नि । त्यो पाटोको हामीकहा अभाव छ । यस्तो अवस्थामा आम मान्छेमा राज्यप्रतिको विश्वास कस्तो देखिदोरहेछ ? पछिल्लो समय राज्यप्रति आम मानिसको अविश्वास बढ्दो छ । मानव अधिकारको चुनौती के हुन्छ भनेर हेर्दा यही अविश्वासको संकट एउटा देखिन्छ । शान्ति प्रक्रियाको सन्दर्भ यहानेर जोडेर हेर्नु उपयुक्त हुन्छ । १२ बुदे समझदारीको एउटा बुदामा समाजभित्र रहेका उत्पीडित वर्ग, पछाडि परेका वर्गहरूको समस्या सम्बोधन गर्ने भन्ने उल्लेख छ । तिनलाई न्यायोचित व्यवहार गर्ने भन्ने कुरा स्पष्टसग लेखिएको छ । शान्ति प्रक्रिया र संविधान जारी भएपछि यसको अवस्था कस्तो भनेर हेर्ने हो भने त्यसको जवाफ भेटिदैन । किन उस्तै समस्या पटकपटक उत्पन्न भइरहेको छ ? पुरानै समस्याको निराकरण भएको हामीले पाएनौं । राज्यसगको निराशा र दूरी बढ्दो देखिनुको कारण यो पनि हो ।त्यसो भए मानव अधिकारको चुनौती बढ्दो छ भन्न खोज्नुभएको हो ? नेपालभित्रका मानव अधिकार चुनौतीमध्ये संक्रमणकालीन न्याय व्यवस्थापन सबभन्दा महत्वोपूर्ण चुनौती हो । यो पछाडि धकेलिदैधकेलिदै गएको छ । हामीले दुइटा आयोग त बनायौं, तर त्यसका निम्ति आवश्यक कानुनहरू समयमै नबनाउदा पीडितहरू निराश छन् । त्यो निराशाले हामीलाई अन्तै मोड्न सक्छ । सेना र सुरक्षा निकायले सशस्त्र द्वन्द्वको दौरान गरेका घटनालाई सकेसम्म सम्बोधन गर्न नपरोस् भनेर नजरअन्दाज गरेको छ राज्यले । यो विषयमा मानव अधिकार आयोगबाट पनि पर्याप्त काम हुन नसकेकामा हामी पनि दुःखी छौं । संविधान जारी गर्नुपूर्व र संविधान आएपछिको अवस्थामा निरन्तर भएका बन्द, नाकाबन्दीजस्ता कुराले हामीमा निराशा बढाइरहेको छ । यही बीचमा भएका सुरक्षाकर्मीको हत्या, गैरन्यायिक हत्या र गैरकानुनी थुनाजस्ता विषयले पनि आक्रोश बढाइरहेको छ । यस्तो अवस्थालाई सरकारले व्यवस्थापन गर्न सकेको छैन भन्ने लागेको हो ?यस्ता कुरालाई राज्यले डिल नै गर्न नखोजिरहेको जस्तो देखियो । समाधान गर्नेपट्टि राज्य उन्मुख भएन । विकासले मात्रै यस्ता मुद्दाको समाधान हदैन । यी मुद्दाको न्यायिक निरूपण हुनैपर्छ । सरकार वा नागरिक सबै दोषी त छैनन् नि, तर यसलाई नसुल्झाउदा समस्या ज्युकात्यु रहने भयो । यस्तो अवस्थाको निरन्तरताले हामीलाई कहा पुर्याउछ ? जबजब समाजमा कुनै पनि समुदाय, कुनै पनि वर्गमा निराशा जागृत हुन्छ, त्यसलाई समयमै सम्बोधन गर्न सकेनौं भने अप्ठ्यारामा पार्छ । समुदायहरूले विमति त राख्न सक्छन् नि लोकतन्त्रमा । तर त्यो समुदायले विमति राख्यो भन्दैमा त्यसलाई पर राख्ने त होइन नि । विमतिहरूलाई छुट्याउने, त्यसलाई कसरी सल्टाउने र त्यस्तो समुदायलाई नजिक ल्याउने काम त राज्यको हो । विमतिलाई कुनै दैवी शक्तिले आएर सल्टाइदिने हैन । राज्यले विमति राख्नेहरूलाई सुन्दैन भन्न खोज्नुभएको ?पछिल्लो समय राज्यको चरित्र विमति राख्नेहरूलाई नसुन्ने किसिमको हुदै गएको छ । त्यो प्रखर रूपमा देखिदै छ । मानव अधिकार आयोगसग पनि धेरैको विमति हुन सक्छ । राज्यकै विमति हुन सक्छ । विमति छ भने पनि हामी बसेर छलफल गर्छौं नि योयो कुरा मिलेन, योयो सच्याउनुपर्छ भनेर । त्यसैगरी असन्तुष्ट समुदायसग राज्यले संवाद गर्नुपर्यो ।निराशा र आक्रोश त नेपाली समाजमा पहिलेदेखि नै थियो । अहिले त्यो अझै बढेजस्तो लाग्छ ?नेपाली समाजमा परिवर्तन नआएको हैन । परिवर्तन भएको छ । तर, जो सधैं राज्यसग नजिक थिए, तिनीहरूका बीचमा मात्रै परिवर्तनको झल्को आयो । समाजको तल्लो तहमा रहेका मानिसले, मानव अधिकारको भाषामा भन्नुपर्दा सम्मानपूर्वक बाच्न पाउने अधिकार पाएनन् । चाहे थारू हुन्, दलित हुन् वा महिला, त्यो समूह र वर्गले वर्गीय विविधता भोग गर्न पाएन । त्यो वर्गले प्रत्यक्ष रूपमा लाभ लिन पाएन । राज्यले लाभान्वित वर्ग र लक्षित वर्गसम्म राज्यको संरक्षण, मेरो पनि राज्य हो भन्ने अनुभूति दिलाउन सकेन । लिखित रूपमा त धेरै कुरा भएका छन्, व्यवहारमा चाहि नभएको हो ? परिवर्तनका लागि व्यवहारमै परिवर्तन आउनुपयो । एउटा मान्छेले पढेर ज्ञान हासिल गरेपछि त्यो समाजमा लागू हुनुपर्यो नि । पद्धतिको परिवर्तन पनि त्यहींबाट सुरु हुन्छ । म सानो छदा वाल्मिकी समुदायमा गएर पनि खान्थें । तर आज पनि विश्वविद्यालयबाट ग्य्राजुएट गरेकाहरूसमेत दलित समुदायकहा गएर खान अप्ठ्यारो मान्छन् ।समाज आर्थिक रूपमा सम्पन्न हुदैँ गएको, मानिसहरू पढेलेखेका र आधुनिकजस्ता पनि देखिएको, तर तिनीहरूबाट समाजले जति गति लिनुपर्ने हो, त्यति नलिएजस्तो अवस्था हो ? हो । हाम्रो समाजमा दोहोरो चरित्र छ । एमएस्सी गरेको मान्छे छ, तर पनि ऊ चन्द्रमालाई पूजा गरेर मात्रै खान्छ । विज्ञानप्रति पनि विश्वास छ तर हिप्पोक्रेसी लाई पनि जीवनशैली बनाइरहेको छ । नेपालका जति पनि ठूला सहरहरू छन्, ती फरक किसिमले विकसित भइरहेका छन् । ती भाइब्रेन्ट पनि छन् । तर पनि ती सहरमा बस्ने धेरैले के विश्वास गर्छन् भने छोरीले छोटो कपडा लगाएर हिंड्नु हुदैन । छोरी रातिसम्म घर बाहिर हुनु हुदैन । छोरा मान्छे भए केही फरक पर्दैन । दोहोरो चरित्र त्यहा नेर देखिन्छ ।पढेलेखेका अनि सामाजिक र राजनीतिक रूपमा सक्रिय मान्छेमा पनि यस्तो चरित्र छ ?छ । कैयौंमा त्यस्तै सोच छ । रजस्वला बार्ने परम्परा किन अहिलेसम्म नेपाली समाजमा उस्तै छ ? किन बदलिदैन यो परम्परा ? किन अहिले पनि शिक्षक, डाक्टर र इन्जिनियरले रजस्वला बार्छन् ? किन सहरका विद्यालयमा पनि छात्राहरू रजस्वलाका बेला पढ्न आउदैनन् ? रजस्वला भएका बेला किताब छुनु हुदैन भन्ने मान्यता सबैतिर उत्तिकै छ । तपार्इंलाई यस्तो लाग्दैन, लिखित व्यवस्था र विधि प्रणालीमा हामी धेरै उदार र आधुनिक देखिएका छौं, तर व्यवहार त्यसअनुसार छैन ?त्यही त मैले भनेको नेपाली समाजमा दोहोरो चरित्र छ । देखाउनका लागि एउटा कुरा गरिन्छ, तर वास्तविकता अर्कै हुन्छ । यस्तो समस्या र परम्परा छ भन्ने पनि सबैलाई थाहा छ । त्यसलाई हटाउन नीति र कानुन ल्याउने काम पनि भएको छ, तर त्यो व्यवहारमा आएको छैन । आउन सकेको छैन । त्यहानेर केही ग्याप छ । त्यसैले यस्तो समस्या नियमित रूपमा बल्झिरहेको छ । हिंसा, उत्पीडन र विभेदका कुरालाई कहीं न कतै राजनीतिक छाता ओडाएर विषयान्तर गर्न खोज्ने प्रचलनचाहिं कत्तिको छ ? एकदमै अप्रिय कुरा भइरहेको छ । कानुन र संविधानले जुन कुरालाई अपराधका रूपमा परिभाषित गरेको छ, त्यसलाई हामीले आज पनि सामाजिक समस्याका रूपमा लिइरहेका छौं । कानुनले छुवाछुतलाई, महिलामाथि हुने हिंसालाई, जातीय विभेदलाई अपराध मानेको छ । जातीय विभेद भनेको दलित र गैरदलितबीच मात्रै हुने कुरा होइन । त्यहा गोरो र कालोको कुरा पनि आउछ । त्यहा अन्य समुदाय पनि आउछन् । हामीले जातीय विभेदलाई दलित र गैरदलितबीच मात्रै सीमित राखेका छौं । यस्ता कुरालाई हामीले सामाजिक समस्या मानेका छौं । कानुनबाट न्यायिक निरूपण नखोजेर राजनीतिक संयन्त्र बनाएर न्याय निरूपण गर्ने परम्परा छ । नेपाल प्रहरीको जिल्ला तहमा दुइटा डायरी बनाइन्छ । मोरङ, बेलबारीको माया सार्कीको घटनामा पनि त्यस्तै भयो । प्रहरीले दुइटा डायरी तयार पायो । एक नम्बर डायरीमा राजनीतिक छलफलका कुरा लेखिन्छ । अफिसियल र अनुसन्धान गर्नुपर्ने कुरालाई दुई नम्बर डायरीमा राखिन्छ । त्यो परिपाटी आज पनि विद्यमान छ । विभिन्न दलका घोषणापत्रमा अपराधमा संलग्न भएकालाई पार्टी सदस्यता दिइनेछैन भनेर लेखिएको छ, तर तिनै व्यक्तिलाई संरक्षण गरेर अपराधलाई मेलमिलाप गरेर टुंग्याउने अभ्यास भएको देखिन्छ । सामाजिक समस्या भनेर अपराधलाई डिल गर्ने गरेको देखिन्छ । तपाईं लामो समय महिला आयोगमा पनि रहनुभयो । महिलाको सशक्तीकरणका निम्ति संविधानमा जेजस्ता नीतिगत र कानुनी व्यवस्था बने, त्यसको प्रभाव महिला सशक्तीकरणमा कस्तो परेको छ ?आंशिक परेको छ । मैले कहाबाट न्याय पाउन सक्छु भनेर महिलाले खोजी गर्न थाले । म पनि निर्णयकर्ताका रूपमा देखिनुपर्छ भन्ने उनीहरूको आत्माबाटै आवाज आएको देखिन्छ । यस्तो प्रभाव समाजको तल्लो तहसम्म पुगेको देखिन्छ । बर्दिया, राजापुरका कमैया महिला कृष्णदेवी चौधरी स्थानीय तहको चुनावमा उम्मेदवार बनेको खबर सुन्न पाए । कृष्णादेवीलाई मैले केहीअघिको भेटमा भनेको थिए कति सामाजिक अभियान मात्रै गर्नु हुन्छ, निर्णायक तहमा पनि जानुस् न । अहिले उनी उम्मेदवार बनेकी छन् । त्यस्ता मान्छेमा यसको प्रभाव देखिन्छ । यद्यपि महिलाहरूमा एक किसिमको संकोच अझै छ । केही पायो भने मैले कहा भन्न जाने ? कसरी जाने भन्ने समस्या उस्तै छ । पुरुषले राजनीति गर्ने र महिला त्यसको सहयात्रीजस्तो मात्रै हुने देखियो । महिलाहरू आफैंले निर्णयकर्ताको भूमिका पाउनुपर्छ । महिलाले आफू योग्य छु भनेर आवाज त उठाए, तर त्यस्तो आवाजलाई दबाइयो । पहिलो संविधानसभाको अवसानपछि हामीले जे देख्यौं, त्यो प्रस्ट छ । के देखियो पहिलो संविधानसभाको अवसानपछि ? दोस्रो संविधानसभामा महिलाहरू कम प्रभावी भए वा उनीहरूको स्वर नै कमजोर भयो । अहिलेको अवस्था त्यसैको परिणाम हो । पहिलो संविधानसभामा बसेर मुद्दाहरूमा प्रखर वकालत गर्ने महिलालाई दोस्रो संविधानसभामा ल्याइएन । नियोजित रूपमै तिमीहरूले धेरै बोल्यौं, त्यसैले तिमीहरूलाई दोस्रो संंविधानसभामा स्थान छैन भनेरै नल्याइएको हो । त्यसलाई पहिलो संविधानसभामा गएकालाई दोस्रोमा ठाउ नदिने भन्ने बहाना भने बनाइयो । जबकि संविधानसभा भनेको त विज्ञहरूको स्थल हो । महिला सभासदहरू आफ्नो विषयमा स्पष्ट बोल्न सक्ने भइसकेका थिए । पहिलो संविधानसभामा काम गरेका महिलालाई दोस्रो संविधानसभामा ल्याइनुपर्ने हो । तर त्यो नियोजित रूपमा भएन । किनभने पुरुष नेताहरूले महिलाहरूबाट थ्रेट फिल गरे । स्थानीय तहको निर्वाचनमा महिला उम्मेदवारी अनिवार्य बनाइयो, तर दलहरूले धेरैजसो महिलालाई उपाध्यक्ष वा उपमेयरमा मात्रै उठाए । त्यो पनि थ्रेट महसुस गरेरै हो त ?आजसम्म पनि महिलालाई दयाका पात्रका रूपमा हेर्ने राजनीतिक प्रवृत्तिको अन्त्य भएको छैन । स्थानीय तहको निर्वाचनमा प्रमुख र उपप्रमुखमध्ये एउटामा महिला उम्मेदवार हुनुपर्छ भन्ने कानुनी व्यवस्था त गरियो, तर व्यवहारमा इमानदारी भएन । महिलाहरू अहिले पनि सक्षम छैनन् भनेर सोचियो । तिनीहरूलाई डोहोयाउनुपर्छ भन्ने मानसिकता राखियो । त्यही मानसिकताकै कारण महिलालाई निर्णायक भूमिकामा जानबाट रोकियो । परम्परागत मानसिकता के छ भने राजनीतिको नेतृत्व पुरुषबाहेक कसैले गर्न सक्दैन । तपाईंले यसो भनिरहदा मान्छेहरू भन्छन् नेपालका प्रमुख पदहरूमा त महिला नै छन्, चाहे राष्ट्रपति हुन् या सभामुख वा भर्खरै सेवानिवृत्त प्रधानन्यायाधीश । यस्ता सूचकहरूलाई के भन्ने त ?हामीकहा राष्ट्रपति, सभामुख वा प्रधानन्यायाधीश पदमा रहेका महिला देखाएर आम महिलाको जीवनमा परिवर्तन आएको छ भनेर भन्न सकिने अवस्था छैन । किन छैन भने, तथ्यांकले देखाउछ शिक्षित पुरुषभन्दा महिलाको संख्या निकै थोरै छ । जब यो देश पूर्ण साक्षर हुन्छ, त्यो दिन मात्रै जुनसुकै पदमा जो भए पनि त्यति फरक पर्दैन । शिक्षा भएपछि आर्थिक वा अन्य धेरै कुरामा महिलाको सबलीकरण हुन्छ । स्थानीय तहको निर्वाचनमार्फत प्रायः उपप्रमुखकै रूपमा सही, ४० प्रतिशत महिला आएका छन् । यसको सन्देशचाहि के हुन्छ ?हिजो महिलाहरूको आरक्षण २० प्रतिशत थियो । त्यो अहिले बढेको छ । त्यसलाई सकरात्मक नै मान्नुपर्छ । कतिपयले उदाहरणका रूपमा भारतको ग्राम पञ्चायतको चुनावमा महिलालाई अघि सारिएको प्रसंग ल्याउछन् । त्यहा त्यस्तो किन गरिएको भने, स्थानीय तहमा पुरुषलाई राजनीति गर्न सजिलो हुन्छ भनेर । यहा पनि त्यही प्रवृत्ति नहोला भन्न सकिन्न । अगाडि महिला देखिने तर पृष्ठभूमिमा भने पुरुषकै सक्रियता देखिने । पर्दापछाडि रहेको पुरुषले भनेपछि मात्रै महिलाले निर्णय गर्ने । अहिले केही मेयरमा महिलाहरू आएका छन् । ती महिलाको भूमिकालाई नियाल्नुपर्छ । चुनाव जितेर जति महिला आएका छन्, तिनले केही राम्रो काम गर्नेछन् भन्ने आशा गर्न सकिन्छ । तर उपमेयर वा उपाध्यक्षमा मात्रै महिलालाई उम्मेदवारी दिने जुन प्रवृत्ति देखियो, त्यो राम्रो कुरा होइन । यो विडम्बनापूर्ण अवस्था हो । बदलिएको नेपाल नबदलिएको राजनीति बोकेर हिडिरहेको छ भन्दा सही हुने हो ?यसो भन्नु उपयुक्त नै हुन्छ । हाम्रा कतिपय कुरा व्यवहारमा ल्याउनका लागि ठ्याक्कै देखिने खालका भएनन् । हामीले राजनीतिमा जुन हिसाबले महिलाको उपस्थिति र भूमिका खोजेका थियौं, त्यो हुन सकेन । महिलाहरू राजनीतिमा त आए, तर उनीहरूले नेतृत्वदायी भूमिका र दक्षता देखाउनै पाएनन् । राजनीतिको केन्द्रमा के चिज छ, जसले बदलिएको समाजलाई स्विकार्दैन, उठेका आवाजलाई सुन्दैन वा नसुनेजस्तो गर्छ ? आफूले ओगटेको शक्ति कसैले त्यति सजिलै छोड्न सक्दैन । आफूले खाइपाई आएको सुविधा, आफ्नो बोलीको प्रभाव कसैले त्यति सजिलै गुमाउन चाहदैन । महिलाको हकमा होस् वा निम्नवर्गीय नेपालीको हकमा होस्, त्यही लागू हुन्छ । समाजमा पछाडि परेका वर्गको हकमा पनि त्यही हुन्छ । तपाईंको उपस्थिति सामाजिक सञ्जालमा पनि देखिन्छ । त्यहा खुबै आक्रोश देखिन्छ । तपाईंले जिल्लातिर घुम्दा त्यहा पनि आक्रोश पाएको बताउनुभयो । युवावर्गमा आक्रोश झन् बढ्दै गएको छ । यस्तो आक्रोशित प्रवृत्ति राज्यका निम्ति खतराको सूचक पनि हो ?पछिल्लो समय नेपाली समाजमा आक्रोश चर्किएको देखिन्छ । सामाजिक सञ्जालमा खुबै जागरुकता देखिन्छ । आक्रोश युवामा धेरै छ । सामाजिक सञ्जालमा पनि त्यो पोखिन्छ । किनभने धेरै युवा कामविहीन छन् । बागलुङ, पर्वत र म्याग्दी जादा त्यहा धेरै युवा देखिन । तर, मधेसमा धेरै युवा देखें, जसले अवसर पाएका छैनन् । त्यहा आक्रोश पनि धेरै छ । मान्छेमा राज्यप्रति पनि उत्तिकै आक्रोश छ । राज्यले मेरो कुरा सुनेन भन्ने धेरैलाई लागेको छ । यस्तो आक्रोश मलाई डरलाग्दो नै लाग्यो । सहरमा विकल्पहरू छन्, तर गाउमा छैनन् । त्यसैले गाउमा आक्रोश पनि चर्को छ । आक्रोश सल्किएर बढ्छ कि के हुन्छ, थाहा छैन । तर यो राम्रो संकेत भने पक्कै होइन । नबदलिएको राजनीति अथवा राजनीतिक स्वार्थहरू टकराव हुने समाजमा मानव अधिकारको रक्षा कत्तिको चुनौतीपूर्ण बन्दै गएको छ ?१० वर्षको अवधिमा कतिले न्याय पाए त भनेर हेर्दा हामीसग आशालाग्दो तथ्यांक छैन । विकासोन्मुखबाट विकासशील देशको सूचीमा प्रवेश गर्नका लागि हामीले नेपालभित्रको अवस्था मात्रै सुधारेर पुग्दैन । अन्तर्राष्ट्रिय परिसूचकहरू पनि सुधार्नपर्छ । महिला वा अल्पसंख्यकको मुद्दा हामीले सल्टाउनैपर्छ । त्यो नगरेको खण्डमा हामी विश्व प्रतिस्पर्धामा जानै सक्दैनौं । के हामी सधैं राजनीतिक र नागरिक अधिकारका कुरामा मात्रै अड्केर बस्ने ? त्यसअघिका आर्थिक अधिकार, समृद्धिको अधिकारजस्ता कुरामा अगाडि नबढ्ने ? गैरन्यायिक हत्या, गैरन्यायिक थुना मात्रै हेरेर बस्ने होइन नि मानव अधिकार आयोगले । आर्थिक सबलीकरण, सामाजिक न्यायका कुरा पनि हेर्नुपर्ने हुन्छ । यी कुरालाई मिलाएर लैजान सकिएन भने हामी संसारको दौडमा कताकता छुट्नेछौं ।"
कान्तिपुर कुराकानी,"पहिलो संविधानसभामा मुद्दाहरूमा प्रखर वकालत गर्ने महिलाहरूलाई दोस्रो संविधानसभामा ल्याइएन ।जो सधैं राज्यसग नजिक थिए, तिनीहरूलाई मात्रै परिवर्तनको झल्को आयो ।चाहे थारू हुन्, दलित हुन् वा महिला, त्यो समूह र वर्गले वर्गीय विविधता भोग गर्न पाएन ।ग्य्राजुएट गरेकाहरूसमेत दलित समुदायकहा गएर खान अप्ठ्यारो मान्छन् ।परम्परागत मानसिकता के छ भने राजनीतिको नेतृत्व पुरुषबाहेक कसैले गर्न सक्दैन ।जायज विषयलाई हामी सरकारकहा सिफारिस गर्छौं, तर भनेजस्तो काम हुदैन।"
हटाऔं मपाईंको रजाइ,"मुलुक नया संरचनामा प्रवेदश गर्दै जादा, नया फड्को मार्दै जादा, नया सोच विकास गर्न पनि अति नै जरुरी छ । अब चाहिएको छ नया कार्यशैली, नया बोलीचाली । हामी सबैको । जरुरी छ, अब काम गरेर नाम कमाउने, न कि अरूले गरेको मानमर्दनमा आफ्नो ठूलोपन भयो भनी रमाउने । कामको मर्यादा हुनुपर्यो, कर्म सम्मानित हुनुपर्यो, न कि अरूले दिएको बोलीको झोली । देशभरि स्थानीय सरकार हाक्ने नया विकासे दस्ता स्थापित हुदै गरेको बेलालाई छोपेर यो पुरानो, झन्डै परम्परै बनिसकेको मान खोज्ने बानी तोड्नुपर्यो । नया चुनिएका पदाधिकारीले यो नौलो आचरण अपनाए हामीलाई पछ्याउन सजिलो हुन्थ्यो । नया नेपालको नया सोच साथै नया आचरण लागू गर्न यो गज्जबको मौका हो । यो गर्न जरुरी किन छ भने एक त यसले समयको बचत गराउछ । अर्को यसले चाकरी र चाप्लुसीलाई घटाउन मद्दत गर्छ । तर सबैभन्दा बढी, यसो गरे हामीले अरूको तपाईंमा आफ्नो मपाईंको रजाइ गर्न छाड्थ्यौं ।यो कार्यको सुरुवात गर्ने सबैभन्दा सजिलो उपाय हो, हामीले सभा, औपचारिक बैठक सञ्चालन गर्ने विधिमा परिवर्तन ल्याउने । अक्सर, चाहे त्यो राजधानीमा गरिने कार्यक्रम होस् या गाउमा बाल क्लबले गर्ने कुनै भेला, आसन ग्रहण नबिराई गराइन्छ, मानौं कि त्यो नेपालको संविधानमै लेखिएको जस्तो छ । आसन ग्रहण गर्ने प्रक्रिया यति लामो हुन्छ कि त्यसले कार्यक्रमको ५१० मिनेट नै खान्छ । सम्झीसम्झी व्यक्तिहरूको नाम लिदै आसन ग्रहण गर्न विनम्र अनुरोध गरिन्छ । कोही ठूलाबडा कार्यक्रमको बीचमै आइपुगे भने सम्मानसाथ माथि मञ्चमा पाल्नुभई आसन ग्रहण गर्न निम्त्याइन्छ । मञ्च वा डायसमा जानु नै पदोन्नति भएजस्तो गरी हामी जान्छौं माथि बस्न र मान पाउन । अरू तल बसिसकेका सामान्य आगन्तुकलाई चाहिं सोलोडोलो यथा यथा स्थानमा आसन ग्रहण गर्न भनिन्छ । सबैलाई मान पुर्याउने क्रममा कहिले त आसन ग्रहण गर्ने क्रम ज्यादै लामो हुन्छ । फलानोलाई आसन ग्रहण गर्नस् भन्यो तर ढिस्कानोलाई छुटायो भने मानहानिको बोध हुन सक्ने डरले सबैलाई माथि मञ्चमा बोलाइन्छ । अनि यस्तो बेला दर्शकदीर्घाभन्दा धेरै मान्यजन माथि मञ्चमै कोच्चिएर बस्न बाध्य हुन्छन्, समारोहका अध्यक्ष, मुख्य अथिति, विशेष अथिति, सबै थरी । आसन ग्रहणपछि अर्को धेरै अर्थ नभएको चलन छ, ब्याज वितरण । जति ठूलो ब्याज, उत्ति नै ठूलो मान भनेको जस्तै यी रंगीचंगी छाती ढाक्ने ब्याज लगाएर बसाउछौं हाम्रा गन्यमान्यलाई । मानौं मैले त पाए खोई तिम्रो ? अथवा मेरो त यत्रो, तिम्रो कत्रो ? भन्ने जस्तै गरी । त्यो ब्याज पुनः प्रयोग हदैन, यत्तिकै खेर जान्छ । सबका छातीमा ब्याज टासेपछि पालो हुन्छ दुई शब्द बोल्ने । मुख्य कार्यक्रम, चाहे त्यो केही चिजको लोकार्पण होस्, या कुनै परियोजनाको उद्घाटन, यहा पनि त्यै शिष्टाचार (प्रोटोकोल) ले बिताउछ । ककसलाई बोल्न दिने भन्ने प्रश्नले आयोजकलाई पिरोलेको हुन्छ । सबैको मान पुर्याउदै, चित्त बुझाउदै मन्तव्य दिनेको लर्को हुन्छ । विषयमा बोले त तै सहिन्छ, तर आग्राको कुरा गर्दा गाग्राको गफ जोडिन्छ र कार्यक्रम आफ्नो सीमाभन्दा लम्बिदै जान्छ । भाषण लामो हुने अर्को कारण उही सबैलाई नाम किटेर सम्बोधन गर्ने चलनले पनि हो । सबैलाई मान पुर्याए अरूले पनि आफूलाई मान गर्नेछन् भनेर होला, मञ्चतिर फर्कीफर्की सम्झीसम्झी सम्बोधन गर्ने चलन छ । कसैलाई सम्बोधन गर्न बिस्र्याे भने बेसरी चुक्यो भनेजस्तै गरी हेरिने डरले प्रेरित गरेको हो कि ? मानमर्दनकै हिसाबकिताबले गर्दा सबैलाई सम्बोधन गर्ने र सबको कुरा सुन्नुपर्नेले गर्दा हामीले आयोजना गर्ने गरेका कार्यक्रम लम्बिदै जान्छन् । कार्यक्रम छोटो मीठो बनाउदा दोहोरो फाइदा हुन्छ । कार्यक्रम प्रभावकारी त हुन्छ नै । तर योभन्दा पनि बढी, यसले यो मानमर्दन खोज्ने र दिने बानीमा पनि कमी ल्याउछ । आफूले बोलाएका सबै पाहुनालाई सम व्यवहार गर्दा समयको पनि बचत हुन्छ, अनि कोहीभन्दा कोही ठूलो भनेर जनाउनै पर्दैन । यो बानी नया चुनिएका पदाधिकारीमध्ये केहीले सुरुवात मात्र गरे असलखाले संक्रमणजस्तै गरेर सबैतिर फैलिनेछ किनभने यसले सबैको बोझ हलुका पारिदिन्छ । माथितल पर्ला, मानमर्दन नुपुग्ला भन्ने डर हटेपछि आयोजकहरूले मुख्य विषयवस्तुमा समय खर्चिन सक्छन् । नया प्रणालीअनुसार कार्यक्रम चलाउदा कस्तो हुन्छ ? पहिले त, जो जता बस्दा पनि फरक पर्दैन । जो अघि आउछ, उही अगाडि बस्छ । यसो गर्दा अर्को फाइदा भनेको ज्यादै पुछारमा परिएला भनेर पाहुनाहरू समयमै आउन थाल्छन्, कार्यक्रम पनि भनेको समयमा सुरु हुन्छ र सकिन्छ पनि । नेपाली समय भन्ने थेगो बिस्तारै बिलाएर जान्छ । कसैलाई आसन ग्रहण गर्न अनुरोध गर्न नै पर्दैन । कहिले कहिले मुख्य अथिति आउन ढिलो गरेर सबैजना कुर्न बाध्य हुदा कार्यक्रम लम्बिन्छ । मुख्य व्यक्ति समयमा उपस्थित नहुदा उनले गर्नपर्ने उद्घाटन, लोकार्पणजस्ता जिम्मेवारी अरू कसैलाई सुम्पने परम्परा बसाए सबैको समयको बचत पनि हुन्छ र कार्यक्रममा समयमा आएकाहरूको सम्मान पनि हुन्छ । कार्यक्रमको उद्घोषकले सबैलाई एकमुष्ट यहा पाल्नुहुने सबैलाई स्वागत भन्दै कार्यक्रम सुरु गर्दा हुन्छ । कुर्सीमा बसिसकेकालाई यथास्थानमा आसन ग्रहण गर्नहोला भन्नुको के नै औचित्य हुन्छ र ? सबै आगन्तुक यसै पनि बसिसकेका हुन्छन् । अनि त सिधै कार्यक्रममा हामफाले भइहाल्यो नि । छलफल कार्यक्रम हो र मञ्चमा सबै वक्तालाई अरू सबैले देखून् र सुनून् भन्ने हिसाबले भेला गर्न छ भने एउटा कुरा, नत्र मञ्चमा भीडभाड गर्दै कसैलाई काखा, कसैलाई पाखा हुनेजस्तो गरी माथि र तल किन छुट्याउने ? सबैलाई सम व्यवहार गरे समाजमा पनि सबैले एकअर्कालाई समान सम्मान गर्ने बानी बस्थ्यो । त्यसै गरी दुई शब्द बोल्नेहरूले पनि सिधै यहा उपस्थित सबैलाई नमस्कार भनेर बोल्न सुरु गरे भइहाल्यो नि । कति सरल । कसैलाई छुटाए कि भन्ने पीरै गर्न नपर्ने । अनि, ३४ जना मन्तव्य दिनेवाला छन् भने त चोखो ५ मिनेट समयको बचत हुन्छ ।कुरा कुर्सीको हो । सम्बोधन गर्ने बानीको हो । ठूलाबडालाई एक किसिमको रिझाइ गर्ने तरिका हो । त्यत्ति ठूलो कुरो नलाग्ला तर यसले हाम्रो मान खोज्ने र दिने प्रवृत्तिमा निकै ठूलो असर पार्न सक्छ अनि हामीमाझबाट केही हदसम्म मपाईंको रजाइलाई घटाउन सकिन्छ । युनिसेफमा कार्यरत जोशीका यी विचार निजी हुन् ।"
संयमले क्षति कम,"जिल्ला प्रहरी कार्यालयका डीएसपी नरेन्द्र चन्दले प्रहरी संयम नभएको भए ठूलो घटना हुने बताए । प्रहरीले धरपकड गरेको नभई दुवै दलका कार्यकर्ता बीच भएको झडपमा कार्यकर्ताहरू घाइते भएको उल्लेख गर्दै उनले भने, प्रहरीले संयमता अपनाएका कारण क्षति कम भएको हो । आक्रोश साम्य पार्नका लागि हामीले निकै नै मिहिनेत गरेका छौं ।घटनालाई उग्र हुन नदिनका लागि प्रहरीले केही व्यक्तिलाई पक्राउ गरेको र उनीहरूविरुद्ध कुनै पनि जाहेरी नपरेका कारण छोडिदिएको उल्लेख गर्दै चन्दले दुर्घटना टार्नका लागि प्रहरीले गर्नुपर्ने जति सबै प्रयास गरेको बताए । प्रमुख जिल्ला अधिकारी केशवबहादुर थापाले आफू कसैको पक्ष वा विपक्षमा कहिल्यै नलागेको औंल्याउदै दुवै पक्षले प्रशासनलाई दोष देखाउनु नै प्रशासन तटस्थ भएको प्रमाण भएको बताए । दुवै पक्षबीच संवाद गराएर घटनालाई सुल्झाउनका लागि प्रशासनले प्रयास गरिरहेको छ, निर्वाचनको वातावरण शान्तिपूर्ण बनाउन सबैले सहयोग गर्नुपर्छ, उनले भने ।"
प्रस्ताव परिमार्जन हुन्छ,"मोरङ (कास) उपप्रधान एवं संघीय मामिला तथा स्थानीय विकासमन्त्री विजय गच्छदारले राजनीतिक समस्या समाधानका लागि संविधान संशोधन प्रस्ताव परिमार्जन गर्नुपर्ने अवस्था आएको बताएका छन् । विराटनगरमा शनिबार पत्रकारसग कुराकानी गर्दै उनले संविधान संशोधनका लागि सत्ता र प्रतिपक्षबीच सहमति आवश्यक रहेको उल्लेख गरे । सबैको सहमतिमा परिमार्जन गरेर भए पनि संविधान संशोधन प्रस्ताव पारित गर्नुपर्छ, उनले भने ।"
कांग्रेसले अवसर पाएर काम गरेन,"महेन्द्रनगर एमाले वरिष्ठ नेता तथा पूर्व प्रधानमन्त्री माधवकुमार नेपालले जनताले पटकपटक अवसर दिए पनि कांग्रेसको पालामा मुलुकमा गतिलो काम नभएको आरोप लगाएका छन् । उनले काम गर्ने पार्टी एमाले मात्रै भएको दाबी गरे ।शनिबार एमालेले महेन्द्रनगरको स्मारक चोकमा आयोजना गरेको चुनावी सभामा वरिष्ठ नेता नेपालले ५ पटक गिरिजाप्रसाद कोइराला र ४ पटक शेरबहादुर देउवा प्रधानमन्त्री भएर पनि कांग्रेसले गतिलो काम गर्न नसकेको बताए । काम गर्ने पार्टी एमाले हो, जनताले मूल्यांकन गर्ने समय आएको छ, उनले भने, विकृति र विसंगतिको अर्को नाम कांग्रेस हो ।वरिष्ठ नेता नेपालले आफ्नो भाषणका क्रममा कांग्रेस सरकारका पालामा भएका कामहरूले देशको प्रगति हुन नसकेको आरोप लगाए । विदेशीहरूले सहयोग गरेर स्थापना भएका कलकारखाना माटोको मूल्यमा बेच्ने काम कांग्रेस सरकारले गरेको हो, उनले भने, एमालेले जहिल्यै पनि जनताको पक्षमा र मुलुकको हितमा काम गरेको छ । उनले एमाले राष्ट्रियता र देशभक्तिको मामिलामा सबै पार्टीभन्दा फरक रहेको उल्लेख गर्दै १९५० को सन्धि पुनर्विचार गर्न प्रस्ताव गर्ने र भारतीय नाकाबन्दीका बखत नझुकेको प्रसंगको चर्चा गरे । कांगे्रस र माओवादी चुनावमा हार्ने भएकाले नै चुनावको मिति सार्ने काममा लागेको उनको आरोप थियो । चुनावमा हार्ने भएकाले कांग्रेस र माओवादी चुनाव टार्ने, पन्छाउने काममा लागेका छन्, उनले भने, २ नम्बर प्रदेशको चुनाव किन सारियो भन्ने कुराबाट समेत प्रस्ट हुन्छ । उनले कुनै पनि पार्टीलाई जनताले मूल्यांकन गर्ने आधार उसको राष्ट्रियता र देशभक्ति हुनुपर्ने बताए । नेता नेपालले शनिबार नै एमालेको बेतकोट नगरपालिकामा आयोजित चुनावी सभालाईसमेत सम्बोधन गरेका थिए ।"
प्रहरी कार्यालय तोडफोड,"जनकपुर (कास) सीमावर्ती फूलगामावासीले इलाका प्रहरी कार्यालयमा शनिबार तोडफोड गरेका छन् । नगराइन नगरपालिका ३ मा रहेको इलाका प्रहरीमा तोडफोड गरेका हुन् ।त्यहा कार्यरत सई धर्वेन्द्र सिंहले शुक्रबार राति स्थानीय एक युवकलाई निर्घात कुटपिट गरेको भन्दै आक्रोशित स्थानीयले तोडफोड गर्नुका साथै टायर बालेर प्रदर्शन गरेका थिए । स्थानीय वीरेन्द्र राउतका अनुसार इलाका प्रहरी कार्यालयको अगाडिको चौतारोमा सुतिरहेका १८ वर्षीय रञ्जित मुखियालाई सई सिंह नेतृत्वको टोलीले नियन्त्रणमा लिई निर्घात कुटपिट गरेको थियो ।प्रहरीको कुटाइबाट मुखियाको नाक र कानबाट रगत निस्किएको उनले बताए । बेहोस भएका मुखियालाई प्रहरीकै सहयोगमा जनकपुर अञ्चल अस्पतालमा भर्ना गराइएको थियो । उनको उपचार जारी छ । आक्रोशित स्थानीयले ढुंगामुढा गर्नुका साथै इलाकाको मुख्य ढोकासमेत भत्काएका छन् । उनीहरूले दोषीमाथि विभागीय कारबाही र पीडित युवकलाई क्षतिपूर्ति दिनुपर्ने माग गरेका छन् ।जिल्ला प्रहरी कार्यालय धनुषाबाट गएको प्रहरी निरीक्षक रामकिशोर साह नेतृत्वको टोलीले आरोपीमाथि कारबाही गर्ने प्रतिबद्धता व्यक्त गरेपछि स्थानीय शान्त भएका थिए । जिल्ला प्रहरी प्रमुख एसपी लालमणि आचार्यले रञ्जित मुखियालाई प्रहरीले हातपात नगरेको बताए । अत्यधिक मादक पदार्थ सेवन गरेका कारण मुखिया आफंै भुइमा लडेका थिए । प्रहरीले उपचारमा सहयोग पो गरेको हो, उनले भने । एसपी आचार्यले घटना छानबिन गर्न प्रहरी निरीक्षक रामकिशोर साहको नेतृत्वमा छानबिन समिति गठन गरिएको जानकारी दिए । छानबिन समितिले दिएको प्रतिवेदनअनुसार कारबाही गरिने उनको भनाइ छ ।"
घर्तीगाउँमामा पहिलोपटक प्रतिस्पर्धा,"रोल्पा घर्तीगाउमा पहिलोपटक स्थानीय तह चुनावमा मतदान हुने भएको छ । यसअघि कुनै पनि स्थानीय निकाय निर्वाचनमा मतदान हुन पाएको थिएन । हालसम्म नेताले नै नेता चुन्दै आएकामा २५ वर्षपछि मात्र जनताले नेता चुन्ने अवसर पाएका हुन् ।२०४९ मा कांग्रेसको दबदबा भएकाले अन्य कसैलाई पनि मनोनयन दर्ता गर्न दिइएन । गाविस अध्यक्षमा मनोनयन दर्ता गर्न आएका एमाले नेता मानबहादुर बाठालाई दिनभर कोठामा थुनेर कांग्रेसले एकलौटी आफ्नै उम्मेदवारलाई निर्विरोध गरायो । अध्यक्षमा कृष्णबहादुर घर्ती र उपाध्यक्षमा वेदप्रसाद आचार्य चुनिए । २०५४ मा माओवादी युद्ध मै भएकाले कांग्रेस र एमाले मिलेर निर्विरोध बनाए । अध्यक्षमा कांग्रेसका गोपाल घर्ती र उपाध्यक्षमा एमालेका भक्तवीर घर्ती चुनिए । नेताहरूले प्रतिनिधि त छाने तर जनताले मतदानको अधिकार प्रयोग गर्न पाएनन् ।यसपालिको निर्वाचनमा भने मतदान हुने पक्का भएको छ । कांग्रेस, एमाले र माओवादी केन्द्र चुनावी मैदानमा छन् । कांग्रेस र एमालेले तालमेल गरी गाउपालिका अध्यक्षमा कांग्रेसका गोपाल घर्ती र उपाध्यक्षमा एमालेका प्रेम घर्तीलाई उम्मेदवार बनाएका छन् । माओवादी केन्द्रले अध्यक्षमा नन्दबहादुर पुन र उपाध्यक्षमा धनीकला बुढाको मनोनयन दर्ता गरेको छ ।माओवादी केन्द्र यस क्षेत्रमा आफ्नो बलियो पकड भएको दाबी गर्छ । परम्परागत शक्ति कांग्रेस केही सशस्त्र संघर्षका बेला केही कमजोर बनेको भए पनि एमालेको साथ पाएपछि बलियो बनेको छ । यसपटकको स्थानीय निर्वाचनमा दुई पक्षबीच कडा प्रतिस्पर्धा हुने निश्चित भएको छ । नेताहरू चुनावी दौडमा व्यस्त रहे पनि जनता भने पहिलोपटक स्थानीय जनप्रतिनिधि छान्ने अवसर पाउदा साह्रै खुसी छन् ।२५ वर्षपछि मतदान हुन थालेकाले सबै उत्साहित भएको स्थानीय शिक्षक यज्ञबहादुर डागीले बताए । धेरैलाई स्थानीय निर्वाचन कस्तो हुन्छ भन्ने लागिरहेको छ । कतिलाई भोट कसरी हाल्ने भन्ने थाहा छैन, उनले भने, पहिलोपटक स्थानीय नेता चुन्न पाउदा हामी पनि खुसी भएका छौं । हाम्रो लागि यो महŒवपूर्ण अवसर हो ।घर्तीगाउकी ३९ वर्षीया तेजकुमारी घर्तीले संसदीय निर्वाचनमा मतदान गरे पनि स्थानीय तहमा कहिल्यै त्यस्तो अवसर पाइनन् । अहिले गाउकै नेता चुन्ने अवसर पाउदा निकै खुसी छिन् । पहिले त नेताहरूले जबर्जस्ती गरेर आफैं नेता बन्ने काम गरे । हामीले चुन्नै पाएनौं । यसपटक बल्ल आफैं मत हालेर चुन्न पाइने भयो, उनले भनिन्, भोट माग्दा सबैले विकास गर्छौं भन्छन् । तर कसले गर्छ कसले गर्दैन भन्ने चिनेर भोट हाल्छौं ।घर्तीगाउ सशस्त्र द्वन्द्वमा पनि चर्चामा रहेको ठाउ हो । माओवादीले २०५६ फागुन ६ गते राति इलाका प्रहरी कार्यालय आक्रमण गर्दा प्रहरी निरीक्षक श्रीराम आचार्यसहित १५ प्रहरीको मृत्यु भएको थियो । त्यसपछि लगातार घर्तीगाउले सरकारी निशाना बन्नुपयो । प्रहरीमाथिको आक्रमणपछि प्रत्येकका घर खानतलासी गरेर यातना दिन थालियो । जनता त्रासैत्रासमा बसे । त्यसपछि विस्थापित भएका नेपाल बैंक लिमिटेड, खाद्य संस्थान, महिला विकास र इलाका प्रशासन कार्यालय अझै फर्कन सकेका छैनन् । घर्तीगाउ पश्चिमी रोल्पाको केन्द्र हो । पहिलोपटक गाउमा चुनावी अभ्यास हुन थालेकाले नेताहरू पनि नौलो महसुस गरिरहेका छन् । अहिले कांग्रेसएमाले तालमेलबाट अध्यक्षका उम्मेदवार घर्ती २०५४ मा मतदानबिना अध्यक्ष भएका थिए । अहिले उनी जनताको मत लिन गाउगाउ पसिरहेका छन् । भोट नमागेरै एक कार्यकाल अध्यक्ष भइसकेका घर्तीलाई पनि चुनाव नया विषय भएको छ । पहिले भोट नमागेर अध्यक्ष भए पनि कामको मूल्यांकन गरेर अहिले भोट पाउने आशा छ, उनले भने, एकपटक जनताकै मतबाट निर्वाचित हुने चाहना छ ।पहिले घर्तीगाउ छुट्टै गाविस थियो भने अहिले तालाबाङ र भाबाङ गाविसको पूरै भाग तथा कोर्चाबाङ र ओतका आधाआधा भाग मिसिएर माडी गाउपालिका भएको छ । सबै क्षेत्रमा पुगेर मतदाता रिझाउन उम्मेदवारलाई हम्मेहम्मे परेको छ । पुरानो घर्तीगाउ गाविस अहिले दुई वडामा सीमिति छ । उम्मेदवारले अन्य चार वडाको मत हात पार्न ठूलै मिहिनेत गर्नुपर्ने भएको छ ।घर्तीसग प्रतिस्पर्धा गर्न माओवादी केन्द्रबाट पूर्वबटालियन कमिसार नन्दबहादुर पुन कस्सिएका छन् । उनले पनि युद्धपछि पहिलोपटक चुनावको अनुभव गर्दैछन् । जनताले जस्तै उम्मेदवारले पनि पहिलोपटक मतदान गर्न थालेको यो चुनाव सबैको लागि रोचक विषय बनेको छ । अहिले ६ वटै वडामा सडक पुयाउने, प्रत्येक गाउलाई कृषिमा नमुना बनाउने, कृषि, पशु शिक्षालय बनाउने, १५ शøयाको अस्पताल बनाउने लगायतका प्रतिबद्धता बोकेर जनताको घरदैलोमा पुगिरहेको पुनले बताए । चुनाव सबैलाई नया विषय भएको छ । जनताको मन जितेर कसरी मत पाउने भन्नेमा दुवै पक्ष लागेका छौं, उनले भने, मतदाताले जसलाई पत्याउछन् उसैलाई जिताउछन् । प्रतिस्पर्धामा गएपछि जनमतको कदर गर्नैपर्छ ।"
प्रमुख पदमा महिलालाई बेवास्ता,"भोजपुर (कास) स्थानीय तह निर्वाचनमा प्रमुख पदमा महिलालाई अवसर दिन दलहरूले कन्जुस्याइँ गरेका छन् । प्रमुख र उपप्रमुखमध्ये एकमा महिला अनिवार्य बताइए पनि क्षमता हुँदाहँुदै पनि प्रमुखपद महिलाको भागमा परेका छैनन् । कतिपय स्थानमा त दलहरूले तालमेल गरेकाले महिला उम्मेदवारै छैनन् ।दुई नगरपालिका, ७ गाउँपालिका गरी ९ एकाइमा ८१ वडा रहेको भोजपुरमा कांगे्रस, एमाले, माओवादी केन्द्र, राप्रपा, नेकपा माले, संघीय समाजवादी फोरम नेपाललगायत १३ दल निर्वाचनमा होमिएका छन् ।जिल्लाका ९ एकाइमध्ये पौवादुंमा गाउँपालिकाको प्रमुखमा कांगे्रसले महिलालाई उठाएको छ । त्यसबाहेक अन्य एमाले र माओवादीले महिलालाई प्रमुखमा उठाएनन् । बरु गठबन्धन गरेर उपको पदसमेत खोसिदिए । टेम्केमैयुङ गाउँपालिकामा कांगे्रस, माओवादी र संघीय गठबन्धनको नाममा उप पदमा पुरुषलाई नै अघि सारे । जहाँ संघीयका केन्द्रीय नेता रामसिं राई प्रमुख र उपप्रमुखमा कांगे्रसका युवा नेता छन् । साल्पासिलिछो गाउँपालिकामा पनि कांगे्रस र संघीयले गठबन्धन गरे । प्रमुखमा कांगे्रसका महेश राई प्रमुखमा र संघीयका वीरबहादुर राई उपमा उठाइए । दुई तहमा महिलाको आरक्षण कोटा नै खोसियो । केन्द्रीयस्तरका थुप्रै नेता जन्माउने यो भूमि राष्ट्रपति विद्यादेवी भण्डारीको माइती जिल्ला हो । एमाले कार्यकर्ता अस्मिता राईले गुनासो गरिन्, महिला पुरुष समानताको नारा उराल्न, झोले राजनीतिमा झुलाउने, अन्तिममा आरक्षणसमेत लुट्ने, दलहरूले नै उम्मेदवारी चयनमा महिलालाई जानाजान बेवास्ता गरेका छन् ।एमालेले ९ वटै तहमा प्रमुख पदमा पुरुषलाई नै अघि सारेको छ । जिल्लामा ४ सय २३ पदका लागि १ हजार ३ सय ४७ जनाको उम्मेदवारी परेको छ । ८ सय ८ पुरुष र ५ सय ३९ महिला छन्। ९ जनाको प्रमुख पदका लागि ३९ पुरुषको उम्मेदवारी परेको छ ।सीमान्तकृत समुदायलाई हेलाअरुण गाउँपालिकामा कांगे्रसबाट २६ वर्षीया करुणा थामीले उपप्रमुखमा दिएको उम्मेदवारी फिर्ता लिइन् । उनले विनीता ढकाललाई स्थान दिएर आफूले पाएको उम्मेदवारी फिर्ता गरेकी हुन्। पार्टीले सहयोग दिएरै उम्मेदवारी दिएको थिएँ, अग्रज, अनुभवीलाई अवसर दिऊँ भन्ने विचार आयो, फिर्ता लिएँ, उनले भनिन् । उनी कांग्रेसको जिल्ला कार्यसमिति सदस्य हुन् ।"
चितवनमा बाबु कान्छा,"चितवन यतिबेला निर्देशक शोभित बस्नेत फिल्म बाबु कान्छा को निर्देशनमा व्यस्त छन् । फिल्म छायांकनका क्रममा यहा आएका उनलाई गर्मीले भने अत्याइरहेको छ । शनिबार बिहान भरतपुरस्थित मिलनचोकमा फिल्म छायांकनको क्रममा भेटदा पसिना पुछ्दै कलाकारलाई अभिनय निर्देशन दिदै थिए । फिल्मको लेखक, निर्मातासमेत रहेका बस्नेतले भने गर्मीले सुटिङमा कुनै असर नगरेको दाबी गरे । बिहीबार कलाकारसहित सुटिङका लागि आएका उनी केही दिन यतै सुटिङमा व्यस्त रहनेछन् । फिल्मका लागि लोकेसन राम्रो भएकाले सुटिङका लागि यहा आएका हौं, शोभितका अनुसार फिल्मको ४० प्रतिशत छायांकन चितवनमा गरिनेछ । उनले निर्देशन गरेको यो २९ औं फिल्म हो । सलोन फिल्मसको ब्यानरमा बनिरहेको फिल्ममा एकसाथ दुई नायिका एस्लिन ज्ञवाली र ज्योत्सना महर्जनले डेब्यु गर्दै छन् । फिल्मको मुख्य भूमिकामा भने सलोन बस्नेत र करिश्मा श्रेष्ठ रहेका छन् । गर्मीले गर्दा समस्या भएको छ, सलोनले भने, पसिनाले मेकअप पुछिने भएकाले मेकअप गरीरहनुपर्ने बाध्यता छ । सलोनले बढी गर्मी भएकाले बेलाबेलामा टाउको दुख्ने गरेको गुनासो गरे । आफ्नै ब्यानरमा बाबुको निर्देशनमा काम गरिरहेका सलोनले थपे, अरूको फिल्ममा काम गर्दाभन्दा ड्याडीले बनाएको फिल्ममा बढी गाली खाइन्छ । अलिकति बिग्रनेबित्तिकै गाली गर्नुहुन्छ । तर पनि अभिनय सिकाउदै काम गराउदा भने खुसी लाग्छ । यहा गर्मीको पारो चढेको चढ्यै छ । त्यही भएर होला करिश्मा गर्मीले आत्तिए जस्तो देखिन्थिन् । एउटा साथी, लब सब मा अभिनय गरिसकेकी उनले गर्मी भए पनि सुटिङ रमाइलो लागेको सुनाइन् । सौराहा मन पर्ने ठाउ हो, उनले भनिन्, गर्मी भए पनि सुटिङमा रमाइलो भएको छ । निर्देशक बस्नेतका अनुसार फिल्म पारिवारिक लभ स्टोरी हो । मंसिर १५ बाट प्रदर्शनमा ल्याउने लक्ष्य रहेको फिल्मको छायांकन काठमाडौं र दुबईमा गरिने बताइएको छ । फिल्ममा लभ कसरी गर्ने, लभ भनेको के हो भनेर सिकाउने प्रोफेसरको भूमिकामा देखा पर्दै छु, फिल्मका अर्का कलाकार अभिनेता सरोज खनालले भने, यस्तो भूमिकामा पहिलो पटक देखा पर्दै छु । यो विदेशबाट फर्किएपछिको मेरो १२ औं फिल्म हो । गीतको छांयाकन समेत यहीका पर्यटकीय क्षेत्रहरूमा हुने छ । १५ दिनअघि पोखराकी काली फिल्मको छायांकनको क्रममा यहा आएको थिए, अर्का कलाकार अभिनेता लय संग्रौलाले भने, अहिले फेरि आए, त्यही भएर गर्मी सहने बानी परिसक्यो । उनी फिल्ममा नायिकाको मामाको भूमिकामा देखिनेछन् । फिल्ममा सलोन, करिश्मा, सरोज, लयसगै ऋतिक शाही, राजाराम पौडेल, सम्राट सापकोटालगायतको अभिनय रहेको छ । रवि अधिकारी कार्यकारी निर्माता रहेको फिल्ममा तीन गीत हुनेछन् । कविराज गहतराज र दीपेन्द्र तिमल्सिनाको नृत्य निर्देशन तथा अष्ट महर्जनको द्वन्द्व निर्देशन रहेको फिल्मलाई बाबु श्रेष्ठले खिचिरहेका छन् । फिल्ममा टंक बुढाथोकी, अल्मोडा राना उप्रेती र ओम सुनुवारले संगीत दिएका छन् ।"
मनको बाबरी ले जित्यो मन,"लेखनाथ (कास्की) माओत्से गुरुङद्वारा निर्देशित फिल्म मनको बाबरी लाई पोखरेली दर्शकले रुचाएका छन् । अन्धविश्वास र रूढिवादी संस्कारविरुद्धमा उभिएको मनको बाबरी हेर्न पोखरा उद्योग वाणिज्य संघको सभाहलमा शनिबार दशर्कको घुइचो लाग्यो । दुई सो देखाइएको उक्त फिल्म हाउसफुल भएको थियो । पोखराको बिरौटाबाट फिल्म हेर्न पुगेकी लक्ष्मी गुरुङले आसु थाम्न सकिनन् । अन्धविश्वासकै कारण फिल्ममा नायक र नायिकाबीचमा उत्पन्न दरारले मन छोएको उनले बताइन् । फिल्म हेरर निस्किएका मुस्ताङ चोकका दलबहादुर गुरुङले समाजमा रहेका कुसंस्कारलाई न्यूनीकरण गर्न मनको बाबरी ले भूमिका खेल्ने बताए । उनले फिल्मले स्थानीय भूगोल र संस्कृतिलाई टपक्कै टिपेको प्रतिक्रिया दिए । माओत्से गुरुङ फिल्म्सको ब्यानर र एन्सर्ज गुरुङको प्रस्तुति रहेको फिल्मको निर्माण एन्सर्ज र हेमन्त गुरुङले संयुक्त रूपमा गरेका हुन् । माओत्से गुरुङकै लेखनमा तयार भएको फिल्मले औंसिया परेकाको बिहे नहुने र बिहे भइहाले पनि अनिष्ट हुने अन्धविश्वास तोडिनुपर्ने सामाजिक सन्देश बोकेको छ । निर्मातासमेत रहेकी नायिका एन्सर्ज गुरुङले फिल्ममा बाबरी को भूमिका निभाएकी छन् । औंसिया परेकै कारण उनी र नायक गमन घले (विमल) बीचको प्रेममा उत्पन्न हुने बाधाअड्चनलाई फिल्ममा देखाइएको छ । स्याङ्जाको पेल्काचौरमा छायांकन गरिएको फिल्मले लाहुरे संस्कृति, गुरुङ रहनसहन, ग्रामीण परिवेशलाई पनि समेटेको छ । बाबरीको भेनाको भूमिका निभाएका धनबहादुर गुरुङ (डीबी), पण्डितको भूमिकामा देखिएका केदारनाथ पौडेल र सूचीकारको भूमिकामा देखिएका राजेन्द्र थापाको अभिनयले पनि दर्शकको मन जितेको थियो । तीनै जनाको हास्य अभिनयले दर्शकलाई मनोरञ्जन दिलाएको थियो । निर्देशक माओत्से गुरुङले फिल्म युनिटले सोचेअनुरूप नै दर्शकको प्रतिक्रिया पाएको बताए । अन्धविश्वासको कुरालाई मात्रै देखाउदा फिल्म धेरै गम्भीर बन्न सक्छ, उनले भने, त्यसैलाई व्यंग्यात्मक र चोटिलो तरिकाले देखाउन सक्यौं भने दर्शकले मनोरञ्जन पनि लिन्छन् । मनोरञ्जन र सन्देशलाई सगसगै लैजान फिल्ममा हास्य रसको मिश्रण गरेको उनले जनाए । नायक गमन घलेले फरक कथावस्तुमा बनेको फिल्मा अभिनय गर्न पाउनु आफ्नो लागि सुखद भएको बताए । गुरुङ फिल्ममा एकलौटीजस्तै कब्जा जमाएका यी नायकले अहिलेसम्म खेलेमध्येकै राम्रो प्रतिक्रिया मनको बाबरी बाट पाएको सुनाए । निर्माता एवं नायिका एन्सर्ज गुरुङले फिल्ममा ४० लाख रुपैया लगानी भएको बताइन् । विभिन्न स्थानमा हुने च्यारिटी सोबाट लगानी सुरक्षित हुने आशा उनले व्यक्त गरिन् । असार २३ गते राष्ट्रिय नाचघरमा देखाउदै छौं, उनले भनिन्, युके, हङकङ, दक्षिण कोरिया, अमेरिका र जापानमा पनि प्रदर्शन हुदै छ । फिल्ममा गमन घले, एन्सर्ज गुरुङ, राजु गुरुङ, डीबी गुरुङ, सूर्य सुनुवार, राजेन्द्र थापा, एनबी गुरुङ, सीता गुरुङ, सोम गुरुङ, केदारनाथ पौडेल, विनु गुरुङ, इशु गुरुङ, यामकुमारी क्षेत्रीलगायतको अभिनय छ । हरि लामा घलेको छायांकन रहेको फिल्मको सम्पादन राजेन्द्र खड्काले गरेका हुन् । तमु सहयोग समिति पार्दीको भवन मर्मत सहयोगार्थ शनिबार फिल्म प्रदर्शन गरिएको थियो ।"
राष्ट्रकविको लेटेस्ट कविता अनुभूति,"काठमाडौं केही साताअघि राष्ट्रकवि माधवप्रसाद घिमिरे दिवंगत भएको अफवाह बाहिरियो । उनी दिवंगत भएको भन्दै सामाजिक सञ्जालमा उनलाई श्रद्धाञ्जलीसमेत व्यक्त गरिए । आफू जीवित छदै मृत्युको झूटो खबर फैलिएको सुन्दा घिमिरेले के गरे होलान् ? बिहान उठेपछि अफवाहबारे थाहा पाएका घिमिरे अचम्ममा परे । र, तत्काल मनमा उब्जिएका भावनालाई उनले कवितामार्फत यसरी व्यक्त गरे ः अचम्म भो यै जुनीमा अर्काे जुनी पाएलाख लाख नेपालीको माया पनि पाएनेपाल प्रज्ञा प्रतिष्ठानले हीरक जयन्ती समापन र ६० औं वार्षिकोत्सवको अवसरमा शुक्रबार गरिएको राष्ट्रिय कविता महोत्सवमा घिमिरेले आफ्नो अफवाहबारे माथिको कविता सुनाए । बूढो भए, अहिले नया कविता खासै आएको छैन, प्रतिष्ठानका संस्थापकमध्येका एक घिमिरेले हास्दै भने, तर त्यो घटना सुन्नेबित्तिकै अकस्मात् नया कविता बन्यो । र, यो नै मेरो लेटेस्ट कविता पनि हो । यो हल्लाले आफूप्रति पाठकको मायालाई महसुस गर्ने मौका मिलेको उनले सुनाए । कार्यक्रममा उनले केही समय पहिले लेखेको आधारभूत आवश्यकता शीर्षकको कविता पनि सुनाए । प्रतिष्ठानले हीरक जयन्ती तथा राष्ट्रिय कविता महोत्सव कार्यक्रमको अवसरमा पूर्वकुलपतिहरू, पूर्वउपकुलपतिहरू र पूर्वसदस्यसचिव गरी पाच जनालाई सम्मानसमेत गरेको छ । प्रतिष्ठानका कुलपति गंगाप्रसाद उप्रेतीले पूर्वकुलपति राष्ट्रकवि घिमिरे, पूर्वसदस्यसचिव वाङ्मय शताब्दीपुरुष एवं संस्कृतिविद् सत्यमोहन जोशी, पूर्वउपकुलपति मदनमणि दीक्षित र प्राडा वासुदेव त्रिपाठी र पूर्वकुलपति एवं वरिष्ठ साहित्यकार बैरागी काइलालाई सम्मानपत्र हस्तान्तरण गरेका हुन् । प्रतिष्ठानको पदमा आफ्नो कार्यकालमा भाषा, कला एवं साहित्यको उन्नयनमा महŒवपूर्ण योगदान पुयाएबापत् सम्मान गरिएको कुलपति उप्रेतीले बताए । उनले भने, उहाहरूको योगदानको जगमा उभिएर नै हीरक मनाउन पाइएको हो । कार्यक्रममा भोजपुरीअंगे्रजी शब्दकोष, मैथलीअंगे्रजी शब्दकोष, नेपालका जातीय संस्कार, वादी समुदायको लोक जीवन, नेपाली नियात्रा सिद्धान्त र प्रयोग, नेपाली नारी साहित्यकारहरूको परिचय कोष लगायत २७ ग्रन्थहरूको समेत लोकार्पण गरियो । प्रतिष्ठानमा पाच वर्ष सेवा गरेका पाच कर्मचारीलाई २५ हजार रुपैयासहितको प्रज्ञा दीर्घ सेवा पदक कुलपतिले हस्तान्तरण गरे ।"
चन्द्रको आधीको यात्रा उत्कृष्ट,"हातमा सपनाको फूल र पाउमा घामको साइत बोकेर पर्खिरहेछु आधीको यात्रा। शुक्रबार प्रतिष्ठानको डबलीमा भएको राष्ट्रिय कविता महोत्सवमा कवि चन्द्र रानाहछाको आधीको यात्रा कविता उत्कृष्ट घोषणा भयो । निर्मलीडाडा, खोटाङमा जन्मिएका रानाहछाले तीन वर्षदेखि महोत्सवमा कवितामार्फत सहभागिता जनाउन थालेका हुन् । दुई पटकको सहभागितामा उनले कुनै पुरस्कार पाएनन् । भने, यसपटकको महोत्सवको लागि लेखेको दुइटा कवितालाई भत्काएर यो तेस्रो कविता लेखेको थिए । प्रथम पुरस्कार पाउदा खुसी छु । उनको २०७१ मा थिविया चराको गीत कविता संग्रह प्रकाशन भइसकेको छ । कवि सुवास राईको फरक शीर्षकको कविता द्वितीय तथा कवि दीपेन्द्र उपाध्यायको लोकतन्त्र कविता, उर्मिला कोइरालाको उज्यालोको आत्मकथा र अमृता स्मृतिको फूलहरू जान्दैनन् युद्ध गर्न कविता तृतीय भए । महोत्सवमा प्रथम, द्वितीय र तृतीय हुने कविहरूलाई राष्ट्रपतिमार्फत पुरस्कार हस्तान्तरण गरिने प्रतिष्ठानले जनाएको छ । पुरस्कार राशि क्रमशः क्रमशः ३० हजार, २५ हजार र २० हजार रहेको छ । देशभरिबाट प्राप्त दुई सय २९ कविताबाट छानिएका ३२ कविता महोत्सवमा वाचन गरिए । कविहरू आर्तले छोरीको देश, हरि कट्टेलले स्वर्ग हो देश मेरो, सुनीता खनालले आगोको ठेगाना, असीम सागरले फूलहरूको विज्ञप्ति, जीवन खत्रीको घाम बोकेको बिहान, सरु पोखरेलले आमा, प्रकाश बस्नेतले नीला गुरासहरू फुलेको देश, अविनाश भट्टराईले मौनता, विष्णु ढकालले गाउ फर्केको मान्छे, हेमन्त शिशिरले हामी, प्रकाश रम्घालीले आदिम लय, सरला उप्रेतीले अठोट मेनका चापागाईंले मेरो घर वाचन गरे । त्यस्तै, अतिथि कवि अशेष मल्ल, बेञ्जु शर्मा, रेशम विरही, स्नेह सायमी, विमला तुम्खेवा, हरि गोविन्द लुइटेल, हरिमाया भेटवाल, कृष्ण प्रसाईंलगायत दर्जनभन्दा बढीले पनि कविता सुनाए ।"
स्वतन्त्र प्रतिस्थापन कला,"ललितपुर पछिल्लो समय कला क्षेत्रमा प्रतिस्थापन कलाको आकर्षण बढ्दो छ । कलाकारहरू यसमा पेन्टिङभन्दा पनि बढी स्वतन्त्र अभिव्यक्ति दिन सक्ने माध्यम ठान्छन् । राजधानीमा भइरहने कला प्रदर्शनीमा प्रतिस्थापन कला प्रायः छुटेको हुदैँन । यतिबेला चाकुपाटस्थित एम क्युब ग्यालरीमा ताइवान र नेपाली गरी चार जना कलाकारका प्रतिस्थापन सिर्जना नियाल्न सकिन्छ । झन्डै दुई महिनाको रेसिडेन्सीपछि तयार पारिएको कलालाई एमसी क्युबले प्रदर्शनीमा राखेको हो । क्युरेट एवं चित्रकार मनीषलाल श्रेष्ठले कलाकारको भित्री अनभुव र विचार कलामार्फत उजागर गराउन रेसिडेन्सी वर्कसप चलाएको बताए । सहभागी कलाकारमा ताइवानका दुई सिसी चाङ, साई ची चेन र नेपालबाट कपिलमणि दीक्षितसगै जुपिटर प्रधान छन् । न्युड आर्ट गर्ने कपिलले यसपटक प्रतिस्थापन कलामा आफ्नो क्रिएटिभिटी देखाएका हुन् । उनी प्रतिस्थापन कलामा धेरै विचार प्रष्ट पार्न सजह हुने बताउछन् । भलै यसको आर्थिक पक्ष सबल छैन । तर, कलाकारले प्रतिस्थापन कलाबाट भरपुर आनन्द लिन सक्ने उनको ठम्माइ छ । अरूले कसरी बुझ्छन् त ? कपिलले अभिव्यक्तिको स्वतन्त्र बुझाइ दर्शकमै छोडिदिएको बताए । उनले सिमेन्टबाट प्वाल परेका बाकस आकृति बनाएका छन् । प्वाल परेको घरको संकेत गर्दै उनले यसमा देश, समाज र सम्बन्धमा खोक्रोपना महसुस गरेको खुलाए । जताततै खोक्रो छैन त ? उनी भन्छन्, करेन्ट इस्यु राइज गर्न खोजेको छु । अर्का कलाकार जुपिटरले दुवै काममा राजनीतिक व्यंग्य पस्केका छन् । द मेज, र द लन्च थिममा उनका दुई प्रतिस्थापन कला हेर्न सकिन्छ । द मेज धार्मिक, सामाजिक, सांस्कृतिक, राजनीतिक हरेक क्षेत्रमा सीमा बाधिएको छ । जसले मानव जीवन झनै जटिल हुदै छ भन्ने भाव मेजमा खेलौना आकारका वस्तु राखेर जुपिटरले प्रस्ट्याउने प्रयन्त गरेका छन् । त्यस्तै, उनको द लन्च थिमको प्रतिस्थापनमा खाना खाने टेबलमाथि नवशिशु सुतिरहेको र वरिपरि हातहरू उठिरहेका दृश्य नियाल्न सकिन्छ । सत्ता र शक्तिको आडमा सधैं निमुखामाथि दमन गर्ने प्रवृत्ति महसुस गराउन जुपिटरले यस्तो प्रतिस्थापन कला बनाएका हुन् । ताइवानका कलाकार सिसीको काम भने नेपाली कल्चरसग मेल खानेछ । उनले मच्छिन्द्रनाथ जात्रा आफ्नो मुलुकको संस्कृतिसग मेल खाएको पाए । यसैलाई उनले म्युरल (भित्तेकला) मा उतारेका छन् । गडेज माजु भनिने उनको पर्व ठ्याक्कै नेपालमा मनाइने मच्छिन्द्रनाथ जात्राजस्तै हुने सुनाए । उनले भित्तामा रथ आकृति कोरिएको कागज कोलाज गरेका छन् । अर्का ताइवानी कलाकार साई ची चेनको कामचाहि अलि बेग्लै छ । उनले एैनामा रातो साइन पेनले यदि तपाईं यमराज भएको भए मरेका मान्छेलाई के सल्लाह दिनुहुन्थ्यो होला ? भनी अनौठो प्रश्न सोधेका छन् । कापीसमेत राखेका उनले दर्शकले दिएको लिखित प्रतिक्रिया क्लिपिङ गरेर राखेका छन् । यस्तो प्रश्न सोध्नुको कारण उनी आफैंलाई पनि राम्रोसग थाहा छैन । उनी भन्छन्, के भन्दा रहेछन् जान्नका लागि ।"
१५ काउन्सिलका २७ भवन परीक्षणमा असफल,"लन्डन (बीबीसी) बेलायतको १५ काउन्सिल क्षेत्रमा रहेका २७ वटा टावर ब्लकहरू अग्नि सुरक्षा परीक्षणमा असफल भएका छन् । क्याम्डेन काउन्सिलले पहिलोपटक आफ्ना टावर ब्लकमा बस्दै आएका बासिन्दालाई भवन खाली गर्न भनेपछि यो तथ्यांक सार्वजनिक भएको हो । क्याम्डेन काउन्सिलले आफ्ना चार टावर ब्लकका बासिन्दालाई शुक्रबार अबेरसम्म भवन छाड्न भनेको थियो । तीमध्ये चाल्कोट स्टेटका ८३ जनाले घर छाड्न अस्वीकार गरेका छन् । काउन्सिलले चाल्कोट स्टेटको ६ सय ५० फ्ल्याटका बासिन्दालाई काम भइरहेकाले भवन छाड्नुको विकल्प नभएको बताएको छ । प्रधानमन्त्री टेरेजा मेले मानिसको बसोबासका लागि आवश्यक कदम चालिने बताएकी छन् । क्याम्डेन काउन्सिलकी लेबर नेता जर्जिया क्लाउडले नागरिकको सुरक्षाका लागि सम्भव भएसम्मका कदम चालिने बताएकी छन् । उनले भनिन्, अग्नि नियन्त्रण सेवाले ती टावर ब्लकका बासिन्दाको सुरक्षा ग्यारेन्टी गर्न नसकिने बताएको छ । उनले ग्रेनफेल टावरको घटनाले सबै कुरा परिवर्तन गरेको उल्लेख गर्दै आफ्ना बासिन्दाको सुरक्षाका लागि कुनै खतरा नमोल्ने पनि बताइन् । सामुदायिक तथा स्थानीय सरकार मन्त्रालयले क्याम्डेन, बे्रन्ट, हन्सग्लो, म्यान्चेस्टर, प्लाइमाउथ तथा पोस्टमाउथसहित १५ काउन्सिलमा रहेका २७ वटा टावर ब्लकहरू अग्नि सुरक्षा परीक्षणमा असफल भएको जनाएको छ । ती टावरका भवनमा रहेका बाहिरी आवरण (क्लाडिङ) ग्रेनफेल टावरकै जस्तै रहेको अधिकारीहरूको भनाइ छ । ग्रेनफेल टावरमा हालै भएको आगलागीमा ७९ जनाको मृत्यु भएको थियो । उक्त घटना हुनुमा क्ल्याडिङ नै मुख्य कारण रहेको अधिकारीहरूले बताउदै आएका छन् । बेलायत सरकारले मुलुकभरका अग्ला भवनहरूको अग्नि सुरक्षा परीक्षण गरिने जनाएको छ ।क्याम्डेन काउन्सिलले आफ्नो चाल्कोट स्टेटका ५ वटा टावर ब्लकबाट बाहिरी आवरण निकाल्ने जनाएको छ । काउन्सिलले फ्ल्याटको ग्यास पाइप र ढोकाबारेमा पनि चिन्ता व्यक्त भएको जनाएको छ । चाल्कोटलाई सन् २००६ देखि २००९ सम्म तीन वर्ष लगाएर मर्मत गरिएको थियो । त्यसमा लगाइएका आवरण पश्चिमी लन्डनको ग्रेनफेल टावरको जस्तै रहेको बताइएको छ । क्याम्डेनले सुरुमा आफ्ना टेप्लो ब्लकका बासिन्दालाई खाली गराउने घोषणा गरेकोमा पछि सबै ब्लकका बासिन्दालाई खाली गराउने जनाएको छ । तर शनिबार भने काउन्सिलले ब्लासफोर्ड ब्लकका बासिन्दाले भवन छाड्नु नपर्ने नया सूचना गरेको छ । क्याम्डेन काउन्सिलले आफ्नो टावरमा बसेका मानिसलाई राख्न होटलमा २ सय ७० वटा कोठा लिएको छ । आपत्कालीन बसोबासका लागि किङ क्रसस्थित क्याम्डेन सेन्टर र स्विस कटेजमा व्यवस्था मिलाइएको छ । क्याम्डेन काउन्सिलअन्तर्गतका भवनमा बस्ने बासिन्दाले भने काउन्सिलको सूचनाले अन्योल सिर्जना भएको बताएका छन् । ब्लासफोर्ड टावरका बासिन्दा किम प्राइसले एकपटक तपाईं सुरक्षित हुनुहुन्छ र अर्कोपटक तपार्इं सुरक्षित हुनुहुन्न भनेर दुइटा सन्देश आएकाले के गर्ने भन्ने अन्योल भएको बताए ।"
ह्वाइटहाउसमा क्यामेरा प्रतिबन्ध,"वासिङ्गटन (सीएनएन) ह्वाइटहाउसले आफ्ना केही प्रेस ब्रिफिङमा टेलिभिजन क्यामेरा प्रतिबन्ध लगाएको छ । उक्त प्रतिबन्धपछि सीएनएनले प्रेस ब्रिफिङको दृश्यका लागि स्केच आर्टिस्ट प्रयोग गरेको छ । ह्वाइटहाउसको शुक्रबारको प्रेस ब्रिफिङका लागि सीएनएनले चर्चित स्केच आर्टिस्ट बिल हेनेसीलाई पठाएको थियो । हेनेसीले ब्रिफिङ गर्ने कोठाको पछाडि बसेर त्यहाको दृश्य उतारेका थिए । हेनेसी सीएनएनका लागि अदालती सुनुवाइको स्केच उतार्ने कलाकार पनि हुन् । उनले लामो समयदेखि अदालती सुनुवाइको स्केच उतार्दै आएका थिए । क्लिन्टनको महाअभियोग प्रक्रिया, आतंकवादी मुद्दाको सुनुवाइ, ग्वान्टानामो बेका बन्दीको सुनुवाइलगायतमाथि उनले स्केच बनँएका थिए । यसअघि अधिकांश प्रेस सेक्रेटरीले नियमित रूपमा क्यामेरासहित नै प्रेस ब्रिफिङ आयोजन गर्थे । तर डोनाल्ड ट्रम्प राष्ट्रपति भएपछि क्यामेरासहितको प्रेस ब्रिफिङमा कटौती गरिएको छ । ट्रम्पका प्रेस सेक्रेटरी सिन स्पाइसर र उपप्रेस सेक्रेटरी सराह स्यान्डर्सले जुन महिनामा ४ वटा ब्रिफिङमा मात्र क्यामेरालाई अनुमति दिए । ह्वाइटहाउसले ब्रिफिङको प्रत्यक्ष अडियो प्रसारणमा समेत प्रतिबन्ध लगाएको छ ।"
तिङ्लामा नो भोट नो क्यान्डिडेट,"तिङ्ला (सोलुखुम्बु) सबैतिर चुनावको चहलपहल छ । वर्तिरपर्तिर पार्टी झन्डाले घरगाउँ रंगिएका छन् । सोलुखुम्बुको साबिक तिङला गाविस (हालको नेचा सल्यान गाउँपालिका६) भने अपवाद बनेको छ । यहाँ न कुनै उम्मेदवार छन् न त चुनावी चहलपहल । सधैं विद्रोह गर्ने रोल्पाको थवाङसमेत चुनावमा होमिएका बेला तिङ्लाका २ हजार ४ सय ७६ मतदाता चुनावको विपक्षमा उभिएका छन् । उम्मेदवार प्रचार गर्न वा भोट माग्न जान सकेका छैनन् । राज्य पुनःसंरचना आयोगले गरेको सीमांकनप्रति असन्तुष्टि राख्दै चैत २ गतेदेखि आन्दोलन थालेका स्थानीयले स्थानीय चुनावै बहिष्कार गर्ने घोषणा गरेका हुन् । तिङ्लालाई २० मिनेट परको सोलुखुम्बु दूधकुण्ड नगरपालिकामा नसमेटेर एक दिन टाढाको नेचा सल्यान गाउँपालिकामा गाभिएकोमा उनीहरू रुष्ट छन् । अनेक चरणमा आन्दोलन गर्दा पनि राज्यले सुनुवाइ नगरेको स्थानीयको भनाइ छ । त्यहाँको माहोल देख्दा लाग्छ अहिले तिङ्लामा कुनै राजनीतिक पार्टीको उपस्थिति छैन । राज्यले उपेक्षा गर्योमाग सुनुवाइ नभएपछि तिङ्लावासीले नारा नै तय गरे नो भोट, नो क्यान्डिडेट । तर, उम्मेदवारी मनोनयनका दिन सांसद बलबहादुर केसीले वडाध्यक्षको रूपमा कांग्रेसबाट टंकबहादुर कार्कीको नाम दर्ता गराए । त्यसको विरोधमा तिङ्लावासीले ज्ञानबहादुर कार्की र हर्कबहादुर विकलाई स्वतन्त्र उम्मेदवार बनाए । तर, कार्कीको नाममा दाबी विरोध परेपछि आवश्यक सबै प्रक्रिया नपुगेको भन्दै उम्मेदवारी बदर गरियो । स्वतन्त्र दुई उम्मेदवारले पनि उम्मेदवारी फिर्ता लिए । निर्वाचन विरोधी गतिविधि गरेको आरोपमा प्रहरीले नौ जनालाई पक्राउ गर्यो । अन्यलाई पछि छोडे पनि तिङ्ला स्वायत्त गाउँपालिका संघर्ष समितिका संयोजक बालकुमार कार्की, सहसंयोजक रामकुमार राई र माओवादी केन्द्रका गाउँ इकाई इन्चार्ज ललितकुमार कार्की हिरासतमै छन् । यसपालिको चुनावमा हामी सबै तिङ्लावासी चुनाव बहिष्कारको पक्षमा उभिएका छौं, कांग्रेसका गाउँ कार्य समिति सभापति नैनबहादुर कार्कीले भने, यहाँ कुनै दल वा समूहको स्वार्थ जोडिएको छैन । हामी एकै ठाउँ उभिएर चुनाव बहिष्कार गरेका हौं ।२०३६ सालको जनमत संग्रहदेखि २०७० सम्म विभिन्न चुनावमा भोट दिँदै आएका ७४ वर्षीय लक्ष्मण कार्कीले यो पटक भोट नदिने निर्णयमा दुःखी नभएको बताए । यो विषयमा म खुसी छु । आगामी दिनमा पनि भोट दिनुपर्यो भने राम्ररी सोच्छु, उनले भने, जनतालाई सुविधा दिन्छन् भनेर भोट दियो, नेताले झनै दुःख दिने नियत राख्दा रहेछन् । हेरौं राज्यले कहिलेसम्म उपेक्षा गर्छ ?चरणबद्ध आन्दोलनस्थानीय तह पुनःसंरचना प्राविधिक सहयोग समितिले तिङलालाई सोलुखुम्बु दूधकुण्ड नगरपालिकामै समावेश गरेर सिफारिस गरेको थियो । तर पुनःसंरचना आयोगको निर्णय आउँदा नेचा सल्यान गाउँपालिकामा पारियो । ओखलढुंगासँग जोडिएको केरुङ गाविससमेत दूधकुण्ड नगरपालिकामा समावेश हुँदा २० मिनेट दूरीमा रहेको तिङ्लालाई एक दिन टाढाको दूरीमा केन्द्र रहेको गाउँपालिकामा जोडियो । गत ०७३ चैत २ गते तिङ्लाको सर्वपक्षीय बैठकले यसको विरोधमा आन्दोलन गर्ने निर्णय गर्यो । चैत ११ देखि चर्किएको आन्दोलनमा एक साता सम्म ओखलढुंगासोलुखुम्बु सडक बन्द गरिए । सदरमुकामस्थित जिविस घेराउ भयो । हजारौं गाउँले चर्को नारासहित आन्दोलनमा उत्रिए । तर, उनीहरूको माग कतै सम्बोधन भएन। त्यसपछि तिङ्लावासीले सामूहिक रूपमा गत जेठ ११ गते निर्वाचन आयोगलाई निर्वाचन बहिष्कार गर्ने भन्दै ज्ञापनपत्र बुझाए । हामी सम्बन्धित सबै निकायलाई पूर्वजानकारी गराएरै निर्वाचन बहिष्कार गर्ने निर्णयमा पुगेका हौं, रामकाजी कार्कीले भने, यसमा कसैको दुखमनाउ छैन ।कांग्रेसको अखडानेचा सल्यान गाउँपालिकामा जम्मा चारवटा गाविस गाभिएका थिए नेचा बतासे, नेचा बेतघारी, सल्यान र तिङ्ला । तीमध्ये बढी मतदाता भएको दोस्रो गाविस हो तिङ्ला । यहाँ ०४९ सालमा कांग्रेसका दत्तसिं कार्की र ०५४ सालमा कांग्रेसकै ओमसिं कार्की गाविस अध्यक्ष निर्वाचित भएका थिए । कांग्रेस नेता बलबहादुर केसी छिमेकी गाविस सल्यानका भएकाले पनि यहाँ कांग्रेसको दबदबा थियो । तर पछिल्लो निर्णयले कांग्रेसकै नेताकार्यकर्तासमेत रुष्ट छन् । तिङलालाई नेचा सल्यानमा गाभ्नुको पछाडि केसीको हात हुन सक्ने आरोप तिङ्लावासीको छ । मतदानस्थल सुनसाननिर्वाचनका लागि जिल्ला निर्वाचन कार्यालयले सबै कर्मचारी मतदानस्थलमा खटाइसकेका छन् । तिङलामा मात्रै पाँचवटा मतदानस्थल रहेका छन् । ती मतदानस्थल भीमसेनस्थान मावि, जलेश्वरी आधारभूत विद्यालय, सिंहकाली मावि, सिंहकाली आधारभूत विद्यालय र बाँसपुरा टोल हुन् । यी सबै स्थानमा निर्वाचन कार्यालयका कर्मचारी र प्रहरी आए पनि सुनसान छ । सर्वदलीय बैठक राख्ने स्थिति छैन । उनीहरू दिनभरि होटलको कोठामा सुतेर बिताउँछन् । उनीहरूले चुनावको दिन पनि ढाङ थाप्छन्, त्यो उनीहरूको काम हो, स्थानीयको एउटै भनाइ छ, तर हामी भने कोही पनि भोट हाल्न जाँदैनौं ।"
संशोधन छलफल चुनावपछि,"मोरङ (कास) एमाले अध्यक्ष केपी ओलीले चुनावपछि संविधान संशोधनबारे छलफल हुने बताएका छन् । शनिबार विराटनगरमा पत्रकारसँग कुरा गर्दै उनले संविधान संशोधन हुन सक्ने तर संसद्मा अहिले दर्ता प्रस्तावबाट त्यो सम्भव नभएको प्रस्ट्याए । देश, जनता र लोकतन्त्रको पक्षमा संविधान संशोधन हुन्छ तर संशोधन प्रस्ताव उपयुक्त हुनुपर्छ, उनले भने, अहिलेको प्रस्ताव उपयुक्त छैन । संविधान संशोधन गर्छु भनेर कबोल गरेकाहरूबाट मैथिली, भोजपुरीलगायत भाषा मास्ने खेल भइरहेको ओलीको भनाइ छ । उनले परोक्ष रूपमा मधेसीलाई अधिकारको कुरा गर्दै झुक्याएर भाषा मास्ने काम भइरहेको आरोप लगाए । राष्ट्रिय जनता पार्टी लोकतान्त्रिक नभएको बताउँदै ओलीले उसलाई निषेधको राजनीति नगर्न आग्रह गरे । उनले प्रधानन्यायाधीशको नियुक्ति प्रक्रियागत रूपमा हुने पनि बताए । स्वतन्त्र, निष्पक्ष र सबलाई न्याय प्राप्त हुने संस्थाका रूपमा विकास गर्ने र न्यायसम्पादनमा कतैबाट प्रभावित नहुने व्यक्तित्व प्रधानन्यायाधीशमा हुनुपर्ने उनको भनाइ छ । त्यसैगरी शनिबारै सुनसरीको इटहरीमा आयोजित चुनावी सभामा ओलीले एमाले अबका दिन राष्ट्रियता र स्वाधीनता रक्षाका लागि लड्ने बताए । अब मुलुकमा एमाले छ, कुनै हालतमा प्रतिगमन हुन दिँदैन । पुर्खाले लडेर बचाएको देशलाई तलमाथि हुन दिँदैनांै, अब छिमेकीले नहेपे हुन्छ, यो मुलुकको छुट्टै स्वाभिमान र स्वाधीनता छ । एमाले दुवै छिमेकीसँग सन्तुलित व्यवहार गर्ने पक्षमा रहेको पनि उनले प्रस्ट्याए । तिब्बतको किमाथांकादेखि विराटनगर रानीसम्म चार लेन सडकको कल्पना आफूले नै कार्यान्वयनमा लगेको उल्लेख गर्दै ओलीले भने, अब किमाथांकाबाट आएको गाडी धरानमा रोकिनेछ र जोगवनीबाट आएका कन्टेनर भरिएर भारत जानेछन् । आफूहरू मधेसविरोधी नभएको जिकिर गर्दै उनले एमाले सरकारकै पालामा मधेसका सदरमुकाम, नगरपालिकामा ५० लाख थप अनुदान पठाएको बताए । २० वर्षसम्म त्यतिकै रहेको हुलाकी सडकका लागि पनि आफूले बजेट विनियोजन गरेको ओलीको दाबी छ । दलित, आदिवासी र पिछडावर्गका नानीहरूलाई उच्च शिक्षासम्म निःशुल्क गर्ने पार्टी मधेसविरोधी हुनै सक्दैन, उनले भने, यो प्रोपोगान्डा हो ।"
निर्वाचन विरोधी होइनौं,"सप्तरी (कास) राजपा नेपालका अध्यक्ष मण्डलका नेताहरूले आफूहरू निर्वाचनविरोधी नभएको बताएका छन् । तर, मधेसी जनतालाई धोका दिएर गरिने निर्वाचनको प्रतिरोध गर्ने उनीहरूले चेतावनी दिए । चुनावबाट ठक्कर दिन तयार छौं, शनिबार आयोजित कार्यक्रममा नेता राजेन्द्र महतोले भने, तर संविधान संशोधन र स्थानीय तह जनसंख्याको आधारमा पुनःसंरचना भएपछि । नेता शरतसिंह भण्डारीले संविधान संशोधन गरी मधेसको माग सम्बोधन नहुन्जेल देशमा स्थायी शान्ति कायम हुन नसक्ने बताए । उनले ठूला दलले संघीयता समाप्त पार्न खोजेको आरोप लगाए । अर्का नेता एवं सांसद महेन्द्र राय यादवले मुख्य दलले सधैं सम्झौता गर्दै मधेसी जनतालाई धोका दिएको आरोप लगाए । नेता अनिलकुमार झाले गाउँगाउँ सैनिक प्रहरी राखेर छाउनी बनाई गरिने निर्वाचन वैध हुन नसक्ने दाबी गरे ।"
चुनावी मैदानमा खेलकर्मी,"काँकडभिट्टा (कास) लामो समयदेखि झापाको फुटबल र खेलकुद विकासमा सक्रिय अखिल नेपाल फुटबल संघ एन्फाका केन्द्रीय सदस्य जलकुमार गुरुङलाई कांग्रेसले बिर्तामोड नगरपालिकाको मेयरमा उम्मेदवार बनाएको छ । एन्फाका उपमहासचिव किरण राईलाई माओवादी केन्द्रले उदयपुरको त्रियुगा नगरपालिकामा मेयरको उम्मेदवार बनाएको छ । यी दुई उम्मेदवारले आआफ्नो नगरमा फुटबल र समग्र खेलकुद क्षेत्रको प्रवद्र्धन र विकासका लागि लाग्ने प्रतिबद्धता जनाएका छन् । २०५२ सालदेखि फुटबल खेलसँग जोडिँदै आएका जलकुमार पूर्वब्रिटिस सेना पनि हुन् । फुटबलसँगको यिनको सम्बन्ध नङ र मासुझंै छ । जितें भने बिर्तामोड नगर क्षेत्रको खेलकुद विकासमा सम्झनलायक काम गर्नेछु, उनले भने, जिल्लालाई फुटबल हबका रूपमा विकास गर्ने योजना छ । झापामा फुटबल मैदान रहे पनि स्तरीय रंगशाला नभएको गुरुङ बताउँछन् । उदयपुरको त्रियुगा नगरपालिकामा मेयरको टिकट पाएका किरणको योजना पनि खेलकुदको विकासमै केन्द्रित छ। फुटबल खेल्दाखेल्दै राजनीतिमा लागेका किरण माओवादीमा आबद्ध छन् । तीन कार्यकाल उदयपुर जिल्ला फुटबल संघको नेतृत्व उनले गरेका छन् ।"
केन्द्रीय नेता भोट माग्दै गाउँमा,"गुल्मी (कास) मतदानको दिन नजिकिँदै जाँदा आफ्नो पार्टीका उम्मेदवारलाई जिताउन केन्द्रीय नेताहरू नै गाउँगाउँ पुगेर भोट मागिरहेका छन् । जिल्लाका विभिन्न स्थानमा दिनहुँजसो हुने चुनावी सभा र घरदैलोमा उनीहरूको उपस्थिति टुट्दैन । एमाले सचिव प्रदीप ज्ञवाली दुई सातायता २ नम्बर निर्वाचन क्षेत्रका अधिकांश चुनावी सभामा सहभागी भइरहेका छन् । प्रदीपजीले रेसुंगा नगरपालिकासहित २ नम्बर क्षेत्रका केही स्थानमा पुगेर चुनावी सभालाई सम्बोधन गर्नुभयो, एमाले सचिवालय सदस्य जंग नेपालीले भने, साख जोगाउनेभन्दा पनि अहिले जसरी पनि एमालेका उम्मेदवारलाई जिताउने केन्द्रीय अभियान हो ।गुल्मीमा २०६४ को संविधानसभा निर्वाचनमा दुई क्षेत्रमा माओवादी र एउटामा एमाले विजयी भयो । २०७० को संविधानसभा निर्वाचनमा दुईवटा क्षेत्रमा कांग्रेसले जित्यो भने क्षेत्र नं ३ मा एमालेले साख जोगायो । स्थानीय निर्वाचनको परिणाम आफूतिर पार्न एमालेका ज्ञवाली, अर्का सचिव गोकर्ण विष्ट, कांग्रेस केन्द्रीय सदस्य चन्द्र भण्डारी, माओवादी पोलिटब्युरो सदस्य सुदर्शन बराल छुट्टाछुट्टै रणनीतिमा छन् । भण्डारी आफू निर्वाचित क्षेत्रमा पर्ने गाउँ र नगरपालिकाका कांग्रेस उम्मेदवारलाई जिताउन खटिएका छन् । विष्ट पनि क्षेत्र नं ३ मा झन्डै एक महिनादेखि निरन्तर घरदैलो अभियानमा छन् । माओवादी केन्द्रका बराल आप्नो प्रभाव क्षेत्र रहेको क्षेत्र नं १ का गाउँपालिकामै एक महिनादेखि खटिइरहेका छन् । दुई पार्टीको तुलनामा आप्नो संगठन केही कमजोर ठानेको माओवादी केन्द्रले सुरुमा कांग्रेससँग तालमेल प्रयास गर्यो तर सफल भएन । त्यसपछि एमालेसँग लिखित सहमति नै गरेर १० मध्ये ३ गाउँपालिकामा प्रमुख लिने गरी तालमेल भयो । तर, एमाले कार्यकर्ताको तीव्र विरोधपछि सातादिनमै सहमति तोडिइहाल्यो । त्यसबाट अप्ठ्यारोमा परेको माओवादीले स्थानीय स्तरमै छलफल गरेर कांग्रेससँग २ गाउँपालिकामा प्रमुख र ३ मा उपप्रमुख लिएर उठ्ने सहमति जुटाएको छ । २०७० मा एमालेले बढी मत पाएका स्थान तोकेर तालमेल भएपछि एमाले त्यसलाई जसरी पनि असफल पार्ने प्रयासमा छ । एमालेलाई उछिन्ने दाउमा रहेका कांग्रेसमाओवादीले चुनावी सभा पनि संयुक्त गर्ने गरेका छन् । शुक्रबार रूरू गाउँपालिकाको रिडी र छत्रकोटको दिगाममा आयोजित संयुक्त सभामा कांग्रेसका भण्डारी र माओवादी केन्द्रका पोलिटब्युरो सदस्य टोपबहादुर रायमाझीको एक स्वर थियो । विचार भिन्न भए पनि आवश्यकताले तालमेल गरिएको भन्दै त्यसलाई इमान्दारितापूर्वक कार्यान्वयन गर्न उनीहरूले आग्रह गरे । यो तालमेल अबका सबै निर्वाचनका लागि हो, रायमाझीले भने, त्यसकारण पनि स्थानीय तहदेखि नै इमान्दारीपूर्वक कार्यान्वयन गर्न जरुरी छ । रेसुंगा बहुमुखी क्याम्पसका राजनीतिशास्त्रका प्राध्यापक गुणानिधि शर्माको विश्लेषणमा स्थानीय तहको निर्वाचन भए पनि दलहरू स्थानीय निकायकै शैलीमा जसरी पनि कब्जा गर्ने रणनीतिसाथ अघि बढेका छन् ।"
बाँकेमा अनिर्णीत मत अधिक,"नेपालगन्ज हरेक निर्वाचनमा अघिल्लो नतिजा उल्टिँदै आएको बाँकेमा स्थानीय तह निर्वाचनको परिणाम पक्षमा पार्न उम्मेदवार अन्तिम कसरतमा छन् । कुनै पनि पार्टीले आफ्नो भनी दाबी गर्न नसकेको मत अधिक रहेकाले कुनै उम्मेदवार ढुक्क हुने स्थिति छैन। पश्चिम नेपालकै पुरानो सहर नेपालगन्ज उपमहानगरपालिकामा मुख्य प्रतिस्पर्धी को हुने, अझै अनुमान गर्न कठिन छ । कांग्रेस, एमाले, माओवादी केन्द्र, राप्रपा र संघीय समाजवादी फोरम भिड्दै छन् । उम्मेदवारहरू नै भन्छन्, अनिर्णीत तरल मत धेरै छ । त्यसैले अनुमान गर्नसमेत गाह्रो छ ।६२ हजार ३ सय ९६ मतदाता रहेको उपमहानगरपालिकामा मधेसी, मुस्लिम र पहाडी समुदायको उस्तै संख्यामा बसोबास छ । यो व्यापारिक सहर हो । त्यसैले राजनीतिप्रति आमनागरिकको त्यत्ति रुचि नभएरै अनिर्णीत भोट धेरै छ, राजनीतिशास्त्री डा जनार्दन आचार्यले भने, नेपालगन्जमा कुनै पनि पार्टीको पकड छैन । हरेक चुनावमा कुनै एउटा उम्मेदवारप्रति अचानक माहोल बन्ने र जितहार हुने उनी बताउँछन् । यसपटक पनि राजनीतिक, जातीय वा धार्मिक जस्तो माहोल आउँछ त्यही अनुसार उम्मेदवारहरू अपत्यारिलो ढंगले अघि वा पछि हुने आचार्यको विश्लेषण छ । नेपालगन्जमा कांग्रेसले सुरेशकुमार कनौडियालाई मेयर र उमा थापामगरलाई उपमेयरमा उम्मेदवार बनाएको छ । त्यस्तै, एमालेले समसुद्धिन सिद्धिकी र शान्तिदेवी ढकाललाई क्रमशः मेयर र उपमेयर उम्मेदवार बनाएको छ । माओवादी केन्द्रले दामोदर आचार्य र राप्रपाले धवलशमशेर राणालाई मेयरमा उठाएका छन् । ०५४ को निर्वाचनमा एमालेबाट राणा र सिद्धिकीले मेयर तथा उपमेयर जितेका थिए । अहिले त्यतिबेला भएका केही सुधारात्मक कामलाई दुवै उम्मेदवारले नारा बनाएका छन् । संघीय समाजवादी फोरमले कमरुद्धिन सिद्धिकी र लोकतान्त्रिक फोरमले ऋतुसिंह शाहीलाई मेयरमा उठाएको छ । तीनवटै ठूला दलले भने नेपालगन्ज उप महानगरपालिकासहित, कोहलपुर नगरपालिका र ६ गाउँपालिका रहेको बाँकेमा नतिजा आफ्नो पक्षमा ढल्किएको दाबी गरेका छन् । संघीय समाजवादी फोरम, फोरम लोकतान्त्रिक र राप्रपाले पनि आफूलाई वैकल्पिक दाबेदार बताएका छन् । हामी नेपालगन्ज, नरैनापुर, जानकी र डुडुवा गाउँपालिका जित्दै छौं, पूर्वमन्त्री एवं संघीय फोरमका इस्तियाक राईले भने । ती तहमा आफ्नो प्रतिस्पर्धा कांग्रेससँग हुने उनले बताए । एमाले र कांग्रेसले बाँकेमा बहुमत तहमा जित्ने दाबी गरेका छन् । एमाले उपाध्यक्ष निरक गुरुङ आठवटै तहको मुख्य प्रतिस्पर्धामा आफ्नो पार्टी रहेको बताउँछन् । उनले भने, संगठन र तयारीका आधारमा ५ तह जित्ने सुनिश्चित भइसकेको छ । तीन तहमा मिहिनेत गरिहेका छौं । गएको संविधानसभा निर्वाचनमा पूर्वप्रधानमन्त्री सुशील कोइरालाबाहेक बाँकेका ३ निर्वाचन क्षेत्र जितेकाले एमाले नेताहरू त्यसैअनुसार नतिजा आउनेमा आशावादी छन् । कांग्रेस पनि कम्तीमा ४ तह जित्ने सुनिश्चित भएको दाबी गर्छ । कांग्रेसका जिल्ला सचिव तप्त पौडेल ढिलो उम्मेदवार तय गरिँदा उत्पन्न केही असमझदारी टुंग्याउँदै पार्टीको पक्षमा माहोल ल्याएको बताउँछन् । बाँकेको पहिलो पार्टी कांग्रेस हुनेमा विश्वस्त छौं, उनले भने । माओवादी केन्द्रले गत संविधानसभाको नतिजामा धेरै सुधार ल्याउने बताएको छ । पार्टी नेता महेश्वर गहतराजले कांग्रेसएमालेले सोचेजस्तो आफ्नो पार्टी कमजोर नभएको दाबी गरे । ठूला दल र हामी उस्तै प्रतिस्पर्धामा छौं । नेपालगन्ज उपमहानगरपालिकासहित ४ तह जित्नेमा आशावादी छौं, उनले भने । नेपालगन्ज उपमहानगरपालिकामा राप्रपाको पनि बलियो दाबेदारी छ । अन्तिम कसरत मौन अवधि सुरु हुनु एक दिनअघि शनिबार राष्ट्रिय तहका नेताहरूको दौडाहा देखिएको छ । कांग्रेस नेता रामचन्द्र पौडेल दिनभरि नेपालगन्जका चुनावी कार्यक्रममा सहभागी भए । उनी मेयर पदका उम्मेदवार डा सुरेशकुमार कनौडियाको पक्षमा महोल बनाउन नेपालगन्जका भेला र सभामा व्यस्त छन् । एमाले उपाध्यक्ष वामदेव गौतमले एकै दिन नेपालगन्ज र खजुराका चुनावी सभालाई सम्बोधन गर्न भ्याए । माओवादी केन्द्रका नेता वर्षमान पुन नेपालगन्ज र जानकी गाउँपालिकामा खटिए । केन्द्रकै पोलिटब्युरो सदस्य उमेश यादव राप्तीसोनारी र खजुराखुर्दको चुनावी सभामा सहभागी भए ।स्थानीय तहको निर्वाचन प्रचार समय सकिनै लाग्दा मुख्य दलहरू परिणाम आफ्नो पक्षमा पार्न अन्तिम कसरतमा जुटेका हुन् । मतदाताहरूलाई आकर्षित गर्न केन्द्रीय नेताहरूले स्थानीयभन्दा धेरै राष्ट्रिय चुनावी आश्वासन बाँडिरहेका छन् । राप्तीसोनारीमा ७ थारू उम्मेदवारबीच प्रतिस्पर्धाराप्तीसोनारी गाउँपालिकामा प्रमुख दलहरूले थारू उम्मेदवारलाई प्राथमिकता दिएका छन् । थारू समुदायको बाहुल्य रहेको राप्तीसोनारीमा नेपाली कांग्रेसबाट ५० वर्षीय लाहुराम थारू, एमालेबाट ४४ वर्षीय तुलसीराम थारू, माओवादी केन्द्रबाट ५० वर्षीय पट्टु थारूले प्रतिस्पर्धा गर्दै छन् । गाउँपालिकामा उम्मेदवारी दिएका ९ उम्मेदवारमध्ये ३ जना मात्र अन्य समुदायका छन् । मधेसी जनअधिकार फोरम लोकतान्त्रिकले मोहनलाल थारू, नेकपा माक्र्सवादीमा लौटन थारू र स्वतन्त्रबाट ऋषिराम थारूले उम्मेदवारी दिएका छन् । गाउँपालिकामा राप्रपाबाट देवेन्द्रकुमार पौडेल, राजमोबाट लोकबहादुर खड्का, नयाँ शक्तिबाट हिक्मत विकले थारू उम्मेदवारसँग प्रतिस्पर्धा गर्दै छन् । नेपाली कांग्रेसका उम्मेदवार लाहुराम कांग्रेस बाँकेका पूर्वउपसभापति हुन् । एमाले उम्मेदवार तुलसीराम ०४९ सालको स्थानीय निर्वाचनमा साबिकको बैजापुर२ को अध्यक्षमा निर्वाचित भएका थिए । माओवादी केन्द्रबाट उम्मेदवार बनेका पट्टु थारू पूर्वसभासद् हुन् । द्वन्द्वकालदेखि नै उनी माओवादीको राजनीतिमा होमिएका थिए । उनी द्वन्द्वकालमा बघौडा क्षेत्रको जनसत्ता प्रमुख भई काम गरिसकेका व्यक्ति हुन् ।कांग्रेस उम्मेदवार थारूले वर्षौंदेखि जमिन जोतभोग गर्दै आएका सुकुम्बासीलाई जग्गाधनी प्रमाणपत्र प्रदान गर्ने, निःशुल्क शिक्षा, गुणस्तरीय स्वास्थ्य सेवा प्रदान गर्ने तथा गाउँपालिकालाई पूर्वाधारयुक्त बनाउने प्रतिबद्धता जनाएका छन् । उनले नेपालगन्जसँगको सीधा सम्पर्क जोड्ने पक्की सडकलाईसमेत प्राथमिकतामा राखेको बताए ।एमाले उम्मेदवार थारूले दुई वर्षभित्र प्राविधिक शिक्षालय स्थापना, कृषिमा आधुनिकीकरण गर्ने, गाउँपालिकामा रिङरोड निर्माण तथा दुई दशकदेखि अलपत्र रहेको ग्रामीण विद्युतीकरण पूरा गर्ने प्रतिबद्धता जनाएका छन् । माओवादीका उम्मेदवार थारूले आधुनिक अस्पताल स्थापना, सबै वडामा यातायातमा पहुँच पुर्याउने, घरघरमा बिजुली पुर्याउने आफ्नो एजेन्डा अगाडि सारेका छन् । वडाध्यक्षमा सबै थारू उम्मेदवार यहाँका केही स्थानीय तहमा थारू जातिको बाहुल्य भएका वडाहरूमा सबै उम्मेदवार थारू जातिका छन् । थारू समुदायको करिब ८० प्रतिशतभन्दा बढी जनसंख्या र मतदाता भएका क्षेत्रमा थारू उम्मेदवारको मात्रै उम्मेदवारी परेको हो । ती वडाहरूमा खुला सदस्य र महिला सदस्यमा समेत थारू समुदायको बाहुल्य छ । कोहलपुरको वडा नं १५ मा सबै वडा अध्यक्षका उम्मेदवार थारू समुदायका छन् । निर्वाचन अधिकृतको कार्यालयका अनुसार कांग्रेसका तर्फबाट पतिराम थारू, एमालेका तर्फबाट नारायणप्रसाद थारू, माओवादी केन्द्रबाट जगराम थारू, राप्रपाबाट ओमप्रकाश थारू र मधेसी जनअधिकार फोरम लोकतान्त्रिकबाट हरिराम थारू चुनावी प्रतिस्पर्धामा उत्रिएका छन् । यसैगरी बैजनाथ गाउँपालिका वडा नं ७ मा वडा अध्यक्षका लागि कांग्रेसबाट सीताराम थारू, एमालेबाट महेश थारू, माओवादीबाट दिनेशकुमार थारू, राप्रपाबाट मुक्तिप्रसाद थारू र फोरम लोकतान्त्रिकबाट दीपककुमार थारूले उम्मेदवारी दिएका छन् । त्यस्तै राप्ती सोनारीको वडा नंं ३ को वडाध्यक्षमा कांग्रेसबाट गंगाराम थारू, एमालेबाट मीनकुमार थारू, र माओवादी केन्द्रबाट कलिराम थारू चुनावी प्रतिस्पर्धामा छन् । बाँकेमा करिब १७ प्रतिशत थारू समुदायको बसोबास छ । २०६८ सालको जनगणनाअनुसार १५ दशमलव ६ प्रतिशत थारू समुदाय छन् । जनगणनाअनुसार जिल्लामा थारू समुदायको जनसंख्या ७६ हजार ८ सय ७९ छ ।"
बस्तीमै थुनिनुपर्छ ६ महिना,"दोलखा उत्तरी सीमाको अन्तिम बस्ती लामाबगरको लप्ची गाउ असार लाग्नेबित्तिकै नाकाबन्दीमा परेको छ । अबको ६ महिना यहाका बासिन्दाको अर्को स्वदेशी बस्तीसगको सम्पर्क टुट्छ । पछिल्ला वर्ष असारदेखि मंसिरसम्म तिब्बती बजारमा मात्र निर्भर हुनुपर्ने बाध्यता छ । यस्तो अवस्था दैवीप्रकोपले निम्त्याएको हो । २०७२ को भूकम्पपछि झोलुंगे पुल भत्कियो । १८ घरधुरीका ६० र गुम्बाका गरी करिब सय जना स्थानीय गाउमै थुनिन बाध्य भए ।लामाबगरका राजनीतिक कार्यकर्ता छ्योतर शेर्पाले स्थानीयको पहलमा तामाकोसी नदीमा हालिएको अस्थायी फलामको साघु खोलाले बगाउदा आवतजावत रोकिने गरेको बताए । मिलारेपासग जोडिएको विश्वप्रसिद्ध गुम्बा र मानव बस्ती रहेको लप्ची जोड्ने अर्को सजिलो बाटो छैन ।लप्ची मिलारेपा समितिका उपाध्यक्ष छिरिङल्होमा लामाले खोला बढ्ने बित्तिकै साघु बगाउने भएकाले ६ महिनासम्म झिकेर राख्ने गरेको बताए । अबको ६ महिनासम्म हेलिकप्टरबाहेक नेपालतर्फ आउने कुनै उपाय छैन, उनले भने, धन हुनेले त्यसो पनि गर्छन्, गरिबहरू त आपत् नै परिहाले तिब्बततर्फको फलेक बजारमा निर्भर हुन्छन् ।करिब दुई दिन हिडेर पुगिने अर्को बाटो छ । त्यहा पनि थुप्रै ठाडा खोला भएकाले वर्षायाममा स्थानीयलाई आउजाउमा सकस हुन्छ । भर्खरै उक्त क्षेत्र भ्रमण गरेर फर्किएका पत्रकार महासंघका दोलखा अध्यक्ष जीवन लामाले भने, जाने बेलामा हामी नफर्केसम्म पुल नझिक्नु भनेर अनुरोध गयौं, फर्कंदा त पुल झिक्न थालिएको रहेछ ।गत वर्ष माथिल्लो तामाकोसी आयोजनाको सहयोगमा राखिएको पुल बगाएपछि यस वर्ष बेलैमा झिकेर अर्को वर्षका लागि सुरक्षित गरिएको छ्योतरले बताए । पुल झिकिएका कारण गत वर्ष एक हूल मजदुर असारदेखि पुससम्म लप्ची नै बस्नुपरेको थियो । लप्ची मिलारेपा समितिका उपाध्यक्ष छिरिङल्होमा लामाको भनाइअनुसार गत वर्ष लप्चे हाइड्रोपावरमा काम गर्ने मजदुर काम सकेर फर्कन खोज्दा खोलाले पुल बगाइसकेको रहेछ । त्यसपछि उनीहरू लप्चीमै फर्किए । स्थानीयको घरमा काम गरिदिएर अन्न मागेर खादै उनीहरूले दसैं र तिहार मनाएका थिए ।साघु निकाल्नुअघि नै स्थानीयले ६ महिनालाई पुग्ने खानेकुरा जोहो गर्छन् । त्यसो गर्न नसके तिब्बतमा किनमेल गर्न जानुपर्ने बाध्यता छ । तर बिरामी परेर च्याप्दै गए मर्नुको पर्खाइमा बस्नुसिवाय उपाय छैन, स्थानीय समाजसेवी युवा कर्मा शेर्पाले भने । धेरैलाई समस्या परे हेलिकप्टरबाट पनि सेवा दिने गरेको तर टेलिफोन नियमित नहुदा कतिपय बेला त्यो पनि असम्भव हुने गरेको कर्माले दुखेसो गरे । विकटताका कारण कतिपयको अकालमै ज्यान गएपछि सीमाका नेपाली पहरेदारहरूको समस्या जिल्ला प्रशासनलाई पटकपटक सुनाउदै आएका छौं, उनले भने ।माथिल्लो तामाकोसी हाइड्रोपावर आयोजना र गौरीशंकर संरक्षण क्षेत्र आयोजनालगायतलाई पुल निर्माणका लागि पटकपटक आग्रह गर्दा पनि बेवास्ता गर्दै आएको लप्ची मिलारेपा समितिका उपाध्यक्ष छिरिङल्होमा गुनासो गर्छन् । उनले भने, आवागमनकै समस्याले सुत्केरीलगायत अन्य धेरैले अकालमा ज्यान गुमाएको टुलुटुलु हेरेर बस्नुपरेको छ ।यस्तो दुर्दशालाई सरोकारवाला निकाय माथिल्लो तामाकोसी जलविद्युत् आयोजना र गौरीशंकर संरक्षण क्षेत्रले टुलुटुलु हेरिरहेको छ्योतर बताउछन् । गौरीशंकर संरक्षण क्षेत्रभित्र पर्ने उक्त क्षेत्रमा स्थायी बाटो बनाउन पर्याप्त बजेट नभएको संरक्षण प्रमुख सत्यनारायण शाहले बताए । उनका अनुसार बर्सेनि बाटो सुधारका लागि जम्मा एक लाख रुपैया आउने गरेको उनको भनाइ छ । संरक्षण क्षेत्रसग ठूलो बजेट नभएकाले चुपचाप बस्नुपरेको छ, शाहले भने ।वैकल्पिक बाटो निर्माणका लागि अपर तामाकोसी हाइड्रोपावर कम्पनीले ८० लाख बजेट छुट्याएको छ । आयोजनाको ड्याम क्षेत्रभित्र पर्ने भएकाले जम्मा हुने पानीको सतह हेरेर बाटो र पुल सुधार गर्ने भन्दै उक्त बजेट अझै प्रयोगमा ल्याइएको छैन । चांैरीपालन व्यवसायमा निर्भर लप्चीका बासिन्दा पढाइ र स्वास्थ्य सुविधाबाटसमेत वञ्चित छन् । सीमाक्षेत्र भए तापनि गाउमा प्रहरी चौकी छैन । बस्ती सुरक्षा तथा तिब्बतसगको चरिचरन र विनिमयमा पनि उनीहरू अपहेलित भइरहेको गुनासो जिल्ला प्रशासनमै दर्ता गराएका छन् ।"
उपचार गराउन चार्टर,"संखुवासभा (कास) साताअघि भोटखोला गाउपालिकाका छिनाङ भोटेलाई ढुंगाले हिर्काएर हत्या गरियो । हत्या आरोपमा प्रहरीले सोही ठाउका छिमिक भोटेलाई पक्राउ गयो । पोस्टमार्टमका लागि शव सदरमुकाम ल्याउनुपर्ने भयो । बोकेर ल्याउदा ७ दिन लाग्थ्यो । आफन्तले हेलिकप्टर चार्टर गर्ने निर्णय गरे । लगातारको झरीले हेलिकप्टर अवतरण गर्न सकिने अवस्था थिएन । मृतकका आफन्त उमाङ लामा ४ दिनसम्म जिल्ला प्रहरी कार्यालयको हेलिप्याडमा छटपटिरहे । ३ लाख खर्चिएर हेलिकप्टर चार्टर गरिए पनि मौसमले साथ दिएन । ज्यान गएको चार दिनपछि बल्ल सडिसकेको शव शुक्रबार हेलिकप्टरबाट जिल्ला अस्पताल ल्याइयो । आफन्तहरूले खादबारीमै अन्तिम संस्कार गरे ।माथिल्लो भोटखोला क्षेत्रका बासिन्दाका लागि आपतकालीन उपचार गर्न हेलिकप्टरको विकल्प छैन । जिल्ला अस्पताल खादबारीसम्म आइपुग्न सात दिन पूरै हिड्नुपर्छ । पोस्टमार्टमका लागि शव बोकेर जिल्ला अस्पताल ल्याउदा बाटैमा सडेर बोकिनसक्नुहुन्छ । बिरामी बोकेर ल्याउनुपरे बाटैमा ज्यान गुमाउने जोखिम उत्तिकै छ । उमङले भने, माथिल्लो भेगका बासिन्दा यस्तो खतरा मोल्नुको साटो ऋणधन गरेर भए पनि हेलिकप्टरमा लाखौं खर्च गर्छन् । भोटखोला क्षेत्रमा सडक सञ्जाल पुगेको छैन । सडक नहुदा न्यून आयस्रोत भएकाहरूले पनि उपचारमा ठूलो रकम खर्चनुपर्ने बाध्यता छ । कच्ची नै भए पनि सडक सञ्जालले गाउलाई जोडेको भए धेरै खर्च गर्नुपर्थेन, उनले भने, हिमालको दुःख हामीलाईबाहेक कसैलाई थाहा छैन । भोटखोलाको छिमेकी मकालु गाउपालिकाका स्थायी बासिन्दा तथा पूर्व स्वास्थ्य राज्यमन्त्री तारामान गुरुङ भोटखोलावासीको दुःख नजिकबाट बुझेको बताउछन् । भोटखोला क्षेत्रको दुःख देखेर नै उत्तरदक्षिण सडकलाई द्रुुत गतिमा सम्पन्न गर्न पहल गरिरहेको छु, उनले भने । तैपनि निर्माणको गति सुस्त छ ।"
गोठ छोएकामा जरिवाना !,"बाजुरा (कास) छेडेदह गाउपालिका १ का राजेन्द्रबहादुर सिंहले आफ्नो भैंसीको गोठ छोएको भन्दै सोही ठाउका प्रेमबहादुर विकलाई २ हजार जरिवाना गराएका छन् । शुक्रबार दिउसो विकसहितको समूह चुनाव प्रचारका क्रममा सिंहको गोठ छेउको बाटो गएको थियो । त्यसपछि सिंहले गालीगलौज गरेर दुई हजार जरिवाना तिराएको स्थानीय अगुवा वीरबहादुर रावलले बताए । दलितले गोठ छोएकाले देउता बिग्रने भन्दै पूजा गरेर देउता सपार्न जरिवाना राख्नुपर्ने धम्की सिंहले दिएपछि विकका तर्फबाट रावलले दुई हजार नगद दिएका थिए । प्रेमबहादुरलाई अप्ठ्यारो परेपछि उनका तर्फबाट मैले तिरिदिएको हु, रावलले भने, उनीसग पैसा थिएन । जरिवाना तिरिसकेपछि विकले आफू अन्यायमा परेको भन्दै दलित विकास मञ्चमा न्यायका लागि पहल गरिदिन निवेदन दिएका छन् । निवेदन आइसकेपछि कारबाहीका लागि जिल्ला प्रशासन कार्यालयमा उजुरी गरिसकेका छौं, मञ्चका सचिव शंकर चदाराले भने । प्रजिअ देवेन्द्र लामिछानेले घटनाको स्थलगत अध्ययन गरी दोषीलाई कारबाही गरिने बताए ।"
राजधानी नजिक्याउदै कान्ति लोकपथ,"हेटौंडा राजधानीलाई तराईसित जोड्न ६१ वर्षअघि निर्माण सुरु गरिएको कान्ति लोकपथ अब कालोपत्र हुने भएको छ । सडक स्तरोन्नतिसगै शनिबारदेखि कालोपत्रको काम थालिएको हो । मकवानपुरतर्फ चुच्चेखोलादेखि जितपुर भन्ज्याङसम्म सडक चौडा, नाली, ढल, रिटेनिङवाल बनाइसकिएको छ । चालु आवमा १५ किमि पिच गर्ने लक्ष्य छ । मोतिदान कन्स्ट्रक्सन काठमाडांैले सडक चौडा, नालीढल निर्माण र पिच गर्न २ वर्षअघि ठेक्का लिएको थियो । अन्य काम सकिएकाले पिच गर्न लागिएको ठेकेदार विकास गौतमले बताए । असार महिनाभर कम्तीमा ९ किमि पिच गर्नेछौं, उनले भने, बाकी ६ किमि पिच दसंैपछि हुनेछ । उक्त कस्ट्रक्सनले करिब २८ करोड रुपैयामा ठेक्का लिएको हो । ललितपुरको टीकाभैरवबाट २ किमि कालोपत्र भइसकेको छ । ललितपुरतर्फ चालु आवको अन्तिमसम्म ४ किमि कालोपत्र गरिने आयोजनाले जनाएको छ । सरकारले चालु आवमा आयोजनाका लागि ६० करोड रुपैया विनियोजित गरेको थियो । लोकपथका तीन खण्डमा चौडाइ विस्तार, कच्ची ढल र रिटेनिङ वाल बनाउन तीन निर्माण कम्पनीले काम गरिरहेका छन् । आयोजना इन्जिनियर रमेश पाण्डेले भने, उक्त मार्ग भएर अहिले हलुका सवारीसाधन आवतजावत गरिरहेका छन् । जितपुर भन्ज्याङदेखि आले भन्ज्याङको १८ किमि सडक पनि विस्तार गरिदै छ । अहिले आलेभन्ज्याङदेखि वाग्मती पुलसम्मको करिब ११ किमि सडक फराकिलो बनाउने र डिस्पोजल पन्छाउने काम गरिएको छ । ललितपुरतर्फ ५१ देखि ७१ किमि खण्डमा कच्ची ढल र सडक फराकिलो बनाउने कार्य भइरहेको आयोजनाले जनाएको छ । सरकारले यो लोकपथमा बहुवर्षीय ठेक्का प्रणालीअन्तर्गत रकम उपलब्ध गराउदै आएको छ । १५ किमि फराकिलो सडकको कालोपत्र सात मिटर कायम गरिएको छ । आगामी आवमा कान्ति लोकपथ पूरै कालोपत्र हुने आयोजनाले जनायो । सडक स्तरीकरणपछि ३० किमि प्रतिघण्टाको गतिमा सवारीसाधन गुड्न सक्ने उसको दाबी छ । सडक पूर्ण सञ्चालनमा आएपछि हेटौंडाबाट तीन घण्टामा ललितपुरको सातदोबाटो पुग्न सकिन्छ जुन दूरी ८८ किलोमिटर रहनेछ । विगतमा ९२ किमि रहेकोमा स्तरीकरणपछि चार किमि छोट्टिएको हो । २०१३ सालमा निर्माण थालिएको लोकपथ २०१६ सालको हिउदमा सञ्चालनमा आएको थियो ।ट्र्याक खुलेपछि २०१६ सालमा राजा महेन्द्र आफैं जिप हाकेर काठमाडौंबाट हेटौंडा आएका थिए । त्यतिबेला वाग्मतीमा पुल थिएन । अहिले पक्की पुल निर्माण भइसकेको छ । लोकपथ बनेपछि मकवानपुरको पूर्वी क्ष्ँेत्रका अधिकांश बासिन्दालाई यही मार्ग भएर राजधानी आवतजावत गर्न सहज हुुनेछ । उत्पादित कृषिजन्य र उपभोग्य वस्तु यही मार्ग भएर लैजादा सस्तो पनि पर्छ ।सडक निर्माणमा विवाद रामेछाप सुनपाती गाउपालिकाको कामामा सडक निर्माण गर्दा एकपक्षीय रूपमा जग्गा काटिएको भन्दै स्थानीय बाबुलाल तामाङले प्रशासन गुहारेका छन् । आफ्नो खेतीयोग्य जग्गा र फलफूलका बिरुवा नोक्सान गरिएको जनाउदै उनले त्यसको भरणपोषण माग गरेका छन् । कामाखोला र दिमीखोलाको मोड सुधार गरी गाउपालिका केन्द्रसम्म सडक जोड्ने कार्यक्रम रहे पनि नियतवश आफ्नो मात्र जग्गा नोक्सान गरिएको तामाङको गुनासो छ । निर्णय मोड सुधार गर्ने मात्र थियो तर मेरो मात्र झन्डै ३ मिटर जग्गा काटियो, उनले भने । घरमा रहेका वृद्धवृद्धालाई काट्छुमार्छु भन्दै रातिको समयमा डोजर चलाइएको तामाङले बताए । म सडक निर्माणमा विवाद गर्ने व्यक्ति होइन तर नियतवश एक ठाउको योजना अर्कै स्थानमा ल्याएकोमा आपत्ति छ, उनले भने ।पूर्वजनप्रतिनिधिले बाटो रोके रामेछाप नगरपालिकाको मुढेखोला जोड्ने सडक निर्माण क्रममा पूर्वगाविस अध्यक्ष रामविष्णु बस्नेतले आफ्नो जग्गा पर्ने भन्दै अवरोध गरेका छन् । थोरै जग्गा हुने स्थानीयले आवश्यक पर्ने जग्गा उपलब्ध गराए पनि बस्नेतले अटेरी गरेपछि निर्माण रोकिएको हो । बस्नेतले उक्त जग्गा केही समयअघि २ हजार रुपैयामा किनेका थिए । काम रोकिएपछि स्थानीयले चन्दा संकलन गरी बस्नेतको सडकमा पर्ने जति जग्गा किन्ने भएका छन् ।"
जोमसोममा बन्यो पक्की पुल,मुस्ताङ (कास) जोमसोममा पक्की पुल बनेपछि कालीगण्डकी करिडोरअन्तर्गत कोरला जान नदीबाट सवारी चलाउनुपर्ने जोखिमको अन्त्य भएको छ । भारतीय दूतावासको सहयोगमा निर्माण भएको पुलमा असार १ देखि मोटर गुड्न थालेका हुन् ।जोमसोम बजारको बीचमा रहेको पुल औपचारिक उद्घाटन नभए पनि सवारी सञ्चालनको अनुमति दिइएको जिल्ला प्राविधिक कार्यालयले जनाएको छ । कालीगण्डकी करिडोरअन्तर्गत मुस्ताङतर्फको सडकमा यो पहिलो पक्की पुल हो ।पुल बनेपछि उपल्लो मुस्ताङ र कोरलासम्म पुग्न सहज भएको छ । साढे दुई वर्षभित्र सक्नुपर्ने पुल ठेकेदार कम्पनी र जिविसबीचको विवादका कारण निर्माण ५ वर्ष लम्बियो । दूतावासबाट रकम निकासा नभएका कारण पुल निर्माणमा विलम्ब भएको दाबी ठेकेदार कम्पनीले गर्दै आएको थियो । निर्माण सकिएर मोटर गुड्न थाले पनि ठेकेदारले पाउनुपर्ने रकम अझै दूतावासले दिएको छैन । पुल निर्माणको सझौता २०६८ मा भएको थियो । गत मंसिरमा दूतावासले कडा निर्देशन जारी गरेपछि तत्कालीन जिविसको दबाबमा ठेकेदार कम्पनीले पुल निर्माणलाई तीव्रता दिएको थियो ।
पक्की पुलकै माग,"प्युठान (कास) गौमुखी गाउपालिकाका स्थानीय हिजोआज ठूलाबेंसी बजारमा निकै भेटिन्छन् । अहिले उनीहरू दुई उद्देश्यले बजार पुग्छन्, त्यहा हुने चुनावी कार्यक्रम हेर्र्ने अनि आवश्यक किनमेल गरेर घर फर्कने । त्यही मौकामा उनीहरू उम्मेदवारसग आफ्ना माग पनि राख्छन् । गुल्मी जिल्लाको अग्लुङ पार गरेर पुग्नुपर्ने रजबारा र अर्खाका स्थानीयको चुनावप्रति गहिरो चासो छ । उनीहरूको मुख्य माग हो, पक्की पुल निर्माण । वर्षाैंदेखि माग गर्दै आए पनि अहिलेसम्म पुल बनेको छैन । त्यसैले यसपालि छानिने जनप्रतिनिधिबारे विशेष चासो राखेका छन् । ठूलाबेंसी बजारको चोकचोकमा हुने चुनावी गफमा धेरैजसो रजबारा फेदीमा पक्की पुल बनाउनुपर्ने विषयले नै प्रवेश पाउछ । पुल बनाउने विश्वसनीयता दिन सक्नेले नै धेरै मत ल्याउने अगुवाहरू बताउछन् । शैक्षिक, आर्थिक, सामाजिक क्षेत्रमा पछाडि परेको गौमुखी क्षेत्रका स्थानीय यो निर्वाचनमा विकासप्रेमी नेतालाई जिताउने कसरतमा छन् । संविधानले स्थानीय तहलाई धेरै अधिकार दिएकाले स्थानीयले उम्मेदवारलाई चासोपूर्वक हेरिरहेको रजबाराका बासिन्दा तथा नेपाल पत्रकार महासंघ जिल्ला अध्यक्ष महावीर रानाले बताए । यहाका स्थानीयले कस्ता उम्मेदवारलाई भोट दिनुपर्छ बुझिसकेका छन्, रानाले भने, राम्रो प्रतिनिधि चुन्ने मौका सबैले सदुपयोग गर्दै छन् । रजबारा फेदी झिमरुक नदीमा पक्की पुल नभएकाले धेरैले दुःख पाएका छन् । २०६४ र २०७० को निर्वाचनमा मुख्य माग त्यही पक्की पुल थियो । त्यसपछि अग्लुङ खोलामा पनि पक्की पुल । अर्खा, रजबारा, पुजाका सबै वडामा बिजुलीलगायत माग पनि छन् । पुल नबन्दा हामीले धेरै दुःख पाएका छौं, रजबाराका जोगेन्द्र मल्लले भने, पुल नहुदा मोटरबाटो भएर पनि बर्खामा ६ महिना गाडी चल्दैन । ७ वटा वडा भएको गौमुखी गाउपालिकामा १३ हजार ९ सय ३७ मतदाता छन् । यहा कांग्रेस, एमाले र राजमो मुख्य प्रतिस्पर्धी छन् । राजमो र माओवादी केन्द्रले चुनावी तालमेल गरेका छन् । राजमोलाई गाउपालिका प्रमुख पदमा माओवादी केन्द्रले सघाएको छ ।"
ग्यास बुलेट खुलाउन परराष्ट्रलाई निर्देशन,"काठमाडौं ससद्को आपूर्ति तथा उपभोक्ता हित उपसमितिले एलपी ग्यास बुलेटका लागि कूटनीतिक सहजीकरण गरिदिन परराष्ट्र मन्त्रालयलाई निर्देशन दिएको छ । भारतीय एकाधिकार तोड्न सरकारले नेपाली बुलेट बनाउने अनुमति दिए पनि ग्यास ढुवानीका लागि भारतले विस्फोटक लाइसेन्स नदिदा अन्योल बढेपछि बिहीबार बसेको उपसमिति बैठकले निर्देशन दिएको हो । नेपाली बुलेटबाट ग्यास ढुवानी गर्दा रुट प्रमिटसगै विस्फोटक लाइसेन्स पनि अनिवार्य चाहिन्छ । विस्फोटक लाइसेन्स भारत सरकारले दिनुपर्छ । तर, बुलेट बनेको ६ महिना बित्दासमेत भारतले लाइसेन्स उपलब्ध गराएको छैन । लाइसेन्स नदिदा लगानी डुबेको भन्दै ग्यास उद्योगीहरूले विरोध गरेपछि उपसमितिले तत्काल कूटनीतिक पहल चाल्न निर्देशन दिएको हो । नेपाली उद्योगी व्यवसायीमार्फत् सञ्चालन हुने एलपी ढुवानी बुलेट सञ्चालनका लागि भारतीय सम्बन्धित निकायबाट प्राप्त हुनुपर्ने अनुमति लामो समयसम्म प्राप्त हुन नसेको देखियो, उपसमिति सयोजक सुभासचन्द्र ठकुरीले भने, बुलेट सञ्चालन अनुमतिका लागि आपूर्ति मन्त्रालयको सम्बन्वयमा परराष्ट्रले प्रभावकारी कूटनीतिक सहजीकरण गर्न निर्देशन दिन्छु । बुलेट सञ्चालन गर्न अनुमति लिने कार्यमा आवश्यक सबै प्रकारका पहल समन्वयात्मक र प्रभावकारी रूपले सम्पादन गर्न आपूर्ति र आयल निगमलाई निर्देशन पनि निर्देशन दिएको छ । यस सम्बन्धमा उपसमितिले नियमित रूपले प्रगति बुझ्ने र समन्वयात्मक कार्य गर्ने निर्णय भएको ठकुरीले बताए । बैठकमा सचिव प्रेमकुमार राईले ग्यास बुलेटमा अदृश्य शक्तिको चलखेल भएको बताए । मन्त्रालयको तर्फबाट पहल भए पनि अनुमतिप्रमाणपत्र प्राप्त हुन नसकेको उनले बताए । भारतले चाहेको अवस्थामा १०१५ दिनमै लाइसेन्स दिन सक्छ, उनले भने, तर, दिएको छैन । यसको समाधानका लागि सबैको पहल आवश्यक छ । निगमका एलपी ग्यास विभाग निर्देशक दीपक बरालले पनि भारतीय दूतावासमार्फत् प्रक्रिया अघि बढाएको बताए । तर, लोड, ट्रान्जिटलगायतको बहाना बनाएर प्रक्रिया अल्झाएको उनले बताए ।सरकारले आर्थिक वर्ष ०७३७४ को बजेट भाषणमा तत्कालीन अर्थमन्त्री विष्णु पौडेलले बजेटमार्फत् दुईतिहाइ भन्सार छुट दिएको थियो । आयल निगमले ०७३ असार २४ मा उद्योगलाई बुलेट खरिद गर्न अनुमति दिएको थियो । सोहीअनुसार व्यवसायीले बुलेट खरिदको तयारीमा जुटेका थिए । उद्योगीले पाएको कोटाअनुसार भारतको दिल्ली, बरौदा, पुणे र हरियाणालगायत सहरमा बुलेट बनाउन थालेका छन् । ती स्थानमा करिब ३ सय ९८ बुलेट तयारीको अवस्थामा रहेको एलपी ग्यास उद्योग संघले जनाएको छ ।संघका अनुसार निगमले ५३ वटा ग्यास उद्योगका लागि ७ सय ७५ बुलेटको अनुमति छ । ती बुलेट खरिदमा ५ अर्ब ४२ करोड ५० लाख रुपैया लगानी भएको संघको दाबी छ । व्यवसायीले पुस २५ मा ना७ख ९२७ र ना७ख ९२८ नम्बरका बुलेट भिœयाएका थिए । तर, नेपालमा भित्रिएको दुई बुलेटले लाइसेन्स नपाउदा लगानी यत्तिकै थन्किएको छ । दुई बुलेट थन्किदा अन्य व्यवसायीले ल्याएका छैनन् । एउटा बुलेटका लागि ७७ लाख रुपैयाभन्दा बढी लगानी गरेका छौं । ग्यास ढुवानीका लागि लाइसेन्स नपाउदा लगानी डुब्ने खतरा बढेको छ, सघका अध्यक्ष शिवप्रसाद घिमिरेले भने । हाल खाना पकाउने ग्यास भारतीय आयल निगमबाट ढुवानी गर्दा उतैका बुलेट प्रयोग गर्ने हुन्छ । ग्यास ढुवानी गर्दा बर्सेनि २ अर्ब ५० करोड रुपैया भारतीय ट्रान्सपोर्ट कम्पनीलाई बुझाउनुपरेको छ । भारतीय ट्रान्सपोर्टहरू बेरोजगार हुने सम्भावनाले लाइसेन्स दिन नचाहेको संघको आरोप छ । अध्यक्ष घिमिरेले सरकारले उच्च प्राथमिकता नदिदा बुलेट थन्किएको बताए । सरकारबाट औपचारिकताको लागि मात्रै पत्र गएको छ, उनले भने, जसले गर्दा समस्या समाधान हुन सकेको छैन ।"
सरकारी भुक्तानी नगदमा गर्न नपाइने,यसले अनौपचारिक अर्थतन्त्रर सरकारी अधिकारीहरूबीच हुने अनधिकृत लेनदेन नियन्त्रण हुन्छ ः अर्थसचिव
बिनादर्ता ब्लक र क्रसर उद्योग सञ्चालनमा,"तनहु शुक्लागण्डकी नगरपालिकामा ब्लक र क्रसर उद्योग दर्ता नभई सञ्चालन भइरहेका छन् । नगरपालिकाको कोत्रे, दुलेगौंडालगायत स्थानमा ५० ब्लक र १० क्रसर उद्योग बिनादर्ता सञ्चालनमा रहेका नगरपालिकाले जनाएको छ । यसबाट वार्षिक ३ करोड रुपैया असुल हुन सक्ने राजस्व छलि भइरहेको नगरपालिका सूचना अधिकारी त्रिलोचन लम्सालले बताए । वर्षाैअघि सञ्चालित अधिकांश उद्योगले सेती नदीको अनियन्त्रित दोहनसमेत गरेका छन् । केहीले सार्वजनिक जग्गा अतिक्रमण गरेर गिट्टी, बालुवा थुपारिरहेका छन् । व्यवसायीले सार्वजनिक जमिनको भाडा तिरेको दाबी गरे पनि नगरपालिकाले राजस्व पाएको देखिन्न । स्थानीय तह निर्वाचनपछिका प्रतिनिधिले ती उद्योगलाई दर्ताका लागि आउन आग्रह गरेका छन् । सबै उद्योग दर्ता गरेर चलाउनुपर्छ, अब हामीले कानुनको दायरामा ल्याउछौं, नगर प्रमुख किसान गुरुङले भने, स्थानीय सरकारले दिने सेवा सुविधा दिने, लिनुपर्ने कर पनि नछाड्ने गरी अगाडि बढ्छौं । उद्योग वाणिज्य संघका एकाइमार्फत सबै व्यवसायीलाई करको दायरामा आउन आग्रह गरेको गुरुङले बताए । नगरपालिकाले सूचना जारी गरेर करको दायरामा ल्याउने प्रयास गरिरहेको थियो तर आएका थिएनन्, लम्सालले भने, निर्वाचित प्रतिनिधिले ठोस निर्णय गरेर करको दायरामा ल्याउन पहल गरेपछि सम्भावना बढेको छ । राजनीतिक प्रतिबद्धता भएमा करोडौं राजस्व भिœयाउन सकिने उनले बताए । तनहु सिमेन्ट सामग्री व्यवसायी संघका अध्यक्ष भूपेन्द्र रिमालले शुक्लागण्डकी नगरक्षेत्रमा सञ्चालित ५० उद्योगलाई आगामी आर्थिक वर्ष दर्ता गर्न लगाउने बताएका छन् । करको दायरामा जानका लागि हामीले पनि पहल गरेका छौं, रिमालले भने, नगरपालिकाले वातावरण मिलाएको छैन । बर्सेनि नदीको दोहन बढ्दा आसपासका घरबस्ती पनि जोखिममा परेका छन् ।ब्लक उद्योगमा दैनिक ५० हजार रुपैया र क्रसर उद्योगमा दैनिक ५० लाख रुपैयासम्मको कारोबार हुने गरेको छ । व्यवसायीले भने सानो कारोबार देखाएर कर छल्ने प्रयास गरेपछि नगरपालिकासग कुरा नमिलेको जनाएको छ । धौलागिरी र गण्डकी अञ्चलका अधिकांश स्थानमा निर्माणका लागि ब्लक र गिट्टी तथा बालुवा शुक्लागण्डकी नगरपालिकाको कोत्रे र चुनेमुढा भन्ने स्थानबाट लैजाने गरेका छन् । करोडौंको कारोबार गरेकालाई जसरी पनि कर तिराएरै छाड्ने गुरुङले प्रतिबद्धता जनाए । गैरकानुनी रूपमा कारोबार गर्न खोज्नेलाई निरुत्साहित गर्ने जनप्रतिनिधिको काम हो, उनले भने, राजनीतिक संरक्षण नहुने वातावरण पनि नगरपालिकाले बनाउछ । व्यवसायीले ब्लक र क्रसर उद्योग सञ्चालन गर्न डोजर र स्काभेटर प्रयोग गरेर नदीको बहावसमेत परिवर्तन गरेका छन् । केही वर्षयता नदीको सतह गहिरो भएपछि दायाबाया पहिरो खस्न थालेको छ । पहिरोले नजिकका सामुदायिक वनसमेत नष्ट भइरहेको स्थानीय चन्द्रकला भट्टराईले बताइन् ।उद्योग दर्ता नहुदा वार्षिक ३ करोड राजस्व गुम्दैस्थानीय सरकारले उद्योगलाई कानुनको दायरामै ल्याउने प्रतिबद्धता"
सिचाइका लागि सप्तकोसी ड््यामको सम्भाव्यता अध्ययन,"पर्सा सप्तकोसी नदीमा बाध बाधेर तराईको पर्सादेखि झापासम्मका एक दर्जन जिल्लामा बाहै मास सिचाइ उपलब्ध गराउने उद्देश्यले नेपाल र भारतको संयुक्त प्राविधिक टोलीले सम्भाव्यता अध्ययन थालेको छ । नारायणी सिचाइ व्यवस्थापन डिभिजन नं ५ वीरगन्जका सूचना अधिकृत सुरेश साहले अध्ययन टोलीले केही समयअघि आफ्नो कार्यालयमा आएर आवश्यक जानकारी लिएको बताए । नेप्लिज टेरिटोरी फर सप्तकोसी हाई ड्याम मल्टी पर्पस प्रोजेक्ट एन्ड सुनकोसी स्टोरेज कम डाइभर्सन स्किम नामक कार्यालय विराटनगरमा स्थापना गरी अध्ययनको काम भइरहेको साहले जनाए । हाल सप्तकोसीको ७५ देखि ८० प्रतिशत पानी भारततर्फ बगेर खेर गइरहेको अवस्थामा त्यो पानीलाई सप्तकोसी उच्च बाधबाट तराईका झापादेखि पर्सासम्मका जिल्लाका किसानलाई सिचाइ उपलब्ध गराउने महाŒवाकांक्षी परियोजना सम्भव रहेनरहेको अध्ययन भइरहेको उनले बताए । यस परियोजनामा तराईका जिल्लामध्ये बारा र महोत्तरी जिल्लामा पाइलट प्रोजेक्टको रूपमा सुविधासम्पन्न प्रणाली उपलब्ध गराउने सोच बनाइएको छ । झापादेखि पर्सासम्मका तराईका जिल्लालाई यो परियोजनाले छोए पनि बारा र महोत्तरीलाई विशेष जोड दिइएको छ, उनले भने, परियोजनाअन्तर्गत यी २ जिल्लामा सिचाइका लागि पानी उपलब्ध गराउने मात्र नभई बाटो, बिजुली बत्ती, कृषि उत्पादनलाई बजारीकरण गर्न बजार निर्माणको लक्ष्य पनि राखिएको छ ।सप्तकोसीमा बाध बाधेर त्यहा पूर्वी र पश्चिमी गरी २ वटा नहर निर्माण गरी सुनसरी, मोरङ र झापामा पूर्वी नहरबाट तथा सप्तरी र सिरहामा पश्चिमी नहरबाट सिचाइ सुविधा दिने लक्ष्य छ । सप्तकोसी बाधकै पानी अर्को नहर बनाई कमला सिचाइ नहरमा झार्ने र त्यहाबाट सिरहा, धनुषा र महोत्तरीमा सिचाइ सुविधा उपलब्ध गराउने लक्ष्य छ । बाकी पानीलाई बाग्मती नदीअन्तर्गत पूर्वपश्चिम राजमार्गको कर्मैयास्थित नहरमा झारेर त्यहाबाट सर्लाही र रौतहटमा सिचाइ सुविधा पुयाउने लक्ष्य छ । हाल त्यो नहर रौतहटकै चन्द्रपुरसम्म पुगेको छ, तर नहरमा पर्याप्त पानी पुग्दैन, साहले भने, हालकै नहरलाई विस्तार गरी दुवै जिल्लाका किसानलाई वर्षैभरि सिचाइ सुविधा उपलब्ध गराउने र त्यो नहरलाई बारा, पर्सासम्म ल्याउने लक्ष्य छ ।"
पाल्पामा रोपाइको चटारो,"पाल्पा बगनासकाली, २ पोखराथोककी टोपला बस्याललाई खेतमा काम गर्ने हतारो छ । उनी वर्मपर्म गर्दै शनिबार पनि माडीफाटको खेतमा धान रोपाइमा व्यस्त थिइन् । उनले भनिन्, अरूलाई चुनाव लाग्या होला हामीलाई खेतमा काम गर्ने चटारो छ । मानो रोपेर मुरी उब्जाउने बेलामा धान रोपाइ नगरेपछि के खाने भन्ने चिन्ता उनमा छ । उनी मात्र होइन, तानसेन नगरपालिका, ९ टिन्टीआपका कृषक चुरामणि न्यौपाने पनि खेतमा व्यस्त छन् । उनले खेत रोपाइ सक्काइसकेको बताए । अहिले नरोप्ने हो भने ठूलो पानी पर्दा बगाउने समस्या हुन्छ, उनले भने, चाडै रोपियो भने गाजिन्छ र बगाउदैन । उनले चुनावको चटारोसगै खेत रोपाइमा पनि ध्यान दिएको बताए । जिल्लाको माडी, प्रभास र बासटारी क्षेत्रमा धान रोपाइ धमाधम छ । टार र खोला खेतमा पनि अहिले रोपाइ भइरहेको छ । चाडै बीउ राखेकाले छिप्पिएला कि भन्ने चिन्ता कृषकमा छ । चुनाव मात्रै भनेर हिडेर के गर्ने हो र, बगनासकाली, १ चिर्तुङ्धाराका धनबहादुर चिदीले भने । उम्मेदवार र नेतालाई चुनाव प्रचारमा हिड्न आतुर भए पनि कृषकलाई भने १५ असारमा पनि खेत रोप्न नसकिने हो भन्ने चिन्ता छ । कतिपय सिचाइ सुविधा नपाउने कृषकलाई यति बेला ब्याड राख्ने हतारो छ । यस वर्ष ठूलो पानी नपर्दा पनि समस्या भएको बताए । गाउमा खोला खेत हुनेले जेनतेन रोपाइ थालेका छन्, कृषक न्यौपानेले भने, अधिकांश टारी खेत (कुलो नलाग्ने) भएकालाई आकाशेपानीबाट ब्याड राख्न समस्या छ । जिल्लाको धान खेती हुने कुल ८ हजार ७ सय ५० हेक्टरमध्ये बाह्रै महिना सिचाइ हुने ३ हजार ९ सय ६४ हेक्टर जमिन मात्र रहेको छ । बाकी ४ हजार ७ सय ८६ हेक्टरमा आकाशेपानीको भर पर्नुपर्छ । हरेक वर्ष ठूला सिचाइ, साना सिचाइका लागि करोडौं बजेट आए पनि सही सदुपयोग हुन नसक्दा आकाशेपानीको भर पर्नुपर्ने बाध्यता भएको किसानको गुनासो छ । सिचाइ हुने केही फाट र खोलाछेउमा रोपाइ सुरु भइसकेको कृषि कार्यालयले जनाएको छ । समयमा पानी नपर्दा खेतमा हरियै धान हुने बेलामा धानको ब्याड राख्न किसान आतुर हुनुपर्ने अवस्था छ । जिल्लाका धेरै किसानाले आकाशेपानीको भल छोपेर बल्लतल्ल ब्याड राख्दै छन् ।पर्याप्त वर्षा भएनकास्की (कास) अघिल्लो वर्ष मनसुन छिटो सुरु भएकाले यो बेलासम्म जिल्लाका अधिकांश भागमा रोपाइको धमाधम थियो । तर, यसपटक पर्याप्त पानी परेको छैन । कुलो लैजान नमिल्ने खेतमा वर्षाको भलपानी छोप्नुपर्ने भएकाले कास्केली किसान पर्खाइमा छन् । अलिअलि पानी पर्दै छ तर, रोपाइ थाल्न यो प्रयाप्त होइन, अन्नपूर्ण गाउपालिकाका किसान सिंहबहादुर कुवरले भने, हामीले गरेर नहुने मौसमको कुरा । जेठको आखिरीदेखि रोपाइ गरिन्थ्यो, यस पालि ढिला भो । वर्षा लगातार भइरहे मूलहरू पलाउने भएकाले पनि पानी पुग्ने उनले बताए । ढिलो हुदा खेताला नपाउला भन्ने डर भइसक्यो, उनले भने । कुवरले ५० रोपनीमा धानखेती गर्दै आएका छन् । माछापुच्छे गाउपालिकाका कृृषक बलराम पौडेलले पनि आकाशेपानी पर्खिरहेको बताए । अग्लो डाडा हो, बर्खाको भल छोप्न पाइएन भने रोपाइ हुदैन, उनले भने, कुलो नलाग्ने सबै ठाउको हालत हाम्रोजस्तै छ । पोखराको अर्मलाका गोविन्द खडकाले गत साताको तुलनामा दुई प्रतिशत पनि रोपाइ नभएको बताए । केही खेत बेंसीमा भएकाले खोलाको कुलो लगाएर थोरैथोरै रोपे पनि धेरैले आकाशेपानी परिर्खरहेको उनको भनाइ छ । दाङसिङका मीनबहादुर न्यौपानेले भने, पोखरामा धेरै पानी परिरहने हो तर, यसपल्ट रोपाइ सुरु गराउने पानी आएकै छैन । जिल्ला कृषि कार्यालयका कृषि प्रसार अधिकृत प्रकाश बस्ताकोटीका अनुसार गत वर्ष यो बेलासम्मका कास्कीमा २० प्रतिशत रोपाइ भइसकेको थियो । यसपटक ५ प्रतिशतबाट बढेको छैन । कास्कीको २७ हजार ५० हेक्टर क्षेत्रफलमा धानखेती हुने गरेको छ । यहा ६६ प्रतिशत उत्पादन हुन्छ भने ३३ प्रतिशत खाद्यान्न बाहिरबाट ल्याइन्छ ।"
नक्सा नापीबाट सीधै बैंकलाई,"लमजुङ (कास) ऋण लगानी गर्दा सेवाग्राहीको धितो जग्गाको ट्रेस नक्सा बैंकले नै नापी कार्यालयबाट पाउने भएका छन् । सेवाग्राहीलाई सहज बनाउन सीधै बैंकका प्रतिनिधिमार्फत् ट्रेस नक्सा पाउने व्यवस्था मिलाइएको नापीले जनाएको छ । यसबाट ट्रेस नक्साका लागि सेवाग्राही आफैं नापी कार्यालय धाउनु नपर्ने भएको छ । बैंकिङ प्रयोजनका लागि आवश्यक पर्ने उक्त टेस नक्सा सेवाग्राहीले जुन बैंकसग कारोबार गर्ने हो, उसैले नै नापीबाट पाउने भएको हो । सेवाग्राहीलाई सजिलो होस् भनेर सीधै बैंकका प्रतिनिधिमार्फत् काम गर्ने व्यवस्था मिलाइएको नापी अधिकृत डिल्लीबहादुर ओलीले बताए ।"
नगदेबालीदेखि जलविद्युत् विकासका प्रतिबद्धता,"इलाम जिल्लाको इलाम नगरपालिकामा राजनीतिक दलहरूले चिया, अलैंची, अदुवा, अम्रिसो र दूधलाई व्यवसायीकरण गरी कृषिजन्य उद्योग स्थापना गर्नेदेखि जलविद्युत् आयोजनाको विकास गर्ने विषयलाई मुख्य चुनावी मुद्दा बनाएका छन् । यहाका उमेदवारले कृषि, पर्यटन र जलविद्युतबाट आर्थिक उन्नति हासिल गर्ने विषय उठाएका हुन् । विभिन्न कृषिजन्य सामग्रीको प्रशोधन नहुदा कृषकले खेप्नुपरेको आर्थिक नोक्सानी हटाउन प्रशोधन प्रणाली स्थापना गर्ने कार्यलाई अधिकांश दलले प्राथमिकतामा राखेका छन् । उचित प्रशोधनको व्यवस्था नहुदा सुन्तलादेखि किबीसम्मका फलफूल, अदुवा, अलैंचीजस्ता नगदेबालीको बजार अनिश्चित हुने गरेको छ । यो नगरका धेरै मतदाता ग्रामीण क्षेत्रका छन् र उनीहरूको प्रमुख पेसा कृषि हो । यहाका बासिन्दाको प्रमुख माग पनि कृषिजन्य उत्पादन, व्यवस्थापन, बजारीकरणदेखि उद्योगसम्म हो, एमालेतर्फबाट मेयर पदमा उम्मेदवार बनेका महेश बस्नेतले भने, त्यसैले हाम्रा नारा पनि कृषि र पर्यटनै प्रमुख मुद्दा बने । एमालेले प्रतिबद्धता पत्रमा कृषि तथा पशुपालनसम्बन्धी २८ बुदामा समेट्ने प्रयास गरेको छ । कृषिको व्यवसायीकरण, उन्नत जातका मल बिउ, प्रविधिको प्रयोग, सामूहिक खेती, कृषिको औद्योगीकरण, एक वडा एक उत्पादनजस्ता कुरा उठाएको छ । नेपालकै सबैभन्दा पुरानो चिया बगनाको संरक्षण तथा संवद्र्धन, चियापार्क निर्माण, अर्गानिक चिया उत्पादनलाई प्रोत्साहन उसका प्रमुख मुद्दा एमालेको बनेको छ । इलामलाई पर्यटकीय नगरीका रूपमा स्थापित गर्ने उनीहरूको एजेन्डा छ । कांग्रेसले नगरमा कृषि सडकलाई प्राथमिकतामा राखेको छ । कंग्रेसको तर्फबाट मेयर पदमा उम्मेदवार बनेका हिमालय कमचार्य नगरवासीको चाहनाअनुसार त्यसलाई मुद्दाका रूपमा अघि बढाएको बताउछन् । परम्परागत खेतीको अन्त्यसगै आधुनीक कृषि प्रणालीको विकासले युवाहरूलाई रोजगारी सिर्जना गर्छौं, उनले भने, कृषिजन्य उद्योगदेखि मजदुरका मागसमेत सम्बोधन गर्नेछौं । चियाको जननी इलामलाई पर्यटन कृषिको पहिचाहन हो भन्ने स्थापित गराउने माओवादी केन्द्रका तर्फबाट मेयर पदमा उम्मेदवार बनेका छविलाल आचार्य बताउछन् । कृषि र पशुजन्य सामग्रीबाट वार्षिक अर्बौं रुपैया भित्रने यो जिल्लामा दलहरूले यसैलाई प्रमुख मुद्दा बनाउदा मतदातालाई प्रभावित गर्न सकिन्छ भन्ने उनीहरूको बुझाइ छ । अलैंची, अदुवा, आलु, अकबरे, किबीलगायत प्रमुख आठ बालीबाट मुख्य आम्दानी हुने गरेको छ । कृषकलाई चाहिने प्राविधिक सेवादेखि आवश्यक मलखाद, विषादी, बिरुवा, सिचाइ, बजार व्यवस्थापन अपेक्षाकृत रूपमा हुन नसकेको सर्वाधारणको गुनासो छ । यो नगरपालिकाको बजार कृषिमा नै आश्रित छ । दलहरूमा चेत आएजस्तो छ । सधैं राजनीतिक मुद्दालाई मात्र प्राथमिकतामा राख्ने उम्मेदवारले यसपटक कृषि र पर्यटनलाई चुनावी मुद्दा बनाएका छन्, इलाम उद्योग वाणिज्य संघका अध्यक्ष आनन्द कट्टेलले भने, तर, दलहरूको प्रमुख समस्या भनेको कार्यान्वयनको पाटो नै हुन्छ । त्यो फेरि दोहोरिन्छ भन्ने शंका हाल पनि छ । प्रतिबद्धता कार्यान्वयनका लागि निरन्तर खबरदारी रहन्छ । नगरमा उम्मेदवारी दिएका राजनीतिक दलले पर्यटनलाई पनि प्राथमिकतामा राखेका छन् । चिया पर्यटनको प्रवद्र्धधनसगै यहा रहेका रमणीय स्थल, वेशभूषा, जातीय संस्कृतिको जगेर्ना गर्दै आय आर्जनको बाटो बनाउने उनीहरूको योजना छ ।"
१५ दिनमा ५४ प्रतिशत बजेट खर्चिनुपर्ने,"रुकुम जिल्ला समन्वय समितिले अबको १५ दिनमा ५४ प्रतिशत बजेट खर्च गर्नुपर्ने भएको छ । समितिले साढे ४ महिना अवधिमा ४४ प्रतिशत मात्र बजेट खर्च गरेको छ । हरेक असारको २५ गतेसम्म सम्पूर्ण बजेट निकासा गरी खाता बन्द गर्नुपर्ने व्यवस्था छ । फागुनयता चालु र पुजीगत गरी समन्वय समितिमा ७१ करोड ८६ लाख २ हजार १ सय २३ रुपैया आएकामा हालसम्म ३१ करोड ८७ लाख ८९ हजार ६ सय ८६ रुपैया अर्थात् कुल बजेटको ४४ प्रतिशत मात्रै बजेट खर्च भएको छ । समन्वय समितिको लेखा शाखाका अनुसार चालुतर्फ हालसम्म ५९ प्रतिशत बजेट खर्च भएको छ भने पुजीगततर्फ २३ प्रतिशत बजेट मात्रै खर्च भएको छ । चालुतर्फको ४१ करोड ८२ लाख ९८ हजार ३ सय २९ मध्ये २५ करोड १ लाख ३३ हजार ४ सय ९० रुपैया अर्थात् चालुतर्फको कुल बजेटमध्ये ५९ प्रतिशत बजेट खर्च भएको छ । पुजीगततर्फ भने सोचे जति प्रगति भएको छैन । पुजीगततर्फको ३० करोड २६ लाख ६२ हजार २ सय २६ रुपैयामध्ये हालसम्म ६ करोड ९१ लाख ६९ हजार ६ सय ११ रुपैया अर्थात् २३ प्रतिशत मात्रै बजेट खर्च हुन सकेको छ । उक्त बजेट जिल्ला विकासबाट जिल्ला समन्वय समिति बनेपछि गत फागुन महिनायता प्राप्त भएको बताइएको छ । स्थानीय विकास अधिकारी नरेन्द्रकुमार रानाले सम्झौताअनुसारका काम सकिसकेको भए पनि निकासा हुन मात्रै बाकी रहेको बताए । सम्बन्धित योजनाको सम्झौता भई काम पनि धेरैले सकि सक्नुभएको छ, रानाले भने, उपभोक्ता समितिहरू निकासा लिने मात्रै लिन नआउनुभएको अवस्था हो । चालु आर्थिक वर्षभित्र सक्नुपर्नेमध्ये १० प्रतिशत मात्रै काम बाकी रहेको रानाले बताए । सम्झौताअनुसारका काम गरिसके पनि भुक्तानी लिन भने असार अन्तिमतिर आउने यहाको पुरानै चलन हो, रानाले थपे, अबको केही दिनमा भुक्तानी हुने बजेटले पनि खर्च भएको प्रतिशत बढ्नेछ । थप बजेटअन्तर्गतको स्रोत सुनिश्चितता भई सम्झौता भएर पनि काम भइसकेको १२ करोड २३ लाख बजेटको अख्तियारी आउन बाकी रहेको स्थानीय विकास अधिकारी रानाले बताए । खेलकुद मैदान निर्माणतर्फको ८ करोड ६३ लाख, आर्थिक केन्द्र र स्थानीय यातायाततर्फको ३ करोड ६० लाखको अख्तियारी हालसम्म पनि प्राप्त भएको छैन । सो सुनिश्चिततातर्फको सबै बजेटको सम्झौता भएर काम भइसकेको भए पनि अख्तियारी भने नआएको सहलेखापाल केदार शर्माले बताए । अबको केही दिनमै त्यसको अख्तियारी आउने जानकारी आएकाले लगत्तै निकासा पनि थालिने उनले बताए ।"
असुलीका लागि भारतीय प्रहरीको अवरोध,"भैरहवा सडकमा गाडीको लाम व्यवस्थित गर्ने नाममा सुनौली नजिकको कोतवाली थानाका भारतीय प्रहरीले नेपालतर्फ आएका मालबाहक गाडीबाट अवैध असुली गर्ने गरेका छन् । भारतको दिल्ली, राजस्थान, पन्जाब, गुजरात, महाराष्ट्रलगायतका स्थानबाट नेपालका लागि औद्योगिक र व्यापारिक सामान लिएर आएका गाडीबाट पैसा असुल्ने गरिएको हो । मागअनुरूप नगद नदिने गाडीलाई थानाअगाडिबाट बढ्न रोक लगाइरहेको पाइएको छ । यसले नेपालका लागि सामान लिएर आएका दर्जनौं भारतीय मालबाहक गाडी सातासम्म भारतीय मार्गमा अलपत्र रोकिने गरेका छन् । भारतीय प्रहरीको यो व्यवहारले नेपालको भन्सार राजस्व प्रभावित हुनुको साथै समयमै आयातित वस्तु ढुवानी हुन नसक्दा नेपाली आयातकर्ता र व्यवसायी समस्यामा परेका छन् । अवैध असुलीले ढुवानी भाडा दर र गाडी मजदुरको खर्च बढ्ने हुदा नेपालमा आयातित समानको लागत बढेर मूल्य वृद्धि हुन सक्छ । भैरहवा भन्सार क्लियरिङ एजेन्ट संघका अध्यक्ष कृष्णप्रसाद घिमिरेले कोतवाली थानाका भारतीय पुलिसले नेपाल आएका मालबाहक गाडीसग पैसा असुल्न थालेपछि नेपाली आयातकर्ता समस्यामा पर्न थालेको बताए । भन्सार प्रक्रिया पूरा गर्न नभ्याएका कारण पहिला प्रतिदिन ५०६० गाडी भारततर्फ रोकिने गर्थे र भोलिपल्ट नेपाल आउथे, घिमिरेले भने, अहिले १० किमिको दूरीमा रहेको गाडी हप्ता दिनसम्म पनि नेपाल आउन सकेका छैनन् । कोतवाली थाना सुनौलीदेखि करिब ४ किमि दक्षिण सडकमा छ । भारतको सुनौली भन्सार कार्यालय बजारको मूलसडक किनारमैं छ । पार्किङस्थलसमेत नभएको सुनौली भन्सार कार्यालयमा भन्सार प्रक्रिया पूरा गर्न सडकमै गाडी रोकिदा व्यस्त सुनौली बजारको मूलसडक गाडीको लाइनले जाम हुने गर्छ । दुई दिनमा दिल्लीदेखि यहासम्म आए तर यहा दुई किमि पार गर्न पाच दिन लाग्यो, कोतवाली थानादेखि ४ किमि पर सडकमा लाईनमा गाडी रोकि राखेका चालक जिडी शर्माले भने, अन्य वेलामा जस्तै दुईचार दिनलाई भनेर गाडी साहुले दिएको बाटो खर्च नेपाल नपुग्दै सकिन थाल्यो । उनको जस्तै अवस्था दर्जनौं गाडी मजदुरको छ । असारको टण्टलापुरे घाम र गर्मीमा गाडी लाइनसगै उनीहरू असिनपसिन छन् । कोतवाली थानामा पैसा दिने गाडी आफ्नोभन्दा पछाडि लाइनमा भएर पनि सबैलाई उछिनेर जान पुलिसले दिने गरेको र पैसा नदिनेलाई लाइनभन्दा अलिकता मात्रै सडकतर्फ गाडीको मुख टेढो भएमा पनि पुलिसले लाठीले प्रहार गर्ने गरेको चालकहरूले बताए । उनीहरूका अनुसार, कोतवाली थानामा प्रतिगाडी १ हजारदेखि ४ हजार भारुसम्म गाडी र आयातित सामानको अवस्था हेरेर असुली हुने गरेको छ । भारतबाट सहज रूपमा गाडी नआउदा भन्सार राजस्वलाई असर पारेको भैरहवा भन्सार प्रमुख भुपालराज शाक्यले बताए । उनका अनुसार, पहिला प्रतिदिन सरदर साढे ३ सयदेखि ४ सयको संख्यामा मालबाहक गाडी भारतबाट नेपाल आउने गरेकोमा अहिले साढे २ सयजति मात्रै आउने गरेको छ । सरदर भैरहवा भन्सारमा दैनिक २० करोड रुपैया राजस्व संकलन हुने गरेकोमा गाडी कम आउन थालेपछि दैनिक ३४ करोड रुपैया राजस्व कम भइरहेको उनले बताए । भारततर्फको यस खालको अवरोधले आयातकर्ता नाका परिवर्तन गर्ने जोखिम बढ्न थालेको छ, शाक्यले भने । कोतवाली थानादेखि याता नेपालतर्फको सडक प्रायः खाली हुने गर्छ । सहज ढुवानी नदिएर रोक्न थालेपछि थानादेखि दक्षिण भारततर्फ झन्डै ८ किमि परसम्म सडकमा गाडीको लाइन छ । राजस्थानबाट भैरहवाका लागि सामान लिएर आएका भारतीय चालक लल्लुरामले कोतवाली थानाका पुलिसको ज्यादतीविरुद्ध कोही नबोल्ने र मिडियाले समेत सत्य तथ्य प्रकाशमा नल्याउने गरेको गुनासो गरे । सामान आयात गरेको गाडी बाटोमा रोकिदा प्रतिदिन १ हजारदेखि २ हजार ५ सय भारु आयातकर्ताले गाडीवालालाई विलम्ब शुल्क (डिटेन्सन शुल्क) तिर्नुपर्ने हुन्छ । क्लियरिङ एजेन्ट संघका घिमिरेले नेपाल सामान पठाउने भारतीय ट्रान्सपोर्ट कम्पनीले अब ढुवानी भाडा बढाउन थालेको बताए । उनका अनुसार, भारतीय नाकाबन्दी र मधेस आन्दोलनको बेलादेखि कोतवाली थानाले नेपाल आउने गाडीसग अवैध असुलीको सुरुआत गरेका हुन् । कहिले अवरोध नगर्ने कहिले मौका छोपेर असुलीका लागि अवरोध गर्ने क्रम चल्दै आएको छ ।"
विराटनगरलाई औद्योगिक राजधानी बनाउनुुपर्छ,"मोरङ (कास) संघीय समाजवादी फोरमका अध्यक्ष उपेन्द्र यादवले विराटनगरलाई मुलुकको राजनीतिक र औद्योगिक राजधानी बनाउनुपर्ने बताएका छन् । संघीय समाजवादी फोरम र माओवादी केन्द्र गठबन्धनको विराटनगरमा शनिबार आयोजित चुनावी सभामा उनले जननिर्वाचित प्रतिनिधिहरूले राजनीतिक र औद्योगिक क्रान्तिको इतिहास बोकेको विराटनगरलाई समृद्ध महानगर बनाउनुपर्ने बताएका हुन् । उदारीकरण र निजीकरणको नाममा मुलुकको ४ सयभन्दा बढी उद्योग बन्द भई कबाडीमा परिणत हुनुका साथै लाखौंको रोजगारी खोसियो, उनले भने, अब परिवर्तनकारी शक्तिले ती उद्योगहरूलाई पुनःस्थापना र सञ्चालन गरी लाखौंलाई रोजगार दिनुका साथै समृद्ध मुलुक निर्माण गर्छ । मुलुकमा अहिले दलतन्त्र, लुटतन्त्र, प्रशासनतन्त्र, कमिसनतन्त्र र भ्रष्टतन्त्र रहेको उनको भनाइ थियो ।"
ठूलो उपलब्धि नजिक लो,"सोची (एएफपी) जर्मनीले आइतबार अन्तरमहादेशीय कपमा क्यामरुनको सामना गर्नेछ । प्रशिक्षक जोचिम लो ठूला प्रतियोगितामा आफ्नो टिमलाई एक दशकयता सेमिफाइनल पुयाउने उपलब्धिको क्रममा रहने छन् । जर्मनीलाई अन्तिम चार पुग्न बराबरी पर्याप्त छ । सन् २००६ मा लोले जर्मन टिमको नेतृत्व लिएका थिए । घरमा भएको त्यस प्रतियोगितामा टिम तेस्रो भएको थियो । त्यसयताका प्रत्येक युरोपेली च्याम्पियनसिप र विश्वकपमा जर्मनी सेमिफाइनल पुगेको छ । विश्वकप विजेता जर्मनीले सोचीको फिस्ट स्टेडियममा इन्डोमिनेटल लायन्सको सामना गरेकै दिन समूह बी को अन्तिम चरणको अर्को खेलमा चिलीले अस्टेलियासग खेल्नेछ । समूह अंकतालिकामा चिलीपछि गोल अन्तरमा जर्मनी दोस्रो स्थानमा छ । जर्मनी र चिली दुवैको समान ४ अंक छ । यता क्यामरुन र अस्टेलिया दुवैसग १ अंक छ । जर्मनीले एक अंक पर्याप्त भएको स्थितिमा क्यामरुनलाई भने स्पष्ट जित आवश्यक छ, अर्को चरण पुग्ने हो भने । हामीलाई बराबरी नै पर्याप्त छ । तर हाम्रो उद्देश्य समूह जित्ने हो र यससगै सेमिफाइनल खेल्ने हो, प्रशिक्षक लोले भने, त्यस खेलमा हामीले एक वा दुई परिवर्तन गर्नेछौं । केही खेलाडीलाई आराम दिएर नयालाई मौका दिन यस्तै गर्न लागेका हौं । जर्मनीले क्यामरुनविरुद्धको पछिल्ला दुई खेलमा जित निकालेको छ । सन् २०१४ मा विश्वकपअगाडि मैत्रीपूर्ण खेलमा भने दुवै टिमले २२ को बराबरी खेलेका थिए । विश्वकप सुरु हुनु एक वर्षअगाडि पछिल्लो खेलमा लोले सम्पूर्ण नया खेलाडीलाई अवसर दिने जोखिम उठाए । त्यो जोखिम आखिरमा फलदायी रह्यो र टिम अस्टेलियामाथि ३२ ले विजयी रह्यो । चिलीविरुद्धको खेल भने ११ को बराबरीमा छुटेको थियो । लोको नया टिम भने अहिलेसम्म रुसी भूमिमा प्रभावशाली देखिएको छ । क्यामरुनले भने अहिलेसम्म दुवै खेलको सुरुमा समान टिम उतारेको छ । अहिलेसम्मका दुई खेलमा क्यामरुन सुरुमा चिलीसग निराशाजनक रूपमा २० ले पराजित भयो । त्यसपछि उसले अस्टेलियासग ११ को बराबरी खेलेको हो । मस्कोको स्पार्टक स्टेडियममा भने अस्टेलियाको भेट चिलीसग हुनेछ । त्यसमा पनि कोपा अमेरिका विजेताका लागि बराबरी नै पर्याप्त छ । हाम्रा लागि चिलीवरुद्धको खेल निकै महŒवपूर्ण छ, अस्टेलियाली कप्तान मार्क मिलिगनले भनेका छन्, त्यसमा हाम्रो उद्देश्य रहनेछ, जितका लागि । चिली निकै बलियो टिम हो । तर मलाई लाग्छ, टिममा केही कमजोरी पनि छन् । जर्मनीविरुद्ध गोल गर्दै चिलीका लागि सर्वाधिक ३८ गोल गर्ने खेलाडी बनेका एलेक्सिज सान्चेज त्यसमा अझै गोल थप्न उत्सुक हुनेछन् ।"
चाँगुमा कभर्डहल शिलान्यास,"भक्तपुर (कास)चाँगुनारायण नगरपालिका४, सागदहमा अन्तर्राष्ट्रियस्तरको खेलकुद कभर्डहल निर्माण हुने भएको छ । सांसद प्रेम सुवालले शनिबार वैदिक विधिअनुसार जग पूजा गरी हल शिलान्यास गरे । निर्वाचन क्षेत्र पूर्वाधार विकास कोषको बजेटबाट १ करोड रुपैयाबराबरको लागतमा हल निर्माण हुन लागेको हो । बढीमा २ वर्ष लगाएर निर्माण कार्य सम्पन्न हुने हल निर्माण उपभोक्ता समितिका अध्यक्ष श्रीहरि कुइकेलले बताए । स्थानीय युवाको चाहनाअनुसार अन्तर्राष्ट्रियस्तरको प्रतियोगिता गर्न मिल्ने गरी कभर्डहल निर्माण हुने कुइकेलले जानकारी गराए । सांसद सुवालले हल निर्माणनिम्ति थप सबै खाले सहयोग गर्न आफू तयार रहेको बताए । उपभोक्ता समिति सचिव राधेश्याम खनालका अनुसार भक्तपुर जिल्लाकै उत्कृष्ट खेल पूर्वाधारका रूपमा हल डिजाइन गरिएकोे छ । अन्तर्राष्ट्रिय ब्याडमिन्टन अम्पायर दीपक थापाले सरकारीस्तरबाट बन्न नसकेको हल स्थानीय प्रयासबाट बन्न लाग्नु प्रशंसनीय भएको बताए । उनले हल बनिसकेपछि अन्तर्राष्ट्रिय टोलीहरूको क्याम्प राखी सुविधा दिनसक्दा आयआर्जन हुने अपेक्षा राखे ।"
जुनियर गल्फको महत्वोकांक्षी कार्यक्रम,काठमाडौं (कास) नेपाल गल्फ संघको आयोजना र इन्टरनेसनल सोसाइटी फर मेडिकल एजुकेसन (आईएसएमई) द्वारा प्रायोजित सीएमएस जुनियर गल्फ डेभलपमेन्ट कार्यक्रम शनिबार सुरु भएको छ । जुनियर गल्फमार्फत राष्ट्रिय स्तरको खेलाडी खोजको प्रमुख उद्देश्यसाथ गल्फ संघले यो महत्वोकांक्षी कार्यक्रमको सुरुआत रोयल नेपाल गल्फ क्लबबाट गरेको हो । पहिलो दिन प्रारम्भिक चरणका २५ खेलाडी प्रशिक्षणमा सहभागी भए । काठमाडौंको ट्रेनिङ क्याम्पमा ५० देखि ६० खेलाडी सहभागी रहने संघले जनाएको छ । क्याम्पको नेतृत्व प्रमुख प्रशिक्षक व्यावसायिक गल्फर दीपक थापामगरले गर्नेछन् । अन्य दुई प्रशिक्षकमा रमेश नगरकोटी र सचिन भट्टराई छन् । पहिलो दिन जुनियर गल्फरलाई सीएमएस जुनियर गल्फ डेभलपमेन्ट कार्यक्रमको जानकारी दिइएको थियो । जुनियर गल्फरहरूले शनिबारबाटै प्रशिक्षण सुरु गरेका छन् । प्रशिक्षण प्रत्येक साताको शनिबार निःशुल्क सञ्चालन हुनेछ । प्रशिक्षणमा चाहिने सम्पूर्ण सुविधा संघले उपलब्ध गराउने छ । यो ४३ सातासम्म चल्नेछ । संघले काठमाडौंसगै धरान र पोखरामा पनि यो कार्यक्रम चलाउने छ । पोखरा र धरानमा ३०३० जुनियर गल्फर सहभागी हुने अपेक्षा गरिएको छ । ४३ साताको प्रशिक्षणका क्रममा काठमाडौंमा चार तथा धरान र काठमाडौंमा ३३ वटा क्षेत्रीय प्रतियोगिता हुनेछ । अन्त्यमा तीनै प्रशिक्षण केन्द्रका उत्कृष्ट जुनियर गल्फरबीच अन्तिम प्रतियोगिता गरेर प्रतिभावान गल्फर छनोट गर्ने योजना संघको छ । प्रशिक्षणमा १६ वर्षमुनिका सहभागी हुन पाउने छन् । तीनवटै प्रशिक्षण केन्द्रमा एकैखाले प्रशिक्षण सञ्चालन गरिएको छ । जुनियर गल्फ विकासको महŒवाकांक्षी कार्यक्रमको पहिलो दिन संघका अध्यक्ष टासी घले र युथ डेभलपमेन्ट निर्देशक दीपक आचार्य उपस्थित थिए । सयभन्दा बढी जुनियर गल्फरबाट प्रतिभाशाली खेलाडी छनौट गरी राष्ट्रिय टिम निर्माण गर्ने योजनासहित सुरु भएको सीएमएस जुनियर गल्फ विकास कार्यक्रम छिट्टै धरान र पोखरामा पनि सुरु हुने संघले जनाएको छ ।
राजनको जोडी च्याम्पियन,"काठमाडौं (कास) समूह ए का राजन गोले र सुमन नेवाःको जोडीले समूह डी का विक्रमसिंह खड्का र उज्ज्वल शाक्यको जोडीलाई पराजित गरी तेस्रो आन्तरिक ब्याडमिन्टन प्रतियोगिता जितेको छ । विजेता जोडीले २११८, ११२१, २११८ को नतिजा निकाल्यो ।समूह ए कै प्रदीप महर्जन र भुवन श्रेष्ठले समूह डी का विमल श्रेष्ठ र शान्ता डंगोललाई २११८, १८२१, २११९ ले हराए । समूह डी का कर्ण थापा र कुलबहादुर श्रेष्ठले समूह ए का किशोर गुरुङ र अशोक श्रेष्ठको जोडीलाई २११४, २११७ ले पराजित गरेका थिए । समूह डी का सामुएल तामाङ र सुधीर राईले राम दोङ र नरेश श्रेष्ठलाई २११२, २११६ ले पराजित गरी स्कोर बराबरी गरेका थिए ।अन्तिम खेलमा समूह डी का सुनील शाक्य र रामु थापाको जोडी अनुपस्थित भएपछि समूह ए विजेता बनेको हो । प्रतियोगिता ललितपुर जिल्ला ब्याडमिन्टन संघले आयोजना गरेको हो ।"
प्रितम र सविरमान विजयी,काठमाडौं (कास) लैनचौरस्थित राष्ट्रिय टेबलटेनिस प्रशिक्षण केन्द्रमा शनिबार सुरु अन्तर एयरलायन्स टेबलटेनिसमा आयोजक नेपाल वायुसेवा निगमका प्रितम प्रधान र चाइना इस्टर्नका सविरमान सिंह प्रिक्वाटरफाइनल पुगेका छन् ।
जसले ४ जीपीए ल्याए,कहिल्यै दोस्रो भइनँ मनीष चौलागाईं
फुर्सदमा पढौं,"पवनकली एक हात्तीको कथा हो । अहिले राजधानीस्थिति चिडियाखानामा रहेकी वास्तविक पवनकलीको यो कथा प्रनिता क्षेत्रीले लेख्नुभएको हो । कथा यस्तो छपवनकलीको घर अनकन्टार बाक्लो हरिया जंगलहरू भएतिर थियो । उनी १० वर्षको हुँदा जंगल विनाश भएपछि हात्तीहरू पूरै बथानसहित उनले पनि अन्तै बसाइँ सर्नुपरेको थियो । बसाइँ सर्ने क्रममा एक दिन हात्तीको बथान गाउँ नजिकैको तलाउमा पुग्यो । तलाउमा खेल्दा खेल्दै उनीहरूलाई गाउँका केही सिकारीले घेरा हाले । बथान तितरबितर भयो । पवनकलीलाई आफ्नो तिघ्रामा बेस्सरी पीडा भयो । सिकारीले उनलाई बहोस पार्ने गोली हानेका रहेछन् । होसमा आउँदा पवनकली चिडियाघर पुगेकी थिइन् । चिडियाघरमा पवनकलीको रेखदेख रामुले गथ्र्यो । त्यहाँ उनलाई हेर्न दिनहुँ धेरै मानिस जान्थे । मीठा मीठा खानेकुरा दिन्थे । हेरचाह गर्थे र धाप मार्थे । तैपनि पवनकलीलाई जंगलमा स्वतन्त्र घुमफिर गर्न नपाएकोमा दु:ख लाग्थ्यो । दु:ख लागे पनि फलामे डन्डीहरूले बारिएको चिडिया घरबाट उम्कने कुनै सम्भावना थिएन । धेरै वर्षपछि जब पवनकली ५१ वर्षकी पुगिन्, रामुले उनकी छोरी कुमारीको सल्लाहमा पवनकलीलाई ट्रकको पछाडि हालेर जंगलमै लगेर छोडिदिए । फेरि खुला हावा अनुभव गर्दै जंगलमा दौडन पाउँदा पवनकली खुसीले चिच्याइन् । त्यसपछि मान्छेले आकाश र धर्तीबीच पर्खाल नलगाएको र अनगिन्ती रूखहरू भएको ठाउँ नै सधैंका लागि उनको घर भयो । यो किताबमा सार्थक सिन्हाले पवनकलीका विभिन्न अवस्थाहरूको एक दर्जनभन्दा बढी चित्रहरू बनाएका छन् । एडुकेसनल पब्लिसिङ हाउसले प्रकाशन गरेको यो बालकथाको मूल्य ३५० रुपैयाँ छ ।"
के हो मनसुन ?,"तिमीहरूले मनसुन शब्द त सुनेकै होला । नेपालमा कात्तिकदेखि जेठसम्म पश्चिमी वायु बहन्छ । त्यो हिउँद हो । बर्खा अर्थात् जेठदेखि असोज अन्त्यसम्म दक्षिणपूर्वी हावा बहन्छ । त्यो हावालाई मनसुनी हावावायु भनिन्छ । हिउँदमा पश्चिमी वायुले वर्षा गराउँछ भने बर्खामनसुनमा पूर्वी वायुले वर्षा गराउँछ । अनि तिमीहरूले भूमध्यरेखा पनि सुनेकै होला । भूमध्य रेखाभन्दा दक्षिणतिर मेडागास्कर भन्ने ठाउँ छ । त्यहाँ उच्च चापीय क्षेत्र विकास हुन्छ र एक किसिमको वायु बन्छ । त्यो वायु प्रणाली सोमालियाको उत्तरतिर हुँदै भारत, केरलानजिकको वेस्टनघाटसम्म आउँछ । त्यही वेस्टघाटबाट एउटा प्रणाली सीधै भारतको बीच भाग हुँदै भारतको उत्तरपश्चिमतिर जान्छ । त्यो प्रणाली उत्तरपश्चिम हुँदै जम्मुकश्मीरसम्म फैलन्छ । अर्को प्रणाली वेस्टघाट हुँदै उत्तरपूर्व भएर बंगालको खाडीमा जान्छ । बंगालको खाडीमा न्यून चापीय क्षेत्र विकास भएपछि त्यो मौसमी प्रणाली पूर्वी भाग हुँदै नेपाल प्रवेश गर्छ । त्यो वायुलाई नै मनसुनी वायु भनिन्छ । त्यो वायुमा जलवाष्प हुन्छ । जलवाष्पयुक्त वायुले आकाशमा बादल बनाएपछि पानी पर्छ, त्यो नै मनसुन हो । मनसुन ऋतुअनुसार चल्ने हावाको बहाव हो । यस्तो वायु प्रवेश भएपछि वर्षा सुरु हुन्छ । त्यस्तो वर्षालाई मनसुनी वर्षा भनिन्छ । वायु प्रवेश गर्नेबित्तिकै वर्षा हुँदैन । वायु जलवाष्प हुनु आवश्यक छ । जति बढी जलवाष्प हुन्छ, त्यति नै बढी पानी पर्ने सम्भावना बढी हुन्छ । मौसमविद् मीनकुमार अर्यालका अनुसार नेपालमा सामान्यत: जुन १० (जेठ २७) मा सुरु हुन्छ । तर, केही वर्ष यता ठ्याक्कै त्यही दिनमा मनसुन सुरु हुन छाडेको छ । सेप्टेम्बर २३ सम्म मनसुनी वर्षा हुन भए पनि केही वर्षदेखि अक्टोबर महिनासम्मै मनसुनी वर्षा हुने गरेको छ । यो वर्ष पनि निर्धारित मितिभन्दा दुई दिन ढिलो गरी १२ जुनमा मात्र मनसुनी वायु पूर्वी भागमा प्रवेश भएको थियो । गत वर्ष ५ दिन ढिलो गरी १५ जुनमा मनसुन प्रवेश भएको थियो । मनसुनी वायु प्रवेश भए पनि देशैभर मनसुनी वर्षा हुन सकेको छैन । मनसुनी वायु सक्रिय नभएकाले यस्तो भएको हो । मनसुन अवधिमा साधारणत: १०५ दिन वर्षा हुन्छ । मनसुनी वायु समुद्रबाट बहने भएकाले यसमा प्रशस्त जलवाष्प हुन्छ । त्यही जलवाष्पयुक्त वायु बहँदा वर्षा हुन्छ । स्थानअनुसार मनसुनको वायुचक्र बेग्लाबेग्लै समयमा रहन्छ्र । मनसुन दक्षिण एसियाको एउटा महत्वपूर्ण वायुमण्डलीय प्रणाली हो । नेपालमा प्रवेश गर्ने मनसुनी वायु दक्षिण एसियामा बहने ग्रीष्मकालीन मनसुनको एक अंश हो । जुनदेखि सेप्टेम्बरको चार महिनाको मनसुनको अवधिमा नेपालमा वार्षिक वर्षाको करिब ८० प्रतिशत वर्षा हुने गर्छ । यो वर्ष नेपालको मध्य तथा सुदूरपश्चिमका अधिकांश भूभागमा सरदरभन्दा अत्यधिक कम वर्षा हुने दक्षिण एसियाली जलवायु दृष्टिकोण मञ्चमा भेला भएका मौसमविद्हरूले अनुमान गरेका छन् । गएको अप्रिलमा भुटानको थिम्पुमा भएको मञ्चको दसौं बैठक भएको थियो । हरेक वर्ष मनसुन सुरु हुनुअघि दक्षिण एसिया क्षेत्रका मौसमविद् मनसुनसम्बन्धी साझा दृष्टिकोण बनाउन सन् २०१० देखि भेला हुने गरेका छन् ।मौसमविद्हरूका अनुसार मध्य र पूर्वी भूभागमा भने सरदर वर्षा हुने अनुमान छ । सामान्यत: सरदर वर्षा भन्नाले स्थान विशेषको लामो समयको (करिब ३० वर्ष) औसत वर्षालाई बुझिन्छ । सरदर वर्षाको सरदर वर्षाको ९० देखि ११० प्रतिशतसम्मको वर्षालाई सामान्य वर्षा भनिन्छ । त्योभन्दा कम र बढी वर्षा भएमा क्रमश: न्यून वा अधिक वर्षा भएको मानिन्छ । मनसुनको अवधिमा कास्कीको लुम्लेमा सबैभन्दा बढी पानी पर्छ । सबैभन्दा कम वर्षा हुने ठाउँचाहिँ मुस्ताङ हो । माटो कमजोर हुने भएकाले हिमाली क्षेत्रले धेरै पानी थेग्न सक्दैन । तीन वर्षअघि कर्णालीमा २४ घण्टामा ४२२ मिलिमिटर वर्षा भएको थियो । जसका कारण बर्दिया र सुर्खेतमा ठूलो मानवीय र धनको क्षति भएको थियो । मनसुनको बेलामा आउने बाढी र पहिरोले ठूलो क्षति हुने गरेको छ । क्षति कम गर्न विपत् व्यवस्थापनको तयारी उच्च राख्नु आवश्यक छ । अहिलेसम्म मनसुनको अवधिमा २४ घण्टामा ५४५ मिलिमिटर सम्म वर्षा भएको रेकर्ड छ । सन् १९९३ को मनसुनमा मकवानपुरको पालुङमा त्यति वर्षा भएको थियो ।"
खितिती खितिती,"एक जना बिरामी क्लिनिकमा गएछन् । रिसेप्सनमा बस्ने महिलाले उनलाई सोधिन् तपार्इंको फेमेली डाक्टरको नाम के हो ? बिरामी : यसको उत्तर दिन त साह्रै गाह्रो छ । महिला : एउटा डाक्टरको नाम भन्न पनि गाह्रो ? बिरामी : तपाईंले सोचेजस्तो सजिलो छैन क्या । मेरी आमा आँखाको डाक्टरलाई जँचाउनुहुन्छ । बुबा पेटको डाक्टरलाई । मेरो भाइ दिमागको डाक्टरकहाँ जाने गरेको छ । अब मैले चाहिँ कुन डाक्टरलाई जचाउनुपर्ला ? महिला : तपार्इं हड्डी र बंगाराको डाक्टरकोमा जानुस् । ०००अर्को बिरामी डेन्टिस्ट कहाँ गएछन् । डेन्टिस्टले उसको उपचार गरिसकेपछि बिल तिर्ने बेलामा बिरामीले भनेछन् : डाक्टर साब, एक सेकेन्डमा एउटा दाँत उखेलेको यति महँगो ? डाक्टरले जवाफ दिएछन् : के गर्नु भाइ, पहिल्यै भनेको भए त म त्यो एउटै दाँतलाई पनि दिनहुँ अलिअलि गर्दै उखेलिदिइहाल्थेँ नि !०००तेस्रो बिरामी आँखाको डाक्टरकहाँ गएछन् र सोधेछन् : डाक्टर साब, चस्मा लगाएपछि म अक्षरहरू पढ्न सक्छु त ? डाक्टर : किन नसक्नु मज्जाले पढ्न सक्नुहुन्छ । बिरामी खुसीले उफ्रँदै : धन्य डाक्टर । मैले अहिलेसम्म लेखपढ गर्न नजानेर के भयो त ? चस्मा लगाएपछि त सकिहाल्ने रहेछु नि !"
अन्नपूर्णमा चित्रकला,"विश्व वातावरण दिवसका अवसरमा दरबारमार्गस्थित होटल अन्नपूर्णले काठमाडौंमा चित्रकला प्रतियोगिता आयोजना गर्यो । प्रकृतिसँग म थिममा आयोजना गरिएको प्रतियोगितामा राजधानीका विभिन्न विद्यालयमा अध्ययनरत ४९ जना विद्यार्थीको सहभागिता थियो । तीमध्येबाट उदिप तामाङ, सक्षम मानन्धर र अनिस थापा उत्कृष्ट ठहरिए । प्रतियोगितामा मिस नेपाल निकिता चन्दक, मिस अर्थ रोजिना श्रेष्ठ, मिस नेपाल इन्टरनेसनल नीति शाह, मिस नेपाल एसिया प्यासिफिक साहारा बस्नेत, चित्रकार गोविन्द डंगोल र कृष्ण मानन्धर निर्णायक थिए ।"
असारे रोपाइँ,"गड्याङगुडुङ गर्दै मेघगर्जेपछि चारैतिररोपाइँ गर्ने किसानकोहट्यो मनको पीर । बढेका छन् खोलानाला हरियाली जताततै देशैभरि रोपाइँउत्सव नचलेको छैन कतै ।हलोजुवा काँधमा अनिकोदाली छ हातमाखेत जोत्ने हलगोरुकिसानको साथमा । आली, कान्ला खन्छन् बाउसे बीउ रोप्छन् रोपाहार हिलो खेल्ने होड चल्छ रोपाइँमा बारम्बार ।"
गर्मीयाम,गर्मीयाममा खानपिनमालापरबाही गर्नुहुन्नसचेत भए हामी सबैसरुवा रोगले छुन्न ।
जुनकिरी,लुसिफेरिन भन्ने रसायनरहेछ पो अचम्म यस्तोजुन आउँछ अक्सिनको सम्पर्कमाअनि टल्काउँछ तिमीलाई मैनबत्ती जस्तो ।
खेल खेलौं,"खेल्ने तरिका : यो खेलका लागि सबैभन्दा पहिले सहभागी प्रत्येक २ मध्ये १ खेलाडीको आँखामा बाहिर नदेखिने गरी हल्का ढंगले कुनै रुमाल वा कपडा बाँधिदिनुपर्छ भने अर्को खेलाडीलाई खुट्टामा चाँप वा कुनै बज्ने वस्तु बाँधेर खुला छाड्नुपर्छ । रेफ्रीले इसारा गरेपछि आँखामा पट्टी बाँधिएको खेलाडीले बाजाको आधारमा उक्त खेलाडीलाई छुन सक्नुपर्छ । तोकिएको समयभित्र यसरी छोएपछि आँखामा पट्टी बाँधिएको खेलाडी विजेता घोषित हुन्छ भने छुन नसकेको खण्डमा चाप बाँधिएको खेलाडी विजेता घोषित हुन्छ । खेलका क्रममा घेरा नाघेर बाहिर पुग्ने जुनसुकै खेलाडी पनि अयोग्य मानिन्छ । र, अर्को खेलाडीलाई विजेता घोषित गरिन्छ । विजेता खेलाडीले अर्को चरणमा सहभागी हुने अवसर पाउँछ । यसरी चरणबद्ध रूपमा जित्दै आउने अन्तिम दुई खेलाडीबीच फाइनल खेल खेलाएर अन्तिम विजेताको छनोट गर्नुपर्छ । यो खेल जुनसुकै बेला पनि खेल्न सकिन्छ । यो खेललाई धेरैजसो विद्यालयका वार्षिक कार्यक्रमहरूमा समेत समावेश गरिएको हुन्छ ।"
उकालो बाटो,"कुसुम र लता दिदीबहिनी हुन् । कुसुम आठ कक्षामा पढ्छिन् । लता सातमा । सुधांशु कुसुम र लताका काकाको छोरा हुन् । उनी एक कक्षामा पढ्छन् । सुधांशु एकदमै जिज्ञासु छन् । मनमा लागेका कुरा दिदीहरूलाई सोधिरहन्छन् । पढाइमा पनि उत्तिकै मन लगाउँछन् । कुसुम, लता र सुधांशु सधैँ सँगसँगै विद्यालय जान्छन् । विद्यालय जाने बाटो निकै उकालो छ । एक घण्टाभन्दा बढी नै हिँड्नुपर्छ । स्कुल जाँदा रमाइला रमाइला कुरा गर्दै उनीहरू उकालो काट्छन् । बर्खा सुरु भइसकेको थियो । बाटोछेउका खेतमा धानको बीउ राख्न किसानहरू खेत जोत्न लागेका थिए । कोही गोरु धपाउँदै खेततिर लाँदै थिए । स्कुल जाँदा बाटोछेउका यस्ता दृश्य उनीहरू हेर्दै हिँड्थे ।आकाशेपानीले बाटो पनि बिगारेको थियो । ठाउँठाउँमा खाल्टाखुल्टी परेका थिए । हिँड्दा निकै विचार पुर्याउनुपर्ने भएको थियो । खाल्टोमा खुट्टा पर्ला भन्ने डर । सधैंझैं त्यो दिन पनि आमाले सुधांशुलाई भात खान दिनुभयो । लुगा लगाइदिएर स्कुल जान तयार पार्नुभयो । उनलाई बाटोसम्म ल्याइदिनुभयो । आमाले भन्नुभयो, भाइलाई राम्ररी स्कुल लैजाओ है नानी हो, पानीले स्कुल जाने बाटो बिगारेको छ रे । सुधांशुले भने, आमा, म ठूलो भैसकेँ । ठमठमी हिँड्न सक्छु । अप्ठेरो ठाउँमा दिदीहरूले हात समातेर लैजानुहुन्छ नि । लताले भनिन्, ल भाइ आऊ । हामी पनि आइसक्यौँ । कुसुमले भनिन्, हस् अन्टी । भाइलाई हामी लगिहाल्छौँ नि, तपाईंले चिन्ता गर्नै पर्दैन । आकाशमा छिनमा बादल लाग्थ्यो । छिनमा घाम चर्कंन्थ्यो । बादल लाग्दा शीतल हुन्थ्यो । एकछिनपछि घाम लाग्दा जीउमा पसिना आउन थालिहाल्थ्यो । उकालोमा सुधांशुलाई निकै थकाइ लाग्यो । थकाइले उनी खुई खुई गर्न लागे । कुसुमले सोधिन्, भाइ, तिमीलाई गर्मी भएको हो ? सुधांशुले भने, गमी भयो नि कुसुम दिदी । भएर के गर्नु ? स्कुल नगई भाको छैन । लताले भनिन्, गर्मी भए छाता ओढ न त भाइ । तिम्रो झोलामा छाता छ होला नि । सुधांशुले बाटाको ढुंगामाथि बसेर झोला खोले । त्यो दिन उनले छाता बोक्न बिर्सेछन् । उनले भने, ला, आज मैले छाता ल्याउनै बिर्सेछु दिदी । अब के ओड्ने ? झन् पानी पर्यो भने के गर्ने होला ?कुसुमले भनिन्, भाइ, छाता मसँग छ नि । यै ओढ न अहिले । कुसुमले झोला खोलिन् । झोलामा छाता खोजिन् । छाता भेटिनन् । उनले पनि छाता झोलामा हाल्न बिर्सिछन् ।कुसुमले लतालाई भनिन्, लता, तिम्रो छाता झिक त । भाइलाई गर्मी भयो रे । लताले झोला खोलिन् । लताको झोलामा पनि छाता थिएन । उनको पनि छाता घरमै छुटेछ । लताले भनिन्, मेरो झोलामा पनि छाता रहेनछ दिदी । आज हामी सबैजना हुस्सु भएछौँ ।सुधांशुलाई भित्रैबाट हाँसो उठ्यो । उनले भने, एकै दिन सबैजनाले छाता किन बिर्सेको होला ? एकै दिनमा तीनतीन जना हुस्सु भाको । कुसुमले भनिन्, कहिलेकाहीं यस्तै हुन्छ भाइ । उ: आकाशमा फेरि बादल लागिसक्यो । अब गर्मी हुँदैन । किन चाहियो र छाता ?एकैछिनमा आकाशलाई बादलले ढाक्यो । सिरसिर बतास चल्न थाल्यो । बाटोमा केहीबेर बसेर गफ गरेको हुनाले अलि ढिलो भएछ । पालेदाइले घण्टी लगाइसकेका थिए । चउरमा साथीहरू लाइन बस्न लागेका थिए । उनीहरू हतारहतार गर्दै प्रार्थना लाइनमा बसे । अर्को दिन सुधांशु दिदीहरूभन्दा अलिअघि हिँडेका थिए । उनी दिदीहरूसँग बोलेका पनि थिएनन् । कुसुम र लता थकाइ मार्न चौतारोमा बसे । लताले भनिन्, भाइ, तिमी आज किन दौडेको हँ ? हिजोअस्ति त हिँड्न गाह्रो मान्थ्यौ । सुधांशुले नसुनेझैं गरे । उनी अझ छिटोछिटो उकालो लागे । कुसुमले लतालाई भनिन्, सुधांशु आज किन कुदेको होला ? उसलाई एक्लै छाड्नुहुँदैन है । बाटो अप्ठेरो छ । लड्न सक्छ । ल, हामी पनि जाऊँ ।अलि माथि पुगेर हेर्दा सुधांशु कुटोले बाटोमा खनिरहेका थिए । कुसुमले सोधिन्, भाइ, तिमीले बाटो किन खनेका ? पानीले बाटो बिगारेको छ भनेर हो ?सुधांशुले भने, दिदी, यो बाटोलाई ओरालो बनाऊ न है, हामी सबैले मिलेर खन्यौँ भने उकालो बाटोलाई ओरालो बनाउन सक्दैनौँ र ? उकालो हिँड्न मलाई गाह्रो भयो क्या । सुधांशुको कुरा सुनेर दिदीहरू मरीमरी हाँस्न लागे । सुधांशु अलमल्ल परे । लताले भनिन्, अहिले उकालो बाटोलाई ओरालो बनायो भने भरे घर जाँदा यो बाटो उकालो हुँदैन र भाइ ?सुधांशुले सोचे, जाँदा उकालो, आउँदा ओरालो । जाँदा ओरालो आउँदा उकालो । हो त नि । सुधांशुका गाला राता भए । उनी फिस्स हाँसे । सुधांशुले कुटो झोलामा राखे । उनी केही नभनी उकालो लागे । दिदीहरू फेरि बेस्सरी हाँसे । सुधांशु उकालोमा पनि छिटोछिटो हिँडे । दिदीहरू स्कुलमुनिको डिलमा पुग्दा सुधांशु प्रार्थना लाइनमा बसिसकेका थिए ।"

शीर्षक,विवरण
गजबको तालमेल,"अन्यत्र पनि बुटवल उपमहानगरमा कांग्रेस, माओवादी र राष्ट्रिय जनमुक्ति पार्टीबीच तालमेल भएको छ । कांग्रेसले मेयर, माओवादीले उपमेयर र राष्ट्रिय जनमुक्तिले वडामा मिलेर संयुक्त उम्मेदवारी दिएका छन् । रूपन्देहीकै तिलोत्तमामा कांग्रेस र जनमुक्ति, देवदहमा कांग्रेस र माओवादीबीच तालमेल भएको छ । ताप्लेजुङ, अर्घाखाँचीमा पनि कांग्रेस र माओवादीबीच तालमेल भएको छ ।"
राजपालाई पार्टीभित्रै दबाब,नेतृत्वको वास्ता नगरी १ सय ११ पदमा राजपा नेताहरूको उम्मेदवारी  केन्द्रीय कोषाध्यक्ष र सदस्य एमालेमा प्रवेश  असन्तुष्टि जनाउँदै पार्टी छाड्ने क्रम बढ्यो
दाहाल र ओलीसँग चिनियाँ दूतले भेटिन्,काठमाडौं (कास) नेपालचीन दुईपक्षीय कूटनीतिक संयन्त्रको बैठकको पूर्वसन्ध्यामा चिनियाँ राजदूत यु होङले आइतबार पूर्वप्रधानमन्त्री पुष्पकमल दाहाल र प्रमुख प्रतिपक्षी नेता तथा पूर्वप्रधानमन्त्री केपी ओलीसँग छुट्टाछुट्टै भेटवार्ता गरेकी छन् । दुवै भेटमा नेपालचीन सम्बन्ध अघि बढाउन भएका सहमतिको कार्यान्वयन पक्षमा प्रोटोकल तयार गर्नेलगायत विषयमा छलफल भएको थियो । गत वर्ष भदौमै हुने भनिएको परराष्ट्र सचिवस्तरीय बैठक मंगलबार बस्ने तय भएको छ । बैठकका लागि चीनका तर्फबाट सहायक विदेशमन्त्री कोङ सोन्यु नेतृत्व टोली नेपाल आउनेछ ।
यातायातका कर्मचारीविरुद्ध ६१ करोडको भ्रष्टाचार मुद्दा,संकलित राजस्व बैंक दाखिला नगरी बाँडचुँड गरेको देखियो : अख्तियार
फर्किइन् राष्ट्रपति,एक साता नहुँदा के बिग्रन्छ भन्ने मान्यताले भ्रमणमा सचिव र सहसचिव दुवै सहभागी भएको अधिकारीहरूले बताए । उपप्रधान तथा परराष्ट्रमन्त्रीको सचिवालयले भने कर्मचारीको नेतृत्व र वरिष्ठ सहसचिव नहुँदा असजिलो अनुभव व्यक्त गरिसकेको छ । नयाँ परराष्ट्रमन्त्री भर्खरै आएको र पहिले नै निर्णयका लागि पठाएको हुनाले परराष्ट्रमन्त्रीको सचिवालयले यसमा कुनै हस्तक्षेप नगरेको अधिकारीहरूले बताएका छन् ।
अमेरिकाबाट ४ बुद्ध मूर्ति फिर्ता,हराएका कतिपय मूर्ति खोज्न इन्टरपोलमार्फत पनि प्रक्रिया अघि बढाएको दाहालले जानकारी दिए । सन् १९७० को दशकमा नेपाल युनेस्कोको सदस्य भएपछि इलिसिट ट्राफिकिङ महासन्धिमा हस्ताक्षर भएको छ । सन्धिमा हस्ताक्षर गर्ने देशले अवैध रूपमा ओसारपसार भएका आफ्ना हस्तकला इन्टरपोलमार्फत खोज्न पाउँछ । आफ्नो हो भन्ने प्रमाणित भए फिर्ता पनि पाउँछ । प्रसिद्ध कलाकार लैनसिंह वाङदेलले आफ्नो पुस्तक द स्टोलन इमेजेज अफ नेपाल पुस्तक लेखेपछि बाहिरी विश्वमा नेपालको मूर्तिकलाको पहिचान हुन थालेको हो ।
देउवा आज बालुवाटार सर्ने,काठमाडौं (कास) प्रधानमन्त्री शेरबहादुर देउवा सोमबार सरकारी निवास बालुवाटार सर्ने भएका छन् । जेठ २१ मै प्रधानमन्त्री निर्वाचित देउवा मर्मतपछि सर्न लागेका हुन् ।
विखण्डकारी तत्त्वहरू सक्रिय,"नेपाली सेनाको सांगठनिक संरचनालाई व्यावहारिक तथा थप प्रभावकारी बनाउने उद्देश्यले प्रस्तावित संशोधित पुन:ढाँचा सरकारबाट स्वीकृत भई लागू भइसकेको जानकारी क्षत्रीले गराएका थिए । नेपाली सेनालाई आत्मनिर्भर बनाउने प्रयास भइरहेको पनि उनले बताएको निर्देशनालयले जनाएको छ । अन्तरक्रियामा वर्तमान सुरक्षा स्थितिको विश्लेषण, नेपाली सेनाबाट भइरहेका गतिविधि, सेनाको वर्तमान संगठन संरचना तथा कल्याणकारी गतिविधिबारे छलफल भएको थियो । उपस्थित अधिकांशले पछिल्लो सुरक्षा अवस्थाबारेमा धारणा राखेका थिए ।"
विमानस्थल बाहिरी घेरामा सेना,प्रहरी प्रधान कार्यालयले निर्वाचन सुरक्षा निम्ति आवश्यक प्रहरी व्यवस्थापन गर्न विमानस्थल र कारागारको बाहिरी सुरक्षामा खटिएका प्रहरीलाई पनि उपयोग गरेको छ ।
कार्पेट उद्योगमा आगलागी,"भक्तपुर (कास) भक्तपुर २, इटापामा रहेको यति कार्पेट उद्योगमा आगलागी भएको छ । शनिबार राति करिब साढे ११ बजे ट्रान्सफर्मर सर्ट भएर आगलागी भएको प्रहरीले जनाएको छ । फाइबरमा आगो सल्किएपछि आगलागी भएको हुन सक्ने महानगरीय प्रहरी परिसरका प्रवक्ता कृष्ण प्रसाईंले बताए । जुद्ध वारुणयन्त्रको २, सेनाको २, काठमाडौंको २, ललितपुरको १, नेपाल प्रहरीको १ गरी ८ दमकलसहित सेना, प्रहरी र सशस्त्र प्रहरीको सहयोगमा आइतबार बिहान साढे ७ बजे आगो नियन्त्रणमा आएको थियो । पानी अभावले दमकललाई पानी भर्न समस्या परेको जुद्ध वारुणयन्त्र भक्तपुरका प्रमुख विजय धौभडेलले बताए । उद्योग पूर्ण रूपमा नष्ट भएकाले क्षतिको विवरण आउन नसके पनि डेढ अर्ब बढीको क्षति भएको म्यानेजर धर्मेन्द्र यादवले बताए ।"
सीआईबी भन्दै अपहरण,ब्युरो प्रवक्ता एसएसपी मीरा चौधरीका अनुसार यो गिरोहले अपहरण फिरौतीको धन्दा लामो समयदेखि चलाएको देखिन्छ । ब्युरोका अनुसार केही महिनाअघि मात्रै यही समूहले लागूऔषध कारोबारमा जेल परि सजाय भुक्तान गरिसकेका एक व्यक्तिलाई धम्की दिएर २ लाख रुपैयाँ असुलेका थिए । भनेजति पैसा नदिए लागूऔषध राखेर फेरि फसाइदिने धम्की तारन्तार पाएपछि ती व्यक्तिले रकम बुझाएका थिए ।
अतिक्रमित जग्गाकै लालपुर्जा,दलले भोट तान्नकै लागि सार्वजनिक जग्गा ओगटेकालाई लालपुर्जा दिलाउने प्रतिबद्धता जनाएका छन्
झडपमा एमाले कार्यकर्ताको मृत्यु,झडपलाई नियन्त्रण गर्न प्रहरीले दुई राउन्ड अश्रु ग्याससमेत प्रहार गरेको स्थानीय दिनेश सिंहले जानकारी दिए । उनका अुसार लटिनाथ बजारमा झडप हुँदा होटलहरूमा समेत क्षति पुगेको छ । लटिनाथ क्षेत्र तनावपूर्ण छ । झडप हुन नदिन प्रहरीले सुरक्षा बढाएको छ ।
पत्रकारलाई उपचारमा छुट,"पोखरा (कास) यहाँस्थित गण्डकी मेडिकल कलेज (जीएमसी) टिचिङ अस्पतालले देशभरका पत्रकारको उपचारमा विशेष छुट दिने भएको छ । जीएमसी र पत्रकार महासंघ कास्कीबीच आइतबार सम्झौतापत्रमा हस्ताक्षर भएको हो ।जीएमसीले प्रयोगशालामा २५ प्रतिशत, भिडियो एक्सरे, एक्सरे, शल्यक्रियाको सेवा शुल्कमा २०, ओपीडी र आकस्मिक टिकटमा ५० प्रतिशत छुट दिने सम्झौतापत्रमा उल्लेख छ । साधारण बेड नि:शुल्क उपलब्ध गराउने, क्याबिन बेडमा ५० प्रतिशत्, फार्मेसी, डेन्टल, सिटिस्क्यान, एमआरआई, ईसीजी, इन्डोस्कोपी, कोलोनोस्कोपी र इकोमा ५ प्रतिशत छुटको व्यवस्था कलेजले गरेको छ । छुट पाउन पत्रकार महासंघको परिचयपत्र अनिवार्य गरिएको छ ।"
ड्रोनसहित मलेसियन पक्राउ,दोलखा (कास) ड्रोन उडाउने एक जना मलेसियन नागरिकलाई सदरमुकाम चरिकोटबाट प्रहरीले पक्राउ गरेको छ । पानारोमा होटलबाट आइतबार बिहान ड्रोन उडाएपछि युनिसेफमा कार्यरत ५२ वर्षीय मलेसियन टाइ रिङ थ पक्राउ परेका हुन् । प्रहरी नायब उपरीक्षक रामेश्वर कार्कीले टाइ रिङसँग रहेको करिब १४ इन्च वर्गाकारको ड्रोन र क्यामेरा अपरेटिङ ल्यापटप बरामद गरेको बताए । ड्रोन उडाउन गृह र नागरिक उड्डयन मन्त्रालयको स्वीकृति चाहिन्छ । निजी प्रयोजनका लागि २ केजी तौलसम्मको ड्रोन ४ सय फिट उचाइ र ५ सय मिटर दूरीसम्म उडाउन स्वीकृति नचाहिने उड्डयन विभागको निर्देशिकामा उल्लेख छ ।
नक्कली परीक्षार्थी पक्राउ,काभ्रे (कास) अंग्रेजी विषयको परीक्षा दिइरहेका नक्कली परीक्षार्थीलाई प्रहरीले पक्राउ गरेको छ । आइतबार पोखरीनारायणस्थान माविका रोमिश लामाको नाममा परीक्षा दिइरहेका ज्ञानकुञ्ज उच्च माविका अरुण केसीलाई प्रहरीले पक्राउ गरेको हो । साथीको नाममा परीक्षा दिइरहेका केसी ज्ञानकुञ्जबाट कक्षा ११ को परीक्षामा नियमित सहभागी छन् । अघिल्लो वर्ष अंग्रेजी विषयमा अनुत्तीर्ण लामाले साथीलाई परीक्षा दिन लगाएको प्रहरीले जनायो । प्रवेशपत्र जाँच्ने क्रममा फोटो नमिलेपछि शंका लागेर प्रहरीको जिम्मा लगाएको परीक्षा शाखा प्रमुख रूपेश नेपालले जानकारी दिए । थप अनुसन्धान अघि बढाएको जिल्ला प्रहरी कार्यलयका डीएसपी नवीनराज राईले बताए । केन्द्राध्यक्षसमेत रहेका क्याम्पस प्रमुख सागर तिवारीले लामालाई निष्कासन गर्न राष्ट्रिय परीक्षा बोर्डमा लेखी पठाएको जानकारी दिए ।
अतिवादको चपेटामा मधेस मुद्दा,नोट: यी लेखकका निजी विचार हुन् । लेखक सम्बद्ध संस्थासँग यी विचारको केही सम्बन्ध छैन ।
एसईई नतिजाको पाठ,"माध्यमिक शिक्षा परीक्षा (एसईई) को शुक्रबार प्रकाशित नतिजाले ४ लाख ४५ हजार ५ सय ६४ विद्यार्थीलाई १० कक्षाबाट पार लगाएको छ । १० कक्षाको अन्तिममा लिइने परीक्षामा कसैलाई पनि अनुत्तीर्ण नगराउने नीति लिइएपछिको यो दोस्रो नतिजा हो भने एसएलसी डिग्रीलाई एसईईमा रूपान्तरण गरिएपछि पहिलो हो । सबै परीक्षार्थी उत्तीर्ण हुँदैमा माध्यमिक शिक्षामा सुधार भइसकेको अर्थ लाग्दैन । विद्यार्थीले समग्रमा ल्याएको जीपीए र विषयगत ग्रेड शैक्षिक गुणस्तर सुधार गर्न सरकार, विद्यालय, अभिभावक र विद्यार्थीका लागि महत्त्वपूर्ण पाठ हो । एसईईमा कोही फेल नहुनु भनेको ११ कक्षा पढ्न सबै योग्य हुनु होइन । अनिवार्य अंग्रेजी, नेपाली र सामाजिक शिक्षामा डी र ई ग्रेड नल्याउने विद्यार्थीले ११ कक्षामा भर्ना हुन पाउँदैनन् । यसपालिको नतिजामा अंग्रेजीमा मात्रै यस्ता विद्यार्थी करिब डेढ लाख छन् । विज्ञान, व्यवस्थापन, मानविकी र शिक्षा समूह अध्ययनका लागि सामाजिक विषयमा कम्तीमा डी प्लस ग्रेड हुनुपर्छ । सामाजिक विषयमा डी र ई ग्रेड ल्याउने करिब एक लाख ६ हजार विद्यार्थी छन् । उनीहरू अनुत्तीर्ण भएसरह नै हो, यद्यपि ग्रेड सुधारका लागि मौका परीक्षाको व्यवस्था छ । मौका परीक्षामा पनि ग्रेड सुधार गर्न नसके थप शिक्षाको बाटो सीटीईभीटीले सञ्चालन गरेका कोर्स मात्र हुन् । यसले नतिजा प्रकाशन पद्धति परिवर्तन र विद्यार्थी अनुत्तीर्ण गराउने नीति अनुसरण गरे पनि शैक्षिक गुणस्तर सुधारमा भने तात्त्विक फरक नपरेको देखिएको छ । एसईई नतिजाअनुसार ३६५ देखि ३६० जीपीए ल्याउने विद्यार्थी यसपालि गत वर्षको तुलनामा १०१ प्रतिशतले कम छन् । ३२५ देखि ३६० जीपीए ल्याउने विद्यार्थी गत वर्ष ९५० प्रतिशत रहेकामा यसपालि ९५२ पुगेको छ । त्यस्तै, गत वर्ष ११११ प्रतिशतले २८५ देखि ३२० जीपीए ल्याएकामा यसपटक १३९० प्रतिशतले ल्याएका छन् । यस वर्ष २४५ देखि २८० ल्याउने ६१ हजार ९ सय ५५ र २०५ देखि २४० जीपीए ल्याउने ९१ हजार ३ सय १४ विद्यार्थी छन् । १२५ देखि १६० सम्मका सबैभन्दा बढी १ लाख ८ हजार ४ सय ६४ विद्यार्थी छन् । अनिवार्य नेपाली विषयमा सबैभन्दा कम विद्यार्थीले ए प्लस ग्रेड ल्याएका छन् । नेपालीमा ए प्लस ल्याउने विद्यार्थीको संख्या जम्मा १ सय ८१ छ, जबकि अनिवार्य अंग्रेजीमा ९ हजार ४ सय १० विद्यार्थीको ए प्लस छ । यो नतिजाले शिक्षक र विद्यार्थीले कुन विषयलाई कति प्राथमिकता दिनुपर्ने रहेछ भन्ने थाहा दिन्छ साथै सिकाइ पद्धति सुधारको आवश्यकता पनि औंल्याउँछ । प्रदेशगत रूपमा हेर्दा प्रदेश नं ६ को नतिजा कमजोर देखिएको छ । त्यहाँका ३३ हजार १ सय ९४ विद्यार्थी सहभागी भएकामा २८५ देखि ४ जीपीए ल्याउने विद्यार्थी ७१५ प्रतिशत मात्र छन् । प्रदेश नं ७ मा २८५ देखि ४ जीपीए ल्याउने विद्यार्थी ९४१ प्रतिशत मात्र छन् । यो नतिजाका आधारमा शैक्षिक गुणस्तर सुधारका लागि राज्यले ती प्रदेशलाई प्राथमिकता दिनुपर्ने भएको छ । परीक्षामा नियमिततर्फ छात्राको संख्या बढी भए पनि उच्च जीपीए ल्याउनेमा छात्र धेरै देखिएका छन् । सबै विषयको परीक्षा नदिनेमा पनि छात्राको संख्या बढी पाइएको छ । यसमा कारण पहिचान गरेर शिक्षण सिकाइ पद्धति परिमार्जनमार्फत सुधार ल्याउन सकिन्छ । एसईई नतिजाले समग्र शैक्षिक गुणस्तर सुधार भई नसकेको नै इंगित गर्छ । नतिजा कमजोर सरकारी विद्यालयहरूमै देखिन्छ । शिक्षण सामग्रीको अपर्याप्तता, परम्परागत शिक्षण प्रणाली, शिक्षकको राजनीति वा अन्य क्षेत्रमा क्रियाशीलता यसका कारण हुन सक्छन् । विद्यार्थीको नतिजा प्रकाशन पद्धतिलाई सामयिक बनाउनु सकारात्मक हो । कसैलाई अनुत्तीर्ण नगराउने नीतिलाई उचित नै मान्नुपर्छ । तर उच्च शिक्षा अध्ययनका लागि अयोग्य विद्यार्थीको भीड उत्पादन हुनु राम्रो होइन । त्यसैले राज्यले नीतिगत सुधार, भौतिक पूर्वाधार तयार, पर्याप्त बजेट विनियोजन गर्दै समग्र शैक्षिक गुणस्तर सुधारमा जोड दिनुपर्छ ।"
दार्जिलिङमा बढ्दो तनाव,माली हुनुपर्ने होइन र ?शनिबार कोसेलीमा प्रकाशित भूतको आत्मकथा निबन्धमा माली रोएको हुनुपर्नेमा पटकपटक माझी रोएको भनी लेखिएको रहेछ । कसरी त्यसो भएको हो ? लेखकले त्यही लेख्नुभएको हो वा मुद्रण गर्दा गल्ती भएको हो वा मैले गलत बुझेको हो ? दोर्जे पासाङ लामाभक्तपुर
"उफ्, नेपाली !","अङ्ग्रेजीमा पहिलेदेखि नै ७५ अङ्कको लेखाइ र २५ अङ्कको सुनाइ, बोलाइ परीक्षा हुँदै आएको छ । सात समुद्रपारिको भाषा भए पनि यसमा अभिभावक, विद्यार्थी र विद्यालयको त्रिकोणात्मक लगाव हुन्छ । बरु नेपाली पो पराइको भाषाजस्तो हुँदै गएको छ ।"
महिला आन्दोलनका उपलब्धि,विभिन्न कालखण्डमा हुँदै आएका आन्दोलनले केही हदसम्म उपलब्धि दिलाए पनि पर्याप्त छैन ।
आफ्नो बच्चाबारे हामीलाई कति ज्ञान छ ?,"बच्चाहरूलाई टीभी, ट्याब वा मोबाइल नभई उमेर उपयुक्त खेलौना वा किताब दिनुहोस् ।"
दिल्ली पुगेका नेपाली बिरामीको व्यथा,क्यान्सरको सामान्य पेट स्क्यान गर्नका लागि लाखौं रुपैयाँ खर्च गरेर भारत आउनुपर्ने अवस्थाको अन्त गर्न आवश्यक छ ।
नाच्दैगाउँदै मनोनयन,"अन्य तहमा भने पार्टीले तोकेका उम्मेदवारले नै मनोनयन दर्ता गराएका छन् । कांग्रेस, एमाले, माओवादी केन्द्र, राप्रपा, राजमो, माले मनोनयनमा सहभागी भए । संघीय समाजवादी फोरमको नामबाट नयाँ शक्ति र देशभक्त गणतान्त्रिक मोर्चाका तर्फबाट माओवादी क्रान्तिकारीले पनि मनोनयन दर्ता गराए ।"
मनोनयन उत्साहजनक,"मेयर र उपमेयरमा दलितफुङलिङ नगरपालिकाको मेयर र उपमेयरमा दलित उम्मेदवार पनि चुनावी प्रतिस्पर्धामा उत्रेका छन् । खगेन्द्र पोर्तेल विश्वकर्माले स्वतन्त्र उम्मेदवारी दिएका हुन् । उनी पूर्वराष्ट्रसेवक लोकतान्त्रिक पार्टीमा आबद्ध छन् । पार्टीको चुनाव चिह्न नभएपछि आफूले स्वतन्त्र उम्मेदवारी दिएको उनले बताए । उपमेयरमा चारवटा पार्टीले गठबन्धन गरेर दलित उम्मेदवार खडा गरेका छन् । नयाँ शक्ति पार्टीका कृष्ण शंकरलाई प्रतिस्पर्धामा उतारिएको हो । उनलाई संघीय समाजवादी फोरम, संघीय लिम्बूवान पार्टी र राष्ट्रिय जनमुक्ति पार्टीको संयुक्त गठन्धनले सहयोग गर्ने भएको छ ।"
१४ जनामाथि सार्वजनिक मुद्दा,निर्वाचनविरोधी गतिविधि गर्नेलाई सार्वजनिक मुद्दा
राजपाद्वारा स्वतन्त्र उम्मेदवारी,"घटनापछि प्रहरी परिचालन गरिएको छ । प्रहरीले अनुसन्धान थालेको जनाएको छ । बम साइकलमा राखिएको अनुमान प्रहरीको छ । साइकल काम नलाग्ने भएको छ, प्रहरी नायब उपरीक्षक प्रह्लाद अधिकारीले भने, साइकलको सिट उडेको जस्तो देखिन्छ । त्रास फैलाउन विस्फोट गरेको हुन सक्ने उनले बताए । प्रहरीले घटनाको थप अनुसन्धान गरिरहेको जनाएको छ । विस्फोटमा कसको संलग्नता छ भन्ने खुलेको छैन ।"
५० नेताकार्यकर्ता पक्राउ,"उनले सरकारले अहिले गर्न खोजेको स्थानीय निकायको निर्वाचन कथित निर्वाचन भएको र नाटक मञ्चन गर्न खोजिएको बताए । सबै राजनीतिक पार्टीको सहभागिताबिनाको निर्वाचनको कुनै अर्थ नभएकाले अहिले निर्वाचनका नाममा नाटक मात्र भइरहेको छ, उनले भने ।"
लालपुर्जा कहिले पाउँछौं ?,"मुन्द्रेवासका टुकनारायण जैसीको सात कट्ठा जग्गा छ । रोग लागेर उपचार गर्दा पैसा नभएपछि जग्गा बेचेर भए पनि ज्यान बचाउनुपर्छ, उनले भने, पुर्जा नभएपछि जग्गा बिक्री हुँदैन । उपचार गर्ने खर्च नभएर अकालमै ज्यान गुमाउनुपर्ने हुन सक्छ । अन्न उब्जनी राम्रो, जल, जंगल र जडीबुटी प्रशस्त भएकाले खेतीकिसानी गर्न सहज देखेर बसाइँ सरेको उनले बताए । ढालबहादुर दर्लामीले भने, स्थानीय तहको चुनाव भएकाले गाउँठाउँका चिनेजानेका उम्मेदवार छन् । पुर्जा बन्छ कि भन्ने विश्वास लागेको छ । विक्रमसोतामा कांग्रेसबाट मेयरका उम्मेदवार सूर्य अधिकारी, उपमेयर मीना पौडेल र एमालेका मेयर उम्मेदवार वसन्तकुमार श्रेष्ठ र उपमेयर गीता भाट तीनतीन पटकसम्म पुगे । दुवै पार्टीका उम्मेदवारले मीठो बोलेर मत तान्न कसरत गरिरहेको उनले बताए ।"
चार दिन लगाएर मनोनयन दर्ता,कांग्रेसएमाले तालमेलअसार १४ मा हुने स्थानीय तहको निर्वाचनका लागि सिस्ने गाउँपालिकामा कांग्रेस र एमालेबीच तालमेल भएको छ । गाउँपालिकाको अध्यक्ष र उपाध्यक्षमा तालमेल गर्ने सहमति भएको हो । सहमतिअनुसार एमालेले अध्यक्ष र कांग्रेसले उपाध्यक्ष पदमा निर्वाचन लड्नेछन् । फरकफरक पार्टीबाट मनोनयन दर्ता गरे पनि नाम फिर्ता लिएर एकअर्कालाई सघाउने सहमति भएको कांग्रेसकी सरिता बीसीले बताइन् ।
मनोनयनमा चाडपर्वकै झल्को,चर्को गर्मीले अरू बेला मध्याह्नमा सुनसान हुने नेपालगन्जमा आइतबार भने दिनभर चलहपहल देखियो
आठ पक्राउ,यसैगरी शान्तिनगर गाउँपालिका(३ स्थित जनता प्रावि भलानेटीमा स्थानीय निर्वाचनलाई बिथोल्ने प्रवृत्तिको क्रियाकलाप गरेकाले नेत्रविक्रम चन्द नेतृत्वको नेपाल कम्युनिस्ट पार्टीका घोराही नगर इन्चार्ज ३० वर्षीय जनक विकलाई पक्राउ गरिएको प्रहरीले जनाएको छ । विकले निर्वाचन स्वयंसेविका दीपा भण्डारी र विमला खडका केसीको साथमा रहेका नमुना मतपत्र र अन्य निर्वाचनसम्बन्धी कागजात च्याती उम्मेदवारलाई फोनमा धम्की दिने काम गरेको प्रहरीको आरोप छ ।
एउटै चिह्नले तनाव,बैजनाथमा झडप बाँकेको बैजनाथ गाउँपालिकामा एमाले र माओवादी कार्यकर्ताबीच झडप भएको छ । आफूहरूको कार्यक्रम बिथोल्ने गरी माओवादी केन्द्रका कार्यकर्ताले माइकिङ गरेपछि तनाव भएको एमालेले जनायो । माओवादी केन्द्रको माइकिङ बन्द गराउन सांसद दलबहादुर सुनार आफैं गएका थिए । गायक बद्री पँगेनीसमेत आएकाले एमालेले उल्लेख्य जुलुससहित मनोनयन दर्ता गराएको थियो । त्यस क्रममा प्रहरीले दुव्र्यवहार गरेको र उनी बोल्ने बेलामा पुन: माइकिङ गरेर सभा बिथोल्न खोजेको भन्दै एमालेले प्रतिकार गरेपछि दोहोरो ढुंगा हानाहान भएको थियो । त्यस क्रममा एमलेका ५ कार्यकर्ता र प्रहरी नायब निरीक्षकसहित दुई प्रहरी घाइते भएका थिए । प्रहरीले भीडलाई तितरबितर गर्न अश्रुग्यास हानेको थियो । स्थिति सामान्य भइसकेको प्रजिअ रविलाल पन्थले बताए ।
थबाङमा कांग्रेसविप्लव तालमेल ?,"स्रोतका अनुसार निर्वाचनमा भाग लिने(नलिने द्विविधापछि छलफल चलाउन केही दिनअघि बुढामगर थबाङ आएका थिए । उनीसहित स्थानीय नेता जयप्रकाश रोकामगर, हितप्रसाद रोकामगर, अमित घर्तीमगरलगायतबीच व्यापक छलफल भएको थियो । पार्टी नेतृत्वले निर्वाचनमा भाग लिन नमिल्ने निर्देशन गरे पनि स्थानीयले गाउँविकासका लागि निर्वाचनलाई अवसरका रूपमा लिनुपर्ने प्रतिक्रिया दिएका थिए ।"
विपिनप्रियंका उत्कृष्ट फिल्ममा छक्का पञ्जा,"सर्वाधिक व्यवसाय गर्ने फिल्मको अवार्ड लिन आमन्त्रण गर्दा छक्का पञ्जा नआएपछि अवार्ड हस्तान्तरणका लागि उभिएका निर्माता उद्धव पौडेलले मञ्चबाटै कटाक्ष गरे, खै त दीपकदीपा ? अघिसम्म त यहीँ हुनुहुन्थ्यो, होइन र ? उहाँहरुको फिल्मले १७ करोड रुपैयाँ ग्रस कलेक्सन गर्यो भन्ने सुन्थें । कतै उहाँहरु पैसाकै भारी बोकेर त आउन लाग्नुभएको होइन ? त्यसैले गर्दा ढिलो भयो कि के हो ?"
मुन्धुमविज्ञ सम्मानित,"समाजका सचिव दुर्गामान राईका अनुसार पहिलो पटक मातृभाषा प्रशिक्षण तथा संस्कृति मुन्धुम सम्बन्धी कार्यशाला आयोजना गरिएको हो । कार्यशालाले लुङखिम राई समाजमा परापूर्वकालदेखि चल्दै आएको गर्भदेखि जन्म, न्वारान, पास्नी, विवाह, मृत्यु पर्यन्तसम्मका मुन्धुम संस्कार, ऋतुचक्रअनुसार मनाइने किराती चाडबाड, भदौ महिनामा गरिने कुलपितृ कार्यलाई लिपिबद्ध गरिएको राईले जनाएका छन् । राष्ट्रिय जनगणना २०६८ अनुसार लुङखिम राई भाषा बोल्नेको संख्या १ सय २९ जना रहेको छ ।"
दोहोरियो इतिहास,"बी फेस्ट र पर्चा प्रोडक्सनले जुन फेस्टिभल नाम दिएर कन्सर्ट गरेका हुन् । कार्यक्रमका लागि २५ सदस्यीय कलाकारको समूह बेलायत आएको छ । आयोजक पर्चा प्रोडक्सनका सीईओ समीर गुरुङले नेपाली कलाकार र गीतसंगीतलाई अन्तर्राष्ट्रिय मञ्च दिनु आफूहरूको मुख्य उद्देश्य रहेको बताए । नेपालीले हत्तपत्त आँट्न नसक्ने वेम्ली एरिनामा समीर गुरुङ, दीपेन्द्र लामा, सिद्धार्थ गुरुङ, कपिल गुरुङ, प्रशासन गुरुङ लगायतको संयुक्त प्रयासमा उक्त कन्सर्ट सम्भव भएको हो ।"
मालिनी लिएर युरोपतिर,"थिएटर भिलेजले सन् २०१४ मा यही नाटक पाकिस्तानको नेसनल एकेडेमी अफ पर्फर्मेन्स आर्टस्मा मञ्चन गरेको थियो । गत वर्ष भारतका हरियाणा, राजस्थान र गोवामा उक्त नाटक देखाएको थियो ।"
समतामा सुनिए सिन्धुलीय,"महिनाको पहिलो शनिबार हुने काव्य सन्ध्यामा सिन्धुलीय नायकका रूपमा थिए भने उनीबाहेक १० कविले पनि एकएक वटा कविता सुनाए । कवि तीर्थ श्रेष्ठले सन्ततिहरूको कठघरामा आमाको बयान, सरस्वती प्रतीक्षाले यो चुरोटको विज्ञापन होइन, बाबु त्रिपाठीले अयोग्य छापामारको बयान सुनाए । कवि कृष्णप्रसाद पौडेल, दुर्गा शाह बाबा, रीता अधिकारी, सौगात संघर्ष, दीपक पराजुली, किरण थापा र अदिती शर्माले पनि कविता सुनाए ।"
काव्य मुसायरामा भट्ट र भण्डारी,"देवघाट चितवनका छन्दकवि भण्डारीले पनि कविताको माध्यमबाट माटो, राष्ट्रियतासँगै जीवनजगतका सन्दर्भलाई कवितामा उतारे । शार्दूलविक्रीडित छन्दबाट वाचन थालेका उनले छाती पर्वत हो, देवनारायण यादव उवाच, स्वर्णिम भविष्य लगायत आधा दर्जन कविता सुनाए । नेपाली साहित्यलाई प्रवद्र्धन गर्ने ध्येयले शृंखला निरन्तर अघि बढिरहेको संयोजक यात्रीप्रकाश पाण्डेले जनाए ।"
एकसाथ पाँच बालकथा कृति,उनका अनुसार मेरो रातु बेलुनसँग रमाउने एउटी बालिकाको मनोविज्ञान समेटिएको छ भने पुन्टे स्याल मा भोकाएको स्यालले हीरा भेटेपछिको रोमाञ्चकारी संवाद छ । सानी र घाममा एउटी भँगेरीले कल्पना गरेको वैज्ञानिक रहस्य छ भने मलाई मन पर्छ मा पाँच वर्ष मुनिका बालबालिकाको अवस्था चित्रण । साठीको दशकदेखि बालसाहित्यमा निरन्तर लागिपरेका उनले गिजुभाइका चुनिएका बालकथा संग्रहको संकलन मुनिया रानी को समेत नेपाली अनुवाद गरेका छन् । सबै कृति भुँडीपुराण प्रकाशनले निकालेको हो ।
छिरिङको नयाँ गीत,"दार्जिलिङको सुकियापोखरीमा २०३० मा जन्मेका छिरिङले औपचारिक रूपमा सांगीतिक यात्राको सुरुवात भने २०५३ मा हेरिदेऊ हाँसिदेऊ गीतबाट गरेका थिए । उनले उक्त गीतको रेकर्डसँगै गोपाल योञ्जनको निशानी कलेक्सन एल्बममा स्वर दिने मौका पाए । तिमी आएजस्तो, सायद, डे र उपस्थिति गरी चार एल्बम ल्याइसकेका उनले त्यसपछि भने गायनलाई थाती राखेर साउन्ड इन्जिनियरिङको पेसालाई आत्मसात् गर्दै आए । पछिल्लो एल्बम ल्याएको झन्डै १४ वर्षपछि उनी पुन: गायनमा आएका हुन् ।"
खुसी र सुशान्त विजयी,एसईई दिएर बसेकाहरूलाई प्रतिभा प्रस्फुटनको अवसर दिन प्रतियोगिता गरिएको होमका प्रबन्ध निर्देशक रवीन्द्र बज्राचार्यले बताए ।
खानेपानी सधैंको चुनावी नारा,"जाडोमा कुवाबाट पानी बोक्दा ढाड, कम्मर, टाउकाका साथै हातखुट्टा दुख्छ, तर हाम्रै भोट पाएकाहरू भने सांसद र मन्त्री भए"
कोदारी राजमार्गमा पहिरो,"शिरिषेबाट बाह्रबिसे बजार पुग्न झन्डै दुई घण्टा लाग्छ । समय धेरै लाग्ने भएकाले सवारीसाधन आउन नमानेको यात्रुको भनाइ छ । गत वर्ष असार २१ मा आएको भोटेकोसी बाढीले कटानमा पारेको बाह्रबिसे तातोपानी सडकखण्ड चिनियाँ निर्माण कम्पनी सीआरसीसीले पुनर्निर्माण गरेको थियो । तर, वर्षात र पहिरोले तटीय क्षेत्रमा लगाइएको पर्खाल भत्किँदै गएकाले धेरै स्थानको सडक जीर्ण बन्दै गएको छ । सडक पुनर्निर्माणसँगै नाका खुल्ने व्यग्र प्रतीक्षामा रहेका भोटेकोसीका स्थानीय वर्षा सुरु भएलगत्तै झरिरहने पहिरोले चिन्तित छन् । बर्खा लागेपिच्छे कोदारी राजमार्ग पहिरोले बन्द हुने जम्बुका बासिन्दा बताउँछन् ।"
पोर्चुगलमा भीषण आगलागी,"स्पेनले आगो निभाउन दुईवटा विमान पठाएको छ भने युरोपेली युनियनको मानवीय सहायता तथा संकट व्यवस्थापन आयुक्त क्रिस्टोस स्टाइलियान्डिसले फ्रान्सले ईयूको नागरिक संरक्षण संयन्त्रमार्फत तीनवटा विमान पठाउन प्रस्ताव गरेको जनाए । ईयूले अन्तर्राष्ट्रिय अग्नि नियन्त्रक पठाउन र राहत प्रयासका लागि समन्वय गरिरहेको छ । घटनाप्रति फ्रान्सका राष्ट्रपति इम्यानुअल म्याक्रों, पोप फ्रान्सिस र भारतीय प्रधानमन्त्री नरेन्द्र मोदीले दु:ख व्यक्त गर्दै पोर्चुगलसँग ऐक्यबद्धता जनाएका छन् ।"
वार्तामा आउन भारतीय गृहमन्त्रीको आग्रह,मोर्चाले सिङमरी क्षेत्रमा भएको प्रदर्शनका क्रममा शनिबार आफ्ना दुई समर्थकलाई प्रहरीले गोली हानी मारेको दाबी गरेको छ । प्रहरीले आफ्नो तर्फबाट गोली चलेको भन्ने भनाइको खण्डन गर्दै झडपका क्रममा एक प्रदर्शनकारीको मृत्यु भएको बताएको छ ।
अफगानिस्तानमा दुई पाकिस्तानी कूटनीतिज्ञ बेपत्ता,अफगान अधिकारीले ती कूटनीतिज्ञलाई सुरक्षित रूपमा फेला पार्ने कोसिस जारी रहनुका साथै घटनाको अनुसन्धान सुरु गरेको जानकारी पाकिस्तान सरकारलाई दिएका छन् ।
दक्षिण कोरियामा पहिलो पटक महिला विदेशमन्त्री,सोल (एएफपी) दक्षिण कोरियाका राष्ट्रपति मुन जाय इनले विदेशमन्त्रीमा काङ क्युङलाई नियुक्त गरेका छन् । राष्ट्रसंघ महासचिव एन्टोनिओ गुटेरेसका मानवअधिकार मामिला उच्च सल्लाहकार रहिसकेकी काङ दक्षिण कोरियाकै पहिलो महिला विदेशमन्त्री भएकी छन् । उत्तर कोरियासँगको सम्बन्ध सुधारका लागि सजिलो हुने अपेक्षासहित काङलाई राष्ट्रपतिले विदेशमन्त्रीमा नियुक्त गरेको अधिकारीले जनाएका छन् । राष्ट्रसंघको जिम्मेवारी लिनुअगाडि काङले दक्षिण कोरियाको विदेश मन्त्रालयमा सेवा गरेकी थिइन् ।
तालिबान आक्रमणमा ५ प्रहरीको मृत्यु,प्रहरी प्रवक्ता सरदार वाली तावासिमले प्रहरी कारबाहीमा ५ आक्रमणकारी घाइते भएको जानकारी दिएका छन् । आक्रमणको तालिबानले जिम्मा लिएको छ ।
विमान दुर्घटनामा २० घाइते,"बेइजिङ (एएफपी) फ्रान्सको पेरिसबाट चीनका लागि उडेको चाइना इस्टर्न एयरलाइन्सको विमान अवतरण गर्ने क्रममा टर्बुलेन्समा ठोक्किँदा २० यात्री घाइते भएका छन् । चाल्र्स डे गौल विमानस्थलबाट चीनको युनान प्रान्तस्थित कुनमिङ चाङ सुई विमानस्थलका लागि उडेको एमयू ७४४ विमान अवतरण गर्ने क्रममा समस्या आएपछि टर्बुलेन्समा ठोक्किएको थियो । घाइतेमध्ये चार जनालाई गम्भीर चोट लागेको जनाइएको छ । यात्रीमध्ये कतिपयको हाड भाँचिएको, टाउकामा गहिरो चोट लागेको र केहीको नरम तन्तु च्यातिएको अस्पताल स्रोतले जनाएको छ । विमानको ओभर हेड लकर मा राखिएका झोला वा ठक्करका कारण उनीहरू घाइते भएका बताइएको छ । घाइते यात्रुको परिचय कम्पनीले खुलाएको छैन । स्थानीय समय अनुसार बिहान ९ बजेको समयमा करिब एक घण्टा ढिलो गरी अवतरण भएको विमान र दुर्घटनाबारे विमान कम्पनीले विस्तृत विवरण तत्काल दिन अस्वीकार गरेको छ ।"
हवाई आक्रमणमा यमनमा २५ को मृत्यु,साना (सिन्ह्वा) साउदी नेतृत्वको गठबन्धन सेनाले यमनको उत्तरी प्रदेश सादामा गरेको हवाई आक्रमणमा २५ सर्वसाधारणको मृत्यु भएको छ । हुथीहरूको नियन्त्रणमा रहेको उक्त ठाउँमा आक्रमण भएको राज्यद्वारा सञ्चालित साबा सामाचार संस्थाले जनाएको छ । सादा जिल्लाको सादा इलाकामा पर्ने मासनाक बजारमा शनिबार साँझबाट आक्रमण सुरु भएको थियो ।
नेपाली सद्भाव विश्वमै प्रशंसनीय,शरणार्थीको मामिलामा नेपाल एक मोडल
कंगोमा दुई नेपाली सैनिक घाइते,काठमाडौं (कास) मध्य अफ्रिकी मुलुक कंगोमा विद्रोहीसँगको झडपमा २ नेपाली शान्ति सैनिक घाइते भएका छन् । अन्तर्राष्ट्रिय शान्ति स्थापना कार्यका लागि संयुक्त राष्ट्रसंघअन्तर्गत मोनुस्को मिसनमा कार्यरत शमशेरदल २३ औं डफ्फाको गस्तीमाथि विद्रोही समूह माईमाईले आक्रमण गर्दा प्रतिकारका क्रममा उनीहरू घाइते भएका हुन् । घाइते सैनिकको अवस्था सामान्य रहेको र उनीहरूका परिवारलाई स्वास्थ्य अवस्थाबारे जानकारी गराइसकेको सैनिक जनसम्पर्क निर्देशनालयले जनाएको छ । झडपमा नेपाली शान्ति सैनिकले प्रहार गरेको गोली लागी ५ विद्रोहीको मृत्यु भएको छ । उक्त घटनामा विद्रोहीबाट बरामद भएका एके४७ राइफल २ र त्यसको एम्युनिसन ५० राउन्ड कंगोको राष्ट्रिय सेनालाई बुझाइएको छ । गण रहेको स्थान बेनीबाट करिब २२ किमि टाढा कवास भन्ने स्थानमा उक्त झडप भएको र घाइते नेपाली सैनिकहरूको गोमास्थित यूएनको लेबल ३ अस्पतालमा उपचार भइरहेको नेपाली सेनाले जनाएको छ । अहिले उक्त स्थानको स्थिति नियन्त्रणमा रहेको बताइएको छ ।
गैंडा र अर्नालाई फापेन नयाँ बास,अर्ना राखिएकै इन्क्लोजरमा बाह्रसिंगालाई पनि छाडिएको थियो । अब ४ बाह्रसिंगा जीवित छन् । बाँचेकामा एक भाले र तीन पोथी छन् । शुक्लाफाँटामा मात्र रहेका बाह्रसिंगाको संख्या अन्य संरक्षित क्षेत्रमा पनि विस्तार गर्न गत वर्षदेखि स्थानान्तरण थालिएको थियो । गत वर्ष नै शुक्लाका बाह्रसिंगा बर्दिया निकुञ्जमा पनि सारिएको थियो । त्यहाँ भने खुला प्राकृतिक बासस्थानमै रमाइरहेका छन् ।
कतारस्थित दूतावास भन्छ 'नेपाली कामदारमा अनेक कमजोरी',कार्यक्रममा कतारका लागि नेपाली राजदूत रमेशप्रसाद कोइरालाले नेपाली कामदारका समस्या शीघ्र समाधानका लागि नेपाली दूतावास र कतारको श्रम मन्त्रालयका प्रतिनिधिबीच निरन्तर सम्पर्क एवं अन्य कार्य गर्ने गरी छुट्टै संयन्त्र निर्माण गर्ने व्यवस्थासमेत मिलाइएको बताए ।
२८ दिनमा १ खर्ब ८९ अर्ब खर्चिनुपर्ने,असारमा धेरै खर्च गर्ने प्रवृत्तिले सार्वजनिक स्रोतको दुरुपयोग  कतिपय खर्च भएर पनि भुक्तानी हुन बाँकी रहेकाले कम देखिएको हो : आयोग उपाध्यक्ष श्रेष्ठ
फेरि बढ्न थाल्यो ब्याज,"पाइरहेको ब्याज बैंकले घटाएपछि कल खातामा निक्षेप राखेका ग्राहकले रकम अर्को बैंकमा सार्न थाले । त्यसले बैंकहरूलाई झनै समस्या ल्यायो । त्यसपछि केही बैंकहरूले ती व्यक्ति तथा संस्थाको कल खाताको निक्षेपलाई मुद्दतीमा परिणत गरे । तर, चाहेको बखतमा निकाल्न मिल्ने गरी । केही बैंकहरूले मुद्दती निक्षेपमा पनि कल खाताको जस्तै सुविधा दिएका छन्, एक बैंकरले भने, निक्षेप जोगाउनकै लागि यस्तो गरिएको हो । यो राष्ट्र बैंकको निर्देशन विपरीत हो । तर, यसबारे राष्ट्र बैंकले न कुनै कारबाही गरेको छ न सुध्रिन आग्रह नै गरेको छ ।"
हुम्लामा खाद्यान्न ढुवानी रोकियो,खाद्य संस्थानले हुम्लाबाहेक कर्णालीका अन्य जिल्लामा खाद्यान्न संकटको अवस्था नरहेको दाबी गरेको छ । कर्णालीका हुम्ला र डोल्पा सडक सञ्जालले नछोएका जिल्ला हुन् । त्यसैले ती जिल्लामा स्थलमार्गबाट चामल ढुवानी गर्न सम्भव छैन ।
भारतीय राष्ट्रपति निर्वाचनमा डिजिटल मनी अस्वीकार,"सिंगल ट्रान्सफरेबल भोट सिस्टमबाट हुने मतदानमा मतदाताले एउटा मात्र मतदान गर्न पाउँछन् । तर, उसले अन्य उम्मेदवारलाई आफ्नो प्राथमिकता निर्धारणचाहिँ गर्छपाउँछन् । मतदाताले मत पत्रमा पहिलो, दोस्रो, तेस्रो उम्मेदवार भनेर प्राथमिकतामा राख्न पाउने व्यवस्था छ ।"
अवैध बालुवाखानी बन्द गर्न निर्देशन,"विगत ३ वर्षदेखि अवैध रूपमा सञ्चालित उक्त खानीहरू बिनास्वीकृति, राजस्व नतिरी सञ्चालन भइरहेका थिए । कार्यालयले स्थानीय सबै क्रसर र बालुवा प्रशोधन उद्योगलाई इजाजत पत्रको सक्कल प्रमाणपत्र तीन दिनभित्र बुझाउन पनि निर्देशन दिएको छ । कार्यालयले गत जेठ ३१ मा सूचना प्रकाशित गरी गाउँपालिकाका विभिन्न स्थानमा अनधिकृत रूपमा सञ्चालन भइरहेका बालुवा खानी ३ दिनभित्र बन्द गर्न भनेको थियो । राजनीतिक पहुँचका आधारमा पृथ्वी राजमार्ग वरपर वर्षाैंदेखि दर्जनौं बालुवा खानी अवैध रूपमा सञ्चालन भइरहेका स्थानीय बासिन्दा बताउँछन् । जिल्ला समन्वय समितिले अनुगमन गरी खानीमा प्रयोग गरिएका स्काभेटरलगायतका उपकरणहरू नियन्त्रणमा लिई पटकपटक ५० हजार रुपैयाँ जरिवाना गर्दा पनि ती बालुवा खानीहरू रोक्न सकिएन, स्थानीय विकास अधिकारी जीवलाल भुसालले भने, कडाइ गर्नुपर्ने सुरक्षा निकायको लापरबाहीले अवैध धन्धा फस्टाएको हो ।"
जस्मिनका थप उत्पादनहरू बजारमा,"काठमाडौं (कास) जस्मिन पेन्ट्सले आफ्ना केही थप उत्पादनहरू नेपाली बजारमा ल्याएको छ । कम्पनीले रोयल ग्लेज, होम एन्ड ट्राइम र क्वीटेलाइट बजारमा बिक्री वितरणमा ल्याएको जनाएको हो । जस्मिन कुल पेन्ट्स नाम दिएको यी उत्पादनहरू घरको छत र भित्ताबाट सूर्यका किरणहरू बाहिर फर्काई घरको तापक्रम कम गर्न सक्ने गुणयुक्त रहेको दाबी कम्पनीको छ । यी उत्पादनहरूमा १० वर्षको ग्यारेन्टी रहेको विज्ञप्तिमा उल्लेख छ ।"
सिद्धार्थ डेभलपमेन्ट अर्घाखाँचीमा,काठमाडौं (कास) सिद्धार्थ डेभलपमेन्ट बैंकले सन्धिखर्क १ अर्घाखाँचीमा ३८ औं शाखा खोलेको छ । शाखा उद्घाटनसँगै बैंकले एटीएम सेवासमेत सुरु गरेको जारी विज्ञप्तिमा छ । बैंकले उक्त शाखाबाट सम्पूर्ण आधुनिक बैंकिङ सुविधाहरू प्राप्त गर्न सकिने जनाएको छ ।
शिखर इन्स्योरेन्सको शाखा विस्तार,"काठमाडौं (कास) शिखर इन्स्योरेन्स कम्पनीले आफ्नो शाखा ५१ पुर्याएको छ । ग्रामीण क्षेत्रमा समेत बिमाको पहुँच पुर्याउने उद्देश्यले हालै मुगु, डोल्पा, कालिकोटमा नयाँ शाखा विस्तार गरेको छ भने सोलुखुम्बुको लुक्लामा समेत शाखा सञ्चालनको क्रममा रहेको कम्पनीले जारी गरेको विज्ञप्तिमा छ । शिखरले काठमाडौंको महाराजगन्ज, बनेपा, अर्घाखाँची, सुनोल, टाँडी, डडेलधुरा, इलाम, पाल्पा, लेखनाथ, उदयपुरमा नयाँ शाखा विस्तार गरेको छ ।"
प्रत्याशीको प्राथमिकता समृद्धि,"यस क्षेत्रमा दुई चिनी, दुई बिस्कुट उद्योग र केही मैदा मिल छन् । अरू ठूला उद्योग यहाँ छैनन् । पछिल्लो समय कैलालीमा कृषिलाई आधुनिकीकरण गर्नेबारे प्रशस्त प्रयास भए पनि गुणात्मक रूपमा अघि बढ्न सकेको छैन । प्रदेश नम्बर सातको धनगढीमा ९० प्रतिशत आर्थिक गतिविधि हुन्छ । धनगढी उद्योग वाणिज्य संघका अनुसार यहाँ दैनिक १० करोड रुपैयाँभन्दा बढी आर्थिक कारोबार हुन्छ ।"
उडान सुरक्षाका लागि वायुसेवा कम्पनी जुटे,"तीन दिनमा चारवटा थिममा उडान सुरक्षामा संलग्नलाई सेफ्टीबारे पूर्वआभास दिलाउने, कहाँ कमजोरी छन्, तिनको निराकरण गर्ने, म्यान्युअलमा लेखिएका निर्देशनलाई कसरी पालना गराउने गराउने विषयमा छलफल हुनेछ, आचार्यले भने ।"
मजदुर अभावमा सिमखेत बाँझै,"गाउँमा बसाइसराइको दर पनि बढदो छ । आन्तरिक बसाइसराइ गर्नेमध्ये अधिकांशले खेतबारी बाँझै छोड्ने गरेका छन् । युवा विदेश पलायनले गाउँमा काम गर्ने जनशक्तिको अभाव भएको हो । पाका उमेरका किसान हिउँदको कामभन्दा असारको काम बढी कठिन हुने बताउँछन् । कठिन काम भएकैले वृद्धवृद्धाहरू रोपाइँको काम गर्न सक्दैनन् । खेतबारी बाँझो राखेर बजारको खाद्यान्नको भर पर्ने कारणले खाद्यान्न आयात बढेको कृषि प्राविधिक बताउँछन् । जिल्लाको कुल खेतीयोज्य जमिन बाँझो नरहँदा खाद्यान्न बाहिरी जिल्लामा पठाउन सकिने वरिष्ठ कृषि विकास अधिकृत वासुदेव रेग्मी बताउँछन् । बाँझो जमिन बढेकै कारण खाद्यान्न आयात बढेको हो, उनले भने । बर्सेनि जमिन बाँझिएपछि गत वर्षदेखि जमिन बाँझो राख्नेलाई कारबाही को अभियान ल्याएको छ । तर, त्यो खासै प्रभावकारी हुन सकेको छैन ।"
सबै समूहको परिसूचक रातो,"आइतबार जलविद्युत् र बैंकिङ समूहको परिसूचक क्रमश: १५७ र १२२ प्रतिशतले ऋणात्मक रहे । यसैगरी होटल समूहको परिसूचक ०८३, विकास बैंकको ०५६, वित्त कम्पनीको ०११, बिमाको ०१८, उत्पादन तथा प्रशोधनको ०३६ र अन्य को ०२५ प्रतिशतले ओरालो लागे ।"
गोलाबाट जडीबुटी फेरि चीनतिर,नेपालचीन सिमाना टिप्ताला भञ्ज्याङदेखि ओलाङचुङगोलाको बस्तीतर्फ सडक निर्माणको काम भइरहेको छ । हालसम्म सिमानादेखि ११ किलोमिटर निर्माण सम्पन्न भइसकेको छ भने अब १० किलोमिटर मात्रै निर्माणको काम बाँकी छ । ओलाङचुङ समाज कल्याण परिवार बालुङ (किटुक) काठमाडौं र बालुङ किटुक नर्थ अमेरिकाको सहयोग तथा गाविस र सांसद विकास कोषको रकमले सडक निर्माणको काम भइरहेको हो । साउन दोस्रो साता यहाँ सडक पुर्याउने दाबी गोलावासीको छ । सडकले जोडिएसँगै अधिकांश जडीबुटी यही बाटो भएर तिब्बत जाने गोलावासीको दाबी छ ।
मलको अभाव छैन,"यसैगरी रौतहट, मकवानपुर, बारा, धादिङमा पनि छोटो अवधिमा पठाएको ठूलो परिणाम मलमा केही मात्रै मौज्दात रहेको छ । श्रीवास्तवले अस्वाभाविक रूपले मलको माग बढेको बताए ।"
तामाङ गाउँमा होमस्टे,"लमजुङ उद्योग वाणिज्य संघका अध्यक्ष रामकुमार श्रेष्ठले जिल्लामा पर्यटनका गतिविधि बढदै गएको बताए । हरेक समुदायले होमस्टे सञ्चालन गरी पर्यटन प्रवद्र्धन गर्न थालेका छन्, उनले भने, यसले जिल्लामा पर्यटकीय गतिविधि बढाएको र ग्रामीण जनजीवनमा आर्थिक परिवर्तन ल्याएको छ । भुस्मे गाउँबाट अन्नपूर्ण, लमजुङलगायतका हिमशृंखला देख्न सकिन्छ । घलेगाउँ, घनपोखरा, ढगैंलगायत पर्यटकीय गाउँ देख्न सकिन्छ । मस्र्याङदी र खुदीखोलाको मनोरम दृश्य साथै गाउँमाथिको गुफाले भुस्मेको सुन्दरता थपेको स्थानीय बताउँछन् ।"
पाकिस्तान च्याम्पियन,५२ बल खेली ४ चौका प्रहार गरेका आजमलाई केदार यादवले आउट गरे । पूर्वकप्तान शोएब मलिक १२ रन बनाई भुवनेश्वर कुमारको बलमा आउट भए । मोहम्मद हाफिज ५७ र इमाद वासिमले २५ रनको नटआउट इनिङ्स खेल्दै पाँचौं विकेटमा ७१ रनको साझेदारी गरे । हाफिजले ३७ बल खेली ४ चौका र ३ छक्का तथा वसिमले २१ बल खेली १ चौका र १ छक्का प्रहार गरे ।
विद्यालयमा बक्सरको खोजी,संघले पहिलो चरणमा कुल १७ विद्यालयमा बक्सिङ खेल सुरु गर्ने जनाएको छ । त्यसका लागि संघले प्राविधिक सहयोगका रूपमा प्रशिक्षक उपलब्ध गराउनेछ । यसअघि कुल ४६ विद्यालयमा गरिएको अन्तक्र्रियाबाट १७ विद्यालयले बक्सिङ खेल सुरु गर्नका लागि समयसहित प्रतिबद्धता जनाएका छन् । बक्सिङको अन्तर्राष्ट्रिय निकाय एएसबीसीको सहयोगमा नेपाल आएका काजकिस्तानी प्रशिक्षक मुख्तर बर्डिम्बेतोभले विद्यालय टुयालेन्ट हन्टका रूपमा निरीक्षण गर्नेछन् । केही विद्यालयमा विदेशी प्रशिक्षकले प्रशिक्षणसमेत गर्ने संघका अध्यक्ष राम अवाले बताए ।
रुसको विजयी सुरुआत,"रसियाले दोस्रो गोल गर्दा राम्रो मुभ देखायो । स्मोलोभले सामेडोभलाई दायाँतर्फ पास फाले । सामेडोभको क्रस भेट्न फेरि बक्समै आइपुग्दा उनलाई कसैको छेकवार थिएन । सहजै गोल गरे । पक्कै पनि पहिलो खेलमा हामी यो भन्दा राम्रो नतिजा निकाल्न चाहन्छौं । हामी हारे पनि टिमले राम्रो स्पिरिट देखायो, न्युजिल्यान्डका प्रशिक्षक एन्थोनी हडसनले भने ।"
खेलकुद अस्पतालको शिलान्यास,गत जेठ २० गते श्रीपालीको अध्यक्षतामा बसेको राखेपको १ सय ८ औं बोर्ड बैठकले खेलकुद अस्पताल निर्माण गर्ने निर्णय गरेको थियो । त्रिपुरेश्वरस्थित राखेप हातामा रहेको लनटेनिसको पूर्वाधार रहेको छेउमा अस्पताल निर्माण गर्न लागिएको हो । तीन तलाको अस्पताल इमर्जेन्सीबाहेक १० शय्याको हुनेछ । करिब १४ करोड खर्च हुने अनुमान गरिएको अस्पतालका लागि आर्थिक वर्षमा पनि बजेटको व्यवस्था भइसकेको छ । तीन वर्षमा निर्माण पूरा गर्ने लक्ष्य रहेको छ ।

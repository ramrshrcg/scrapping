शीर्षक,विवरण
मानेन राजपा,"राजपाका नेताहरूसँगको बैठकलगत्तै बसेको मन्त्रिपरिषद् बैठकले राजनीतिक दलसम्बन्धी ऐन संशोधन गर्ने निर्णय लिएको थियो भने त्यसलगत्तै बसेको व्यवस्थापिका संसद्ले प्रक्रिया छोट्याएर आइतबार नै संशोधन विधेयक पारित गरेको थियो । हामीले त चुनावका लागि जेजस्तो वातावरण बनाउनुपर्ने हो सबै बनाएका छौं । नियम संशोधन, बाधा अड्काउ फुकाउने काम सबै भएको छ, पौडेलले भने, जनता पनि आन्दोलनका पक्षमा छैनन् । उहाँहरू चुनावमा आउनुपर्छ । राजपा नेताले भने संविधान संशोधन र स्थानीय तहको संख्या बढाउने विषयलाई प्रमुख मुद्दा बनाएका छन् । राजपाका नेता अनिलकुमार झाले संविधान संशोधन र जनसंख्याको अनुपातमा स्थानीय तहको संख्या बढाउने आफूहरूको मुख्य विषय रहेको र त्यसलाई सम्बोधन गर्न सरकार उदासीन देखिएकाले आन्दोलनमा जानुपरेको दाबी गरे । सरकारले यसअघि गरेको दुई महानगरपालिका थप्ने र २२ स्थानीय तहको संख्या बढाउने निर्णय सर्वोच्च अदालतले रोकेको थियो ।सर्वोच्चको आदेशपछि सिमाना हेरफेर नगरी सरकारले विराटनगर र वीरगन्जलाई महानगरपालिका बनाउने घोषणा गर्दै स्थानीय तहको संख्या थप गर्ने सरकारको निर्णयविरुद्ध सर्वोच्चले दिएको निर्णय निस्तेज (भ्याकेट) गर्न निवेदन दिएको छ । प्रधानमन्त्री देउवाले सर्वोच्चमा निर्णय सच्याउन निवेदन दिइसकेको जानकारी गराउँदै राजपाका नेताहरूलाई चुनावमा जानका लागि अन्य प्राविधिक र कानुनी जटिलता फुकाउन सरकार लागेको बताएका थिए । तपाईंहरू चुनावमा आउनुहोस्, चुनावपछि संविधान संशोधन गराएरै छाड्छु, देउवाको भनाइ थियो ।"
मनाउन १ दिनमै ऐन संशोधन,दोस्रो चरणको निर्वाचन नजिकिँदै गर्दा संसदको नियमित बैठक २१ दिनका लागि स्थगित भएको छ । सभामुख ओनसरी घर्तीले असार १८ सम्मका लागि बैठक स्थगित गरी सांसदहरूलाई गृहजिल्ला जाने समय उपलब्ध गराएकी हुन् ।
चुनावमा भाग लिनुस्,"देशमा भइरहेको प्रतिक्रान्तिकारीहरूको षड्यन्त्र परास्त गर्न तथा आन्दोलनबाट प्राप्त उपलब्धिको रक्षा गर्दै पहिचान र अधिकारसहितको संघीयता प्राप्तिको आन्दोलनलाई थप उचाइमा पुर्याउनका लागि निर्वाचनलाई समेत आन्दोलनका रूपमा उपयोग गर्न राष्ट्रिय जनता पार्टीलगायत सबै आन्दोलनरत दलहरूलाई पनि हामी हार्दिक अनुरोध गर्दछौं, दुई दलको संयुक्त वक्तव्यमा भनिएको छ । उनीहरूले संविधान संशोधन र विगतका सहमति कार्यान्वयन गरी सबै शक्तिहरूलाई निर्वाचनमा आउने वातावरण बनाउन सरकारसँग माग पनि गरेका छन् ।"
निर्धक्क सुविधा लिइरहेछन् भ्रष्ट पूर्वआईजीपी,"प्रहरी प्रवक्ता सर्वेन्द्र खनालले सर्वोच्चको आदेशबारे आधिकारिक पत्र नआएकाले कुनै निर्णय नलिइएको बताए । खनालले कान्तिपुरसँग भने, सर्वोच्चबाट लिखित जानकारी आउनेबित्तिकै सुविधा खोसिन्छ । महान्यायाधिवक्ता कार्यालयका प्रवक्ता सञ्जीव रेग्मीले भने भ्रष्टाचार, मानव बेचबिखन, बलात्कार र अरू नैतिक पतन देखिने फौजदारी कसुरमा दोषी ठहर हुनेबित्तिकै सबै सरकारी सुविधा खोसिने बताए ।"
मुख्य न्यायाधीशको उमेर विवाद टुंगियो,"उमेर विवाद एकै प्रकृतिको भएको, फरक परेको उमेरको अवधि एक वर्षभन्दा कम भएको, सुरुमा लिएको नागरिकताको अभिलेखमा जन्ममिति उल्लेख नभएपछि प्रतिलिपिमा उनको जन्ममिति समेत उल्लेख थियो । बस्न्यातकै जस्तो कामु प्रधानन्यायाधीश पराजुलीको हकमा पनि न्यायपरिषदको अध्यक्षको हैसियतले कार्कीले एकल निर्णय गरेकी थिइन् । यसरी बस्न्यातको हकमा जारी भएको आदेशको निर्णय पराजुलीको हकमा पनि आकर्षित हुने देखिन्छ ।"
राष्ट्रपति जेनेभा जाने,आईएलओ सम्मेलनमा महिला हकहित र श्रममा संविधानका उपलब्धि बारे सम्बोधन गर्ने
६ आयोगमा सोही समुदायकै व्यक्ति सदस्य,"प्रस्तावित विधेयक भन्छ कम्तीमा १० वर्ष समुदायको हकहित संरक्षण, संवद्र्धन, सामाजिक क्षेत्रमा योगदान दिएको तथा सम्बन्धित समुदायको सशक्तीकरण वा विकास वा मानव अधिकारको क्षेत्रमा महत्त्वपूर्ण योगदान पुर्याएको सम्बन्धित क्षेत्र वा समुदायको व्यक्ति सदस्य हुन पाउने छन्"
बौद्धिक चोरी रोक्न नयाँ कार्यविधि,एमफिल र पीएचडीमा बौद्धिक चोरी परीक्षण पास भए मात्र उपाधिलाई मान्यता
पर्सा निकुञ्जमा १९ बाघ,बाघ अनुगमनका लागि दुई किलोमिटर लम्बाइ र चौडाइ भएको वर्गाकार क्षेत्रमा एक जोडी क्यामेरा जडान गरिन्छ । ४५ मिटर उचाइमा राखिने क्यामेराले अघिल्तिर बाघ वा अन्य कुनै पनि जनावर हिँड्नेबित्तिकै तस्बिर कैद गर्छ । एउटा ग्रिडमा २१ दिन क्यामेरा राखिएको थियो । त्यसरी खिचिएका सबै तस्बिरको विश्लेषण गरेर बाघको संख्या यकिन गरिन्छ । ट्रयापिङका क्रममा ४५ क्यामेरा क्षति भएका थिए । मानवीय कारणले ३४ र वन्यजन्तुले ११ क्यामेरा क्षति गरेका थिए ।
निर्वाचनलाई पूरक सुरक्षा योजना : गृह,सबै जिल्लामा सुरक्षाका निम्ति आवश्यक बन्दोबस्तीका सामान र खर्चको व्यवस्था भइसकेको काफ्लेले जानकारी दिए । गृहले मतगणना नतिजा निश्चित समयमा सर्वसाधारण र सञ्चारकर्मीलाई उपलब्ध गराउन मतगणना स्थलबाहिर डिजिटल स्क्रिन राख्नेबारे पनि तयारी थालिसकेको छ ।
सूचीकृत आवश्यक,"जैविक विविधतामा नेपाल ३२औं मुलुक भए पनि यहाँका परम्परागत, रैथाने ज्ञान, जडीबुटी, वनस्पति सूचीकृत नगरेसम्म फाइदा लिन नसकिने विज्ञहरूले सुझाव दिए । नेपाल स्वास्थ्य अनुसन्धान परिषद् अध्यक्ष प्राडा अञ्जनी झाले आयुर्वेद क्षेत्रमा अनुसन्धानका लागि सबैसँग मिलेर काम गर्नुपर्ने बताए ।"
प्रशासनले दिएन आमाको नामबाट नागरिकता,पीडित भन्छन् कि नागरिकता देऊ कि कारण
रोगी बने सडक व्यापारी,"काठमाडौं (कास) थापाथलीकी सीता लामा सडककिनारमा मकै पोलेर बेच्छिन् । १५ वर्ष भयो उनले मकै बेचेर परिवार पालेको । मकै बेचेरै घर चलाउने हो, श्रीमान् छैनन्, उनले भनिन्, यसैबाट हो घरखर्च चलाउने । सडक व्यापार गर्न थालेको केही वर्ष उनको स्वास्थ्य राम्रै थियो । आजभोलि उनलाई विभिन्न स्वास्थ्य समस्याले सताउन थालेको छ । दिनभर घाममा बसेर होला, छाला कालो भएको छ, उनले भनिन्, बेस्सरी चिलाउँछ, दिनदिनै नुहाउनुपर्छ । छालारोग विशेषज्ञ डा ललन खतिवडाका अनुसार लामो अवधिसम्म सडकमा समय बिताउनेलाई गम्भीर खाले छाला रोग लाग्छन् । घाम र धुवाँधूलोले अधिकांशलाई दाद, डन्डिफोर र चायाँपोतोको समस्या हुन्छ, उनले भने । लामो समय सडककिनार बस्ने व्यापारीलाई छालाको क्यान्सर हुनसक्ने खतिवडा बताउँछन् । ओखलढुंगाका मनिराम ढकाल पनि सडक व्यापारी हुन् । १८ वर्ष भयो उनले रत्नपार्कको सडकमा चिया बेच्न थालेको । ५७ वर्षीय ढकाललाई पनि विभिन्न स्वास्थ्य समस्याले गाँजेको छ । वीर अस्पतालका नाक, कान, घाँटी विशेषज्ञ डा ढुण्डीराज पौडेलका अनुसार अधिकांश सडक व्यापारीलाई घाँटीसम्बन्धी रोग लाग्छ । सडकमा बस्ने हुँदा उनीहरूलाई सरुवा रोगको उत्तिकै जोखिम हुन्छ ।"
बलात्कार गर्ने बाबुलाई २३ वर्ष कैद,"वर्षाैंको पीडा र अदालतको फैसलाले साहस बटुलिए पनि ३ सन्तान र बासको चिन्ताले भने पिरोलिरहेको आमा बताउँछिन् । बलात्कारपछि ११ वर्षीया छोरी माइती नेपालमा आश्रय लिइरहेकी छिन्, उनले भनिन् । माइतीघरमा पनि दाजुभाइ नभएको र वृद्ध बाबुआमा पनि बिरामी रहेकाले घर व्यवहार चलाउन गाह्रो भएको उनले सुनाइन् । छोरी बलात्कार घटना प्रहरीमा पुगेसँगै घर जान नपाएकी उनले सम्पत्ति दाबी गर्न पनि जग्गाजमिन नभएकाले समस्यामा परेको बताइन् । उनका पति बस्ने घरजग्गाको लालपुर्जा छैन ।"
कानको कक्लिएर इम्प्लान्ट शल्यक्रिया,"नाक कान घाँटी विशेषज्ञ सर्जन डा रविन्द्रभक्त प्रधानाङ्गको टोलीले यो शल्यक्रिया गरेको हो । पछिल्लो समय भित्रिएको महँगो यो शल्यक्रियाबाट हालसम्म नेपालमा ८५ बिरामी लाभान्वित भएका छन्, डा प्रधानाङ्गले भने, जन्मजात कान नसुन्ने व्यक्ति बोल्न पनि नसक्ने भएकाले बहिरो वा लाटो हुन बाध्य हुन्छन् । तर यो प्रविधिको शल्यक्रियापछि सुन्न सकिन्छ । विस्तारै सिकाएर बोल्न सकिने पनि बनाउन सकिन्छ ।"
अग्रणी महिला सम्मानित,कार्यक्रममा राष्ट्रपति विद्यादेवी भण्डारीले राज्यका सबै निकाय र नीतिनिर्माण तहमा महिलाको सहभागिताले महिला सशक्तीकरणमा सघाउ पुग्ने बताइन् । यसका लागि महिला मात्रै नभई पुरुषले पनि ठोस कदम चाल्नुपर्ने उनले बताइन् ।
"राजविराज : समृद्ध इतिहास, आन्दोलित वर्तमान",प्रस्तुति : बसन्त बस्नेत र अवधेशकुमार झा
"मोदी बस, भारत र नेपाल","तर दुवै सरकारले सहमति र सम्झौता गरी सुरु गरेको यो बससेवालाई सहज बनाउन दुईपक्षीय दायित्व स्वत: जोडिन्छ । यसमा कूटनीतिक एवं सांकेतिक महत्त्वसमेत छ । यसको देखावटी (डेमन्स्ट्रेटिभ) प्रभाव बढी हुन्छ । यो कूटनीतिक प्रस्तुतिको विषय पनि हो । काठमाडौंमा चक्रपथको स्वयम्भू प्वाइन्टबाट दिल्ली वा बनारसका लागि यो बस छुट्दा चक्रपथ घुम्ने कुनै बस चढेभन्दा फरक महसुस हुँदैन । सुरक्षा चेक केही छैन । यसलाई दिल्लीमा जस्तै केही व्यवस्थित गर्नु जरुरी छ । कूटनीति भनेको परराष्ट्र मन्त्रालय र दूतावासको औपचारिकतामा मात्र सीमित कुरा होइन । तसर्थ काठमाडौंमा चेक इन प्वाइन्टको व्यवस्था र सीमा क्षेत्रमा भन्सार, प्रहरी लगायत राज्यका निकायहरू यसप्रति संवेदनशील हुनु आवश्यक छ ।"
असुरक्षित पैदल यात्रु,"यति बेला पैदल यात्रुमाथि गरिएको कडाइ ट्राफिकका लागि होइन, सर्वसाधारणकै सुरक्षाका लागि हो । यसको परिपालना निसंकोच गरिनुपर्छ । ट्राफिक प्रहरीले पनि दु:ख दिने वा राजस्व बढाउने हिसाबमा मात्र होइन, छिट्टै सभ्यतम् प्रणाली निर्माणमा सहायक बन्ने ढंगले आफूलाई प्रस्तुत गर्नुपर्छ । सडक प्रयोगकर्ताले नियम उल्लंघन गर्ने, अटेर गर्ने, आँखा छल्ने वा निहुँ खोज्ने गरेर असहयोग पुर्याउनु हुँदैन । सबैको प्रयासबाट मात्र सुरक्षित सडक सम्भव छ ।"
राजपाको हठ अमान्य,"मन्त्री छान्न सकसशेरबहादुर देउवा नेतृत्वको सरकारमा मन्त्री बन्ने विषयलाई लिएर देउवा पक्ष र रामचन्द्र पक्ष बीचको अन्तरद्वन्द्व चरम उत्कर्षमा पुगेको छ । देउवा पक्षले रामचन्द्र पक्षले पठाएको नामलाई मन्त्री बनाउन नमानेपछि सत्तासीन दलहरूभित्र भाँडभैलो मच्चिएको छ । यस्तै अवस्था प्रधानमन्त्री निर्वाचनमा उनलाई मत दिएका अन्य दलमा पनि अन्तरद्वन्द्व देखिएका छन् । सबै दलमा मन्त्री हुने आकांक्षी बढी भएपछि विवाद टुंग्याउन नसक्दा प्रधानमन्त्री देउवाले सुरुमा ८ सदस्यीय मन्त्रिपरिषद बनाएका हुन् । मैया केसीकोटेश्वर३२, काठमाडौं"
"बुद्धिजीवी, आगो र फूल","साधारण अर्थमा बुझ्दा, बुद्धिजीवी सहज किसिमले आफ्ना विचार राख्ने मनुवा हो भने ऊ खतराका सीमा वारपार गर्ने एउटा व्यक्ति पनि हो ।"
बजेटको वैचारिक दिशान्तरण,स्थायी संरचनाका केही जानकारहरू पनि छछ महिनामा फेरिने मन्त्रीहरूलाई प्रतिस्पर्धात्मक र तुलनात्मक लाभबीचको शब्दार्थ फरक बुझाइरहने झन्झटले उदासीन बन्न थालेका छन् ।
हिमाली समुदायमा स्थानीय निर्वाचन,गाउँगाउँ गई ती युवकहरूले सित्तैमा ४५ दिन सम्म खानपिन पनि गरे । पैसा माग्दा र खेतीपातीको समयमा खेतमा जान खोज्दा उल्टो थर्काउने काम गरे । सुरक्षाकर्मी र निर्वाचन अधिकृतहरू जसरी पनि निर्वाचन सिध्याएर जाने हतारोमा थिए । गुन्डागर्दीले सताएको समयमा डोल्पो समुदायले निवार्चनमा कसरी भाग लिए होलान् ? यस्तो परिस्थितिमा निर्वाचन कत्तिको निष्पक्ष भयो भन्ने प्रश्न गम्भीर रहेको छ । निर्वाचन हुनुभन्दा १ हप्ताअघि जतिमात्र प्रहरी र सेना पुग्नु र पुगेर पनि खासै सुरक्षाको वातावरणलाई सहज बनाउन नसक्नुले स्थानीय निर्वाचनबारे प्रश्नहरू थपिएका छन् ।
महिलामैत्री व्यवहारको खाँचो,आम महिलाको दु:ख केही सीमित महिलाको राजनीतिक प्रतिष्ठासँग मात्र सम्बन्धित विषय होइन ।
बढ्यो चुनावी सरगर्मी,"जिल्लाको दुई नगरपालिका र ७ गाउँपालिकामा चुनावी प्रचार सामग्रीले बजार क्षेत्र ढपक्कै ढाकेको छ । गाउँगाउँमा विभिन्न राजनीतिक दलका उम्मेदवार, नेता, कार्यकर्ता पुगेर मतदाताको घरमा झन्डा राखेका छन् । प्राय: मतदाताको घरमा मुख्य चार पार्टीका झन्डा पुगेका छन् ।"
हामी होइन अरू नै बढारिन्छन्,"निस्पक्ष निर्वाचन होस्दाङ एमाले अध्यक्ष केपी ओलीले आफ्नो पार्टीले निष्पक्ष निर्वाचन मात्रै चाहेको बताएका छन् । एमालेलाई निष्पक्ष निर्वाचन मात्रै चाहिएको छ । कसैले सघाउनुपर्दैन, तुलसीपुरमा आयोजित चुनावी सभालाई सम्बोधन गर्दै उनले भने, निर्वाचन स्वच्छ हुन पाएमा जनताले आफंै निर्णय गर्छन् । कसैले केही गर्नुपर्दैन ।"
उम्मेदवार चयनमा चुनौती,"राजपाका केही नेता पनि टिकटका लागि नेतालाई भनसुन गर्न काठमाडौं पुगेका छन् । राजपाकी एक नेतृले चुनावमा जाने अवस्था आएमा तयार गर्न नभ्याइने भएकाले व्यक्तिगत तयारी थालेको बताइन् । चुनावमा गएको खण्डमा टिकटको पनि आश्वासन पाएको छु, उनले भनिन् । नगर र गाउँ पालिकाको प्रमुखका आकांक्षीमा आर्थिक रूपमा सम्पन्नकै बोलवाला देखिएको छ । ठूलो क्षेत्रफल भएकाले प्रचारमा निकै खर्च लाग्ने अनुमान गर्दै सम्पन्नले मात्र पदमा रुचि देखाएका छन् । राजनीतिक योगदान भए पनि प्रचारका लागि लाग्ने खर्च जुटाउन नसक्ने टिकटको प्रतिस्पर्धाबाट आफैं अलग भएका छन् । वडा तहमा समेत खर्च गर्न सक्ने बीच टिकटको प्रतिस्पर्धा छ । माओवादी केन्द्रका नेता यादवले चुनाव प्रचार खर्चिलो हुने अनुमान सुनाए ।"
ढोरपाटनमा झारल गणना,"आरक्षका प्रमुख संरक्षण अधिकृत अणनाथ बरालले साता दिनअघिदेखि गणना सुरु भएको बताए । एक अधिकृत, एक रेन्जर, दुई गेम स्काउट र भरियासहित ६ देखि ७ जनाको तीन टिम गणनामा खटिएको छ, उनले भने, असार पहिलो सातासम्म गणना सकिएर टिम फर्किनेछ । सिकारका लागि छुट्टयाइएको बार्से, फागुने, सुर्तीबाङ, घुस्तुङ, दोगाडी, सेङ र सुनदह गरी ७ वटा ब्लकमा अहिले गणना सुरु भएको उनले बताए ।"
हाम्रो अधिकारमा अंकुश लगाइयो,अभिमुखीकरणमा चितवनको राप्ती नगरपालिका प्रमुख प्रभा बरालले कार्यालय अभावमा ५ वटा वडाका सचिवले संयुक्त कार्यालय चलाएको बताइन् । रामेछाप नगरपालिकाका प्रमुख नरबहादुर थापामगरले भवन र कर्मचारी व्यवस्थापन जटिल बनेको गुनासो गरे । धादिङको धुनीबेंसी नगरपालिकाका प्रमुख बालकृष्ण आचार्यले पूर्वाधार र कर्मचारी व्यवस्थापन चुनौतीपूर्ण रहेको औंल्याए ।
महानगर कार्यपालिका गठन,त्यसैगरी स्याङ्जाका ११ वटै स्थानीय तहमा कार्यपालिका गठन भएको छ । पुतलीबजार नगरपालिकामा महिलातर्फ ५ र दलितअल्पसंख्यक ३ गरी ८ जना एमालेतर्फका विजयी भएका छन् ।
अपहृत व्यवसायी फेला परेनन्,तुलसीपुरस्थित बुटवल बस्त्रालयका सञ्चालक राजकुमार श्रेष्ठ र घोराहीका निर्माण व्यवसायी रणबहादुर घर्तीलाई हतियारधारी समूहले अपहरण गरेको हो । श्रेष्ठसँगै रहेकी एक युवती पनि अपहरणमा परेको र उनको विवरण खुल्न नसकेको एसपी सिंहले बताए । श्रेष्ठको गाडीमा युवतीको चप्पल फेला परेको उनले जानकारी दिए । श्रेष्ठ सवार बा१२च १०७१ नं गाडी रिमस्थित शीतल बजारमा भेटिएको थियो । घर्ती भारतीय व्यवसायीको गाडीमा थिए । घर्तीसँगै रुकुमतर्फ जाँदै गरेका तीन भारतीय व्यवसायी प्रहरी नियन्त्रणमा छन् । प्रहरीका अनुसार उनीहरूले आफूलाई हतियारधारीले धम्क्याई दुई व्यवसायी र एक युवतीलाई अपहरण गरेको बताएका छन् ।
जंगली साग खाँदा मृत्यु,बागलुङ (कास) जंगली साग खाँदा गलकोट१० पाण्डवखानीका एक जनाको मृत्यु भएको छ । अर्का एक जना गम्भीर बिरामी छन् । मृत्यु हुने ४० वर्षीय दुर्गाबहादुर काउचा हुन् । धौलागिरि अञ्चल अस्पतालमा उपचारार्थ भर्ना गरिएका ६० वर्षीय जितबहादुर काउचाको अवस्था गम्भीर छ । उपचारका लागि प्राथमिक स्वास्थ्य केन्द्र हरिचौर लैजाँदै गर्दा दुर्गाबहादुरको मृत्यु भएको प्रहरीले जनाएको छ । उनीहरूले शनिबार राति जंगलबाट टिपेर ल्याएको साग पकाएर खाएका थिए ।
उपचार सहयोग जुट्दै,कालिकोट (कास) आँखामा डल्लो पलाएकी रास्कोट ७ की चार वर्षीया मन्सरा लुवारको उपचारका लागि आइतबारसम्म १ लाख ९२ हजार सहयोग जुटेको छ । ६ महिनाअघि पानीको कुलोमा खसेर आँखामा चोट लागेकी मन्सरालाई बचाउन कालिकोटस्थित सानिमा बैंकमा खोलिएको खातामा उक्त रकम जम्मा भएको हो । जिल्लामा उपचार हुन नसकी काठमाडौंस्थित कान्ति बाल अस्पताल लगिएकी लुवारको उपचारमा विभिन्न संघसंसथा तथा व्यक्तिले सहयोग गरेका छन् । मन्सरा बचाउ अभियानमा कालिकोटको तिला कर्णाली बहुमुखी क्याम्पस स्ववियुले सबैभन्दा बढी सहयोग जुटाएको छ । बालिकाको सहयोगार्थ सानिमा बैंक शाखा कालिकोटमा ०४४००००००१०० नम्बरको खाता खोलिएको छ ।
ठक्करले मृत्यु,सिन्धुपाल्चोक (कास) ट्रिपरको ठक्करले बलेफी गाउँपालिकाको खाडीचौर बजारमा पाँच वर्षीया बालिकाको मृत्यु भएको छ । बाह्रबिसेबाट बन्देउ जाँदै गरेको बा४ख ७३५१ नम्बरको ट्रिपरले ठक्कर दिँदा स्थानीय मोटर ग्यारेजमा काम गर्दै आएकी जुमादिन रायकी छोरी फारिदा खातुमको मृत्यु भएको हो । भारतको विहार घर भएका जुमादिनकी छोरीलाई सडक छेउमा खेलिरहेका बेला ट्रिपरले ठक्कर दिएको थियो । बालिकाको घटनास्थलमै मृत्य भएको थियो । प्रहरीका अनुसार ट्रिपर नियन्त्रणमा लिएर अनुसन्धान भइरहेको छ ।
देवघाटमा नमुना पुल बन्ने,"भरतपुर (कास) धार्मिकस्थल देवघाटमा नेपालकै नमुना झोलुंगे पुल निर्माण गरिने भएको छ । तीन जिल्लालाई जोड्ने त्रिकोणात्मक पुल निर्माणको प्रक्रिया अघि बढाइएको देवघाट क्षेत्र विकास समितिले जनाएको छ । पूर्वाधार विकास तथा कृषि सडक विभागअन्तर्गतको सस्पेन्सन ब्रिज डिभिजन ललितपुरले विस्तृत सर्वेक्षणका लागि परामर्शदाता छनोट प्रक्रिया सुरु गरेको छ । विस्तृत परियोजना (डीपीआर) प्रतिवेदनका लागि कन्सल्टेन्टलाई बोलपत्र आह्वान गरेका छौं, डिभिजन इन्जिनियर शेखर पोखरेलले भने, प्रस्ताव पेस भएपछि ६ वटा कन्सल्टेन्ट छनोट गरी आर्थिक प्रस्ताव माग्छौं ।"
"एस, आई एम चुजी","नायिका रिमा विश्वकर्माले अनुभवमा ड्रेसअप चुजी नेचर प्रोफेसनले ल्याएको बताउँछिन् । उनका अनुसार छोरी मान्छे त्यसैमा पनि यत्तिकै सेलेक्टिभ नेचरका हुन्छन् । सेलिब्रेटी भएपछि बेग्लै लुक्स दिने प्रयत्न हरेक पटक गर्नुपर्छ । पहिरनअनुरूप कपाल, मेकअपमा समेत उनले आफू चुजी नै रहेको सुनाइन् । तर, रोजाइको चक्करमा उनी ब्रान्ड कन्सियस भने हुन चाहदिनन् । आफूलाई सुहाउँदो छ भने लगाइहाल्ने रिमाको बानी छ । ड्रेस डिजाइन गर्नुभन्दा अघि रिमा थेरैपटक स्वाध्ययन गर्छिन् । बनाइसकेपछि रिजेक्ट गर्नु उनलाई मन पर्दैन । त्यसैले बनाउनुभन्दा अघि नै डिजाइनमा क्लियर हुन्छु, उनी भन्छिन्, सकेसम्म आफ्नै रोजाइमा डिजाइन गर्न दिन्छु । त्यसमा डिजाइनरको सल्लाह त उनी हमेसा लिएकै हुन्छिन् । उनका अनुसार डिजाइनरको दृष्टिकोण दूरदर्शी हुन्छ । त्यसैले कहिलेकाहीँ उनीहरूकै च्वाइसमा चित्त बुझाउन पनि पर्छ । रिमालाई अलि एलिगेन्ट शैलीको पहिरन लगाउन मनपर्छ । चलिआएको फेसन ट्रेन्ड फलो नगर्ने त कुरै भएन । इन्टरनेसनल फेसन स्टाइल पनि फलो गर्ने रिमा कतिपय अवस्थामा आफू बसेको समाज र परिवेश अनुकूल छ कि छैन, ध्यान दिनैपर्ने बताउँछिन् । चुजी छु भन्दैमा एक्स्ट्रा अर्डिनरी हुन सक्दिनँ, उनी भन्छिन्, समाजले पचाउने खालका पहिरन छनोट गर्छु ।"
सहरमा शान्ति कविता,"कार्यक्रममा कलाश्री साहित्यिक पत्रिका र कला साहित्यिक ईपत्रिकाको अंग्रेजी र नेपाली संस्करणको समेत लोकार्पण गरियो । पछिल्लो समय साहित्यका विधामा विचलन आएको उल्लेख गर्दै डाअभि सुवेदीले विधाबीच सहअस्तित्व कायम गर्न पत्रिकाले महत्त्वपूर्ण भूमिका खेलेको टिप्पणी गरे । उनले भने, सबै क्षेत्र, विचार, विधागत सिर्जनाहरू अटाउनु यसको विशेषता हो । पूर्व मुख्यसचिव डा विमल कोइराला र एनएलजी इन्सुरेन्सका अध्यक्ष विमल वाग्ले लगायतले साहित्यमा समाज बदल्ने शक्ति हुने दाबी गरे । कलाश्री वार्षिक पत्रिकामा छापिएका सिर्जनामध्ये धर्सैधर्साको चक्रव्यूहमा बूढी आमा कवितामार्फत पोखराका कवि तीर्थ श्रेष्ठले कलाश्री सिर्जना पुरस्कार पाए । श्रेष्ठलाई कुलपति सरुभक्तले ११ हजार रुपैयाँको पुरस्कारसहित सम्मानपत्र हस्तान्तरण गरे । प्रतिष्ठानकी अध्यक्ष मोमिलाले मेरो राष्ट्र मेरो ध्येय सन्देशसहित नेपाली साहित्यको विकासमा केही गर्न पाउँदा खुसी लागेको बताइन् ।"
म यस्तो गीत नम्बर वान,टप फाइभ ट्रेन्डिङ (आइतबार साँझसम्म)१ म यस्तो गीत गाउँछु ट्रेलर २ चपली हाइट २३ ट्राफिक दिदीको चमत्कार४ नेपाल आइडल भाग ११५ पुर्खे बा एमाले सभामा
अनीता भइन् मिस मंगोल,"एक्सन इन्टरटेनमेन्टले गरेको प्रतियोगिताको यो नवौं संस्करण हो । अभिनेता नीर शाह, पूर्वप्रहरी महानिरीक्षक कुबेरसिंह राना, बैंकर जोसेफ सिल्भानस, मगर समाज सेवा केन्द्रका अध्यक्ष मानबहादुर बुढामगर, अभिनेता भुवन केसी, चलचित्र निर्देशक मिलन चाम्स एवं अभिनेत्रीद्वय सरिता लामिछाने र दिया पुन रहेको निर्णायक मण्डलले विजेता छनोट गरेको हो । प्रतियोगितामा १७ जिल्लाका ३० प्रतियोगी अन्तिम प्रतिस्पर्धामा उत्रिएका थिए ।"
एलिजा मिस एसईई स्टार,"भवानी इन्टरटेन्मेन्टद्वारा रजधानीमा आयोजित प्रतियोगितामा बेस्ट स्माइल र बेस्ट हेयर एन्जिला महर्जन, मिस पङ्चुअल कुसुम तिम्सिना, मिस डिसिप्लिन रञ्जना शाही, बेस्ट वाक आयुष्मा, मिस पर्सनालिटी र पब्लिक च्वाइस अवार्ड अनु कार्की, ब्युटी विथ ब्रेन रश्मी जिरेल, मिस फोटोजेनिक शिवानी गुरुङ, मिस फ्रेन्डसिप एलिजा, मिस ट्यालेन्ट अञ्जली, मिस इन्टेलेक्चुअल जेनिसा रिजाल, मिस बब्ली नाहिन्सा बानियाँ, मिस कन्फिडेन्ट र बेस्ट ड्रेस अनुष्का घोषित भए । फाइनलमा डा सुवास घिमिरे, फिल्म निर्देशक दिनेश डिसीसहित धेरै कलाकारले ज्ञानगुनका कुरासँगै मनोरञ्जन बाँडेका थिए ।"
अनुपा र रोजिना युनिभर्सल आइकन,"वैशाख ५ देखि पूर्वका तेह्रथुम, झापा, मोरङ, सुनसरी, धनकुटाका एसईई दिएर बसेका विद्यार्थीबीच अडिसनबाट नृत्यतर्फ ३० र गायनतर्फ २४ जना छानिएका थिए । दुई चरणको छनोटबाट नृत्य र गायनतर्फ ८८ जना फाइनलमा पुगेका थिए ।"
कुमार सानुको कन्सर्ट,"दुई छिमेकी मुलुक नेपाल र भारतको सम्बन्ध सुमधुर बनाउनुका साथै नेपालको पर्यटन विस्तारका लागि कार्यक्रम गर्न खोजेका हौं, संसारा यूकेका राजाराम गिरीले भने, यूके र युरोपमा पनि उहाँको कन्सर्ट गर्ने प्लान छ । अन्तर्राष्ट्रिय ब्रान्डका कलाकारको कन्सर्टले नेपालको पनि प्रचार गर्ने अपेक्षा छ ।"
छिन्नलता पुरस्कार घोषणा,"विज्ञप्तिअनुसार गीत रचनामा धनेन्द्र विमल, गायनमा शिशिर योगी, संगीत रचनामा टीका भण्डारीलाई पुरस्कृत गरिनेछ । त्यस्तै, ठमेल बजार गीतमार्फत लोकप्रियता पाएकी गायिका मीना पोखरेल निरौलालाई युवा नवप्रतिभा पुरस्कार, गायनमा आजीवन समर्पणका लागि माधवलाल श्रेष्ठ तथा संगीतमा लामो योगदानका लागि मणिकमल क्षत्रीलाई छिन्नलता विशेष सम्मान प्रदान गरिनेछ । सबै पुरस्कार र सम्मान गुठीकी संस्थापक तथा गीतकार स्व रमोलादेवी शाह छिन्नलता को जन्मतिथि असार २० गते वितरण गरिने विज्ञप्तिमा उल्लेख छ ।"
यसरी ठगिन्छन् दिल्लीमा नेपाली,"सोही प्रयोजनका लागि महिला, बालबालिका तथा समाज कल्याण मन्त्रालयले केही रकम दिन तयार रहेका बताउँदै आएको छ । तर दूतावास आफैंले यसमा पहल लिएको छैन । केही वर्षअगाडि दूतावासलाई उपलब्ध गराइएको रकम खर्च गर्न नसक्दा अघिल्लो वर्ष रोकिएको केही समय अगाडि मन्त्रालयकै अधिकारीहरूले बताएका थिए । एकातिर मन्त्रालयमा यस प्रयोजनका लागि बजेट छ भने अर्काेतर्फ दूतावासले त्यो खर्च गर्न सकेको छैन ।"
इरानले पठायो कतारलाई खाद्यान्न,"त्यति मात्र नभई ती राष्ट्रले आफ्नो जलमार्ग, स्थलमार्ग तथा हवाईमार्गका नाका प्रयोग गर्नबाट कतारका पानीजहाज, गाडी तथा विमानलाई प्रतिबन्ध लगाउने तथा आफ्नो देशका सबै विमान सेवाले कतारका कुनै पनि गन्तव्यतर्फ उडान नगर्ने निर्णय लिएका थिए । अझ कतारसँग स्थल सीमा जोडिएको मुलुक युनाइटेड अरब इमिरेट्सले आफ्नो सीमासमेत बन्द गरेको थियो ।"
दुर्घटनामा १९ को मृत्यु,स्थानीय समयानुसार बिहान साढे पाँच बजे दुर्घटनामा परेको बस प्रदेशको राजधानी मुम्बईबाट लाटुरतर्फ जाँदै थियो । बिड जिल्लाको धनोरा गाउँमा दुर्घटना भएको स्थानीय प्रहरी अधिकारी महेश टकले जानकारी दिए । बस तीव्र गतिमा भएकाले चालकले नियन्त्रण गुमाएको अनुमान गरिएको छ ।
फोरमलाई राजपाको अवरोध,िअध्यक्ष उपेन्द्र यादवलाई राजपा कार्यकर्ताले कालो झन्डा देखाए िप्रहरीसँग झडप भए पनि अवस्था सामान्य
एमाले कार्यक्रम पनि बिथोलियो,एमाले उम्मेदवारको प्रश्नपछि प्रमुख निर्वाचन आयुक्त यादवले राजनीतिक दलले शान्तिपूर्ण कार्यक्रम गर्ने पूर्वजानकारी दिँदा सुरक्षा व्यवस्था मिलाउने कार्यमा उच्च प्राथमिकताका साथ लाग्न सप्तरीका प्रमुख जिल्ला अधिकारी कृष्णबहादुर कटुवाललाई निर्देशन दिए । प्रजिअ कटुवालले पूर्वजानकारीको अभावमा एमाले कार्यक्रममा सुरक्षा मिलाउन नसकिएको र प्रमुख निर्वाचन आयुक्तको कार्यक्रममै केन्द्रित भएको जानकारी दिए ।
तेस्रो चरणमा पनि हुनसक्छ : गच्छदार,"असार १४ गते हुने निर्वाचनको मिति सार्ने पक्षमा सरकार पनि छैन, उनले भने, राजपा लाई पनि चुनावमा लगेर सरकार सार्थक निर्वाचन गराउन प्रयासरत छ ।"
घूससहित सहायक वन अधिकृत पक्राउ,अख्तियारको टोलीले एक साताको अवधिमा उनीसहित चार जनालाई नियन्त्रणमा लिई अनुसन्धान गरिरहेको जनाएको छ । गत बुधबार भूमिसुधार कार्यालय नेपालगन्जका नायब सुब्बा शैलेन्द्रकुमार कर्ण पक्राउ परेका थिए । त्यस्तै गत सोमबार मालपोत कार्यालयका खरिदार नरबहादुर सारूमगर र लेखापढी व्यवसायी सर्जु थापा पक्राउ परेका थिए ।
झाडापखालाबाट १६ बिरामी,जिल्ला स्वाथ्य कार्यालय प्यूठानबाट थप औषधिसहितको टोली त्यहाँ पुगेको र अहिले झाडापखाला नियन्त्रणमा रहेको जिल्ला स्वाथ्य कार्यालय प्यूठानले जनाएको छ ।
चिनीको मूल्य बढाउन उद्योगीद्वारा दबाब,उद्योगीले चिनीको मौज्दात गरी बजारमा कृत्रिम अभाव गरेका छन्
सोलुखोलादूधकोसी निर्माण इटालीका कम्पनीलाई जिम्मा,साहस ऊर्जाका सल्लाहकार तथा राष्ट्रिय योजना आयोगका पूर्वउपाध्यक्ष डा युवराज खतिवडाले आफू नेपाल राष्ट्र बैंकको गभर्नर हुँदा बैंक तथा वित्तीय संस्थालाई जलविद्युत्मा लगानीका लागि अभिप्रेरित गरेको भन्दै अहिले त्यसको प्रतिफल प्राप्त भएको बताए । सीएमसीले आफूसँग भएको नयाँ प्रविधिको प्रयोग गरेर आयोजना समयमै सम्पन्न गर्नेमा विश्वस्त रहेको उनले बताए ।
ससेजमा अखाद्य रसायन मिसावट,अध्यक्षकै पम्प कारबाहीमा सरकारी संयुक्त अनुगमन टोलीले बाँसबारीमा रहेको खड्का आयल सप्लायर्स पम्पको एउटा नोजलको कारोबार रोक्का गरेको छ । पेट्रोलियम पदार्थ ग्यास तथा निर्माण सामग्रीको अनुगमनमा खटिएको टोलीले दुईतिरको काउन्टर मिटरमा फरकफरक मापन भएको फेला पारेपछि पेट्रोलको एउटा नोजलको कारोबार रोक्का गरेको हो । खड्का आयल सप्लायर्सका सञ्चालक वाग्मती डिलर्स एसोसिएनका अध्यक्ष अच्युत खड्का हुन् ।
नेप्से फेरि १६ सय तल,सात हजार ४६ वटा कारोबारबाट १ सय ४६ कम्पनीका ११ लाख २३ हजार ५ सय ३२ कित्ता सेयर किनबेच भए ।
माछापुच्छ्रेद्वारा रक्तदान,काठमाडौं (कास) माछापुच्छ्रे बैंक धनकुटाको हिलेमा रक्तदान कार्यक्रमको आयोजना गरेको छ । बैंकले संस्थागत सामाजिक उत्तरदायित्व निर्वाह गर्ने क्रममा आयोजना गरेको कार्यक्रममा ५२ पिन्ट रगत संकलन भएको जारी विज्ञप्तिमा उल्लेख छ । नेपाल रेडक्रस सोसाइटी धनकुटासँगको सहकार्यमा कार्यक्रम आयोजना गरेको बैंकले जनाएको छ । बैंकले पूर्वमा बिर्तामोडदेखि पश्चिममा धनगढी साथै हिमालदेखि पहाड र तराईसम्म आफ्ना शाखाहरू स्थापना गरी ग्राहकलाई सम्पूर्ण बंैकिङ सुविधा प्रदान गरिरहेको पनि जनाएको छ ।
सिप्रदीलाई सर्वोत्कृष्ट डिस्ट्रिब्युटर अवार्ड,"काठमाडौं (कास) सिप्रदी ट्रेडिङले टाटा मोटर्सको सर्वोकृष्ट डिस्ट्रिब्युटर अवार्ड २०१६ बाट सम्मानित भएको छ । भारतको मुम्बईमा सम्पन्न टाटा मोटर्स ग्लोबल एचिभमेन्ट अवार्ड २०१६ कार्यक्रममा सिप्रदीले उक्त सम्मान पाएको जारी विज्ञप्तिमा छ । युरोप, अफ्रिका र एसियाका गरी विश्वका ४५ देशबाट प्रतिनिधित्व गर्ने टाटा मोटर्सको वितरकहरूमध्येबाट उत्कृष्ट सम्मान पाएको सिप्रदी ट्रेडिङले थप अन्य आठवटा विधामा पनि उत्कृष्ट अवार्ड हात पार्न सफल भएको जनाएको छ । सन् १९८२ मा स्थापित सिप्रदी ट्रेडिङले टाटा मोटर्सका विभिन्न गाडीहरू नेपालमा बिक्री वितरण गर्दै आएको छ ।"
पेन्टा मोडुलरका स्विचहरू बजारमा,काठमाडौं (कास) एंकर इलेक्ट्रिकल्सले पेन्टा मोडुलरका भ्यालु प्लस स्विचहरू नेपाली बजारमा भित्र्याएको छ । आकर्षक डिजाइन भएको युरिया ब्याकपिसजस्तो बलियो तथा सुरक्षित विशेषता भएको यो स्विच आगो प्रतिरोधात्मकसमेत रहेको दाबी कम्पनीको छ । परिस्कृत सुरक्षित विशेषता रहेको पेन्टा मोडुलर सिरिज नेपाली बजारको लागि उपयुक्त सावित हुने जारी विज्ञप्तिमा उल्लेख छ ।
नेपाल बंगलादेश बैंक चाबहिलमा,"काठमाडौं (कास) नेपाल बंगलादेश बैंकले राजधानीको मित्रपार्क चाबहिलमा आफ्नो ४५ औं शाखा सञ्चालनमा ल्याएको छ । यो शाखासहित बैंकले ४५ शाखा, ४ एक्सटेन्सन काउन्टर, ७ शाखारहित घरदैलो बंैकिङ सेवा तथा ४५ वटा एटीएमबाट बैंकिङ सुविधा दिँदै आएको जारी विज्ञप्तिमा छ ।"
पञ्चकन्याको सीपीभीसीलाई आईएसआई,काठमाडौं (कास) पञ्चकन्याको सीपीभीसी पाइपलाई भारतीय मानक ब्युरोले प्रदान गर्ने आईएसआई गुणस्तर प्रमाण चिह्न प्राप्त भएको छ । कम्पनीले ६ वर्षदेखि एनएसएफबाट प्रमाणित जापानी सेकिसुई (प्रिमियम कच्चा पदार्थ) प्रयोग गरी सीपीभीसी पाइप तथा फिटिङ्स उत्पादन तथा बिक्री वितरण गर्दै आएको जारी विज्ञप्तिमा छ । कम्पनीले भारतीय बजारमा समेत निर्यात गर्ने लक्ष्य लिएको जनाएको छ ।
मुक्तिनाथ विकास बैंकको शाखा विस्तार,"काठमाडौं (कास) मुक्तिनाथ विकास बैंकले मकवानपुरको मनहरी बजारमा र नवलपरासीको दलदलेमा शाखा सञ्चालनमा ल्याएको छ । बैंकले जनता बैंकमा होइन, बैंक जनतामा जानुपर्छ भन्ने मान्यतालाई आत्मसात् गर्दै नेपालको परिवेश सुहाउँदो कुल ६० वटा शाखाबाट एक लाखभन्दा बढी लघुवित्त सदस्यहरूसहित कुल ३ लाखभन्दा बढी सेवाग्राहीलाई वित्तीय सेवा प्रदान गर्दै आएको जारी विज्ञप्तिमा छ ।"
रियलको क्षेत्रीय फाइनल सकियो,काठमाडौं (कास) रियल स्कुल अफ नेपाल २०१७ अन्तर्गत तेस्रो क्षेत्रीय फाइनल पश्चिमाञ्चलको पोखरामा सम्पन्न भएको छ । प्रतियोगितामा विजयी विद्यालयका सहभागी विद्यार्थीहरूले राजधानीमा हुने अन्तिम चरणमा प्रतिस्पर्धा गर्ने जारी विज्ञप्तिमा छ ।
नेको इन्सुरेन्स २२ वर्षमा,"काठमाडौं (कास) पूर्ण सरकारी स्वामित्वको राष्ट्रिय वाणिज्य बैंक, कोष व्यवस्थापन कम्पनीलगायतका प्रवद्र्धकहरूद्वारा स्थापित नेको इन्सुरेन्स २२ औं वर्षमा प्रवेश गरेको छ । वार्षिकोत्सवको अवसरमा कम्पनीले आफ्नो व्यावसायिक निरन्तरताको साथै सामाजिक उत्तरदायित्व निर्वाह गर्ने क्रममा शनिबारका निर्जीवन बिमासम्बन्धी सचेतना र्याली आयोजना गरेको थियो ।"
ग्लोबल आईएमई र यूएई एक्सचेन्जबीच सहकार्य,"काठमाडौं (कास) ग्लोबल आईएमई बैंकले यूएई एक्सचेन्जसँगको सहकार्यमा यूएई एक्सचेन्जबाट नेपालमा पैसा पठाउन सहज व्यवस्था मिलाएको छ । आफन्तहरूलाई ग्लोबल रेमिटमार्फत पठाएको पैसा छिटोछरितो र सहज रूपमा नेपालमा रहेका ग्लोबल आईएमई बैंकका सम्पूर्ण शाखा तथा आईएमई रेमिटेन्स, वेस्ट रेमिट एन्ड यस रेमिटका ७ हजारभन्दा बढी एजेन्टबाट तत्काल भुक्तानी लिन सकिने जारी विज्ञप्तिमा छ ।"
वाइड बडीका लागि ऋण सम्झौता,"यी विमानलाई लामो दूरी भएका गन्तव्य सोल, सिड्नी, दमाम र टोकियोसम्म उडाउने निगमको योजना छ । निगमले हालसम्म यत्रो आकारका विमान उडाएको छैन । ठूलो आकारको जहाज खरिद गर्न निगमले गत असोज १० गते बढीमा एक हजार घण्टासम्म उडेको विमान खरिद गर्ने इच्छा देखाउँदै ग्लोबल टेन्डर आव्हान गरेको थियो ।"
वित्तीय संस्था सुशासनमा समस्या,"काठमाडौं (कास) बैंक तथा वित्तीय संस्थाको सुशासनमा अझै समस्या रहेको राष्ट्र बैंकका गभर्नर चिरञ्जीवी नेपालले बताएका छन् । वित्तीय संस्थामा राम्रो सुशासन कायम गराउन केन्द्रीय बैंकद्वारा विभिन्न प्रयासहरू भएपनि अपेक्षित रुपमा सुधार नभएको उनले जनाए । बैंक तथा वित्तीय संस्थाको सुशासनमा बिग्रनुमा प्रमुख कार्यकारी अधिकृत र उच्च व्यवस्थापन मात्र जिम्मेवार नहुने बताउँदै उनले भने, अध्यक्षलगायत सञ्चालकहरू पनि जिम्मेवार र जवाफदेही बन्नुपर्यो । सेन्चुरी कमर्सियल बैंकले इन्नोभेटिभ डेभलपमेन्ट बैंक र अरनिको डेभलपमेन्ट बैंकलाई प्राप्ति (एक्विजिसन) पछि एकीकृत कारोबार शुभारम्भ कार्यक्रममा आइतबार गभर्नरले यस्तो बताएका हुन् । एकीकृत कारोबारपछि बैंकको चुक्ता पुँजी ४ अर्ब ७१ करोड, निक्षेप ३८ अर्ब ५० करोड, कर्जा तथा सापटी ३५ अर्ब रुपैयाँ रहेको बैंकले जनाएको छ । ५३ वटा शाखामार्फत वित्तीय सेवा दिइरहेको यो बैंकले निकट भविष्यमै ४० प्रतिशतका दरले हकप्रद सेयर जारी गर्ने बताएको छ ।"
आर्मी र संकटाबीच फाइनल आज,काठमाडौं (कास) आर्मी र संकटा दोस्रो ललित स्मृति यू१८ च्याम्पियनसिप फुटबलको उपाधिका लागि सोमबार प्रतिस्पर्धा गर्दैछन् । फाइनल सातदोबाटोस्थित एन्फा कम्प्लेक्समा हुनेछ । सेमिफाइनलमा संकटाले फ्रेन्ड्स क्लबलाई टाइब्रेकरमा पराजित गरेको थियो । आर्मीले अर्को विभागीय टिम पुलिसमाथि ४० को जित निकाल्दै संकटासँगको फाइनल भेट पक्का गरेको थियो ।
वाल्मीकि शिक्षा सदन विजयी,"सत्यवतीका शीतल सुनारले ३५ र रूपक बरालले २७ रन योगदान गरे । राजन मेमोरियलका निरोज खड्काले २, सुसन कार्की र संगम नेपालले एकएक विकेट लिए । समूह चरणको लिग खेल भएकाले दुवै टिमले एकएक अंक पाएका छन् । हिमालयन क्रिकेट एकेडेमीको आयोजना तथा एक्सपर्ट एजुकेसन एन्ड भिजा सर्भिसेजको मुख्य प्रायोजनमा सञ्चालित प्रतियोगितामा रूपन्देही, चितवन, तनहुँ, काठमाडांै, कैलाली र कञ्चनपुर जिल्लाका ६ वटा विद्यालयका टिम सहभागी छन् । प्रतियोगिताको विजेताले एक लाख रुपैयाँ प्राप्त गर्ने बताइएको छ । सोमबार पहिलो खेल न्यु होराइजन उच्च मावि, रूपन्देही र सिद्धार्थ शिशु सदन, कैलालीबीच र दोस्रो खेल श्री सत्यवती उच्च मावि, तनहुँ र अनिरुद्ध उच्च मावि, कञ्चनपुरबीच हुँदैछ ।"
टोखालाई उपाधि,"टोखाले ३० ले पछि परेको स्थितिलाई उल्टाउँदै उपाधि जितेको हो । पहिलो हाफमा चन्द्रागिरिले ३० को अग्रता लिएको थियो । चन्द्रागिरिका रुजित पुडासैनीले तीनै गोल गरे । रुजित प्रतियोगिताकै सर्वोत्कृष्ट खेलाडी चुनिंदै १० हजार नगदबाट पुरस्कृत भए । टोखाले सबै पाँचै गोल दोस्रो हाफमा गर्यो । टोखाका त्रिलोक दुराले २ तथा आशिष डंगोल, अनिल थापा र विजय श्रेष्ठले ११ गोल गरे ।काठमाडौं जिल्ला खेलकुद विकास समितिको व्यवस्थापनमा जिल्ला समन्वय समिति, काठमाडौंद्वारा आयोजित प्रतियोगितामा कीर्तिपुर नगरपालिका तेस्रो भयो । कीर्तिपुरले नागार्जुन नगरपालिकालाई २० ले हरायो । शीर्ष तीन स्थान हात पार्नेले उपाधिसँगै क्रमश: १ लाख ११ हजार १ सय ११, ५१ हजार १ सय ५१ र २५ हजार १ सय ५१ रुपैयाँ हात पारे ।"
पायोनियर च्याम्पियन,"छात्र यू१० मा हिमालयन स्कुल कीर्तिपुरका मनोज घिसिङ पहिलो भए । पायोनियरका अंकित भुजेल दोस्रो तथा पुष्पसदन कीर्तिपुरका आदर्श श्रेष्ठ तेस्रो भए । छात्र यू१२ मा दीपज्योतिका प्रसन्नविक्रम कुँवर पहिलो, महांकाल माविका विजय टमाटा दोस्रो तथा पायोनियरका अनिल लामा तेस्रो भए । यू१४ मा पायोनियरका सौरभ पोख्रेल पहिलो, अन्नपूर्णका समीर अन्सारी दोस्रो तथा पायोनियरका सन्देश कटुवाल तेस्रो भए ।"
गल्फ संघ खेलाडी उत्पादनमा केन्द्रित,"धरान, पोखरा र काठमाडौंमा सय बढीलाई प्रशिक्षण दिने ग्रसरुटबाटै गल्फको विकासमा जोड, १० देखि १८ वर्षकालाई मौका विदेशमा ठूलो प्रतियोगिता जित्ने खेलाडी उत्पादन गर्ने लक्ष्य"
पाकिस्तानश्रीलंका निर्णायक खेलमा,"भारतमाथि ओभलमा प्राप्त जितमा भने श्रीलंकाली टिमका समर्थकको कुनै कमी थिएन । जितका लागि ३ सय २२ रनको लक्ष्य पाएको श्रीलंका आठ बलको खेल बाँकी छँदै जितसम्म पुगेको थियो । यो श्रीलंकाली क्रिकेटले आत्मसात् गरेको केही उत्कृष्ट जितमा पर्छ, म्याथ्युजको भनाइ रहेको छ, सुरुमा हाम्रा बलरले राम्रो गरे, पछि त्यसलाई सुहाउने गरेर ब्याट्सम्यानले खेले । कसैले पनि हामीले जित्ने अपेक्षा गरेका थिएनन् । जति बेला जित्यौं, यसले खेलाडीको मनस्थिति निकै सकारात्मक भएको छ । समूह बी को खेल कार्डिफमा हुन लागेको यो एक मात्र अवसर हुनेछ । गत वर्ष यसै मैदानमा भएको वानडेमा पाकिस्तानले इंग्ल्यान्डलाई चार विकेटले हराएको थियो । त्यसैले यस मैदानबारे पाकिस्तानलाई श्रीलंकाको तुलनामा केही बढी जानकारी हुनेछ । बायाँ हाते स्पिनर इमान वासिम त्यस खेलमा बल र ब्याट दुवैबाट चम्केका थिए । यो उनका लागि धेरै हदसम्म घरकै खेल हुनेछ, किनभने उनी कार्डिफ नजिकको स्वान्सी सहरमा जन्मेका हुन् ।"
असाधारण इङलिस टिम,"त्यसयताका ४७ वानडेमा इङलिस ब्याट्सम्यानले २५ शतक बनाइसकेको छ, टिममा सुधारको स्पष्ट संकेत दिंदै । यो टिममा विकास भएको आत्मविश्वासको प्रमाण पनि हो । यसै प्रमाण स्वरूपमा मोर्गन र स्टोक्सले १ सय ५९ रनको साझेदारी गरे, स्मिथको टिमविरुद्ध । त्यसमध्ये १ सय ६ रन त बाउन्ड्रीबाट प्राप्त भएको थियो ।"
नेपालमा एसियन प्रिमियर लिग क्रिकेट हुने,"एसियाका प्रमुख क्रिकेट खेल्ने राष्ट्रमा पाकिस्तानको मात्र टिम रहेको छैन । हाम्रो ब्रोडकास्ट पार्टनर सोनी सिक्स रहेको छ, पाकिस्तानी टिमलाई राख्दा अप्ठ्यारो हुने भएपछि हामीले पाकिस्तानी प्यान्थर्सको स्थानमा अफगानिस्तान बुल्सलाई लिएका हौं, चन्डिवालले भने, शारजहाँमै हुने हुँदा पनि नेपाल स्ट्रोम खेल्ने निश्चित थियो । नेपाली खेलाडीका बारेमा आयोजकले केही बताउन चाहेन । हामीले अहिले कुनै खेलाडीका बारेमा पनि बताउन मिल्दैन । सोमबार अक्सन छ । त्यसपछि हामी सबै बताउनेछौं, चन्डिवालले भने ।"
केनले जोगाए इंग्ल्यान्डलाई,मोन्टेनेग्रोका लागि म्यानचेस्टर सिटीका पूर्वफरवार्ड स्टेभान जोभेटिकले ह्याट्रिक गरेका थिए । डेनमार्कको जितमा टोटेनहमका क्रिस्टियन इरिकसनले समेत गोल गरेका थिए ।

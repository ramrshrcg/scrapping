शीर्षक,विवरण
प्रधानमन्त्री निर्वाचन अन्योलमा,प्रधानमन्त्री पदका लागि एकभन्दा बढी उम्मेदवारी दर्ता भएको अवस्थामा भने प्रत्येक उम्मेदवारको प्रस्तावक र समर्थकले बोलिसकेपछि सबै उम्मेदवारको सूचनामाथि संक्षिप्त छलफल हुने (नियम ४९ को उपनियम ६) व्यवस्था छ । सबै उम्मेदवारीलाई एकैपटक निर्णयार्थ पेस गर्ने प्रक्रियामा भने सांसदहरूले आफूले चाहेको उम्मेदवारका पक्षमा हस्ताक्षर गर्ने प्रक्रिया अपनाइन्छ । यस्तो प्रक्रियामा कसैले पनि बहुमत प्राप्त गर्न नसकेमा सबै उम्मेदवारीको सूचनालाई पुन: निर्णयार्थ पेस गर्ने व्यवस्था छ । दोस्रो मत विभाजनमा पनि कुनै पनि उम्मेदवारले बहुमत प्राप्त गर्न नसकेको अवस्थामा सबैभन्दा बढी मत प्राप्त गरेका दुई उमेदवारबीच तेस्रो मतदान हुनेछ ।
भारतीय डीएसपी सहितको टोली पक्राउ,"बिनाइजाजत नेपाल आएका भारतीय प्रहरी एक नेपालीलाई बन्धक बनाएर लैजान खोज्दै थिए०००भारतीय प्रहरीको टोली धनगढीस्थित पीएस टुर्स एन्ड ट्राभल्सबाट स्कारपिओ रिजर्भ गरी डोटी आएको थियो ०००पक्राउ परेकाहरूलाई जिल्ला प्रहरी कार्यालयमा राखिएको छ डोटी बिनाइजाजत नेपाल प्रवेश गरी एक नेपालीलाई अपहरण शैलीमा लाँदै गर्दा भारतीय प्रहरीका डीएसपीसहितको टोली प्रकाउ परेको छ । दिपायलसिलगढी नगरपालिका ८ लडागडाका लालबहादुर आउजीलाई बुधबार राति घरबाटै बन्धक बनाएर लाने क्रममा प्रहरीले उनीहरूलाई पक्राउ गरेको हो । पक्राउ परेकामा डीएसपी नागराजसहित ७ जना छन् । तीमध्ये २ नेपाली छन् । उनीहरूलाई जिल्ला प्रहरी कार्यालय डोटीमा राखिएको छ । बन्धक बनाइएका आउजी पनि प्रहरी नियन्त्रणमै छन् । भारतीय प्रहरी र तिनका सहयोगीलाई विशेष सुरक्षासहित प्रहरी प्रमुख एसपी डिल्लीराज विष्टको कार्यकक्षमा राखिएको स्रोतले जनायो । एसपी विष्टले भने उल्टै घटनाबारे अनभिज्ञता प्रकट गरे । मलाई जानकारी आएपछि बताउनेछु, उनले भने ।घटनामा प्रयोग गरिएको गाडी प्रहरी कार्यालय परिसरमा त्रिपालले छोपेर राखेको बाहिरबाटै स्पष्ट देखिन्छ । पत्रकारहरूलाई उक्त गाडीको फोटो खिच्नसमेत दिइएको छैन । डोटीमै घर भएका दुई नेपालीको सहयोग लिएर भारतीय प्रहरीको समूह धनगढीस्थित पीएस टुर्स एन्ड ट्राभल्सबाट स्कारपिओ रिजर्भ गरी डोटी आएको थियो । पीएस टुर्सका सञ्चालक पदम सिंहले भने, उनीहरूले डोटीको शैलेश्वरी भ्रमण गर्न जान लागेको भनेपछि जीप खोजिदिएको हुँ । भारतमा मजदुरी गर्दै आएका लडागडाकै प्रसाद कार्कीलाई उतैबाट समातेर लालबहादुर आउजीको घर देखाउन राति करिब २ बजे ल्याएका थिए । लालबहादुर घरमा सुतिरहेका थिए । प्रसादले मध्यरातमा बोलाएपछि लालबहादुरकी श्रीमतीले ढोका खोलेकी थिइन् । एक्कासि भारतीय प्रहरी घरभित्र पसेर कुटपिट गर्नुका साथै लालबहादुरलाई जबरजस्ती गाडीमा बन्धक बनाएर लगेका थिए । घटनालगत्तै स्थानीयवासीले लडागडा प्रहरी कार्यालयलाई जानकारी गराएका थिए । स्थानीय प्रहरीले गाडी समात्न नसकेपछि जिल्ला प्रहरी कार्यालयलाई जानकारी दिएको थियो । जिल्ला प्रहरीले आफ्नो कार्यालयअगाडि गाडी नियन्त्रणमा लिई पक्राउ गरेको हो । कामको सिलसिलामा भारतमा बस्ने लालबहादुर चार महिनाअघि फर्किएका हुन् । नेपाली प्रहरीसँग समन्वय नगरी उताको प्रहरी आई उनलाई अपहरण शैलीमा रातारात लैजान चाहनुको कारण खुलेको छैन । आफन्तका अनुसार उनलाई हिरासतमा राखिएको छ र कसैलाई भेट्न दिइएको छैन । अवैध रूपमा आएका भारतीय प्रहरीलाई एसपीले आफ्नो कक्षमा ससम्मान राखेको र लालबहादुरलाई थुनामा राखेको आरोप उनीहरूले लगाएका छन् ।प्रमुख जिल्ला अधिकारी एक कार्यक्रमका लागि जिल्लाबाहिर छन् । कार्यालयका प्रशासकीय अधिकृत केशव लामिछानेले आफूलाई यसबारे कुनै जानकारी नभएको वताए । नेपालको सीमाभित्र भारतीय प्रहरी आएर राति अपहरण गर्ने हिम्मत गर्नु सामान्य घटना नभएको अधिवक्ता डन्डीराज ओझाले बताए । यस घटनाले नेपालको सुरक्षा अवस्था प्रस्ट देखियो, नेपाल प्रहरीको सक्षमतामाथि पनि प्रश्न उठेको छ, उनले भने ।यसअघि २०७३ साल वैशाख १२ गते डोटी र अछामको सिमानामा पर्ने चौखुट्टे क्षेत्रबाट ५ भारतीय प्रहरी अवैध हतियारसहित पक्राउ परेका थिए । समातिएकालाई नेपाल प्रहरीका उच्च पदस्थ कर्मचारीले भारतसमक्ष बुझाएका थिए ।"
घोषणापत्र तयारीमा जुट्यो राजपा,हामी अहिले कुनै बकपत्र दिन सक्ने अवस्थामा छैनौं तर सरकारले न्यूनतम माग सम्बोधन गरे चुनावमा सहभागी हुनेबारे विचार गर्न सकिन्छ
सिलवालको मुद्दा हेर्दाहेर्दैमा,बिहीबारै महान्यायाधिवक्ता कार्यालयले सिलवालमाथिको पूरक निवेदन एकल इजलासमा पठाउनुपर्नेमा एकैपटक पूर्ण इजलासमा पेस भएको भन्दै आपत्ति जनाएको थियो । इजलासले भने उक्त निवेदनसमेत पूर्ण इजलासमै सुनुवाइ हुने राय सुनाएको थियो ।
भत्ता रोक्न स्थानीय तहलाई निर्देशन,"स्थानीयको बेग्लै आचारसंहितायसैबीच संघीय मामिला तथा स्थानीय विकास मन्त्रालयले आर्थिक सहायता रोक्नेसहित स्थानीय तहले के गर्न हुने, के गर्न नहुने भन्ने समावेश गरी १० बुँदे आचारसंहिता तयार गरेको छ । यससम्बन्धी प्रस्तावलाई चाँडै मन्त्रिपरिषद् बैठकमा पेस गरी कार्यान्वयनमा लगिने सचिव थपलियाले जानकारी दिए । आचारसंहितामा राष्ट्रिय एकता, स्वतन्त्रता, अखण्डताविपरीत काम गर्न नहुने, पदाधिकारीले काम गर्दा संघ, प्रदेश र अन्य स्थानीय तहबीचको सम्बन्धमा आँच आउने गरी काम गर्न नहुने, साधन स्रोतको दुरुपयोग गर्न नहुने, अनुत्पादक क्षेत्रमा जथाभावी लगानी गर्न नहुनेलगायत छन् । आचारसंहिता तयार हुँदै छ, केही दिनमा सार्वजनिक हुनेछ, सचिव थपलियाले भने ।"
बिनापूर्वाधार पैदलयात्रीलाई जरिवाना ?,"राति अटोमेटिक पद्धतिद्वारा नियन्त्रण गरिनेछ । बत्तीको प्रयोग सवारी जाम हेरेर कन्ट्रोल रुमबाट ट्राफिक प्रहरी, यातायात इन्जिनियरले गर्नेछन । पैदलयात्रीले बाटो काट्न परे जेब्रा क्रसिङका पोलमा राखिएको पुस बटन थिच्नुपर्नेछ । बटन थिचेको केही समयपछि कन्ट्रोल युनिटले पैदलयात्रीलाई बाटो काट्न अनुमति दिने गरी हरियो बत्ती बाल्नेछ । भौतिक पूर्वाधार तथा यातायात मन्त्री रमेश लेखकले सडक पूर्वाधार निर्माण हुँदा पैदलयात्रीलाई समस्या भएको बताए । पूर्वाधारको कमी छ उनले भने, ट्राफिक बत्ती जडानलगायतमा भएको ढिलाइप्रति म चाँडै बुझ्छु ।"
नमुना नगर बनाउन टोली,"नगरप्रमुख मिश्रले नगरलाई सफा, स्वच्छ, हराभरा, सुन्दर र मुलुककै नमुना नगरपालिका बनाउने लक्ष्य लिएको बताए । नगरबासीलाई आयआर्जन, जिविकोपार्जनमा सहयोग पुर्याउन रोजगारीको प्रवद्र्धन गर्ने, कृषिमा सामूहिक व्यवसायीकरण गर्ने, ग्रामीण पर्यटन, धार्मिक र साँस्कृतिक पर्यटनका रूपमा नगरलाई पहिचान बनाउने, एकघर एक प्राविधिक उत्पादनको अवधारणा ल्याई कार्य गर्ने उनले बताए ।"
फरार अभियुक्त समात्दै सीआईबी,ब्युरोकी प्रवक्ता मीरा चौधरीले फरार अभियुक्तहरू समात्ने कार्यमा विशेष तत्परता देखाइरहेको बताइन् । ब्युरोको ५ नम्बर पिलर फरार अभियुक्त समात्ने काममा सक्रिय रहेको छ । फैसला कार्यान्वयन इकाइबाट प्राप्त भएका फरार अभियुक्तको सूचीका आधारमा ब्युरोले उनीहरूलाई पक्राउ गरिरहेको हो ।
पतिपत्नी मृत भेटिए,भक्तपुर (कास) सूर्यविनायक नगरपालिका ४ दधिकोट सिकारीटारस्थित बद्री खड्काको घरमा डेरा गरी बस्ने एक दम्पती मृत अवस्थामा फेला परेका छन् । लिखु गाउँपालिका ९ पोकली ओखलढुङ्गाका २० वर्षीय लोकबहादुर तामाङ र उनकी पत्नी २० वर्षीया बालकुमारी बस्नेत मृत भेटिएको प्रहरीले जनाएको छ । तामाङ पंखा झुन्ड्याउने हुकमा सलको पासो लगाई झुन्डिएको अवस्था र बस्नेत खाटमा लडेको अवस्थामा मृत फेला परेको महानगरीय प्रहरी परिसर भक्तपुरका प्रवक्ता कृष्ण प्रसाईंले बताए । उनीहरूको गत माघमा विवाह भएको थियो । मृतक तामाङको साथमा सुसाइट नोट र बस्नेतको शव नजिक विषादीको फेला परेको प्रवक्ता प्रसाईंले बताए ।
एसिडका घाइते बालकको स्वास्थ्य सुधार,काठमाडौं (कास) एसिड आक्रमणमा परेका ललितपुर प्युटारका ९ वर्षीय करण तामाङको स्वास्थ्यमा सुधार भइरहेको अस्पतालले जनाएको छ । उनलाई यही जेठ ८ गते अज्ञात व्यक्तिले एसिड छ्यापेको थियो । अहिले उनको महारागन्जस्थित टिचिङ अस्पतालमा उपचार भइरहेको छ ।
भालुको पित्तसहित पक्राउ,काठमाडौं (कास) नेपाल प्रहरीको केन्द्रीय अनुसन्धान ब्युरोले ४५ ग्राम अवैध भालुको पित्तसहित लमजुङ गौडाका रमेश थापामगरलाई पक्राउ गरेको छ ।
विदेशी जेलमा ३२० नेपाली,कैद स्थानान्तरणको पहल  द्विपक्षीय समझदारी गर्ने कानुन छ : पूर्व महान्यायाधिवक्ता
आयोग टोली दोलखामा,"गौरीशंकर, बैतेश्वर र तामाकोसी गाउँपालिकामा भएका हिंसा, बुथ क्याप्चरका घटनाबारे आयोग टोलीले अनुसन्धान गरी प्रतिवेदन बुझाउनेछ । मुद्दामा किटानी जाहेरी परेका व्यक्तिलाई राजनीतिक आवरणमा संरक्षण गरिएको, उनीहरूलाई घटनाको भोलिपल्ट पक्राउ गरिए पनि लगत्तै छाडिएको र मुद्दा कमजोर पारिएकोलगायत उजुरी परेको थियो । यसैबीच, गौरीशंकर गाउँपालिकामा भएको हत्याकाण्डको विषयमा अनौपचारिक क्षेत्र सेवा केन्द्र (इन्सेक) को टोली बिहीबार नै चरिकोट पुगेको छ ।"
जनप्रतिनिधिलाई एमालेको निर्देशन,समयबद्ध कार्यतालिका बनाएर काम गर
अन्तरमन्त्रालय छलफल सुरु,कुनकुन नाकाबाट कसरी जोड्न सकिन्छ भन्ने अध्ययन गरेर सरकारले आफ्नो तयारी प्रस्तुत गर्न लागेको छ
मतदाताको सहभागिता प्रशंसनीय,कार्यक्रममा पूर्वनिर्वाचन आयुक्त प्राध्यापक वीरेन्द्र मिश्रले स्थानीय तहमा प्रतिनिधित्वको सवाल त्रुटिपूर्ण रहेको औंल्याए ।
चुनावले बदलेको परिवेश,"त्यसरी नै प्रादेशिक र केन्द्रीय प्रतिनिधिसभाका निर्वाचन सम्पन्न भइसकेपछि, प्रबल आशा राख्न सकिन्छ, विगतका काला विम्बहरू, पात्रहरू क्रमश: हट्दै जानेछन् । गणतन्त्रमा हुनुपर्ने नभएर अन्यथा जे भइरहेको छ, त्यो सच्चिनेछ । त्यस्तै मधेसको भावभूमिलाई यथार्थमा प्रतिनिधित्व गर्ने पात्रहरू राज्यका तीन तहमै चुनिएर आएपछि मधेसलाई पृथक रूपमा प्रस्तुत गर्ने परिपाटीको अन्त्य हुनेछ । त्यसपछि नै गणतन्त्रले राजनीतिमा नयाँ अनुहारलाई अग्रस्थानमा स्थापित गर्नेछ ।"
"मतदान होइन, मतगणना","निर्वाचनसम्बन्धी कानुनमा मतगणना पूरा हुनुअघि मतपत्र नोक्सान भएमा, गैरकानुनी तवरले अन्यत्र लगिएमा, तोडफोड भएमा, दुर्घटनावश नोक्सान भएमा मतदानलाई अवैध घोषणा गर्न सकिने उल्लेख छ । मतगणनाका हकमा भएका यस्ता कानुनी प्रावधानले दूषित मनसाय बोक्नेहरूलाई मैदान उपलब्ध गराएको देखिन्छ । मतगणनाका बेला मतपत्र छुन खोज्नेलाई कडा कारबाही हुने प्रावधान राखिनुपथ्र्याे, नत्र मतगणना अन्तिमतिर पुग्दै गर्दा कुनै उम्मेदवार पराजित हुने आकलन भए मतपत्र च्यात्ने दाउपेचले बढावा पाउनेछ । यो प्रकरणमा गलत नजिर बसालियो भने भविष्यमा हुने मतगणनामा पनि यसको नकारात्मक असर पर्न सक्छ । तसर्थ चितवनमा मत च्यातिएकै बहानामा फेरि निर्वाचन गराउने हो भने भोलिका दिनमा आफूअनुकूल अवस्था नहुँदा अप्ठ्यारो परिस्थिति सिर्जना गर्ने र मतगणना भाँड्ने प्रवृत्ति दोहोरिन सक्छ । निर्वाचन आयोगले पुन: मतदान गराउने बहाना खोज्नुभन्दा च्यातिएकै मतपत्र अनुसन्धान गरी निष्कर्ष निकाल्नु उचित हुन्छ । किनभने, त्यहाँ धेरै मतपत्र च्यातिएका छैनन्, सयभन्दा कम मात्र च्यातिएका हुँदा मतगणनालाई अवैध घोषित गर्नुपर्ने अवस्था छैन । त्यसैले निर्वाचन आयोगले निर्णय लिन धेरै समय लगाएर शंकाआशंका बढाउनुभन्दा च्यातिएको मतपत्र आकलन गरी बाँकी मतगणना पूरा गरेर परिणाम घोषणा गर्नेतिर जानुपर्छ ।"
आत्मालाई ढाँटेर लेखिएको लेख,"ती क्रूर अनुहारहरूअफगानिस्तानको काबुलमा भीषण आक्रमण भएको छ । घटनाको जिम्मेवारी कसैले नलिए तापनि कुनै आतंकवादी समूहको संलग्नताले नै उक्त आक्रमण भएकोमा दुईमत रहेन । जसले र जुन उद्देश्य पूर्तिका लागि गरिएको भए पनि आक्रमण मानवता विरुद्धको चरम अपराध हो । जंगली र बर्बर मानसिकताको उत्कर्ष हो । निरीह मानिसलाई लक्ष्य गरेर गरिने यस्ता हिंसात्मक घटनाको विश्वब्यापी रूपमा विरोध हुनु जरुरी छ । कुनै पनि बहानामा आतंकवादीहरूले टाउको उठाउँछन् भने उनीहरूको लक्ष्य भनेकै हिंसा र आतंकमात्रै हो । आफ्ना निहित स्वार्थ पूर्तिका लागि जनतालाई ढाल बनाउने र जनतालाई नै सिकार बनाउने प्रवृत्ति बढ्दै जानु दुर्भाग्य हो । संसार प्रगतिको शिखरतर्फ उन्मुख भइरहेको बखत क्षमता र दक्षताका भरमा प्रगतिको लक्ष्य चुम्न नसक्नेहरू र संवादबाटै समस्याको समाधान निकाल्न नसक्नेहरू हिंसा र आतंकको सहारामा बाँच्ने गर्छन् । खासगरी काबुलको विदेशी कूटनीतिक नियोग रहेको क्षेत्रमा आक्रमण भएबाट आतंककारीको लक्ष्य विदेशी नै रहेको पुष्टि होला । तर विदेशी या स्वदेशी जो भए पनि यस्ता हिंसात्मक घटनाले मान्छेलाई नै निसाना बनाएको हुन्छ । अबोध र निर्दोष मान्छेहरू नै खासगरी आक्रमणमा सिकार हुनेहुँदा संसारबाटै यस्ता हिंसात्मक गतिविधि अन्त्य गर्नेतर्फ अन्तर्राष्ट्रिय चासो केन्द्रित हुनुपर्छ । उत्तम पुडासैनी जोरपाटी, काठमाडौं"
बन्द नभएको एउटा अध्याय,"हिजो राजतन्त्रलाई राष्ट्रिय एकताको सूत्र दाबी गरिएको थियो । अब नेपालीलाई जोड्ने माला के ? हालै एकजना पूर्वप्रधानमन्त्रीले हामीसँगको अनौपचारिक कुराकानीमा राजतन्त्रको अन्त्यपछि राष्ट्रिय एकताको सूत्र टुटेको र आफू त्यो भूमिका निर्वाह गर्नसक्ने अवस्थामा आइपुगेको दाबी गरे । नेताहरूको यस्तो आत्मरतिले त राष्ट्रलाई जोड्दैन, बरु दुर्घटनातिर लैजान्छ । राष्ट्रलाई जोड्ने जनताले नै हो, जनएकताले हो, जसका निम्ति राज्यका संघीय गणतान्त्रिक अंगहरूलाई क्रियाशील र प्रभावशाली बनाउने भूमिका नेतृत्वगणले खेल्नुपर्छ । सबै जातजाति र समुदायले अपनत्व महसुस गर्ने वातावरण हुनुपर्छ । समस्या के भएको छ भने गणतन्त्रको प्रत्याभूत हुनेगरी आममानिसको जीवनमा सकारात्मक बद्लाव आउन सकेकै छैन । तर आशा राखौं, परिवर्तनलाई सुस्तसुस्त संस्थागत गर्दै जाने नेपाली शैलीले अन्तत: गणतन्त्रलाई पनि दिगो रूपमा स्थापित गर्नेछ । केही दशकयता नेपाली राज्यले भोगेको सबभन्दा ठूलो प्रकृति सिर्जित संकट दुई वर्षअघिको विध्वंसकारी भूकम्प थियो भने त्यसअघिको अर्को राष्ट्रिय संकट दरबार हत्याकाण्ड थियो । ती दुवै त्रासदीलाई नेपाली राज्यले कमीकमजोरीका बावजुद पार लगाएको छ । जहाँसम्म त्यो हत्याकाण्डको सूत्रधार को थियो ? भन्ने सदावहार प्रश्न हो, त्योचाहिंँ सायद इतिहासको रहस्यकै रूपमा रहनेछ । यस्तो रहस्य, जसको बारेमा कुनै दिन पूर्ण सत्य उजागर भयो भने पनि सबैले पत्याउने अवस्था नरहन सक्छ ।"
राजा वीरेन्द्रलाई सम्झँदा,धमला राजा वीरेन्द्रका २०३८ देखि २०५८ सालसम्म अंगरक्षक थिए ।
अपांगतामैत्री समाजको खाँचो,अपांगता भएकालाई अवरोध गर्ने तत्त्वहरूलाई अनुसन्धान गरेर कसरी सहजीकरणको स्थिति सिर्जना गर्न सकिन्छ भन्ने परिकल्पनाले अपांगतामैत्री समाज रचना गर्न सहयोग पुग्छ ।
९० मत च्यातिएको फेला,"मतपत्र च्यात्ने रिहामतपत्र च्यातेको आरोपमा पक्राउ परेका माओवादी कार्यकर्ता मधु न्यौपाने र द्रोण सिवाकोटी धरौटीमा रिहा भएका छन् । निर्वाचन कसूर ऐन, ०७३ दफा १६ को उपदफा २ बमोजिम जनही ११ लाख धरौटी बुझाएर तारिखमा छुटेको अदालतका निमित्त स्रेस्तेदार धनीप्रसाद चापागाईंले बताए । उनका अनुसार न्यायाधीश वासुदेव पौडेलको इजलास यस्तो आदेश दिएको हो । दुवैलाई प्रहरीले मतपत्र च्यातेकै समयमा पक्राउ गरेको थियो ।"
मिति सरेपछि प्रचार महँगो,निर्वाचन मिति सरेसँगै प्रचारप्रसार अवधि पनि लम्बिने भएकाले खर्च जुटाउन सकस परेको उम्मेदवारको गुनासो
महानगर बनेसँगै आकांक्षी बढे,"भद्रपुर नगरका मेयर र उपमेयर दुवै पदमा सिटौलानिकटले उम्मेदवारी पाएका छन् । तारा पछिल्लो संविधानसभा निर्वाचनमा समानुपातिक उम्मेदवार थिइन् । उपमेयरको टिकट पाएपछि उनले भनिन्, पार्टीले दिएको जिम्मेवारी कुनै हालतमा खेर जान दिने छैन । धुलाबारी निवासी दुर्गा २०३६ सालको विद्यार्थी आन्दोलनदेखि कांग्रेसमा सक्रिय छिन् ।"
योजना बनाउँदै जनप्रतिनिधि,"यस्तै बागी उम्मेदवारी दिएका जगत न्यौपाने, सुशीला गिरी, ज्ञानप्रकाश शर्मा, कालो सार्की र मोहनलाल कवरलाई पार्टी सदस्य नरहने गरी कारबाही गरिएको एमालेले जनाएको छ । प्रदेश सदस्य र अन्य केहीलाई कारबाहीका लागि प्रदेशमा सिफारिस गरेको एमाले जिल्ला अध्यक्ष गोबिन्द पुनले बताए । उनका अनुसार १५ जनालाई स्पष्टीकरण सोधिएको छ । उनीहरूबाट चित्तबुझ्दो जवाफ नआए साधारण सदस्य नरहने गरी कारबाही गरिनेछ । यस्तै लेखा परीक्षण कमिटीका अध्यक्ष सन्तोष राई, जीवनसिं ठकुरी, भीउसेन नेपाली, टोपबहादुर थापा, भोलाप्रसाद केसी, गिरदल बोहरा, टीकाराम बोहरा, दामोदर शर्मा, रिमबहादुर बुढाथोकी, धनबहादुर पुन र गणेश बीसीमाथि पनि पार्टीले कारबाही प्रक्रिया अगाडि बढाएको जनाएको छ ।"
संहिताविपरीत चुनावीसभा,फोरम नेपालका जिल्ला अध्यक्ष दिनेशकुमार यादवले आफूहरूले विद्यालय पसिरमा कार्यक्रम नगरेको दाबी गरे । सप्तरीका जिशिअ डोलराज पाण्डेले विद्यार्थीको पढाइ प्रभावित हुने गरी कार्यक्रम गर्न नहुने विषय राजनीतिक दलका नेता आफैं बुझ्नुपर्ने बताए । उनले पढाइ नै प्रभावित हुने गरी राजनीतिक कार्यक्रम गर्न नहुने बताए । जिल्ला निर्वाचन कार्यालय सप्तरीका प्रमुख महेशकुमार ठाकुरले विद्यालयका चुनावीसभामा आएका कार्यकर्ताका लागि खाजा बनाउने अनि विद्यार्थीको पढाइ नै प्रभावित हुने गरी विद्यालयको मूल गेटमा चर्को ध्वनिमा स्पिकर बजाउनु आचारसंहिता विपरीत भएको बताए । उनले यसबारे निर्वाचन कार्यालयले सत्यतथ्य बुझेर आवश्यक कदम चाल्ने बताए ।
अनुसन्धान कमजोर बनाउने षड्यन्त्र : एमाले,"माओवादीले मुख्य अभियुक्तलाई जोगाउन र प्रहरी अनुसन्धानलाई फितलो पार्ने गरी गलत मनसायले धम्कीपूर्ण भाषामा ध्यानाकर्षण पत्र लेखेको एमालेको दाबी छ । बिहीबार जारी वक्तव्यमा केन्द्रीय सदस्य तथा दोलखा क्षेत्र नम्बर १ का सांसद पार्वत गुरुङप्रति मानहानी गरेको समेत उल्लेख छ । जिल्ला अध्यक्ष ईश्वरचन्द्र पोखरेलद्धारा जारी वक्तव्यमा भनिएको छ, सरकारमा रहेको एउटा जिम्मेवार पार्टी माओवादी केन्द्रले आफ्नै सरकारले गरिरहेको अनुसन्धानलाई चुनौती दिँदै ध्यानाकर्षणपत्रको नाममा सहिद कुलबहादुर तामाङको हत्यारालाई उन्मुक्ति दिने कुत्सित र थप आपराधिक मानसिकता प्रस्तुत गरेको छ, त्यसप्रति एमाले भत्र्सना गर्न चाहन्छ ।"
प्रहरी हिरासतमै यातना,कुटपिटबाट घाइते सबैजनाको जिल्ला अस्पतालमा उपचार भइरहेको छ । अस्पतालका अनुसार पीडितहरूको ढाड र फिलामा रगत जमेको छ । तिघ्रा र पिँडुलामा सुम्ला देखिन्छ । पीडित व्यापारीले यातनामा संलग्न प्रहरीविरुद्ध स्थानीय प्रशासनमा उजुरी दर्ता गराएका छन् । जोगीमाराको मझिमटारस्थित प्रहरी चौकीका इन्चार्ज नायब निरीक्षक राजु पौडेलले हत्कडी लगाएर घोप्टो पारेर बाँसको लठ्ठीले पिटेको उजुरीमा उल्लेख छ । उनीहरूले नीलडाम भएको शरीरको तस्बिर प्रमाणका रूपमा पेस गरेका छन् । बेनीघाट चरौंदीस्थित गुडलक होटलमा मदिरापान गरेका ५ जना ट्रक चालक र सहचालकबीच आपसमा विवाद भएपछि उनीहरूले २ हजार ४ सय रुपैयाँ नतिरी भागेका थिए । होटल व्यवसायीहरूले उनीहरूलाई पछ्याएका थिए । चालक र सहचालकलाई छाडेर व्यवसायीलाई मात्र हिरासतमा लिएर कुटपिट गरेकोको स्थानीयको आरोप छ । प्रहरी नायब उपरीक्षक दीपेन्द्र पञ्जियार थारूले दोषीमाथि कारबाही हुने बताए ।
क्षतिपूर्ति माग,जनकपुर (कास) स्थानीयले म्यादी प्रहरी श्यामकिशोर मण्डलका परिवारलाई क्षतिपूर्ति दिन माग गरेका छन् । धनुषाधाम इलाका प्रहरी कार्यालयमा कार्यरत मण्डल जेठ ३ गते एक्कासि ढलेका थिए । उपचारका लागि जनकपुर अञ्चल अस्पतालतर्फ लैजाँदै गर्दा उनको बाटोमै मृत्यु भएको थियो । मृतक मण्डल धनुषाधाम १ का बासिन्दा हुन् ।
जनसत्ताका लिखतलाई मान्यता,मेयर हरिबहादुर महतको अध्यक्षतामा बसेको बैठकले जग्गाको प्लटिङ गर्ने कार्यलाई बुधबारदेखि रोकेको छ । जग्गा प्लटिङ कार्यलाई व्यवस्थित गर्न उपमेयर मीना लामाको संयोजकत्वमा पाँच सदस्यीय उपसमिति गठन गरेको छ । उपमहानगरपालिका भित्रको अधिकांश उर्वरा र धाप जमिन जग्गा कारोबारीहरूले प्लटिङ गरेर बिक्री गर्दा नगर कुरूप बन्दै गएको छ ।बैठकले उपमहानगर पालिकालाई हरियाली सहर र वातावरणमैत्री नगर बनाउने उद्देश्यले घरको नक्सा पास गर्दा प्रत्येक घरधनीले आफ्नो कम्पाउन्डभित्र तीनवटा बिरुवा अनिवार्य रोप्नुपर्ने र नरोपेमा घरको नक्सा पास नगर्ने व्यवस्था गरेको छ । गरिबीका कारण पढ्न नपाएकाहरूलाई उपमहानगरपालिकाले पढाइदिने निर्णयसमेत गरेको प्रवक्ता शंकरप्रसाद उपाध्यायले बताए ।
४० करोडको पर्यटकीय योजना,त्यसबाट जग्गासहित १० करोड रुपैयाँ बराबरको सहयोग संकलन भएको उनले जानकारी दिए ।
हत्यारा पक्रन प्रहरी विफल,"जिल्ला न्यायाधीश लीलाराज अधिकारीको आदेशले सिंह र रानालाई पुर्पक्षका लागि कारागार पठाइएको छ । खत्रीलाई २५ हजार धरौटी तथा अमरलाई सामान्य तारिखमा छाडिएको नायब सुब्बा खत्रीले बताए । घटनाका मुख्य आरोपी भनिएका प्रेमबहादुर, दीर्घबहादुर, इन्द्रबहादुर शाहीलगायत ५ जना भने फरार छन् । चैत १५ गते ३६ वर्षीय शाहको हत्या भएको थियो । शाह नेविसंघका पूर्वकेन्द्रीय सदस्य तथा पाँचतारा युवा संरक्षक मञ्चका अध्यक्ष थिए ।"
कान्तिपुरहिसान एडुफेयर सुरु,मेलाका आकर्षण
एसईई र १२ कक्षाका विद्यार्थीलाई स्वागत,"मेलामा किन आउने ?प्रत्येक वर्ष एसएलसी र अहिले एसईईको नतिजा प्रकाशन भएपश्चात् ठूलो जमात शैक्षिक भविष्य रोज्ने क्रममा हुन्छ । कहाँ पढ्ने ? कुन कलेज भर्ना हुने, कहिलेसम्म भर्ना हुने, कुन विषय पढ्नेजस्ता धेरैखाले अन्योल रहन्छ । त्यही अन्योल चिर्न, सबैलाई सही विषय र कलेज छनोट गर्न तथा करिअरलाई सही ढंगले अघि बढाउन परामर्श दिलाउनु नै मेलाको प्रमुख उद्देश्य हो । ती अन्योल चिर्न र हामी अब्बल संस्था हौं भन्ने प्रमाणित गर्न शैक्षिक संस्थाहरू मेलामा सहभागी भएका छन् । आफ्नो शैक्षिक भविष्य कसरी अघि बढाउने भन्नेबारे सही परामर्श लिने उचित अवसरका रूपमा चार दिने शैक्षिक मेला हो । हामी एसईई परीक्षा दिएर बसेका, कक्षा १२ का परीक्षा दिएर बसेका र त्योभन्दा माथिका तहमा शिक्षा हासिल गर्न चाहने सबै विद्यार्थीलाई स्वागत गर्न चाहन्छौं ।"
लोकप्रिय गीतकारको निधन,चर्चित केही गीत
पुलका चोरिएका सामग्री खोज्न प्रहरी उदासीन,हराएको पुल कवाडीको भाउमा बेच्दा ४० लाखसम्मको करोबार गिरोहले गरेको हुनसक्ने जानकारहरू बताउँछन् ।
संयम नअपनाउँदा बाघ मारियो,"२०६७ मा स्थापना भएको निकुञ्ज नेपालको सबैभन्दा कान्छो हो । निकुञ्जले बाँके, बर्दिया, दाङ र सल्यानलाई समेटेको छ ।"
काबुलमा आक्रोश र भय,पाकिस्तानको तालिवानी समूह हक्कानी नेटवर्कको हात रहेको आरोप
बेलायती निर्वाचनले पाउन्डमा अस्थिरता,बेलायती चुनावको परिणाम तथा युरोपियन युनियन छोडेपछि अर्थतन्त्र के हुने भन्ने सन्त्रासका कारण पाउन्ड स्टर्लिङ कमजोर
सेनाले आफ्नै सहकर्मीमाथि आक्रमण गर्दा,"मनिला (सिन्हवा) फिलिपिन्सको मरावीमा इस्लामिक स्टेटस् (आईएस) आबद्ध माउते लडाकुलाई लक्षित गरी भएको एक हवाई आक्रमणमा ११ सैनिककै मृत्यु भएको छ । घटनामा परी अन्य ७ जना घाइते भएका रक्षा मन्त्रालयले बिहीबार जनाएको छ । सहायक रथी रेस्टिटुटो पाडिल्लाले बुधबार मध्याह्नतिर रकेट बम प्रहार भएको बताए । यो एउटा फ्रेन्डली फायर हो, आफ्ना सहकर्मीको हत्या भएको यो एउटा दुर्घटना हो, उनले पत्रकार सम्मेलनमा भने । रक्षा सचिव डेल्फिन लोरेन्जानाले पर्याप्त समन्वय नहुँदा आफ्नै सहकर्मीमाथि आक्रमण भएको बताए । उनले कसरी यस्तो घटना भयो भन्नेबारे अहिलेसम्म पनि यकिन हुन नसकेको जानकारी दिए । उनले घटनाबारे अनुसन्धान सुरु गरिसकिएको जानकारी दिँदै मरावी क्षेत्रमा अतिवादीविरुद्ध लड्न ठूलो संख्यामा सैनिक पठाइएको बताए ।"
२२ बालबालिकाको उद्धार,ग्वाटेमाला सिटी (एएफपी) ग्वाटेमालाका प्रहरीले जबरजस्ती काममा लगाइएका २२ बालबालिकालाई बुधबार उद्धार गरेको छ । विभिन्न पसलमा काम लगाइएका ती बालबालिकाको उद्धार गरिएको प्रहरीले जनाएको छ । अधिकांश बालबालिका आदिवासी जनजाति समुदायका रहेका छन् । जबरजस्ती बालबालिकालाई काममा लगाउने कार्यमा ८ जनाको संलग्नता पाइएको र ती व्यक्तिलाई पक्राउसमेत गरिएको प्रहरी प्रवक्ता जर्ज अगुइलारले जनाएका छन् । प्रवक्ता जर्जका अनुसार ती बालबालिकालाई सुहाउँदो राम्रो जागिर लगाइदिने प्रलोभन देखाएर ग्रामीण क्षेत्रबाट ल्याइएको थियो । काम लगाइएका ती बालबालिकालाई थोरै ज्याला र कम गुणस्तरको खानेकुरा दिएर १८ घण्टाभन्दा बढी समयसम्म काम गराएको पाइएको प्रहरी प्रवक्ताले बताएका छन् ।
टर्कीमा सेनाको हेलिकोप्टर दुर्घटना,अंकारा (सिन्हवा) टर्कीको सिनाक प्रदेशमा बुधबार अबेर राति टर्की सेनाको हेलिकोप्टर दुर्घटना हुँदा १३ सैनिकले ज्यान गुमाएका छन् । सिर्नाक प्रदेशको सेनोबाबाट १३ सैनिकलाई लिएर उडेको हेलिकोप्टर दुर्घटनामा परेको सेनाले जनाएको छ । स्थानीय समयअनुसार बुधबार राति २०:५५ बजे उडेको केही समयमै हाइभोल्टेज का कारण हेलिकोप्टर दुर्घटना भएको विज्ञप्तिमा उल्लेख छ । सेनोबा जिल्लाको नजिकै टर्की र इराकको सिमानामा दुर्घटना भएको स्थानीय सञ्चारमाध्यमले जनाएका छन् ।
नाइजर मरुभूमिमा ४४ आप्रवासीको मृत्यु,उक्त क्षेत्र मानव तस्करहरूले अफ्रिकी आप्रवासीलाई ओहोरदोहोर गराउने क्षेत्र भएको र यस्ता घटना पहिले पनि हुने गरेको उनको भनाइ छ । नाइजर रेडक्रस सोसाइटीले आप्रवासी शरणार्थीको मृत्यु भएको ठाउँबाट सूचना जम्मा गर्न टोली त्यसतर्फ खटाइएको जनाएको छ ।
तलबभत्तामै ठगिए म्यादी,"जिल्ला प्रहरी प्रमुख एसपी मोहन आचार्यले मिडिया र म्यादीलाई फरकफरक तलब र भत्ताको विवरण उपलब्ध गराएका छन् । प्रहरीले मिडियालाई एउटा र म्यादीलाई अर्कै विवरण बताउने गरेको छ । म्यादीहरूले कुरै नबुझेर आन्दोलन गरेका छन्, उनले भने, म्यादीलाई ठग्ने, कमिसन खाने कुनै मनसाय छैन ।"
तालमेल नगर्न चेतावनी,"डडेलधुरामा कांग्रेसले उम्मेदवार टुंगो नलगाएसम्म खासै चुनावी महोल तात्दैन, स्थानीय देवदत्त भट्टले भने, एमाले र माओवादी केन्द्रको चुनावी अभियान गाउँघरमा सञ्चालन भए पनि कांग्रेसका उम्मेदवार टुंगो लागेपछि मात्र रौनक हुन्छ । जनसंख्या र भूगोलको हिसाबले जिल्लाको सबैभन्दा ठूलो भित्रीमधेसअन्तर्गत पर्ने परशुराम नगरपालिकामा भने प्रमुख तीन पार्टीले मेयर र उपमेयरलगायत सबै पदको उम्मेदवारी टुंगो लगाएका छन् । कांग्रेसले मेयरमा भीमबहादुर साउद, एमालेले तारीसिंह बोहरा र माओवादी केन्द्रले शेरसिंह माललाई मेयर पदका प्रत्याशी बनाएका छन् ।"
दलित महिला घर निकाला,"माइतीबाट ल्याएको २ लाख र प्रोत्साहन भत्ताको १ लाखले खर्च पुग्दासम्म अछूत भइएन । घरभित्र पस्न नपाए पनि पतिबाट राम्रै व्यवहार भएको थियो । छोराछोरी पनि जन्मिए, उनले भनिन् । घर निकाला गरेपछि छोराछोरी २ वर्षीय राकेश, ४ वर्षीया विनीता र ६ वर्षीया सुनीता पनि गिट्टी कुट्ने, भारी बोक्ने, दाउरा बोक्नेलगायत मजदुरी गर्न बाध्य भएको अमृताले बताइन् । अहिले उनी सम्बन्धविच्छेद र छोराछोरी लालनपालन खर्चको व्यवस्था मिलाइदिन माग गर्दै अदालत पुगेकी छन् । विकमाथि जातीय विभेद भएको देखिने जिल्ला अदालतका नायवसुब्बा सर्वराज खत्रीले बताए ।"
नानीलाई बाबा चिनाउन पाऊँ,राष्ट्रिय महिला आयोगकी कार्यवाहक अध्यक्ष भगवती घिमिरेले आफ्नो अधिकारका लागि महिला आफैं लड्नुपर्ने बताइन् ।
पुल बन्दा खोसियो रोजिरोटी,"यस्तै उनीहरूको माछा मार्ने पेसा पनि संकटमा परेको छ । खोलामा विद्युतीय करेन्ट तथा विषादीको प्रयोग गरी अरूले पनि माछा मार्दा उनीहरूको कमाइ घटेको छ । माझीटार आसपासका यो समुदायले विकास पूर्वाधारबाट अतिक्रमण हुँदा पुख्र्यौली पेसा संकटमा परेको गुनासो गरेका छन् । पाँचथर र तेह्रथुमको सीमावर्ती तमोर नदीकिनार बसोबास गर्ने यो समुदाय अहिले खेती किसानीतर्फ ढल्किएको छ । तर, आफ्नै जमिन नभएकाले पनि अँधियामा ज्याला मजदुरी गर्दै आएका छन् । तमोर, हेवा र काबेली आसपास क्षेत्रमा माछा मार्ने पेसाको विकल्प खोज्न थालेका हुन् । जलविद्युत् आयोजनाका कारण खोलाको पानी सुकेपछि काबेली र हेवा खोलामा माछा पाइन छाडेको फिदिम ५ का ५५ वर्षीय जसबहादुर माझीले बताए । चौतर्फी अतिक्रमणले हाम्रो परम्परागत पेसा संकटमा परेको हो, माझी संघका केन्द्रीय सदस्य राम माझीले भने । पाँचथरको हिलिहाङ गाउँपालिकाको अमरपुरको पिनासेघाट, लिम्बुनी पुल पञ्चमी, भारपा, कुम्मायक गाउँपालिकाको स्यावरुम्बाको लुम्बुवाघाट, रानीगाउँको आँपगाछी, फिदिमको माझीटार, सिभुवापञ्चमी, नक्कलेघाटलगायत तमोर नदीकिनारमा माझी समुदायको बसोबास छ । माझीटारमा ५०, लुम्बुवाघाटमा २०, पिनासेघाटमा १५, लिम्बुनी पुलमा ५०, आँपगाछीमा २० घर गरी करिब २ सय ३६ परिवार माझी समुदाय छन् ।"
१५ वर्षपछि परिवार खोज्दै स्वदेश,"प्रहरीले घरपरिवार नभेटिँदासम्म राख्ने अनुमति दिएपछि अहिलेसम्म होटलमै बसिरहेका छन् । जानकारी पाएका जति आएर उनलाई भेटे तर आमाबुबा को हुन् भन्ने अझै पत्ता लागेको छैन । पुस २७ मा दाङ आएका भीम अब घरपरिवार नभेटाएसम्म कतै नजाने बताउँछन् । मेरो घटना र गाउँघरको विवरणबाट आमाबुबाले मलाई चिन्नुपर्ने हो, उनले भने, बाआमा भेटिएपछि मैले नयाँ जीवन सुरु गर्ने थिएँ ।"
उम्मेदवारी टुंग्याउँदै दल,"स्थानीय तहको चुनावका लागि उनीहरूजस्ता महिला चुलोचौका र निश्चित घेराबन्दीभन्दा पृथक भूमिकामा छन् । जिल्लामा दुई नगरपालिका, सात गाउँपालिका र ८१ वडा छन् । प्रयेक एकाइमा प्रमुख या उपप्रमुखमध्ये एकमा महिला अनिवार्य तोकिएका छन् । अन्य पदमा पनि महिलाका लागि आरक्षण कोटा छन् ।"
भोट माग्दै उम्मेदवार घरदैलोमा,"दोस्रो संविधानसभा चुनावमा जिल्लामा जित हासिल गरेको एमाले भने आफ्ना पक्षमा चुनावी माहोल बनाउन व्यस्त छ । गाउँपालिका र नगरपालिका प्रमुखउपप्रमुखमा मौका नपाएका केही असन्तुष्ट व्यक्ति भने अभियानमा सामेल छैनन् । जसरी पनि जित्ने माहोल तयार पार्न नेताकार्यकर्ता खटिएको पार्टीका जिल्ला अध्यक्ष बबी चाम्लिङले बताए । ठूलो पार्टी भएकाले आकांक्षी धेरै हुन्छन्, उनले भने, कतिपयको आकांक्षा पूरा नहुदा असन्तुष्ट हुनु स्वाभाविक हो । माओवादी केन्द्र दस पालिकामध्ये पाँचमा महिलालाई प्रमुख पदमा उम्मेदवार बनाएर चुनावी मैदानमा उत्रिएको छ । गणतन्त्र, संघीयता, समावेशिता, धर्मनिरपेक्षतालगायत एजेन्डा माओवादी केन्द्रकै भएकाले ५० प्रतिशत पदमा महिलालाई प्रमुख बनाएर चुनाव लड्ने तयारी गरेको पार्टीका जिल्ला सदस्य सुरेश राईले बताए ।"
आँखा अस्पताल र महावीर पुनलाई अनुदान,"आँखा केन्द्रका सञ्चालक डाक्टर सन्दुक रुइतसमेत बजेट उपलब्ध गराउने घोषणा कार्यक्रममा सहभागी थिए । उनको योजनामा उत्पादित आँखाको लेन्स हाल गुणस्तरीय भएकाले बाहिर माग उच्च भएको अस्पतालको भनाइ छ । १७ वटा मुलुकमा नेपालमा उत्पादित उक्त लेन्स निर्यात भइरहेको छ । निर्यात भएको उक्त लेन्स करिब ५० भन्दा बढी मुलुकमा वितरण हुने गरेको छ । हाल ५ लाख क्षमताको लेन्स उत्पादन गर्ने केन्द्रले सरकारी सहयोगपछि अब क्षमता विस्तार गरी वार्षिक १५ लाख उत्पादन गर्ने जनाइएको छ । मेसिन उपकरण खरिद गर्नका लागि मन्त्रालयले हाललाई १० करोड रुपैयाँ अनुदान उपलब्ध गराउने भएको हो, मन्त्री जोशीले भने, सरकारसँग १५ करोड रुपैयाँ माग गरेका थियांै । तर, बजेट १० करोडको व्यवस्था भएको छ ।उद्योग मन्त्रालयले यो वर्षलाई आँखाको लेन्स उत्पादन वर्षका रूपमा यसअघि नै घोषणा गरिसकेको छ । यसलाई उद्योगकै रूपमा विकास गरी अघि बढाउनुपर्छ, जोशीले भने, संसारका लागि यो सफल कथा हो । यसलाई संसारभर उदाहरणीय उत्पादन बनाउन सकिन्छ । गुणस्तरीय र उत्पादन वृद्धि गर्नका लागि सरकारसँग धेरै वर्ष पहिलेदेखि सहयोगको माग गरे पनि बल्ल प्रयास सफल भएको केन्द्रका सञ्चालक डाक्टर रुइतले बताए । यो सहयोगले हामीलाई अर्को फड्को मार्न टेवा पुग्नेछ, उनले भने, गुणस्तरीय र बढी उत्पादन गर्न सकिन्छ । नाफारहित अभियान गरिरहेको रुइतले बताए । आँखाको आधुनिक शल्यक्रियालाई यो लेन्सले हजारौं हैन, लाखौं हैन, करोडौंलाई सहयोग पुर्याइरहेको छ, उनले भने, यसबाट आएको नाफा हामीले सामाजिक क्षेत्रमा काम गरिरहेका छांै ।सूचना प्रविधिको क्षेत्रमा कार्यरत पुनको आविष्कार केन्द्रलाई दिने भनिएको डेढ करोड रुपैयाँ अर्को महत्त्वपूर्ण निर्णय भएको मन्त्री जोशीले बताए । पुनले पाएका मेडल बिक्री गर्नुपरेको खबर पत्रपत्रिकामा पढियो, मन्त्री जोशीले भने, म्यागासेसे पुरस्कार विजेता वैज्ञानिक डाक्टर पुनको आविष्कार केन्द्रसँग पनि उद्योग मन्त्रालयले सहकार्य गर्ने गरी रकम दिने घोषणा गरेका हौं । नेपालको परम्परागत प्रविधि र विज्ञानको प्रयोग गरी नेपाली उद्योगलाई काम लाग्ने औद्योगिक प्रविधिको विकास गर्ने गरी उक्त रकम दिने भएको जोशीले बताए । यो रकम वितरणपछि वैज्ञानिकहरूले आविष्कार गरेको धान काट्ने मेसिनको परीक्षण गरी त्यसको व्यावसायिक उत्पादन सम्भव छछैन यकिन गरिनेछ, उनले भने, राष्ट्रिय आविष्कार केन्द्रले उत्पादन गरेको विद्युतीय सवारीको प्रयोगलाई समेत मन्त्रालयले प्रवद्र्धन गर्नेछ । आविष्कार केन्द्रको क्षमता विस्तारलाई ध्यानमा राखी १ करोड ५० लाख रुपैयाँ अनुदान उपलब्ध गराइने भएको उनले बताए । पुनको आविष्कार केन्द्रले नेपालमा अनुसन्धान र विकासको संस्कृति स्थापना गरी समाजको तल्लो तहदेखि माथिल्लो तहसम्म आविष्कारमा आधारित पर्यावरणीय प्रणालीको प्रवद्र्धन गर्ने कार्यमा थप टेवा पुर्याउने कुरामा हामी विश्वस्त छौं, जोशीले भने । सरकारले उक्त दुई निकायलाई बजेट दिने पक्कापक्की भए पनि रकम नै पाउन भने केही समय लाग्ने भएको छ । हाल आगामी वर्षको बजेट व्यवस्थापिका संसद्मा पेस भएको तर पास भइनसकेकाले तत्काल उक्त रकम दुई निकायले पाउने छैनन् । विभिन्न कार्यक्रम र त्यसमाथि हुने सम्झौताका आधारमा उक्त रकम आँखा केन्द्र र आविष्कार केन्द्रले पाउनेछन् ।औद्योगिक विकास कोष स्थापना उद्योग मन्त्रालयले करिब ५ अर्ब रुपैयाँ बराबरको औद्योगिक विकास कोषसमेत स्थापना गर्ने भएको छ ।यातायात, ऊर्जा, औद्योगिक क्षेत्रलगायतका पूर्वाधारको निर्माण, औद्योगिक क्षेत्रको क्षमता विकास, उद्यमशीलताको प्रवद्र्धन एवं प्रविधि हस्तान्तरणका माध्यमबाट औद्योगिकरण सहयोग गर्ने गरी कोषको स्थापना गर्न लागिको उद्योगमन्त्री जोशीले बताए । यसले लगानीमैत्री वातावरण सिर्जना गरी मुलुकको आर्थिक विकासमा जनतालाई सहभागी गराई मुलुकको समग्र आर्थिक समृद्धि हासिल गर्न सघाउने लक्ष्य राखिएको छ, मन्त्रालयद्वारा जारी विज्ञप्तिमा भनिएको छ ।मन्त्रालयद्वारा जारी विज्ञप्तिअनुसार नेपालमा विगत केही समययता सुमधुर औद्योगिक सम्बन्ध, ऊर्जा आपूर्ति, औद्योगिक पूर्वाधार र औद्योगिक क्षेत्रमा संस्थागत सुधारका कारण लगानीमैत्री वातावरण बन्दै गएको छ । जसले उद्योग क्षेत्रमा स्वदेशी एवं विदेशी लगानीकर्ताहरूको आकर्षण देखिन थालेको जनाइएको छ । नेपालमा औद्योगिक प्रवद्र्धनका निमित्त सरकार निजी क्षेत्र तथा सामुदायिक क्षेत्रसँगै अगाडि बढ्नुपर्छ भन्ने मान्यताका साथ मन्त्रालय अगाडि बढिरहेको छ, विज्ञप्तिमा भनिएको छ, औद्योगिक क्षेत्रमा उपयुक्त वातावरण सिर्जना गर्न सकिएमा ठूलो संख्यामा रहेका युवाहरूलाई यस क्षेत्रमा आकर्षित गर्ने सम्भावनासमेतलाई मध्यनजर गरी मन्त्रालय, निजी क्षेत्र, गैरआवासीय नेपाली र सर्वसाधारणहरूको संयुक्त लगानीमा औद्योगिक विकास कोष स्थापना गर्ने अवधारणालाई अगाडि सारेको छ । कोषको माध्यमबाट औद्योगिक प्रवद्र्धन तथा उद्यमशीलताको माध्यमबाट रोजगारी सिर्जना हुने, लगानीमैत्री वातावरण सिर्जना हुने, दिगो आर्थिक विकास हासिल हुने र औद्योगिक विकासको निमित्त आवश्यक पर्ने लगानी परिचालन हुने जनाइएको छ । सरकार, गैरआवासीय नेपाली, निजी क्षेत्र तथा सर्वसाधारणको लगानीमा कम्पनी ऐन २०६३ अनुसार एक औद्योगिक विकास कोष कम्पनी स्थापना गर्न एउटा निर्देशक समिति गठन गरी कार्य क्षेत्रसमेत तोकिनेछ, विज्ञप्तिमा भनिएको छ ।"
स्थानीय तहमा बजेट बढ्दा उत्साह,"बझाङका १२ वटा स्थानीय तहका लागि सरकारले ४ अर्ब ६५ करोड ६१ लाख ७० हजार रुपैयाँ विनियोजन गरेको छ । स्थानीय तहले योजना निर्माण गरेर बाँडफाँट गर्न पाउने गरी आएको यो अनुदान एकै वर्षमा बझाङको विकासले फड्को मार्न सक्ने यहाँका बुद्धिजीवीहरू बताउँछन् । विगतका वर्षमा वार्षिक ४०५० लाख रुपैयाँको हाराहारीमा अनुदान पाउने साविक काँडा गाविस (हाल गाउँपालिका) को बजेट १२ करोड ४८ लाख रुपैयाँ छ । यस अघिको बजेटको तुलनामा यो करिब २५ गुणा बढी हो । यो बजेटको प्रभावकारी कार्यान्वयन हुन सकेमा एकै वर्षमा यहाँका आधारभूत समस्याहरू समाधान हुन्छन्, जिल्लाकै दुर्गम र विकासका हिसाबले पछाडि मानिएको काँडा गाउँपालिकाका उज्जव बोहराले भने, बिजुली, पुल पुलेसा, बाटोघाटोलगायत धेरै पूर्वाधार एकै वर्षमा निमार्ण गर्न सकिन्छ । बजेटले काँडावासी निकै खुसी भएका छन् ।स्थानीय तहका लागि बजेटको आकार निकै बढेकामा खुसी व्यक्त गर्दै छान्ना गाउँपालिकाका युवा मंगल खड्का भन्छन्, भिजन भएको नेतृत्व आएमा अब विकास भएन भनेर कुरा काट्ने युगको अन्त्य हुन्छ । यहाँका मानिसहरूको जीवनस्तर एकैपटक माथि उठ्न सक्छ । बजेटको रकम बढेर आए पनि धेरैजसोलाई भने यसको कार्यान्वयन पाटो कस्तो हुने हो भन्नेमा शंका छ । सामाजिक अभियन्ता कलक खत्रीले जनता आफैंले यति ठूलो रकम विकासका लागि बाँडफाँट गर्न पाउने अवसर पाउनु सुनौलो मौका भए पनि यसको प्रभावकारिताका लागि पनि खबरदारी गर्नु आवश्यक रहेको बताए । उनले भने, अब स्रोत नपाएर पछाडि पर्र्या भनेर कराउनुभन्दा रकमको सदुपयोग कसरी भइरहेको छ भनेर खबरदारी गर्ने बेला आएको छ । गतिलो नेतृत्व र नागरिक निगरानी भएन भने स्रोत मात्र भएर विकास हुन सक्दैन । बजेटको आकार बढेर आएसँगै नेता कार्यकर्तादेखि स्थानीय जनताहरू नगरगाउँका ठूला योजना आफैं बनाउन पाउने भन्दै खुसी भएका छन् । अब विकासका लागि भनसुन गरेर योजना पार्ने दिन गएको भन्दै उत्साह व्यक्त गरिरहेका छन् । बजेट कार्यान्वयनमा चुनौती बजेटले स्थानीय तहलाई प्राथमिकता दिएपनि कार्यान्वयनप्रति डोटीका सरोकारवालाले चिन्ता व्यक्त गरेका छन् । हालको परिस्थितिमा ल्याइएको बजेट राम्रो छ, यसको सदुपयोग गर्न मिसन भिजन भएको जननिर्वाचित प्रतिनिधि आउनुपर्छ, जिल्ला समन्वय समितिका स्थानीय विकास अधिकारी कृष्णप्रसाद गौतमले भने, तर, त्यसको खर्चका लागि आवश्यक जनशक्ति, भौतिक संरचना, बजार के कस्तो छ भन्ने कुराले निर्भर हुने हुनाले कार्यान्वयनमा चुनौती पनि छन् । उनले बजेट खर्चका लागि नीतिनियम र कानुनी व्यवस्थाहरू बनिनसकेको अवस्थामा कार्यान्वयनमा जटिलता उत्पन्न हुन सक्ने बताए । डोटी उद्योग वाणिज्य संघका अध्यक्ष नरेन्द्र खड्काले बजेटप्रति खुसी व्यक्त गरे । यसपटकको बजेट भाषणमा कृषि उद्योगतर्फ समेत बजेट विनियोजन हुनुपर्ने चाहेको भए पनि स्थानीय तहलाई दिइएको प्राथमिकतालाई सकारात्मक मान्नुपर्ने उनको धारणा थियो । उनले खर्च र व्यवस्थापन हुन नसकेमा भ्रष्टाचार भने मौलाउन सक्ने चिन्ता राखे ।गैरसरकारी संस्था महासंघका केन्द्रीय सदस्य लक्ष्मण खडकाले ग्रामीण तहमा विकासका सम्भावना खुलेको बताउँदै त्यसको व्यवस्थापनमा जननिर्वाचित प्रतिनिधि र कर्मचारीले ध्यान दिनुपर्नेमा औंल्याए ।"
कार्यान्वयन हुनेमा आशंका,"कैलालीका अर्थविद् प्राध्यापक शिवहरि मुडभरीले बजेटलाई सम्झौताको दस्तावेज भएको प्रतिक्रिया दिए । बजेट कार्यान्वयनका लागि कुनै नीति बनेको छैन, उनले भने, कसरी खर्च गर्ने भन्ने विषयमा नै अन्योल रहनु बजेटको निकै कमजोर पक्ष हो । नयाँ जनप्रतिनिधिका लागि विकास बजेट खर्च गर्न निकै कठिन हुने भएकाले बजेट खर्च गर्न आवश्यक संयन्त्र नै निर्माण हुनुपर्ने मुडभरीले बताए । उनले भने, गाउँ नगर तहमा आएको ठूलो बजेटको हिस्सा खर्च नै नभई आर्थिक वर्ष सकिने हो कि भन्ने आशंंका रहेको छ । बजेटले धेरै क्षेत्रलाई समेट्न पनि नसकेको उनले बताए । मुडभरीले भने, स्पष्ट दृष्टिकोण र खाकाबिना नै बजेट आएको छ । यो दलहरूका बीच भएको सम्झौताको दस्तावेजका रूपमा बजेट आएकाले धेरै आशा गर्न नसकिने उनले बताए ।उद्योग वाणिज्य संघ कैलालीका पूर्वअध्यक्ष दिनेश भण्डारीले पनि बजेट कार्यान्वयनमा आशंका रहेको बताए । कुनै खास विशेष विकासका संरचनामा बजेट आएको छैन, भण्डारीले भने, रोजगारी सिर्जना गर्ने, नयाँखाले उत्साहका तथा विकास योजना सञ्चालन हुने किसिमका कुनै पनि कार्यक्रम बजेटमा नभएको उनले बताए । स्थानीय तहलाई पर्याप्त बजेट आएको छ तर खर्चको योजना र कार्यान्वयनको पाटो कमजोर हुँदा समस्या देखिएको हो । भण्डारीले भने, हरेक वर्ष आएको बजेट फिर्ता जाने परम्परा दोहोरिन सक्ने धेरै सम्भावना छ । देश नयाँ संरचनामा जाँदा बजेटको आकार ठूलो भए पनि कार्यान्वयनका मूलभूत पक्ष कमजोर रहेकाले नयाँ कुरा देखिन सक्दैन । नयाँ कार्यक्रम ल्याउन निर्वाचन आचारसंहिताले रोके पनि प्रभावकारी विकास योजना बजेटमा नदेखिएको पनि भण्डारीले प्रतिक्रिया दिए ।गाउँपालिका र नगरपालिकामा सबैखाले विकास कार्यालयको कामसमेत गर्ने भनिएकाले बजेट कार्यान्वयन हुन सक्नेमा उद्योग व्यवसायी मोहनराज शर्माले पनि आशंका गरे । उनले भने, बजेटले सबै क्षेत्रलाई छोए पनि यसको प्रभावकारी प्रयोगमा भर पर्ने देखिएको छ । यो बजेट त्यति उत्साहजनकसमेत छैन्, शर्माले भने, नयाँ संरचनालाई बजेट आए पनि अन्य ठूला विकास आयोजनालाइ बजेट दिइएको छैन । यो खर्च गर्न नसकिने किसिमको बजेट भएको पनि शर्माले बताए ।प्रदेश ७ का लागि निराशाजनकयस क्षेत्रका व्यवसायीले बजेट प्रदेश ७ का लागि निराशाजनक भएको बताएका छन् । यस क्षेत्रमा नयाँ कार्यक्रम केही पनि थप नभएको भन्दै बजेटले उत्साहित हुने अवस्था नरहेको बताए । प्रदेश ७ का लागि महाकालीमा पक्की पुलबाहेक अन्य नयाँ कुरा केही पनि उल्लेख छैन, नेपाल उद्योग वाणिज्य महासंघ प्रदेश ७ का उपाध्यक्ष कृष्णप्रसाद पाठकले भने, यस क्षेत्रका बासिन्दाले उत्साहित हुने कुनै नौलो कार्यक्रम आएन । सबै स्थानीय तहलाई बजेट विनियोजन गरिनु सकारात्मक पक्ष भएको व्यवसायीहरूले प्रतिक्रिया दिएका छन् । तर, सुदूरपश्चिममा उद्योग स्थापना र लगानी भित्र्याउने विषयमा बजेटले खासै केही नबोलेको उनीहरू बताउँछन् । प्रदेश ७ मा लगानी भित्र्याउन सरकारले विशेष कार्यक्रम ल्याउनुपथ्र्याे, पाठकले भने, उद्योगको ठोस नीति आउनुपथ्र्याे तर त्यो भएन । यसपालिको बजेटमा प्रदेश ७ लाई विभेद गरिएको कञ्चनपुर उद्योग वाणिज्य संघका उपाध्यक्ष माधवप्रसाद जोशीले बताए । उनले प्रदेशको अवस्थाअनुसार बजेट विनियोजन हुनुपर्नेमा सबैलाई एकैनाशको बजेट छुट्याइएको बताए । दुईपांग्रे सवारी साधनको कर वृद्धि अव्यावहारिक रहेको उनले बताए । सुदूरपश्चिममा पर्याप्त पर्यटकीय सम्भावना भए पनि पर्यटन प्रवद्र्धनका लागि खासै कार्यक्रम आउन नसकेको व्यवसायी बताउँछन् । पर्यटनका हिसाबले विगत वर्षकै निरन्तरता हो, पर्यटन व्यवसायी परमानन्द भण्डारीले भने, कम्तीमा एक वर्षमा एउटा गन्तव्य पहिल्याएर त्यसको प्रचारप्रसारमा जोड दिने कार्यक्रम आउनुपथ्र्याे ।"
हिमालयन ट्राभल मार्ट सुरु,"काठमाडौं नेपालसहित हिमाली भेग भएका मुलुकहरूको पर्यटन प्रवद्र्धन गर्ने उद्देश्यले बिहीबारदेखि राजधानीमा चारदिने हिमालयन ट्राभल मार्ट सुरु भएको छ । प्यासिफिक एसिया ट्राभल एसोसिएसन (पाटा) अन्तर्गतको नेपाल च्याप्टर, पर्यटन मन्त्रालय पर्यटन बोर्डलगायतले आयोजना गरेको मेलामा ५३ वटा मुलुकका २ सय ५० बढी ट्राभल ब्लगरराइटर, पर्यटन व्यवसायीलगायतको उपस्थिति छ ।पाटा नेपाल च्याप्टरका अध्यक्ष सुमन पाण्डेले पर्यटन क्षेत्रमा यस्तो खाले मार्ट हालसम्म नभएको दाबी गरे । साढे ७ करोड रुपैयाँ हाराहारी लगानीमा भएको यो हालसम्मकै सबैभन्दा ठूलो र धेरै मुलुकका सरोकार राख्नेहरू सहभागी पर्यटन मेला हो, बिहीबार राजधानीमा आयोजित उद्घाटन कार्यक्रममा पाण्डेले भने । पाटाले यसपटक नेपाललाई हिमालको प्रवेशद्वारका रूपमा अघि सारिएको बताउँदै यसमा हिमाली मुलुकहरू पाकिस्तान, भारत, चीन, भुटानले पनि सहयोग गर्ने बाचा गरेको जनाएको छ । खासगरी हिमाली भेग, त्यहाँको जनजीवन, मौलिक संस्कृतिलाई प्रवद्र्धन गर्ने उद्देश्यले हामीले यो मेगा इभेन्ट आयोजना गरेका हौं, पाण्डेले भने । यसका साथै भूकम्प र नाकाबन्दीपछि तंग्रिदै गरेको पर्यटन बजारलाई चलायमान बनाउँदै विश्वसामु एकपटक फेरि नेपाल पहिलेकै अवस्थामा पर्यटकीय गन्तव्य भएको सन्देश प्रवाह गर्ने यसको अर्को उद्देश्य रहेको छ । हिमालय ट्ेरलहरू प्रवद्र्धन गर्न पर्यटन मन्त्रालयले पनि सघाउने बाचा गरेको छ । ब्लगर सम्मेलनमा पुगेका स्वास्थ्यमन्त्री गगन थापाले बाहिरी विश्वसँग नेपाललाई चिनाउन ब्लगिङ पछिल्लोपटक बलियो माध्यम भएको बताए । ब्लगमार्फत पर्यटन क्षेत्रको बजारीकरण गरिनु आजको दिनको आवश्यकता हो, यसअघि हामीले गर्न सकेका थिएनौं, अब निरन्तरता दिइनुपर्छ, निजी क्षेत्रका तर्फबाट पहल गरिएको मेलाको प्रशंसा गर्दै उनले भने ।यसपटक नेपालमा भएको मेलामा ९५ भन्दा बढी मुलुकका सयौं ट्राभल व्यवसायीहरू आबद्ध पाटाका केन्द्रीय अध्यक्ष एन्ड्रयु जोनस, सीईओ मारिओ हार्डीको पनि सहभागिता रहेको छ । पहिलो दिनको सम्मेलनमा सन २०११ मा सगरमाथा आरोहण गरेका चर्चित अमेरिकी नागरिक एलन आर्नेटीले सगरमाथाको महत्त्वमाथि प्रस्तुति दिएका थिए ।उनीपछि भारतीय ब्लगर अर्चना सिंह, दामियन कुक, रसियालका लियोन्ड मायस्निकोभ, ब्लगर एसोसिएसनका अध्यक्ष म्याट गिबसन, भिडियो ब्लगर माइक सुबिक आदिले पर्यटनलाई कसरी ब्लगमार्फत मूलधारमा ल्याउनेबारे प्रस्तुति दिएका थिए । त्यसैगरी सातवटा महाद्वीपका चुचुरा आरोहण गर्ने सेभन समिट ओमेन टिमकी नेता शैली बस्नेत, बेलायती फोटोग्राफर सेन डालसले पनि ब्लगर सम्मेलनमा आफ्ना प्रस्तुति दिएका थिए । मार्ट आइतबारसम्म चल्नेछ ।"
दुई दशकमा ५० लाख गरिबीबाट उम्किए,"काठमाडौं दुई दशकमा मुलुकमा गरिबको जनसंख्या आधा घटेको छ । यस वर्षको आर्थिक सर्वेक्षणअनुसार गरिबको संख्या जनसंख्याको २१ दशमलव ६ प्रतिशत छ । २०५२ मा ४२ प्रतिशत जनता गरिबीको रेखामुनि थिए । यसअनुसार दुई दशकको अवधिमा करिब ५० लाख जनता गरिबीबाट माथि उठेका छन् । तर, पछिल्लो दुइ वर्ष गरिबी घट्ने दरमा कमी आएको छ । मुख्यतया रेमिट्यान्स आप्रवाह बढेकाले आर्थिक सामाजिक परिसूचकमा सुधार आउँदा गरिबी उच्च दरले घटेको हो । रेमिट्यान्स र त्यसले अन्य क्षेत्रमा पनि रकम प्रवाह गर्दा शिक्षाको अवसर, स्वास्थ्य सेवाको पहुँच, पूर्वाधारको विकासलगायतमा प्रगति भएको छ । यो बीचमा सहस्राब्दी विकास लक्ष्यका अधिकांश सूचकमा लक्ष्य हासिल भएको र त्यसले गरिबी निवारणमा सघाउ पुर्याएको अर्थ मन्त्रालयको आकलन थियो ।गरिबीको मापन गर्ने केन्द्रीय तथ्यांक विभागले सन् २०११ मा जीवनस्तर मापन सर्वेक्षण गरेको थियो । जसअनुसार २२२० क्यालोरी खान नसक्ने र वार्षिक १९ हजार २६१ खर्च गर्न नसक्नेलाई गरिबीको रेखामुनि परेको मानिन्थ्यो । यससँगै गरिबी मापन गर्ने अर्को तरिकालाई पनि अवलम्बन गरिएको छ । दैनिक १ दशमलव २५ डलर कमाउन नसक्नेलाई गरिब मानिएको छ । जीवन निर्वाहका लागि ३ महिना, ६ महिना र ९ महिना खान नपुग्नेहरूको हकमा पनि गरिबीको वर्गीकरण गरिएको थियो । प्रतिव्यक्ति आम्दानीबाहेक मानव विकासमा पछिल्लो दुई दशकमा मुलुकले फड्को मारेको आइतबार सार्वजनिक भएको आर्थिक सर्वेक्षणले देखाएको छ । संयुक्त राष्ट्रसंघको दिगो विकास लक्ष्य हासिल गर्ने आधार बनेको छ । पछिल्लो वर्ष प्राथमिक विद्यालयमा खुद भर्नादर ९६ दशमलव ६ प्रतिशत छ । यसले सयजना बालबालिकामध्ये ४ जना मात्रै विद्यालयबाट बाहिर रहेको देखाउँछ । १६ देखि २४ वर्ष उमेर समूहको साक्षरता दर करिब ८९ प्रतिशत छ । विद्यालयमा भर्ना भएकामध्ये १० प्रतिशतभन्दा बढी विद्यार्थीले पढाइ छाड्नु भने अझै चुनौतीका रूपमा रहेको छ । सर्वेक्षणको निचोडमा भनिएको छ, शिक्षा क्षेत्रमा लगानी उल्लेखनीय रूपमा वृद्धि हुनु, विद्यालय तहको शिक्षामा विकास साझेदारसमेतको संलग्नतामा विषय क्षेत्रगत कार्यक्रम सञ्चालन गरिनु, छात्रवृत्ति, दिवा खाजा कार्यक्रम छात्राहरूका लागि अलग शौचालयजस्ता कार्यक्रमका कारण भर्ना दरको लक्ष्य हासिल हुन सकेको हो । नेपालमा प्रजातन्त्र स्थापनापछिको निजी क्षेत्रको सक्रिय उपस्थिति र बहुलवादलाई एउटा अवसरको रूपमा हेर्नुपर्ने तथ्यांक विभागका महानिर्देशक सुमन अर्यालको बुझाइ छ । निजी क्षेत्रको उपस्थितिले उद्योग, कलकारखाना खुले, रोजगारीको अवसर भयो, अर्याल भन्छन्, यीलगायतका कारणहरूले गरिबी निवारणमा सघाएका हुन् । स्वास्थ्यमा पनि उल्लेख्य सुधार भएको छ । २०४६ मा शिशु मृत्युदर प्रतिहजारमा १०८ रहेको थियो । २०७१ मा यो दर प्रतिहजार ३३ मा झरेको छ । त्यसैगरी पाँच वर्षसम्मका बालबालिकाको मृत्युदर प्रतिहजारमा १६२ बाट झरेर ३८ मा पुगेको छ । साढे दुई दशकअघि प्रतिलाखमा ८५० रहेको मातृ मृत्युदर २०७२ मा २५८ मा झरेको छ । उदाहरणीय रूपमा मातृ मृत्युदर घटाएकामा नेपाल संयुक्त राष्ट्रसंघको महासभाबाट पुरस्कृत भएको थियो । १७ वर्षअघि घरायसी इन्धनका लागि दाउराको प्रयोग गर्ने परिवार ६८ दशमलव ४ रहेकामा घटेर करिब ५४ प्रतिशतमा झरेको छ । एलपी ग्यासको प्रयोग ७ दशमलव ७ बाट २८ दशलमलव ७ पुगेको छ । ८३ दशमलव ६ प्रतिशतको घरमा सुधारिएको खानेपानीको पहुँच छ भने ८१ प्रतिशत घरमा सरसफाइको पूर्वाधार छ । सन् २०१६ देखि संयुक्त राष्ट्रसंघले दिगो विकास लक्ष्य सञ्चालनमा ल्याएको छ । सन् २०३० सम्मका लागि सञ्चालित कार्यक्रममा १७ वटा लक्ष्य, १६९ गन्तव्य र २३९ सूचकहरू राखिएका छन् । सहस्राब्दी विकास लक्ष्यबाट हासिल हुन नसकेका विषयहरू दिगो विकास लक्ष्यको अवधिमा पूरा गर्ने सरकारको लक्ष्य छ । दिगो विकास लक्ष्यमा गरिबीलाई पूर्ण रूपमा अन्त्य गर्ने महत्त्वाकांक्षी लक्ष्यका साथै आर्थिक सामाजिक र वातावरणीय सन्तुलनका आधारमा एकीकृत विकासको लक्ष्य तय गरिएको छ ।"
परिसूचक र कारोबार रकम दुवै घटे,"काठमाडौं (कास) साताको कारोबारको अन्तिम दिन (बिहीबार) सेयर बजारमा परिसूचक र कारोबार रकम दुवै घटे । आइतबार र मंगलबार घटेको नेप्से बुधबार करिब साढे १३ अंकले बढेको थियो । तर, त्यो वृद्धिले निरन्तरता पाउन सकेन । बिहीबार परिसूचक ३८० अंकले घट्यो । यो घटाइले समग्र नेप्से परिसूचक १ हजार ६ सय ४३१ अंकमा झरेको छ । अघिल्लो दिनको तुलनामा परिसूचक ०२४ प्रतिशतले कम हो । कारोबारमा आएकामध्ये जलविद्युत् र उत्पादन तथा प्रशोधनबाहेक सबै समूहको परिसूचक घटेपछि समग्र नेप्सेमा दबाब परेको हो ।पछिल्ला केही सातायता सेयर बजारमा बियरिस (घटदो) प्रवृत्तिमा देखिएको छ । स्थानीय निकायको पहिलो चरणको चुनाव शान्तिपूर्ण सम्पन्न भएको, आगामी आर्थिक वर्षको बजेट सार्वजनिक भएको, बिमा कम्पनीहरूको पुँजी बढेको, मोफसलका प्रमुख सहरहरूमा ब्रोकर शाखा स्थापना भएकोलगायत कारण सेयर बजारले सकारात्मक बाटो पछ्याउने आकलनहरू गरिएका थिए । तर, बजारले अनुमान विपरीत प्रवृत्ति देखाएको छ । बजेटले पुँजी बजारलाई छुन नसकेको र राजनीतिक अस्थिरता कायमै रहेकाले लगानीकर्ताको मनोबल खस्केको विज्ञहरू बताउँछन् । करिब साढे ६ हजार कारोबारबाट १ सय ४७ कम्पनीका ११ लाख ९२ हजार ९ सय कित्ता सेयर किनबेच भए । उक्त किनबेचबाट ६४ करोड ९१ लाख रुपैयाँ परिचालन भयो भने बजार पुँजीकरण १८ खर्ब ७६ अर्ब रुपैयाँ कायम भएको छ । उक्त दिन कारोबारमा आएकामध्ये ४६ कम्पनीको सेयर मूल्य बढ्यो, ८९ कम्पनीको घट्यो र १२ कम्पनीको सेयर मूल्य स्थिर रह्यो ।"
बसन्ती र रश्मीको ह्याट्रिक,"पाल्पास्याङ्जा राष्ट्रिय एन्फा महिला लिग च्याम्पियनसिप फुटबलबाट दाङ टिम बाहिरिएको छ । तानसेन टुँडिखेलमा बिहीबार दाङ, काठमाडौं र मकवानपुर विजयी भएका छन् ।दाङले महोत्तरीमाथि ३१ को जित निकालेको हो । तीन जिल्ला रहेको समूह बी मा दाङ यसअघि पराजित भइसकेकाले बाहिरिएको हो । टिम झापासँग ९ गोलले हारेको थियो । बिहीबार दाङकी बसन्ती बराल मगरले ह्याट्रिक गरिन् । उनले २१, २६ र ३९ औं मिनेटमा गोल गरेकी हुन् । महोत्तरीबाट ५२ औं मिनेटमा झरना रानाले एक गोल फर्काइन् । त्यस्तै काठमाडौंले कञ्चनपुरलाई ४० ले हरायो । काठमाडौंको जितमा प्रीति राईले २४ र ४७ औं मिनेटमा दुई गोल गरिन् । रिना गुभाजूले ११ औं र मुना तामाङले १४ औं मिनेटमा गोल गरेका थिए । मकवानपुर र भोजपुरबीचको खेल बराबरीमै रोकियो । निर्धारित ८० मिनेटको खेलमा दुवैबाट गोल हुन सकेन । शुक्रबार उदयपुर र चितवन, ताप्लेजुङ र सिन्धुली तथा सप्तरी र सिन्धुपाल्चोकबीच प्रतिस्पर्धा हुनेछन् । १४ जिल्ला सहभागी प्रतियोगिताको समूह ए मा काठमाडांै, भोजपुर र कञ्चनपुर छन् । समूह बी मा झापा, दाङ र महोत्तरी, समूह सी मा ताप्लेजुङ, सिन्धुपाल्चोक, सिन्धुली र सप्तरी तथा समूह डी मा कैलाली, उदयपुर र चितवन छन् ।उता, स्याङ्जाको वालिङ मैदानमा जारी सोही प्रतियोगितामा भने सुनसरी र सर्लाहीले ११ गोलको बराबरी खेलेका छन् । सुनसरीकी रेखा पौडेल र सर्लाहीकी रविना गोलेले गोल गरेका थिए । अर्को खेलमा रौतहटले स्याङ्जालाई ६० ले हरायो । रौतहटबाट रश्मी घिसिङ एक्लैले चार गोल गरिन् । त्यसमा निशा ठोकर र रजनी ठोकरले ११ गोल थपे । बिहीबारै धनकुटाले पाँचथरलाई १० ले पराजित गर्यो । धनकुटाकी तीर्थ लिम्बूले गरेको गोल नै निर्णायक भयो ।"
मेसी बराबर हुने चाहना,"म्याड्रिड (एएफपी) क्रिस्टियानो रोनाल्डोले शनिबार युभेन्ट्ससँग च्याम्पियन्स लिग फाइनल खेल्न गइरहँदा एउटा रापिलो महत्त्वाकांक्षा बोकेका हुनेछन् विश्व वर्ष खेलाडी उपाधिमा बार्सिलोनाका लियोनल मेसीसँग बराबरी गर्ने । म मेसीसँग बराबर हुन चाहन्छु, सन् २०१५ मा आफ्नो तेस्रो बालोन डीअर हात पार्ने क्रममा उनले भनेका थिए ।रोनाल्डोले यो उपाधि चारपल्ट जितेका छन् । मेसीले भने पाँचपल्ट । यी दुई खेलाडीले बितेको दशकमा यो उपाधि होडमा कब्जा जमाएका छन् । उनीहरूले यो उपाधि मात्रै जितेका छैनन्, संसारकै सर्वकालीन महान् खेलाडीको सूचीमा समेत आफूलाई पारेका छन् । यसपल्ट च्याम्पियन्स लिग क्वाटरफाइनलमा युभेन्ट्सको जब्बर रक्षापंक्तिले मेसीलाई निराश पारेको थियो । युभेन्ट्सले ३० को समग्रमा बार्सिलोनालाई पाखा लगायो । तर रोनाल्डोले चाहिँ रियल म्याड्रिडलाई फाइनलसम्म पुर्याउन निर्णायक गोलहरू गरे । मैले जे गरें भइसक्यो । अब चाहिँ नयाँ छाप छाड्नु छ, उनले भनेका छन् । च्याम्पियन्स लिगको यो सिजनमा रोनाल्डोले नयाँ कीर्तिमान रचिसकेका छन् । उनी क्वाटरफाइनलमा बायर्न म्युनिखविरुद्ध ह्याट्रिक गर्दै सयभन्दा बढी च्याम्पियन्स लिग गोल गर्ने खेलाडी बने । उनले एट्लेटिको म्याड्रिडविरुद्धको सेमिफाइनलमा पनि ह्याट्रिक गर्दै रियललाई फाइनलमा पुर्याए । उनले यो सिजन च्याम्पियन्स लिगमा निकै राम्रो गरे, रियलकै खेलाडी मिजाटोभिकले भने, मलाई लाग्छ अबको विश्व वर्ष खेलाडी फाइनल जित्ने टोलीका खेलाडी हुनेछन् । मिजाटोभिकको विचारमा युभेन्ट्सका गोलरक्षक जियानलुइजी बुफोनले मेसी र रोनाल्डाको एकछत्र राज यसपल्ट तोड्ने सम्भावना हुन्छ । त्यसका लागि इटालियन विजेताले उपाधि नै जित्नुपर्नेछ । चर्चामा रामोस सर्जियो रामोसले एट्लेटिकालाई सेमिफाइनलमा पाखा लगाउने क्रममा निकै राम्रो खेले । दुवै लेगमा गोल गरे । तर यी स्पेनी खेलाडी बालोन डीअर चाहि रोनाल्डोले नै जितुन् भन्ने चाहन्छन् । व्यक्तिगत पुरस्कार चाहने हो भने म टेनिस खेल्ने थिएँ, उनले भने । अघिल्ला फाइनभन्दा रोनाल्डो यसपालि निकै राम्रो फर्ममा छन् । उनले यही फाइनलका लागि भनेर पछिल्ला लिग खेलमा पनि आराम लिन पाए । रोनाल्डोले कुल ९ खेलमा आराम पाए । तर म्याड्रिडले अन्तिम खेलसम्म भिडा पनि हार्नुपरेन । ५ वर्षपछि पहिलोपल्ट ला लिगा जित्यो ।यो हाम्रो व्यवस्थापनको निकै राम्रो पक्ष हो कि सबैले खेल्न पाए र पछिल्ला हरेक खेल जितियो पनि, उनले प्रशिक्षक जिनेदिन जिदानको प्रशंसा गर्दै भने । उनले पछिल्ला ९ च्याम्पियन्स लिग खेलमा १४ गोल गरिसकेका छन् । अब फाइनलमा पनि थपे उनी विश्व वर्ष खेलाडीको हकदार फेरि बन्नेछन् ।"
नेपाल चार स्थान उक्लियो,"काठमाडौं (कास) नेपाली राष्ट्रिय फुटबल टिमले फिफा वरीयतामा चार स्थान सुधार गरेको छ । बिहीबार सार्वजनिक वरीयतामा नेपाल १ सय ६९ औं स्थानमा पुग्यो ।चार वर्षयता राष्ट्रिय टिमले खेलेको खेलका आधारमा तय गरिने फिफा वरीयतामा साफ च्याम्पियन भारत दक्षिण एसियाको नम्बर एक स्थानमा यथावत् रह्यो । भारत १ सयौं स्थानमा छ । नेपालभन्दा अगाडि माल्दिभ्स (१५६), अफगानिस्तान (१५८) र भुटान (१६६) छन् । त्यस्तै, बंगलादेश १९२, श्रीलंका १९७ र पाकिस्तान २ सयौं स्थानमा छन् ।विश्व वरीयताको शीर्ष दसमा ब्राजिल (१), अर्जेन्टिना (२), जर्मनी (३), चिली (४), कोलम्बिया (५), फ्रान्स (६), बेल्जियम (७), पोर्चुगल (८), स्वीट्जरल्यान्ड (९) र स्पेन (१०) निरन्तर छन् । पोल्यान्ड पनि एक स्थान फड्को मार्दै स्वीट्जरल्यान्डसँग समान अंक बनाएर संयुक्त दसौं स्थानमा पुगेको छ ।"
वाग्मती च्याम्पियन,काठमाडौं (कास) वाग्मतीले नवौं क्षेत्रीय दृष्टिविहीन पुरुष क्रिकेट प्रतियोगिता जितेको छ । वागमतीले बाँकेलाई ५ विकेटले हरायो । बाँके १९५ ओभरमा ८५ रनमा अलआउट भयो । दुर्गादत्त पौडेलले ३२ रन बनाए । श्याम ढुंगानाले ५ विकेट लिए । वाग्मतीले १२३ ओभरमै लक्ष्य पूरा गर्यो । रमेशबहादुर बानियाँ र भेषबहादुर रानाभाटले समान १८ रन बनाए । बाँकेका लीलबहादुर चौधरीले ३ विकेट लिए । म्यान अफ द म्याच र म्यान अफ द फाइनल श्याम ढुंगाना चुनिए । विजेतालाई कादोरी च्यारिटेबल फाउन्डेसन हङकङका प्रतिनिधि यमबहादुर गुरुङ लगायतले पुरस्कृत गरे ।
संयुक्त युवा फाइनलमा,मोरङ (कास) संयुक्त युवा क्लब सिमरिया दुहबीमा जारी पाँचौं भलुवा गोल्डकप फुटबलको फाइनल पुगेको छ । बिहीबार संयुक्तले गोधूलि क्लब धरानलाई २० ले हरायो । खेलको ३० मिनेटमा गोधूधिका मनोज राईले आत्मघाती गोल गरे । दोस्रो हाफको २५ मिनेटमा सिमरियाबाट अफ्रिकी खेलाडी मुसाले गोल गरेका थिए । म्यान अफ द म्याच संयुक्तका अशोक खवास घोषित भए ।
संकटाको सानदार जित,काठमाडौं (कास) संकटाले दोस्रो ललित स्मृति यू१८ च्याम्पियनसिप फुटबलमा ब्रिगेड ब्वाइजलाई ८० ले पन्छाउँदै बिहीबार समूह डी बाट क्वाटरफाइनल प्रवेशको सम्भावना बलियो बनाएको छ ।सातदोबाटोस्थित एन्फा कम्प्लेक्समा पाएको जितमा दिपेश आलेमगर एक्लैले चार गोल गरे । सातौं मिनेटमा गोलको खाता खोलेका उनले ३१ र ४८ औं मिनेटमा गोल थप्दै ह्याट्रिक पूरा गरेका थिए । उनले चौथो गोल ७७ औं मिनेटमा गरे । रन्जित गुरुङले दुई गोल गरे भने लक्ष्मण गुरुङको नाममा एक गोल रह्यो ।ब्रिगेड ब्वाइजमा सुवास गिरीले दोस्रो हाफमा एक आत्मघाती गोल गरे । रेफ्रीसँगको विवादमा कप्तान अनिल महर्जनले ६८ औं मिनेटमा रातो कार्ड बेहोरेपछि ब्रिगेड ब्वाइज अझ अझ निरीह बनेको थियो ।लगातार दोस्रो जितसँगै ६ अंक जोडेको संकटा समूहको शीर्षस्थानमा छ । एक खेल कम खेलेको पुलिसको खातामा ३ अंक छ । दुवै खेल हारेपछि ब्रिगेड ब्वाइज समूह चरणबाटै बाहिरिने सम्भावना बढेको छ । समूहको अर्को टिम मोरङले पनि अंकको खाता खोल्न बाँकी छ । बिहीबारको अर्को खेलमा लुम्बिनीले हिमालयन शेर्पालाई २० ले हरायो । खेलको १० मिनेटभित्रै प्रिन्स गुरुङ र अमृत गुरुङले गोल गरेका थिए । दुवै खेल जितेको लुम्बिनी समूह सी को शीर्षस्थानमा छ । हिमालयन शेर्पाले एक जित र एक हारसँगै ३ अंक जोडेको छ ।
अपकमिङ कपल,"प्रदीप खड्का र अश्लेषा ठकुरीप्रेमगीतको सिक्वेल हो, प्रेमगीत २ तर सिक्वेलमा अटाइनन् पूजा शर्मा । उनलाई अश्लेषा शर्माले रिप्लेस गरिन् । र, यतिबेला प्रदीप र अश्लेषाको जोडी पनि टक अफ द टाउन भएको छ । अश्लेषाको डेब्यु फिल्म हो यो । प्रदीपलाई प्रेमगीतको साख बचाउनुपर्ने चुनौती छ । यसबीचमा उनका अरू फिल्म रिलिज भएका छैनन् । प्रेमगीत २ चाहिँ १३ साउनमा सिनेमा घरमा लाग्नेछ । यसको शीर्षगीत डेढ महिनामा २५ लाखभन्दा बढीले हेरेका छन् । कतिपयले चाहिँ प्रदीपभन्दा अश्लेषा परिपक्व देखिएको प्रतिक्रिया दिएका छन् । त्यसैले यो जोडीको क्रेजलाई लिएर संशय पैदा नभएको होइन तर प्रदीप भन्छन्, फिल्म हेरेपछि अडियन्सले हाम्रो जोडी निकै सुहाएको ठान्नु हुनेछ । किनभने हाम्रो भूमिका नै त्यस्तै छ । उनका अनुसार यसमा उनी प्रेमगीतको जस्तो अन्तरमुखी स्वभावका छैनन्, बरु जंकी र रफ छन् ।"
विराजको साइकल आविष्कार,"अरू साथीभाइजस्तो खेल्ने कुरा परको, टीभीसमेत हेर्दैनथे । ब्याट्री, तारलगायत इलेक्ट्रोनिक्सइलेक्ट्रिकल सामानसँग खेल्थे । केबलकार बनाउँथे । साइकलमा ब्याट्री हाल्थे । अनि गुड्छ कि गुड्दैन परीक्षण गर्थे । ठूलो भएपछि वैज्ञानिक बन्ने सानैदेखिको चाहना थियो ।पोखरालेखनाथ १५ फलेपाटनका २४ वर्षे विराज भण्डारी यतिबेला चर्चाको शिखरमा छन् । ब्याट्रीबाट चल्ने वातावरणमैत्री ८ फरक मोडेलका साइकल बनाएपछि उनको चौतर्फी प्रशंसा छ । उनी गण्डकी कलेज अफ इन्जिनियरिङ एन्ड साइन्सेज कलेजमा ब्याचलर तहमा सफ्टवेयर इन्जिनियरिङ अध्ययनरत छन् ।सानैदेखिको कल्पना त्यसबेला वास्तविकतामा बदलियो जतिबेला भारतले नेपालमा नाकाबन्दी लगायो । पेट्रोल अभावमा कलेज जान नपाएको पीडाले उनलाई पोल्यो । आफैं साइकल बनाएर कलेज जानुपर्छ भन्ने अन्तरआत्मादेखिको आवाज बलियो भयो । साइकलको स्केच बनाए । कच्चा पदार्थ जम्मा पारे । १४ दिनमा कल्पना गरेजस्तो ब्याट्रीबाट चल्ने साइकल तयार भयो । खुसीको सीमा रहेन । हजुरबा र हजुरआमाको नामबाट साइकलको नाम गंगारानी राखे । पहिलोपटक ९ वर्षअघि ८ कक्षा पढ्दै गर्दा उनले गाडीको वाइपरको मोटर प्रयोग गरी ब्याट्रीबाट चल्ने साइकल बनाएका थिए । सफ्टवेयरको विद्यार्थी भए पनि साइकलकै अनुसन्धानमा थिए, उनले भने, नाकाबन्दीले मेरो कल्पनालाई सार्थक बनाइदियो । उनले २०७२ पुस २४ मा पहिलोपटक गंगारानी सार्वजनिक गरेका थिए । यही सफलताले आफूलाई निरन्तर अघि बढ्ने प्रेरणा मिलेको उनको भनाइ छ । गंगारानी, अपांगका लागि चारपांग्रे क्युरिसिटी, डिफेन्डर, एक्सपोलेरा १, एक्सपोलेरा २, तीनपांग्रे युनिक, माउन्टेन बाइक लेगन र आउटल्यान्डर गरी ८ मोडेलमा उनले साइकल बनाएका छन् । यी कुनै एसेम्बल सामान नभएर त्यसमा आफ्नै डिजाइनिङ र इन्जिनियरिङ रहेको उनले बताए । साइकलमा विभिन्न सफ्टवेयर कसरी जडान गर्ने भन्ने ध्याउन्नमा उनी छन् । अहिले जीपीएस मोडेल जडान गरी साइकल कहाँ छ, कति गुड्यो, कति गतिमा छ, कुन दिशातिर गइरहेको छजस्ता विवरण हेर्न मिल्ने बनाएका छन् । नेपालगन्ज, चितवन र पोखराबाट ब्याट्री, मोटर, डिसब्रेक, डिजिटल मिटर, हेडलाइट, साइडलाइटलगायत सामान ल्याएर उनले साइकल बनाएका हुन् । ६० भोल्ट २० एम्पियर क्षमताका ब्याट्रीबाट साइकल चल्छन् । हर्न, लाइटलगायत सुविधा भएकाले सडकमा सहजै गुडाउन सकिन्छ । १२० केजी तौल बोक्न सक्ने साइकलको ब्याट्री एकपटक फुल चार्ज गरेपछि ६० देखि १२० किलोमिटरसम्म गुड्छ । साइकल १५ हजारदेखि १ लाख ३० हजार रुपैयाँको लागतमा बनेका हुन् । साइकल सार्वजनिक गर्दै पर्यटन व्यवसायी गणेशबहादुर भट्टराईले पढेको ज्ञानलाई सीपमार्फत व्यवहारमा उतार्नुपर्नेमा जोड दिए । देश समृद्ध हुन उत्पादन जरुरी छ, उनले भने, सिर्जनात्मक कामले उत्पादन हुन्छ । उनले बर्सेनि एउटा साइकल किनेर सहयोग गर्ने प्रतिबद्धता जनाए । साइकललाई लेकसाइडमा एक्सप्लोर नेपाल एडभेन्चर्समार्फत भाडामा लगाउन सुरु गरिएको छ । आन्तरिक तथा बाह्य पर्यटकलाई भाडामा दिने र ग्राहकले जुन मोडेलको बढी रुचाउँछन् त्यसको व्यावसायिक उत्पादन थालिने भण्डारीले बताए । अहिलेसम्म १७ लाख रुपैयाँ खर्च भएकोमा विभिन्न संस्था तथा व्यक्तिविशेषले सहयोग गरेका छन् । विशेष गरी फिजियोथेरापिस्ट शाहकृष्ण सुनुवार र सेफ रमेश आचार्यले सहयोग गरेको उनले बताए । विराज ९१० कक्षामा हुँदा स्कुलका संस्थापक निर्देशक विक्रम बाटाजुसँग हेलमेल बढी भयो । बाटाजु मोटरसाइकलका पारखी थिए । उनी पुराना मोटरसाइकल मोडिफाई गरी राम्रो बनाएर चलाउँथे । यसबाट भण्डारी प्रभावित भए । सोही क्रममा बुलेट मोटरसाइकलको वायरिङको किताब पाए । त्यो पढेर उनलाई धेरै हौसला मिल्यो । आफ्नो पहिलो साइकलको नामबाट उनले गंगारानी फाउन्डेसन पनि सञ्चालनको घोषणा गरेका छन् । साइकलको भाडा तथा बिक्रीबाट हुने आम्दानीको १० प्रतिशत फाउन्डेसनलाई सहयोग गर्ने योजना छ । फाउन्डेसनमार्फत अपांगता भएका व्यक्तिहरूलाई सहयोग गर्ने उद्देश्य हो । गरिबलाई नि:शुल्क ह्विलचियर दिने र धनी व्यक्तिलाई बिक्री गर्ने योजना हो, उनले भने ।पेडल ठेल्न नपर्ने, इन्धन पनि नचाहिने भएकाले यो वातावरणमैत्री साइकल हो । यसको प्रवद्र्धनमा सरकारी तथा गैरसरकारी निकायले सहयोग गर्नुपर्ने भण्डारीलाई सहयोग गर्दै आएका युनाइटेड क्लबका संस्थापक अध्यक्ष हिमालय बख्रेलले बताए ।"
झोंछेको पोजेटिभ ड्रिम,"झाेंछेलाई हिप्पी कल्चरले कति राम्रा कुरा दियो त कति अति नराम्रा पनि । हिप्पी युग सकिएको झन्डै आधा शताब्दी हुन लाग्यो । र, त्यसका अवशेषहरू पनि टड्कारा छन् ।संसारमा नेपाललाई एक किसिमले चिनाएकै मान्नुपर्ने यो लिगेसीलाई स्थानीय युवाले फरक अनि सकारात्मक ढंगले हेर्न थालेका छन् । भनिन्छ, विगतसँग खेद राख्दा वर्तमानप्रति विश्वास र भविष्यप्रति आस हुँदैन । यसै भएर झोंछेलाई वल्र्ड फ्रिक स्ट्रिट बनाउने अभियान नै सुरु भएको छ । झोंछेका गणपतिलाल श्रेष्ठको परिवार हिप्पीले ल्याएको नराम्रो संस्कृतिको सिकार भयो । केही सदस्य लागूऔषधको दुव्र्यसनमा फसे । जसका कारण २०५७ मा जेठा दाइ प्रतीक त्यतिबेला गणपतिलाल सानै थिए । दाजुहरू दुव्र्यसनमा फसेपछि गणपतिले आफूचाहिँ त्यसबाट टाढै बस्ने अठोट लिए । उनले पनि सत्र वर्ष पुगेपछि झोंछेलाई कुलत मुक्त बनाउने अभियान सुरु गरे । अहिले २९ वर्षका भए । झोंछेलाई दुव्र्यसनमुक्त बनाउने र सकारात्मक प्रगतिको दिशामा लैजाने उनको अभियान जारी छ । पेसाले शिक्षक थिए उनका बुबा उपकारलाल श्रेष्ठ । गोरखाको भीमोदय माविमा पढाए । प्रधानाध्यापक भए । यता झोंछे पर्यटकीय केन्द्र भएको थियो । हिप्पीहरूको भीड लाग्न थाल्यो । यही मौकामा उनले पनि पर्यटन व्यवसाय चलाउने निधो गरे । जेठो छोराको नाममा खोले प्रतीक होटल । त्यतिबेला चल्तीका मेनु थिए गाँजा मिल्क कफी । गाँजा मिल्क टी । गाँजा ब्ल्याक टी । गाँजा मिल्क कफी । हासिस लसी । हासिस टोस्ट एग । हासिस लस्सी । हासिस हट चकलेट । हासिस अरेन्ज स्क्वास । हासिस लेमोन स्क्वास आदि इत्यादि । लागूऔषध मिसिएका यी सबै आइटम खुबै लोकप्रिय थिए झोंछेमा । उपकारलालको प्रतीक होटलमा पनि यी मेन्यु नरहने कुरै भएन । व्यापार त फस्टायो तर त्यसैले परिवारलाई नै भित्रभित्र खाइरहेको पत्तो भएन । माइलो दाइलाई पनि पुन:स्थापन केन्द्रमा राख्नुपर्यो, गणपति भन्छन्, परिवारले एकपछि अर्काे विपत्ति सहनु पर्यो ।समाजसेवीको छवि बनाएका थिए उपकारलालले । हिँडेरै मेचीमहाकाली गर्ने पनि उनै हुन् । १० वर्ष लगाएर मेचीमहाकाली पैदल यात्रा पूरा गरे । तान्त्रिक विद्यामा पनि पारंगत थिए । झारफुक गर्थे । जडीबुटीको पनि ज्ञाता थिए । गोरखामा जडीबुटीको पसल थियो । एचआईभी एड्सको समेत जडीबुटीबाट उपचार गर्नुहुन्थ्यो, गणपतिलाल भन्छन्, जनकल्याण संस्था थियो । त्यो संस्थाले बेवारिसे लास जलाउने कामसमेत गथ्र्याे । ठूल्दाइको मृत्युपछि बुबा गल्दै जानुभयो । २०६१ सालमा उहाँको पनि देहावसान भयो ।श्रेष्ठ परिवार उदाहरण मात्रै हो । दुव्र्यसनकै कारण यस्ता विपत्ति र पीडा बेहोर्ने थुप्रै छन् यहाँ । सन् १९६० को दशकबाट सुरु भयो हिप्पी संस्कृति । त्यतिबेला अमेरिकाले भियतनाममाथि युद्ध छेडेको थियो । भियतनाम युद्ध निकै झन्डै १९ वर्ष चल्यो । त्यसको विरोधमा घरबार अनि मुलुकै त्यागी संसारभर घुम्न थालेका हुन् हिप्पीहरू । उनीहरूले विश्वका विभिन्न १० मुलुकलाई आफ्नो गन्तव्य बनाए स्पेन, अर्जेन्टिना, अस्ट्ेरलिया, डेनमार्कको क्रिस्टिनिया, ब्राजिल, भारतको गोवा, ग्वाटेमाला, क्यानाडा र नेपालको काठमाडौं । आफू मस्त रहने र आफैंमा हराउने जीवन दर्शन थियो हिप्पीहरूको । १९६० देखि ७० को दशकसम्म नेपाल छिरेपछि हिप्पी संस्कृति यहाँ पनि फैलियो । उनीहरूले मुख्य केन्द्र झोंछेलाई बनाए । त्यसबाहेक ठमेल, मरुहिटी, वसन्तपुरका चोक, डबलीलगायत स्थानलाई पनि उनीहरूले जक्सन बनाए । उनीहरू मन्दिर, सत्तल, देवल लगायतको दायाँबायाँ बसेर कंकटमा भरेर गाँजा, चरेस तान्थे । हातमा गितार बोक्थे । गाउँथे । रमाइलो गर्थे । वसन्तपुर दरबार क्षेत्रको नौतले मन्दिरबाट दक्षिणतिर पर्छ झोंछे । त्यतिबेला विकसित ठाउँ थियो यो । १९९० सालमा भुइँचालो गएपछि जुद्धशमशेरले यो क्षेत्र पुनर्निर्माण गरेका थिए । सडक फराकिला बनाएका थिए । सम्पदै सम्पदाको यो क्षेत्रलाई हिप्पीले आफ्नो प्रवेश क्षेत्र बनाए । पहिलो पटक मरुहिटी भयो । गणेशस्थानमा होटल व्यवसाय सुरु भयो । त्यहाँबाट विस्तारै सांस्कृतिक रूपमा सम्पन्न झोंछेमा हिप्पी पर्यटकका रूपमा भित्रिए । पारिवारिक वातावरणमा राखिन्थ्यो उनीहरूलाई । मुलुकमै पहिलोपल्ट होमस्टेको अवधारणा सुरु भयो । होटल हिमालयन, सेन्चुरी लज, अन्नपूर्ण लज जस्ता होटल खुले । हिप्पीलाई लक्षित गरेर चिया पसल खोल्न थालिए । बेकरी पसल खोलिए । गाँजा, चरेस पसल खोलिए । खासमा हुनेखाने थिएनन् हिप्पी । आफ्ना लुगा समेत बेचेर खान्थे, हिप्पी कल्चर बुझेका सानो दरबार होटलका दिनेश सुवाल भन्छन्, आर्थिक रूपमा कमजोर भए पनि तिनीहरूले नेपालमा पर्यटनको जगचाहिँ बसाइदिए ।बेढंगका लुगा लगाउने, गाँजा तान्ने, चरेस खाने, खुला यौन सम्बन्धमा विश्वास राख्ने, जीउमा जताततै ट्याटु खोपेका, लट्टा परेका कपाल भएका, संगीतमा झुम्मिने परिचय बनाएका थिए हिप्पीले । खासमा हिप्पी संस्थापनलाई चुनौती दिँदै संगठित भएका हुन् । जुन संस्कृति समाजमा विद्यमान छ, त्यसको विपरीतप्रति सांस्कृतिक क्रियाकलाप सुरु गर्यो यो समुदायले । हिप्पी काठमाडौं छिरेपछि झोंछेको गल्लीलाई फ्रिक स्ट्रिट भन्न थालियो । हिप्पी कल्चरले सांगीतिक माहोल बढ्यो । झोंछे फिल्म सुटिङ स्थल समेत बन्यो । देवानन्दले अभिनय गरेको हरेकृष्ण हरेराम फिल्म यहीं सुटिङ गरियो । गाँजाले धानेको नेपालको पर्यटनलाई त्यो फिल्ममा देखाइएको छ । अर्थात् हिप्पी कल्चरलाई त्यसमा देखाइएको छ । नेपालको संस्कृति, प्राकृतिक वातावरणमा मात्रै नभई यहाँको गाँजा, भाङ चरेसको आनन्द लिनसमेत पर्यटक आउन थाले । अब लागू पदार्थ भित्रियो । राम्रोभन्दा नराम्रो संस्कृतिले जरा गाड्यो । फ्रिक स्ट्रिटका गल्ली गल्लीमा गाँजा र चरेस यहाँ पाइन्छ भनेर बोर्ड झुन्ड्याउन थालियो । कतै हासिस एन्ड मारिवाना सोल्ड हेयर भनेर बोर्ड झुन्ड्याउन थालियो । त्यसमध्येको चल्तीको लागूऔषध बिक्री हुने होटल इन इडन थियो । त्यो होटल अहिले पनि सञ्चालित छ । त्यतिबेला लागूऔषध बेच्न नपाइने कानुन बनेको थिएन । राजा वीरेन्द्रको शासनकालमा लागूऔषध नियन्त्रण ऐन बन्यो, २०३३ सालमा । गाँजा, चरेसजस्ता पदार्थ अब अवैध भए । बिक्रीवितरण बन्द गरियो । यसको बिक्रीमा प्रतिबन्धसँगै हिप्पी पनि बिस्तारै काठमाडौंबाट हराउँदै गए । हिप्पी युगको समाप्तिसँगै झोंछेको पर्यटन पनि सुस्ताउँदै गयो । पर्यटक बिस्तारै ठमेलतिर तानिए । झोंछेमा लुकिछिपी गाँजा, चरेस बेच्ने क्रम भने रोकिएन । राम्रा लज बन्द हुँदै गए । बेकरी बन्द भए । विदेशीलाई लक्षित होटल बन्द भए । पहिला पर्यटक हिँड्ने गल्ली अब लागूऔषध दुव्र्यसनी बस्ने थलो बन्न थाल्यो । युवाले चुरोट तान्न थाले । चुरोटको नशाले धानेन, अनि गाँजातिर लागे । गाँजाको अम्मल पनि धानेन । सिरिन्ज लगाउन थाले । दुव्र्यसनबाट मृत्यु हुनेको संख्या बढ्दै गयो । पर्यटन व्यवसाय खस्किएपछि कतिपय घरै छाडेर अन्त गए । घर बहालमा लगाए । बहालमा बस्नेले लुकेर गाँजा, चरेस बेच्न थाले । हरेक जस्तो घर दुव्र्यसनीको अखडा बन्दै गयो । सडक बत्ती बिग्रियो । बत्ती बिग्रिएपछि यहाँका गल्लीहरू अन्धकार हुन थाले । जहाँ बग्रेल्ती सिरिन्ज भेटिन थाले । यही बेला वसन्तपुर दरबार क्षेत्रमा नाइट मार्केट सुरु भयो । त्यसले पनि दुव्र्यसनलाई नै सघायो । झोंछे साँच्चिकै बिग्रियो, श्रेष्ठ भन्छन्, अब केही नगरी भएन भनेर हामी संगठित भयौं । १२ वर्षअघि टोल सुधार समिति बन्यो । श्यामबहादुर मानन्धरले अगुवाइ गरे । गणपतिलाल, राजु वज्राचार्य, सुभास शाही, दिनेश सुवाल जस्ता युवाले साथ दिए । झोंछेका सडकमा बिजुली राखियो । राति अब उज्यालो भयो । दुव्र्यसनीको निगरानी राखियो । गाडा पसल हटाए । नाइट मार्केट पनि हट्यो । दुव्र्यसनीविरुद्ध अभियान चलाए । दुव्र्यसनी पक्राउ गर्दै प्रहरीलाई बुझाउन थाले । झोंछे अब परिवर्तन भएको छ । अब यहाँ पर्यटक केन्द्र बनाउनुपर्छ, श्रेष्ठ भन्छन्, झोंछेलाई अब फ्रिक स्ट्रिट हैन कि पुरानो फ्रिक स्ट्रिटका रूपमा चिनाउन चाहन्छौं । वल्ड फ्रिक स्ट्रिट भनेर अध्ययन गर्ने ठाउँका रूपमा विकसित गर्न चाहन्छौं । दुव्र्यसनमुक्त क्षेत्र भनेर चिनाउन चाहन्छौं । कला संस्कृति, सम्पदाको मार्ग भनेर चिनाउन चाहन्छौं ।"
१० करोडको डाइनिङ,"कफी, बेकरी, स्न्याक्स, बेभरेज आदि खाने इटरी हाउस काठमाडौंमा कति होलान् ? यसको ठ्याक्कै जवाफ सायदै कसैसँग होला । न त पर्यटन विभाग, न कम्पनी रजिस्ट्रारको कार्यालयलाई । काठमाडौंमा प्राय: साता एउटा नयाँ रेस्टुरेन्टको मुहूर्त हुन्छ भने विविध समस्याले हरेक साता एउटा रेस्टुरेन्टक्याफे बन्द भइरहन्छ ।यो प्रवृत्तिलाई प्राय: नयाँ लगानीकर्ताले नजरअन्दाज गर्दैनन् । तैपनि काठमाडौंमा नवीन थिम, केही फरकपना अनुशरण गर्दै इटरी हाउस खुल्नेक्रम भने बढेकै अन्दाज गर्न सकिन्छ । यस्तैयस्तै अवस्थाका बीच मध्य बानेश्वरमा एउटा नयाँ डाइनिङको उदय भएको छ । जसमा लगानी मात्रै १० करोड रुपैयाँ पुगिसकेको छ । यत्रो रकम लगानी गर्नेमा तीन जना शिक्षा र पर्यटन क्षेत्रका व्यवसायी हुन् । व्यवस्थापन विषयमा कहलिएको ग्लोबल कलेज अफ म्यानेजमेन्टका प्रबन्ध निर्देशक खगेन्द्रप्रसाद ओझा, व्यवसायी मनोज भण्डारी र राजेन्द्र प्रसाद त्रिपाठी यसका लगानीकर्ता हुन् ।हस्पिटालिटी क्षेत्रमा यो आउटलेट नौलो आयाम हो, मध्य बानेश्वरको डाइनिङ पार्क लाउन्जमा एफएन्डबी म्यानेजर सुवास गडतौलाले सुनाए, यो क्षेत्रमा हामी केही नयाँ चेन्ज ल्याउने छौं ।मध्य बानेश्वर अहिलेको एजुकेसन हब हो । कहलिएका दर्जन बढी स्कुलकलेज यहीं छन् । मध्य बानेश्वरको बीच सडकमा रहेको पीपलबोटको अघिल्तिरै खुलेको छ डाइनिङ पार्क । पाँच महिना अघिदेखि सञ्चालनमा ल्याइएको हाइनिङ पार्क वास्तवमा इटिङ हाउसको पार्क नै हो । ५ रोपनी क्षेत्रफल भएको यहाँभित्र पसेपछि नेपाली ब्रान्ड रेडचेरीको बिन प्रयोग गर्ने क्याफे छुट्टै छ । रेस्टुरेन्ट र लाउन्ज बार पनि बेग्लाबेग्लै छन् । अहिले यसको कुल अकुपेन्सी २ सय ७० जनाको छ । ७ वटा प्राइभेट युनिट छन् । यहाँभित्र पसिहाल्नुभयो भने करिब करिब फाइफ स्टार होटलको झल्को मिल्छ । आसपासका र काठमाडौंमा कहलिएका रेस्टुरेन्ट र क्याफेमा चलेको मेनु, मूल्य आदि रिसर्च गरेर स्थापना गरिएको यो आउटलेटमा जापानी, थाई, इन्डियन र कन्टिनेन्टल मेनु छ । यहाँ ६३ जना कर्मचारी छन् । जसमध्ये ८० प्रतिशतले होटल म्यानेजमेन्ट विषय अध्ययन गरेका छन् । हामी गेस्टको फिडब्याकअनुसार हरेक दिन हरेक साता मिटिङ गर्छौं, म्यानेजर गड्तौलाले भने । पस्नेबित्तिकै गेटबाटै एउटा सुन्दर अनुहार भएकी होस्टेसले तपाईंलाई टेबलसम्मै पुर्याइदिनेछिन् । गाडी लिएर पुग्नुभएको छ भने त्यसलाई पार्किङ गर्ने छुट्टै ड्राइभर तैनाथ छन् । अर्डर लिन ट्याब बोकेर वेटर टेबलमा आइपुग्छन् । बिल पनि ट्याबमै आउँछ । अनि यसका साथ एउटा फिडब्याक फर्म पनि तपाईंले अनिवार्य भर्नुपर्ने हुन्छ । तपाईंलाई यो नसोच्नुहोला, फिडब्याक फर्म औपचारिकता मात्रै हो भनेर । यदि तपाईंले फिडब्याक फर्ममा आफ्नो मोबाइल नम्बर पनि लेखेर छाड्नुभएको छ भने, कुनै सुरिलो स्वर भएकी युवतीले फोन गरेर धन्यवाद दिँदै सुधारपरिवर्तनबारे बताइदिने छिन् । यस्तो अनुभव सायदै गर्नुभएको छैन होला है ।"
इन्स्टाग्राममा अर्काइभ फिचर,"इन्स्टाग्रामले केही सातामै नयाँ फिचर सार्वजनिक गर्ने तयारी गरेको छ । अहिले उसले केही प्रयोगकर्तामाझ यसको परीक्षण गरिरहेको छ । अर्काइभ नाम दिइएको यो फिचरको प्रयोगकर्ताले जुनसुकै बेला आफूलाई मन नपरेको पोस्ट अरूले नदेख्ने गरी अर्काइभ गर्न सक्छन् र चाहेका बेला आफूले हेर्न वा अरूले देख्ने गरी पुन: पोस्ट गर्न सक्छन् । विशेषत: इन्स्टाग्रामका प्रयोगकर्ताहरू कुनै फोटो पोस्ट गरेपछि धेरै लाइक नआएमा पोस्टहरू डिलिट गर्ने गर्छन्, यस्तो समस्या समाधानका लागि नयाँ फिचर सुरु गर्न लागेको इन्स्टाग्रामले जनाएको छ । पछिल्लो समय लगालग आफ्नो प्रतिस्पर्धी स्न्यापच्याटको फिचर कपी गरिरहेको फेसबुक स्वामित्वको एप इन्स्टाग्रामको यो फिचर पनि स्न्यापच्याटको मेमोरिज फिचरसँग मिल्दोजुल्दो छ ।"
पवनकली अर्थात् मिस मोटी आमा,"विशेषत: महिला अधिकार, दृष्टिकोण र महिलामाथिका विभेदकारी कामकुरालाई भिन्न प्रतीकात्मक अर्थमा चिनाउन खोजिएका यी अभियानमध्ये भेजैना मोनोलग मा प्रत्यक्ष जोडिएकी छन् लुनिभा तुलाधार । अमेरिकी नाट्यकर्मीको नाटक भेजैना मोनोलग मा यौन जीवन र यौनका विविध पाटोमा उब्जने कथाउपकथामा विभिन्न १० युवतीले मञ्चमा आएर दसवटै कथा सुनाएका थिए, रंगमञ्चीय शैलीमा । विश्वभर मनाइने नारी दिवस (मार्च ८) का सन्दर्भमा नारीको हक अधिकार र सीमान्तकृत बनेर बसेका कुरालाई बाहिर ल्याउन प्रयोग भएको यो सशक्त माध्यममा जोडिएर लुनिभाले झनै आफूलाई चिनाएकी थिइन् बोल्ड एन्ड ब्युटिफुल छविमा ।नारी हक र स्वरकी अर्की अभियन्ता कृपा जोशीको मिस मोटी (मोटाघाटा महिलाको प्रतिनिधि पात्र) पनि लुनिभाको अर्को प्रिय अभियान हो जहाँ उनी जोडिएकी छैनन् । तर, आफैं भन्छिन् मेरो भर्खरै तोते बोल्ने छोराले पनि मिस मोटी आमा भनेर मलाई बोलाउँछ । आफ्नो मोटोघाटो जीउज्यान र चेहरामा लुनिभालाई त्यस्तो समस्या छैन । बरु कृपाले थालेको अभियान मिस मोटी मा जोडिएर केही काम गर्ने सदिच्छा उनले राखेकी छन् । कुनै समय टेलिभिजन शोमा पवनकली बनेर नामकामको दह्रो प्रभाव देखाउने पवनकली अहिले भिन्न जिम्मेवारीमा उभिएकी छिन् कला निर्देशक, शिल्पी नाट्य समूह । नारी अधिकार र हकका कुरामा चर्का नारा लगाउनेहरू एकातिर हुन सक्छन् तर, लुनिभाको दुनियाँ अर्कैतिर । लिंग, लैंगिकता, नारीमाथिको दृष्टिकोण अथवा प्रेम र हिंसाको त्यान्द्रोमा जोडिएका कथाहरूलाई भेजैना मोनोलग मा सुनाएर झैं उनी रंगमञ्चमा केही फरक काम देखाउन चाहने महिला शिल्पी हुन् । सहरमा भने अधिकांश अंग्रेजी नाटकहरू (वन वल्र्ड थिएटर, बज्र आदि) मा झुल्कने उनी अहिले शिल्पीमा प्रदर्शनमा आउन लागेको अनि देउराली रुन्छ (लेखक मनबहादुर मुखिया) मा खत्रिनी को भूमिकामा आउँदैछिन् । योबाहेक नाट्यकर्मी राजकुमार पुडासैनीको पानीका गुन्जनहरू नाटकमा पनि पाटनका सामुदायिक विद्यालयहरूमा उनी आउने महिनाहरूमा छाउने छिन् ।नाटक, रंगमञ्च र अभिनयले जीवन धान्न कत्तिको सहज होला ?बितेको डेढ दशकदेखि यही जगत्मा हराइरहेकी लुनिभा यो जिज्ञासा सुन्नासाथ अरूजस्तो हतास र निराश बनिनन् । बरु भनिन् चलेकै छ, चलिरहेकै छ । उनका अनुसार, नाटकरंगमञ्चमा पनि कलाकार पाल्ने (पालिने) आधार अर्कै छ । मौसमी खेतीका रूपमा आइपर्ने विकासे रंगमञ्चका कामहरू र गैरसरकारी संस्थाले दिने भरथेगका भरमा कलाकारहरू बाँचेका छन् । कला कलाका लागि भनेर गरिने रंगमञ्चीय कामहरूका भरमा भने जीवन जिउन मुस्किलै छ । तैपनि लुनिभालाई केही नामहरू सम्झँदा मात्रै पनि सधैं आशाभरोसा लागिरहन्छ । उनी भन्छिन् सुनील पोखरेल, अनुप बराल सरहरू रंगमञ्चकै नामकाममा र यसैको भरथेगमा वर्षौंवर्षदेखि चलिरहनुभएकै छ । अझ भनौं, राम्रैसँग चलिरहनुभएको छ । मैले अहिल्यै केही छैन, केही भएन किन भन्ने र १यति भनिरहँदा लुनिभालाई एउटा सन्दर्भमा भने आफैं जिज्ञासु बन्न हतार हुँदोरहेछ । उनी सम्बद्ध रहेको शिल्पी नाट्य समूहले हरेक रंगमञ्चमा आउन चाहने नवप्रवेशीलाई ३ महिने प्रशिक्षण दिने पनि गरेको छ । यस पटक पनि देशभरबाट प्रतिनिधित्व गर्दै एक दर्जन जति युवायुवती अभिनय सिक्न शिल्पी आएका छन्, लुनिभा भन्छिन् मैले उनीहरूलाई सोधेकी थिएँ, के तिमीहरू रंगमञ्चमा थोरबहुत अभिनय सिकेर राजेश हमाल बन्न चाहन्छौ ? अथवा शाहरूख खानै उत्रने मन छ ? नवप्रवेशी विद्यार्थीको जवाफ पनि कमको थिएन । हामी अभिनय सिक्न र बुझ्न चाहन्छौं । भोलि के थाहा, दयाहाङ (राई) अथवा सौगात (मल्ल) ।"
चिकित्सक मोडल,"गलामा स्टेथेस्कोप भिरेर उनी दिनभरि बिरामीको जाँच र सेवा गरिरहेका हुन्छन् । उनको लगन हेर्दा लाग्छ, उनको मन बिरामीे सेवाबाहेक अरू कुनै काममा लाग्दैन । तर युट्युब र केवल टेलिभिजनहरूबाट प्रसारण हुने गीतहरूमा मोडलका रूपमा अभिनय गरेको देख्दा उनको फरक प्रतिभा छ भन्ने बुझिन्छ । उनी हुन् वीरगन्जस्थित नेसनल मेडिकल कलेज शिक्षण अस्पतालमा कान, नाक, घाँटी विभागमा कार्यरत २९ वर्षीय तन्नेरी चिकित्सक अशोक आर्यन यादव । सप्तरी राजविराजका यी युवा अभिनयको सौखकै कारण मोफसलमै बसेर पनि म्युजिक भिडियोहरूमा जम्न थालेका छन् । गत वर्ष हिन्दी म्युजिक भिडियो तेरे मेरे दरमिया मा मोडलका रूपमा अभिनय गरेका उनले यस वर्ष नेपाली म्युजिक भिडियो एक मिशाल मा आफूलाई दोहोर्याएका छन् । अब उनी डा भोला रिजालको शब्द तथा सन्तोष सानुको स्वर र संगीत रहेको चिनाजानी थिएन शीर्षकको अर्को नेपाली म्युजिक भिडियोमा देखिँदै छन् । त्यसैगरी भन्टु यादवको स्वर रहेको अर्को हिन्दी म्युजिक भिडियो तेरे इश्क मे मा पनि देखिने छन् । सबै कुरो निर्धारित समयमै भए दुवै भिडियो एक महिनाभित्रै तयार भएर सार्वजनिक हुनेछ, उनले भने, दुवैबाट म निकै आशावादी पनि छु ।अभिनयको औपचारिक तालिम नलिए पनि राजविराजमा विद्यालय पढ्दा होस् वा राजधानी महाराजगन्जस्थित शिक्षण अस्पतालमा डिप्लोमा इन जेनरल मेडिसिन पढ्दाताका, नाटकदेखि गीतहरूमा नृत्य गरेर पुरस्कार जित्नेसम्मको रहर उनले पूरा गरेका थिए । म पढेर होइन परेर सिकेको परें, नृत्य र अभिनयमा अत्यधिक रुचि थियो । कला क्षेत्रको लगाव र भोक विद्यार्थी कालदेखिकै हो, उनले भने, त्यही भोक र लगावले होला, मलाई यहाँसम्म डोर्याएको । फरेस्ट अफिसर बुबाका ४ छोराछोरीमध्ये माहिला आर्यनको लक्ष्य अब राजधानी गएर थिएटर ज्वाइन गर्ने छ । वास्तवमा अभिनयको जग रंगमञ्च नै हो, त्यहाँबाट खारिने अवसर मिल्छ, उनले भने, चाँडै नै शिल्पी र राष्ट्रिय नाचघरमध्ये कुनै एउटासँग म जोडिन्छु होला । नेपाली कलाकारमा दयाहाङ राईका ठूलो प्रशंसक आर्यन बलिउडका ऋतिक रोशन, इरफान खान र परेश रावलका फ्यान हुन् ।"

शीर्षक,विवरण
रेटेर वृद्धको हत्या,के भएको थियो पहिले ?स्थानीयका अनुसार २०६९ सालसम्म तत्कालीन दर्बेसा गाविस८ वनकोलमा कोही बिरामी परे वा मृत्यु भए पहाडचनले तन्त्रमन्त्र गरेको गाउँलेले आरोप लगाउने गरेका थिए । लामो समय थलिएर गाउँकै एक वृद्ध र युवकको मृत्यु भएपछि त्यसमा पहाडचनकै तन्त्रमन्त्र लाई कारण मान्दै उनलाई दुव्र्यवहार गरेका थिए ।पटकपटक बोक्साको आरोप खेप्दै आएका उनलाई त्यसैताका गाउँलेको समूहले मानव मलमूत्र खुवाउने प्रयास गर्दै कुटपिट गरेको एक स्थानीयले बताए । त्यो घटनापछि पहाडचन र उनकी श्रीमती अंशु केही समय बिस्थापित भएका थिए ।प्रहरीले पीडित परिवारको उजुरीका आधारमा कुटपिटमा संलग्न ७ जनालाई नियन्त्रणमा लिएर अनुसन्धान गरेपछि उनीहरू फर्केका थिए । पछि नियन्त्रणमा रहेका व्यक्तिलाई जनही दुई हजार रुपैयाँ धरौटीमा छाडिएको थियो । आरोपितहरू पटकपटक प्रहरी तारेखमा धाउनुपर्ने भएपछि असहज स्थिति आएको भन्दै गाउँलेको भेलाले आइन्दा कसैले दुव्र्यवहार र आरोपप्रत्यारोप नगर्ने सहमति गरेको मृतकका दाजु महावीर राजवंशीले बताए । पीडितको घरभन्दा केही पर्तिर उनका भाइ रामप्रसाद बस्दै आएका थिए । दाजुलाई दुव्र्यवहार हुँदा उनैले धेरै पटक गाउँलेलाई सम्झाईबुझाई गरेका थिए ।बोक्सा आरोपमा यसअघि पटकपटक अपमानितसान्त्वना दिनसमेत आएनन् छरछिमेकीप्रहरी भन्छ घटना शंकास्पद
भोट हाल्न पञ्चेती,बाँकेको जानकी गाउँपालिका३ स्थित इन्द्रपुर गाउँमा बुधवारको मतदानमा योग्य उम्मेदवार छान्नेबारे पञ्चेती बसेर सल्लाह गर्दै लोपोन्मुख कुचबधिया समुदाय । जनक नेपाल
सिंगो गाउँमा १७ भोट,"सदरमुकाम फुङलिङबाट लगातार हिँड्दा तीन दिनमा मात्रै पुगिन्छ याङ्मा, जहाँ खस्ने १७ भोटका लागि मतदान अधिकृत, कर्मचारी र सुरक्षाकर्मीको डफ्फा नै खटिएको छ"
बलात्कारपछि हत्या गर्ने साढे ५ वर्षपछि पक्राउ,"काठमाडौं १४ वर्षीया किशोरीको बलात्कारपछि बीभत्स हत्या गरी फरार श्याम राउतलाई नेपाल प्रहरीले साढे पाँच वर्षपछि पक्राउ गरी सार्वजनिक गरेको छ । राउतले २०६८ माघ ५ गते रामेछापको साविकको सैंपु गाविस१ सिरिसे, कवैटारकी सुन्तली तामाङको बलात्कारपछि हत्या गरेका थिए । सुन्तली त्यसबेला स्थानीय अरुणोदय माविमा कक्षा ७ मा अध्ययनरत थिइन् । घाँस काट्न हिँडेकी उनी साँझसम्म नफर्केपछि खोजी सुरु भएको थियो । हराएको १५ दिनपछि सुन्तलीले लगाएको चौबन्दी चोलो, चप्पल र भित्री बस्त्र सोही गाउँको खुन्दुकी भन्ने स्थानमा फेला परेको थियो । सुन्तलीको शव भने लिखु खोलाको किनारमा अर्धनग्न अवस्थामा फेला परेको थियो । झोलाको फित्ताले उनको घाँटी बाँधिएको थियो भने अनुहारमा चोट थियो । घटनापछि पीडित परिवार किटानी जाहेरी दिन जिल्ला प्रहरी कार्यालय, रामेछाप पुगे पनि तत्कालीन डीएसएपी सञ्जीव शर्मा दासले दर्ता गर्न अस्वीकार गरेका थिए । मृतककी आमा डिल्लीमायाले दिएको किटानी जाहेरी पाँच महिनासम्म दर्ता भएको थिएन । सार्वजनिक दबाबपछि प्रहरीले २०६९ जेठ १२ गते किटानी जाहेरी दर्ता गरेको थियो, फागुन ३ को पुरानो मिति राखेर । डीएसपी दासले उक्त जघन्य अपराधमा अनुसन्धान नगरी परिवारलाई मिलापत्र गर्न दबाब दिएका थिए । राष्ट्रिय मानव अधिकार आयोगले समेत उक्त घटनामा प्रहरी प्रधान कार्यालयको ध्यानाकर्षण गराएको थियो । चौतर्फी दबाबपछि प्रहरी प्रधान कार्यालयले डीएसपी शर्मालाई जिम्मेवारीबाट हटाएको थियो ।घटनाको वर्षँंैपछि मध्यक्षेत्रीय प्रहरी कार्यालय, महानगरीय प्रहरी अपराध महाशाखा र जिल्ला प्रहरी कार्यालय, रामेछापको संयुक्त अनुसन्धानपछि राउत भारतमा पक्राउ परेका हुन् । तीन महिनाअघि मध्यक्षेत्रीय प्रहरी कार्यालय प्रमुखको जिम्मेवारी सम्हालेलगत्तै डीआईजी गणेश केसीले यो पुरानो घटनामाथि अनुसन्धान ब्यँुताएका थिए । केसीले यो घटनामाथि अनुसन्धान थाल्न रामेछापका डीएसपी कुमुद ढुंगेललाई निर्देशन दिए । उनले महानगरीय अपराध महाशाखाका सई रमेश बजगार्इंलाई काजमा झिकाएर अनुसन्धान अगाडि बढाए । प्रहरीका अनुसार घटनाको दुई महिनासम्म पनि राउत गाउँ छाड्ने र फर्किने गरिरहेका थिए । २०६८ चैतमा उनी भागेर भारतको चण्डीगढ पुगे । केही समय भारतको सिलोङ बसे । पछिल्लो समय भने उनी भारतको अन्डामन निकोबर भन्ने टापुको एक होटलमा सेफका रूपमा कार्यरत थिए । प्रहरी स्रोतका अनुसार श्यामले त्यहाँको आधार कार्डसमेत हात पारिसकेका थिए र रासन कार्डको प्रक्रियामा थिए । प्रहरीका अनुसार उनी पासपोर्ट बनाएर त्यहींबाट थाइल्यान्ड जाने योजनामा थिए । केही समयअघि मात्रै उपचारका निम्ति भन्दै राउत दिल्ली आएका थिए । उनलाई पक्रन प्रहरीले दिल्ली र भारतकै अन्डामन निकोबर टापुमा रहेका प्रहरीसँग पनि समन्वय गरेको थियो । राउत दिल्ली आएपछि उनको गतिविधि निगरानी गर्न सई बजगाईंलाई दिल्ली पठाइएको थियो । दिल्ली आएपछि राउत कहिले नोयडा त कहिले दिल्लीकै अनेक भागमा घुमिरहेका थिए । प्रहरीका अनुसार उनी नेपालमा रहेको परिवारसँग भने सम्पर्कमै थिए । ११ असारमा डीएसपी ढुंगेलको नेतृत्वमा गएको टोलीले राउतलाई रूपन्देहीको नेपालभारत सिमानाबाट पक्रेर ल्याएको प्रहरीले जनाएको छ । तर स्रोतका अनुसार नेपाल प्रहरीले राउतलाई नोयडाबाटै नियन्त्रणमा लिएको थियो । डीएसपी शर्मालाई कारबाहीस्वरूप हेडक्वार्टर तानेपछि पनि गोपालचन्द्र भट्टराई, विमलराज कँडेल, दीपकुमार शाह र मोहन परियार क्रमशः जिल्ला प्रहरी प्रमुख भएर रामेछाप गए । तर गुमराहमा पारिएको यो घटनाको फाइल कसैले खोलेनन् । जिल्ला प्रहरी कार्यालय, रामेछापका डीएसपी ढुंगेल २०६८ मा यो घटना हुँदा केन्द्रीय अनुसन्धान ब्युरोमा इन्सपेक्टरका रूपमा कार्यरत थिए । रामेछाप जानेबित्तिकै मैले यो घटनाको अनुसन्धान थाल्छु भन्ने वाचा गरेको थिएँ, कान्तिपुरसँग उनले भने ।पक्राउबारे जानकारी दिन नेपाल पुलिस क्लबमा आयोजित पत्रकार सम्मेलनमा डीआईजी केसीले विगतमा उक्त घटनामाथि प्रहरी अनुसन्धानमा त्रुटि भएको बताए । कार्यक्रममा उपस्थित डिल्लीमायाले तत्कालीन डीएसपीको बदनियतले आफूले यतिका वर्ष न्याय नपाएको बतँइन् । न्यायका लागि वर्षँैंसम्म भौंतारिनुपयो, उनले कान्तिपुरसँग भनिन्, भएभरको जायेजेथा बेचेर न्यायका लागि हिँड्नुपयो । तत्कालीन डीएसपीले आफूमाथि अन्याय गरे पनि अर्का डीएसपीले न्याय गरेकोमा उनले खुसी व्यक्त गरिन् । समयमै न्याय नपाएकै कारण डिल्लीमायाको परिवार गाउँबाट विस्थापित हुनुपरेको थियो । उनको परिवार करिब तीन वर्ष सिन्धुलीको चिसोपानी झोडा गएर बसेको थियो । उनले भनिन्, अभियुक्त पक्राउ पयो । बल्ल मेरी छोरीको आत्माले शान्ति पाउने भयो ।"
लौरोरहित शिक्षणले उत्कृष्ट नतिजा,"काठमाडौं (कास) संविधानले स्थानीय सरकार मातहतमा माध्यमिक विद्यालय तह सञ्चालन हुने किटान गरेपछि उत्कृष्ट विद्यालयका नमुनायोग्य कामहरूबारे सामूहिक छलफल थालिएको छ । शिक्षा मन्त्रालय र मातहतका निकायले यसरी नमुनायोग्य काम गर्ने सामुदायिक विद्यालयका प्रधानाध्यापकको राजधानीमा भेला डाकेर बहस थालेका हुन् । भेलामा सहभागी अधिकांश प्रधानाध्यापकहरूले सफलताका सूत्र सुनाउदै भने, लौरोरहित शिक्षण विधिले शैक्षिक स्तर सुधार्न सकिदोरहेछ ।शिक्षा ऐन आठौं संशोधनले शिशु कक्षादेखि १२ कक्षासम्म विद्यालय तह कायम गरेको छ । उक्त ऐन कार्यान्वयनका निम्ति शिक्षा नियमावली नआउदै संवैधानिक व्यवस्था लागू भएपछि नीतिगत अन्योल छ । संघीयतामा स्थानीय सरकारले विद्यालय तह सञ्चालन गर्नुपर्ने भएपछि केही अप्ठ्यारा सिर्जना भएका छन्, सोमबार राजधानीमा भएको प्रधानाध्यापक भेलामा शिक्षा मन्त्रालयका सचिव शान्तबहादुर श्रेष्ठले भने, परिवर्तन रणनीतिक प्रयास हो या बाध्यात्मक रूपान्तरण भन्ने भएको छ । स्थानीय सरकार बनिसकेको अवस्थामा अन्योल चिर्न केही दिनभित्र शिक्षा निर्देशिका जारी हुनेछ । साथै शिक्षा नियमावली पनि आउछ । निरन्तर जारी शैक्षिक व्यवस्थालाई तत्कालै स्थानीय सरकारलाई हस्तान्तरण गर्न हतारो हुनेसमेत सचिव श्रेष्ठले बताए ।माध्यमिक तह संघीय सरकार मातहत रहन्छ तर अहिल्यै नगरोस् भन्ने हो, मध्यमाञ्चल क्षेत्रीय शिक्षा निर्देशनालयले कीर्तिपुर पागास्थित जनसेवा माध्यमिक विद्यालयमा बोलाएको भेलामा सचिव श्रेष्ठले भने, केन्द्र तयारीमै छ । सचिव श्रेष्ठले आउदो आर्थिक वर्षमा शिक्षाका निम्ति कुल बजेटको १० प्रतिशत छुट्टिएको र उक्त शिक्षा बजेटको ४८ प्रतिशत स्थानीय सरकारलाई पठाइने उल्लेख गरे । तपाईंहरू ढुक्क हुनुस्, स्रोतव्यक्ति (आरपी) को व्यवस्था कायमै छ, उनले भने ।"
महानगरले ताला लगाएपछि काष्ठमण्डप पुनर्निर्माण अवरुद्ध,"काठमाडौं महानगरले ताला लगाइदिएपछि काष्ठमण्डप पुनर्निर्माण अवरुद्ध भएको छ । पुनर्निर्माणका क्रममा स्थानीयवासी नै विवादमा उत्रिएको भन्दै महानगर प्रहरीले ताला लगाइदिएको हो । काष्ठमण्डप पुनर्निर्माणको जिम्मा गत महिना स्थानीय समुदायलाई दिइएको थियो । राष्ट्रिय पुनर्निर्माण प्राधिकरण, पुरातŒव विभाग, काठमाडौं महानगरपालिका र काष्ठमण्डप पुनर्निर्माणका लागि अभियानबीच चार पक्षीय सम्झौता गरेर समुदायलाई जिम्मेवारी दिइएको थियो । काष्ठमण्डप पुनर्निर्माण अभियानका अध्यक्ष वीरेन्द्रभक्त श्रेष्ठका अनुसार जग जोगाउन टेन्ट हाल्ने क्रममा स्थानीय बासिन्दासग विवाद भएको थियो । गत वर्ष बेलायतको दुराहम विश्वविद्यालय र पुरातत्व विभागले संयुक्तरूपमा काष्ठमण्डप उत्खनन गरेका थिए । उत्खननका क्रममा खनिएको जग माटोले पुरिएको छ । त्यही जगलाई बर्खाको पानीले नबिगारोस् भनेर टेन्ट हाल्न लागिएको थियो, श्रेष्ठले भने, उत्खनन गरेकै बेला विज्ञले बर्खाअघि जग सुरक्षित गरिसक्नुपर्ने बताएका थिए । त्यसैले हामी जग जोगाउने क्रममा थियौं । महानगर प्रहरीले आएर ताला लगाइदिए । महानगरको यस कार्यले जग जोगाउने काममा अन्योल सिर्जना भएको उनले बताए । महानगर स्रोतका अनुसार केही जनप्रतिनिधिले आफूहरू आउनुअघि नै कर्मचारीले समुदायलाई जिम्मा दिएको भन्दै उक्त सम्झौता भंग गर्न माग गरेका थिए । यो केही ठेकेदार र महानगरकै केही सम्पदा विरोधीको चलखेल हुन सक्छ, श्रेष्ठ भन्छन्, धेरै संघर्ष गरेर पुनर्निर्माणको जिम्मा समुदायले पाएको छ । यसलाई हामी बनाएरै छाड्छौं । १० दिन ढिला भए पनि केही हुदैन, तर अहिले चाबी लगाइदिदा बर्खामा जग जोगाउन नसकिने भयो । निर्माणको जिम्मा दिएपछि ताला चाबीको जिम्मा पनि आफूहरूलाई नै दिनुपर्ने उनको भनाइ छ । काठमाडौं महानगरपालिका वडा नं २० का अध्यक्ष राजेन्द्र मानन्धर भने समुदायले काष्ठमण्डप बनाउन नसक्ने दाबी गर्छन् । अभियानले काष्ठमण्डप बनाउदैन, मानन्धरले आरोप लगाए, यो चन्दा उठाएर खाने चलखेल मात्रै हो । अभियानले भने चन्दा पारदर्शी बनाउन हरेक हिसाबकिताब अनलाइनमार्फत सार्वजनिक गर्ने गरी काम अघि बढाएको बताएको छ । अभियानकी कोषाध्यक्ष रिजा जोशीले भनिन्, यो जनताले बनाउन लागेको सम्पदा हो, यसका सबै गतिविधि पारदर्शी हुन्छन् । सम्झौतामा अभियानले संकलन गरेको रकम र चन्दा दाताको पहिचानसहितको विवरण प्राधिकरणलाई उपलब्ध गराउनुपर्ने उल्लेख छ । पुननिर्माणमा सबैलाई समेट्नुपर्ने स्थानीयवासीको माग छ । संघर्ष गरेर यसको पुनर्निर्माणको जिम्मा समुदायले पाएको हो, सम्पदा संरक्षण संघर्ष समितिका प्रवक्ता गणपतिलाल श्रेष्ठ भन्छन्, पुनर्निर्माणमा पनि सबै स्थानीयवासीलाई समेट्न सक्नुपर्छ ।गत वर्ष टुर डे लुम्बिनी ले काष्ठमण्डप पुनर्निर्माणका लागि १ लाख ११ हजार १ सय ११ रुपैया उठाएको थियो । त्यो रकम खातामा आएको जोशीले जानकारी दिइन् । त्यसबाहेक अभियानका पदाधिकारीको स्वैच्छिक चन्दाबाट ३ लाख ७५ हजार रुपैया उठेको जोशीले जानकारी दिइन् । उनका अनुसार पुनर्निर्माणमा झन्डै ४० स्वयंसेवक खटिइरहेका छन् । अहिले सानोतिनो सर्भे, काठको नापलगायत काम भइरहेको उनले जानकारी दिइन् । समुदायबाट गठन भएको काष्ठमण्डप पुननिर्माण अभियानले दुई वर्षभित्रमा पुनर्निर्माण सम्पन्न गरिसक्नुपर्ने गरी सम्झौता भएको छ । यति समयमा निर्माण गर्न भने कठिन हुने श्रेष्ठले बताए । तीन वर्ष लाग्ने अनुमान गरेर कार्यतालिका बनाएका छौं, श्रेष्ठ भन्छन्, काम गर्दा गर्दै सकिएन भने थप्ने प्रावधान पनि सम्झौतामा छ ।१५ बुदे सम्झौता पत्रमा राष्ट्रिय पुनर्निर्माण प्राधिकरणका तर्फबाट सहसचिव यमलाल भुसाल, पुरातŒव विभागका महानिर्देशक भेषनारायण दाहाल, महानगरका कार्यकारी प्रमुख ईश्वरराज पौडेल र अभियानका तर्फबाट अध्यक्ष वीरेन्द्रभक्त श्रेष्ठले हस्ताक्षर गरेका थिए । भुइचालो जानासाथ स्थानीयवासीले काष्ठमण्डप आफैं बनाउन माग गर्दै आएका थिए । यसका लागि रकमसमेत संकलन गरेका थिए । सम्पदामा सबैभन्दा बढी चासो र सरोकार स्थानीयवासीको छ । सम्पदाको पनि प्राण हुन्छ । त्यो भनेको अमूर्त संस्कृति हो । हामी त्यो प्राणसहितको यो विश्वसम्पदा बनाउछौं, अभियानका अध्यक्ष श्रेष्ठले भने, हामी परीक्षामा सामेल भएका छौं । प्रवेशपत्र पायौं । अब परीक्षामा राम्रो गरेर देखाउछौं ।काष्ठमण्डप पुनर्निर्माण गर्दा लाग्ने रकम सबै स्थानीयवासीले नै जुटाउनुपर्नेछ । काठ भने महानगरले उपलब्ध गराउनेछ । यसका लागि २० करोड रुपैया लाग्ने पुरातŒवको लागत इस्टमेटमा उल्लेख छ । हामी यही २० करोड रुपैया लाग्ने अनुमान गरेर चन्दा संकलन गर्छाैं, श्रेष्ठ भन्छन्, चन्दा दिन्छौं भन्ने थुप्रै छन् । अब कार्यतालिका बनाएर पैसा उठाउने अभियान चलाउछौं । पुनर्निर्माण प्राधिकरणका कार्यकारी अधिकृत गोविन्द पोख्रेलले पुनर्निर्माणको जिम्मेवारी समुदायलाई दिएर नया अभियानको सुरुवात गरेको प्रतिक्रिया दिए । काष्ठमण्डप विशेष पहिचान र इतिहास जोडिएको सम्पदा हो, उनले भने, यसमा सबै वर्गले मेरो पनि सहभागीता छ भनेर महसुस हुने गरी पुनर्निर्माण हुनुपर्छ । पुनर्निर्माण गर्दा २०१३ सालमा बनेको प्राचीन स्मारक संरक्षण ऐन, त्यसलाई कार्यान्वयन गर्न २०४६ सालमा बनेको नियमावली, भूकम्पपछि सम्पदा पुनर्निर्माण सम्बन्धी कार्य निर्देशिका २०७२ पालना हुनुपर्ने उल्लेख छ । प्राचीन स्मारक संरक्षण ऐनअनुसार प्राचीन निर्माण सामग्री मात्र प्रयोग गर्न पाइन्छ । चुना, सुर्कीलगायत निर्माण सामग्री प्रयोग गर्नुपर्नेछ । यो मापदण्डअनुसार भएको छ वा छैन भनेर पुरातŒव विभाग (सम्झौतामा दोस्रो पक्ष) ले अनुगमन गर्नेछ । सम्बन्धित क्षेत्रका सांसद, स्थानीय तहका जनप्रतिनिधि र समुदायको समेत राय सुझाव लिएर प्राविधिकको सिफारिसअनुसार पुनर्निर्माण गर्नुपर्नेछ । अभियानले पुनर्निर्माण गरेको कामको प्रगति विवरण हरेक तीन महिनामा सांसद, जनप्रतिनिधि लगायतलाई जानकारी गराउनुपर्ने सम्झौतामा उल्लेख छ । काष्ठमण्डप पुननिर्माणको नक्सा डिजाइन तयार गरेर पुरातŒव विभागले काठमाडौं महानगरपालिकालाई २०७२ चैतमै दिएको थियो । सुरुमा बनाएको डिजाइनमा महानगरले असहमति जनाएपछि विभागले फेरि अर्काे डिजाइन गरेर पठाएको थियो । तैपनि काष्ठमण्डप पुनर्निर्माण सुरु हुन सकेको थिएन । महानगरले दुई महिना पहिला ठेकेदारको प्रि क्वालिफिकेसन मागेको थियो । महानगरले यसलाई बहुवर्षीय योजनाअन्तर्गत निर्माण सम्पन्न गर्ने गरी बजेट छुट्याएको थियो । पुनर्निर्माणमा झन्डै १८ करोड रुपैया लाग्ने अनुमान गरिएको थियो । त्यसमध्ये गत वर्ष ४ करोड रुपैया महानगरले छुट्याएको थियो । अब ठेक्का प्रक्रिया सबै रद्द भएको छ, महानगरका कार्यकारी अधिकृत ईश्वरराज पौडेलले भने, हामी जिम्मेवारीबाट पछि हटेका छौं । स्थानीयवासीले बनाउने अभियानलाई हामीले साथ दिएका छौं । अभियानले उठाएको एकएक पैसाको हिसाब हामीलाई बुझाउनुपर्छ ।केही जनप्रतिनिधिले आफूहरू आउनुअघि नै कर्मचारीले समुदायलाई जिम्मा दिएको भन्दै उक्त सम्झौता भंग गर्न माग गरेका थिए"
गत वर्ष २११५ को मृत्यु,"काठमाडौं सवारी दुर्घटनामा गत वर्ष १० वर्षयताकै सबैभन्दा धेरै मानिसको मृत्यु भएको छ । प्रहरीको ट्राफिक निर्देशनालयका अनुसार आर्थिक वर्ष २०७३०७४ मा दुर्घटनामा २ हजार १ सय १५ जनाको मृत्यु भएको छ । स्थानीयस्तरमा जथाभावी रूपमा निर्माण हुदै गएका सडकका कारण सवारी दुर्घटनाको अनुपात विगत वर्षमा बढदै गएको प्रहरीको भनाइ छ । प्रहरी प्रवक्ता सर्वेन्द्र खनालले प्राविधिक मापदण्ड पूरा नगरी बनेका सडकले दुर्घटना बढाएको दाबी गरे । जथाभावी खनेका सडक छन्, घुम्ती र सडकको डिजाइन मिलाएर खनेको पाइदैन, खनालले भने, सडकको ट्र्याक खोलेर मात्र पुग्दैन, कालोपत्रे तथा पूर्ण व्यवस्थित संरचना पनि हुनुपर्छ । आव ०७३०७४ मा १५ हजार ९० वटा सवारी दुर्घटना भएको प्रहरीे तथ्यांक छ । आर्थिक वर्ष २०६४०६५ मा ४ हजार ६ सय ३७ सवारी दुर्घटना भएका थिए भने त्यसमा १ हजार १ सय ३१ जनाको मृत्यु भएको थियो । ०६५०६६ मा ५ हजार ५ सय १९ सवारी दुर्घटना भएकोमा १ हजार ३ सय ५६ जनाको मृत्यु भएको थियो । अघिल्लो आर्थिक वर्ष ०७२०७३ मा १ हजार १३ जनाको सवारी दुर्घटनामा मृत्यु भएको प्रहरीको तथ्यांक छ । राजमार्गमा पर्याप्त रूपमा ट्राफिक संकेत नहुनु, कम उमेरका चालक हुनु, सवारी धनीले जबरजस्ती गाडी चलाउन लगाउनु, चालकलाई पर्याप्त तालिम नहुनु, तीव्र गतिमा प्रतिस्पर्धात्मक रूपमा सवारी हाक्नु लगायतका कारण सवारी दुर्घटना बढेको प्रवक्ता खनालको भनाइ छ । गत वर्ष संसदको विकास समितिले तयार पारेको प्रतिवेदनमा प्राविधिक मापदण्डबिना जोखिमयुक्त सडक निर्माण हुनु र खाल्टाखुल्टी समयमै मर्मत नहुुनुलगायतका कारण सडक दुर्घटना भएको उल्लेख गरेको थियो ।"
आरोहीलाई सम्मान,"काठमाडौं (कास) कीर्तिमानी सगरमाथा आरोही पेम्बा दोर्जे शेर्पासहितलाई रुक्मांगद कटवाल ट्रस्टले सम्मान गरेको छ । पृथ्वीनारायण शाहको तस्बिर, नेपालको राष्ट्रिय झन्डा र नेपाली सेनाको झन्डालाई सर्वोच्च शिखरमा पुयाएको भन्दै पेम्बालाई भद्रकालीस्थित जंगी अड्डामा आयोजित कार्यक्रममा मंगलबार सम्मान गरिएको हो । सबैभन्दा कम समय ८ घण्टा १० मिनेटमा सगरमाथा चढेर कीर्तिमान राखिसकेका पेम्बालाई ट्रस्टका अध्यक्ष रुक्मांगद कटवाल र प्रधानसेनापति राजेन्द्र क्षत्रीले सम्मान गरे । कार्यक्रममा १० पटकसम्म बिना कृत्रिम अक्सिजन सगरमाथाको सफल आरोहण गरेका आङरिता शेर्पालाई गिनिज बुक अफ दि वल्र्ड रेकड्र्सको प्रमाणपत्र समेत प्रदान गरिएको थियो । कार्यक्रममा पहिलो गुरुङ महिला सगरमाथा आरोही माया गुरुङ र पहिलो तामाङ महिला आरोही कान्छीमाया तामाङलाई पनि सम्मान गरिएको थियो । सगरमाथाको ८ हजार ७ सय मिटर उचाइबाट एक पाकिस्तानी पूर्वसैनिक र शेर्पा गाइडलाई उद्धार गर्न सफल गाइडहरू आङछिरिङ लामा, पेम्बाछिरी शेर्पा, निमा ग्याल्जेन शेर्पा, आङकाजी शेर्पा, जंगबु शेर्पा र मिङमा छिरी शेर्पालाई शेर्पा सेफड्र्सले सम्मान गरिएको थियो । २१ पटक सगरमाथा चढेका कामिरिता शेर्पा, सबैभन्दा कम उमेरमा सगरमाथा आरोहण गरेका तेम्बाछिरी शेर्पा, कम उमेरमै सबैभन्दा धेरैपटक सगरमाथा आरोहण गर्ने फुर्बा तेन्जेन शेर्पा, काठमाडौंबाट प्रस्थान गरेको ६ दिनमै सगरमाथा आरोहण गर्ने गेल्जे शेर्पा, निजामती कर्मचारी सगरमाथा आरोही ज्ञानेन्द्रकुमार श्रेष्ठ, झापा जिल्लाका पहिलो सगरमाथा आरोही सुमन श्रेष्ठ, नेपाल पर्वतोरण संघका अध्यक्ष आङछिरिङ शेर्पा, पर्यटन क्षेत्रमा महŒवपूर्ण योगदान पुयाएका डा गणेश गुरुङ र १५ पटकसम्म विभिन्न विधामा गिनिज बुकमा नाम लेखाउन सफल थानेश्वर गुरागाईंलाई कार्यक्रममा शेर्पा सेफड्र्सले सम्मान गरेको थियो ।"
भोट हाल्न घर फर्कनेको घुइँचो,"भारतको दिल्लीबाट १८ घण्टाको यात्रा गरी खिल्जीका पुनाराम बेल्बासे सोमबार सन्धिखर्क आइपुगे । ५ दिने बिदा लिएर उनी सदरमुकामबाट २ घण्टाको यात्रामा घर पुगे । उनी भोट हाल्न पत्नी, काका र सँगै काम गर्ने दुई साथीसहित आएका छन् । २५ वर्षदेखि उनी दिल्लीको फलाम कारखानामा काम गर्छन् । दुई संविधानसभामा पनि यस्तैगरी भोट हाल्न आएका थिए । यसपालिको चुनावको बेग्लै महत्त्व छ, उनले भने, स्थानीय सरकारको चुनाव हो । कसले राम्रो विकास गर्न सक्छ त्यसैलाई रोजेर भोट हाल्छु । उमेर घर्केपछि गाउँमै बस्ने सोच छ । अझै केही वर्ष नोकरी गर्न सक्छु, त्यतिबेलासम्म जनप्रतिनिधिले मेरो घरमा खानेपानीको धारा ल्याइदेलान्, मोटरबाटो पिच होला र विकासले गाउँको मुहार फेरिएला, त्यसैले भोट हाल्न आएको हुँ, उनले भने । गाउँका चिनेजानेका नेता चुनावमा उठेका छन् । हामीले दिएको मतको कदर होस् भन्ने कामना रहेको उनले बताए । भारतमा त नोकरी गर्न गएको हो, उनले भने, माया त आफ्नै गाउँको छ । परिवार पाल्ने खर्च जोहो गर्न हामीलाई परदेश जानुपरे पनि हाम्रा छोरा, नातिपनातिलाई कतै जानु नपरोस् । स्वदेशमै रोजगार र आयआर्जनको वातावरण बनोस् । साँच्चै दूरदर्शी सोच भएका प्रतिनिधिले आफूले जितेको ठाउँ समृद्ध बनाउन धेरै वर्ष लाग्दैन, उनले भने । दिल्लीको होटलमा कुकको काम गर्दै आएका उनका साथी हिम थापाले मताधिकारको प्रयोग गर्न छोटो बिदा मागेर घर आएको बताए । गाउँ कसरी समृद्ध होला भन्ने एउटै मात्र चिन्ता छ, उनले भने, सिंहदरबारको अधिकारै गाउँमा आएपछि अब त नेताले केही न केही त गर्लान् । आन्दोलन, क्रान्ति र लडाइँ झगडा मात्रै गरेर हुँदैन । धारापानीका टुकबहादुर थापा गाउँ पुगेर सबैलाई भ्रष्टाचार नगर्ने, विकास, समाजसेवा गर्ने र दिलो ज्यान दिएर रोजगारका अवसर सिर्जना गर्न सक्ने उम्मेदवारलाई भोट हाल्न अनुरोध गर्ने बताउँछन् ।भारतबाट मात्रै होइन सदरमुकाममा व्यावसाय गर्नेहरू धेरैजसो घर फिरेका छन् । सदरमुकामबाट गाउँ जाने धेरै भएपछि सवारीसाधनमा यात्रुको चाप बढेको व्यवसायी बताउँछन् । सन्धिखर्कमा सिद्रा बेच्ने जलाल चौधरी साथीभाइसँग सोमबार दाङ हिँडे । भोट हालेको अर्को दिन व्यापार गर्न फर्किनेछन् । भोट हाले गाउँको विकास गर्लान् र स्वतन्त्र रूपमा व्यापार गर्न पाइएला भनेर भोट हाल्न जाँदैछु, उनले भने, लामो द्वन्द्वमा व्यापार गर्न गाह्रो भयो । गणतन्त्र आएपछि पनि बेलाबेलामा बन्द हडताल हुन्छ । अब त्यस्तो नहोस्, कहिल्यै व्यापारमा अवरोध नहोस् भनेर भोट हाल्न हिँडें । सिद्रा नबेच्ने हो भने परिवारलाई खाने खर्च जुटाउन मुस्किल पर्ने उनले बताए । चुत्राबेंसीमा व्यापार गर्ने कृष्णबहादुर भुसाललाई स्थानीय चुनावमा भोट हाल्न पाउने भएपछि नौलो लागेको छ । भोट हालेर जिताएपछि गाउँ परिवर्तन होला भन्ने उनलाई आशा छ । भोट हालेर जिताएपछि नेताले गाउँमा पशु र कृषिमा जोड देलान्, उनले भने, सबै विदेशिएपछि गाउँमा युवा कमी हुन थाले । सहरमा मासुको माग अत्यधिक छ । तर, गाउँमा खसीबोका नै पाउन मुस्किल भएको उनले बताए । चुनावपछि नेताले कृषि र पशुपालनमा जोड दिऊन्, उनले भने । वर्षेनी रोजगारीका लागि युवा विदेश पलायन हुनबाट नेताले गाउँमा अवसर दिएर रोक्नुपर्ने र गाउँ समृद्ध बनाउन सक्ने नेतालाई भोट दिन काठमाडौंबाट जिल्लामा आएका शिवदेव खनालले बताए । सदरमुकाममा व्यवसाय गर्ने पनि पसल बन्द गरेर भोट दिन गाउँ फर्कन थालेका छन् । सन्धिखर्क चुत्राबेंसी बजार सुनसान बन्दै गएको छ । जिल्ला प्रहरी प्रमुख एकनारायण कोइरालाले उत्साहित मतदातालाई ढुक्कसँग भोट हाल्ने वातावरण भएको बताए । सबै गाउँबस्ती र मतदान केन्द्रमा सुरक्षाकर्मी परिचालन भएका छन् ।"
मतदानस्थलमा पर्याप्त सुरक्षा,"रोल्पा जिल्ला सुरक्षा समितिले यहाँका सबै मतदान केन्द्रलाई अति संवेदनशील रूपमा लिएको छ । मतदानस्थल र केन्द्रको सुरक्षा गर्न पर्याप्त सुरक्षाकर्मी खटाइएको छ । जिल्ला निर्वाचन कार्यालयका अनुसार विभिन्न कारणले सबै मतदान स्थल र केन्द्रलाई संवेदनशील रूपमा लिएर सुरक्षा प्रबन्ध मिलाइएको छ । सुरक्षाका हिसाबले १० वटै स्थानीय तहलाई अति संवेदनशीलमा पारिएको हो । प्रजिअ डिजन भट्टराईका अनुसार सबै मतदान स्थलमा सुरक्षाको प्रबन्ध मिलाइएको छ । सुरक्षा स्रोतका अनुसार थबाङ गाउँ पालिका बाहेकका ९ स्थानीय तहलाई दलका कार्यकर्ता बीचको झडप र द्वन्द्वका कारण संवेदनशील मानिएको छ । ती क्षेत्रमा तीन ठूला दलका युवा दस्ताबीच पटकपटक झडप भइसकेको छ । दुईखोली, माडी, त्रिवेणी र रुन्टीगढी गाउँपालिकामा युवाहरूबीच झडप भइसकेको छ । ती झडपमा केही युवा सख्त घाइतेसमेत भएका छन् । प्रहरीका अनुसार चुनावी प्रचारप्रसार गर्ने क्रममा युवाहरूबीच झडप भएको हो ।कांग्रेस, एमाले र माओवादी केन्द्रको प्रभाव रहेका स्थानमा ती दलहरूले ठूलो संख्यामा युवालाई चुनावी गतिविधिमा परिचालन गर्दै आएका छन् । उनीहरू समूहमा हिँडडुल गर्नुका साथै सामूहिक मेसमा खाना खाने गरेका छन् । यस्तै सदरमुकाम लिबाङ रहेको रोल्पा नगरपालिकामा हुने सम्भावित झडप रोक्न स्थानीय प्रशासनले सचेतता अपनाएको जनाएको छ । थबाङ गाउँपालिकामा भने चुनाव बहिष्कार गर्दै आएको नेत्रविक्रम चन्द नेतृत्वको नेकपाको गतिविधिका कारण यहाँ रहेका केन्द्रलाई अति संवेदनशील रूपमा लिइएको हो । तर थबाङमा नेकपाका युवा नेताले स्वतन्त्रका तर्फबाट चुनावमा भाग लिएका छन् । रोल्पामा ८० मतदान स्थल, १५४ मतदान केन्द्र र १० स्थानीय तह छन् । मतदाताको संख्या १ लाख १७ हजार २ सय ६१ छ । महिला मतदाताको संख्या ६० हजार ४ सय ७५ र पुरुष मतदाताको संख्या ५६ हजार ७ सय ८६ छ । सुरक्षाकर्मीको बाक्लो उपस्थितिचुनावी सुरक्षाका लागि रोल्पामा अहिलेसम्मकै सबैभन्दा बढी सुरक्षाकर्मी परिचालन गरिएको छ । जिल्लास्थित सुरक्षा स्रोतका अनुसार नेपाल प्रहरी, सशस्त्र प्रहरी बल, नेपाली सेना र म्यादी प्रहरीलाई सबै मतदान केन्द्रको सुरक्षा गर्न पर्याप्त संख्यामा खटाइएको हो । स्रोतका अनुसार रोल्पाका सबै मतदान स्थलमा कम्तीमा ५० सुरक्षाकर्मी पर्ने गरी सुरक्षा प्रबन्ध मिलाइएको छ । मतदानका दिन व्यापक संख्यामा सुरक्षाकर्मी परिचालन गर्ने गरी जिल्ला सुरक्षा समितिले विशेष योजना बनाएको छ । जिल्लामा रहेका सुरक्षाकर्मीबाहेक पहिलो चरणमा निर्वाचन सम्पन्न भएका जिल्लाहरूबाट प्रहरी र नेपाली सेनालाई ल्याएर सुरक्षाकर्मी परिचालन गरिएको हो । सुरक्षाका लागि प्रहरी, सशस्त्र, म्यादी र सेना गरी ३ हजार बढी सुरक्षाकर्मी परिचालित छन् । प्रजिअ भट्टराईले सुरक्षाका लागि कुनै पनि खतरा नभएको बताए । उनले मतदातालाई पूर्ण सुरक्षासाथ केन्द्र पुग्न, मतदान गर्न र घर फर्कन सुरक्षाको पर्याप्त व्यवस्था गरिएको बताए । मुख्य निर्वाचन अधिकृत कमलप्रसाद ज्ञवालीले सबै मतदान स्थानमा कर्मचारी पुगिसकेको र मतदाता परिचयपत्र वितरण भइरहेको बताए । मतदान हुनुअघि र मतदानपछि मतपत्रहरूको सुरक्षामा विशेष ध्यान दिइने ज्ञवालीले बताए ।"
अत्यावश्यकीय वस्तुको वितरण नरोक,"आफ्नो स्वार्थपूर्तिका लागि अत्यावश्यकीय वस्तु पेट्रोलियम पदार्थ बिक्रीवितरण नगर्ने भनी व्यवसायीले सार्वजनिक जानकारी गराएपछि सर्वसाधारण त्रसित भएका छन् । गत वर्ष नाकाबन्दीका समयमा इन्धन अभाव हुँदा झेल्नुपरेको सास्तीका कारण पनि यस्ता खाले गतिविधिले बजारमा नकारात्मक प्रभाव पर्ने गरेको छ । पेट्रोलियम पदार्थ ढुवानी गर्दा हुने क्षति ९प्राविधिक नोक्सानी० को मात्रामा कमिसन बढाउन व्यवसायीहरूले अनावश्यक दबाब दिएका छन् । यसबाहेक कमिसन र गुणस्तरमा सरकारले कडाइ गर्न नहुनेलगायतका अदृश्य माग पनि व्यवसायीका छन् । नेपाल आयल निगमले हाल ४ हजार लिटर पेट्रोल थानकोट डिपोबाट पम्पसम्म ढुवानी गर्दा करिब ३५ लिटर क्षति हुने अनुमान गरी त्यस बराबरको मूल्य समायोजन गरिदिने गरेको छ । त्यस्तै, ४ हजार लिटर डिजेल ढुवानी गर्दा करिब २४ लिटर क्षति हुने अनुमान छ । तर, व्यवसायीहरूले भने अब यो मात्रा पेट्रोलमा ८४ र डिजेलमा ६० लिटर ९४ हजार लिटर ढुवानी गर्दा० पुर्याउनुपर्ने मागसहित दबाब दिएका छन् । वाग्मती पेट्रोलियम डिलर्स एसोसिएसनले कमिसन बढाउनुपर्ने भन्दै इन्धन वितरण नै ठप्प पार्नेसम्मको चेतावनी दिएको छ । एसोसिएसनको दबाबलाई नेपाल पेट्रोलियम डिलर्स राष्ट्रिय एसोसिएसनले पनि सही भन्दै समर्थन दिएको छ । यसले गर्दा समग्र पेट्रोलियम व्यवसायी इन्धन ढुवानी ठप्प पार्नेमा एकजुट भएको देखिन्छ । यो अप्रिय अवस्था हो, जसको हल समय छँदै खोजिनुपर्छ ।अत्यावश्यक सेवा सञ्चालन ऐन, २०१४ र अत्यावश्यक पदार्थ नियन्त्रण ९अधिकार० ऐन, २०१७ अनुसार व्यवसायीले कमिसन बढाउन अनावश्यक दबाब दिनु कानुनविपरीत हो । अत्यावश्यकीय सेवा सञ्चालकले कानुनविपरीत कुनै विरोध कार्यक्रम गरेमा सरकारले त्यस्तो गर्नेलाई तत्काल नियन्त्रणमा लिई कानुनी कारबाही गर्न सक्छ । तर यसको कार्यान्वयन गर्ने हिम्मत सरकारसँग पनि देखिँदैन । स्थानीय तहको निर्वाचन भइरहेका बेला व्यवसायीबाट यस्तो धम्की आएको छ, जसले अहिलेदेखि नै बजारमा अभाव सुरु हुने जोखिम बढेको छ । हडताल हुने थाहा पाएपछि सर्वसाधारणले भण्डारण गर्न थाल्छन् । त्यसले बजारमा थप अभाव सिर्जना गर्छ । अर्कोतर्प, आयल निगमका केही कर्मचारी पनि भ्रष्टाचारमा संलग्न भएको विगतको अनुभव छँदै छ । व्यवसायीको भनाइलाई आधार मान्ने हो भने निगमको थानकोट डिपोले नै ४ हजार लिटरमा सय लिटरसम्म कम दिने गरेको छ । निगमका कर्मचारीले व्यक्तिगत स्वार्थका लागि यस्ता गतिविधि गर्ने गरेको विगतको अनुभव छ । नाकाबन्दीको समयमा अनियमितता गरेको भनेर तत्कालीन थानकोट डिपो प्रमुख पक्राउ परेबाट निगमका कर्मचारी पनि चोखा छैनन् भन्ने पुष्टि हुन्छ । निगमका केही कर्मचारी र व्यवसायी मिलेर उपभोक्तालाई ठग्न थालेको धेरै भइसकेको छ । यो प्रकरणमा के भएको हो, त्यसको स्वतन्त्र छानबिन गर्न जरुरी छ । ढुवानीको कमिसन सतहमा देखिए पनि व्यवसायीलाई पम्पको अनुगमन गरेको मन परेको छैन । बेलाबेलामा हुने अनुगमनले उनीहरूलाई निर्धक्क रूपमा कालाबजारी गर्ने छुट दिएको छैन, जसको असन्तुष्टि अहिले भिन्न रूपमा प्रकट भएको छ । इन्धन आयातित वस्तु हो । वर्षको एक खर्ब ३० अर्बभन्दा बढी यसको आयातमा खर्च हुने गरेको छ । यसको बिक्रीवितरणको एकाधिकार आयल निगमलाई छ । निगम घाटामा गए सरकारले सर्वसाधारणको करबाट उठेको रकम दिएर बचाउने गरेको छ । यस्तो संवेदनशील वस्तुमा निगमका कर्मचारी र व्यवसायीको मिलेमतोमा जनताले दुःख पाउने वातावरण बन्न दिइनु हँुदैन । निगमका कर्मचारीहरूको बदनियत छ भने त्यसको पनि छानबिन हुनुपर्छ । संलग्न कर्मचारीमाथि कडाभन्दा कडा कारबाही हुनुपर्छ । तर हडताल कुनै पनि हालतमा मान्य हुनु हँुदैन । व्यवसायी हडतालमै उत्रिन्छन् भने अत्यावश्यकीय सेवा ऐन लगाएर सर्वसाधारणलाई राहत दिन सरकार पछाडि हट्नु हँुदैन । अत्यावश्यक पदार्थ नियन्त्रण ९अधिकार० ऐन र अत्यावश्यक सेवा सञ्चालन ऐनका अनुसार अत्यावश्यक वस्तुको आपूर्तिमा अवरोध गर्न पाइँदैन । ऐनअनुसार अत्यावश्यक वस्तु सञ्चय गरी राख्ने व्यक्ति, कम्पनी, उद्योगलाई तोकिएको इलाकामा तोकिएको अवस्थामा बिक्री गर्न बाध्य गराउने उल्लेख गरिएको छ । अत्यावश्यक सेवा सञ्चालन ऐनअनुसार कुनै व्यक्तिले दबाब दिनकै लागि हडताल गरे वा त्यसमा भाग लिए वा लिइराखेमा निजलाई ६ महिनासम्म कैद वा २ सय रुपैयाँसम्म जरिवाना वा दुवै सजाय हुन सक्छ । त्यस्तै, कुनै व्यक्तिले यसका लागि अरूलाई दुरुत्साहन गरेमा पनि निजलाई एक वर्षसम्म कैद वा १ हजारसम्म जरिवाना वा दुवै सजाय हुने उल्लेख छ । यसकारण सरकारले पहिले समाधानका प्रयास गर्नुपर्छ । यदि सर्वसाधारणलाई सास्ती हुने गरी कुनै प्रकारको अवरोध हुन्छ भने उल्लिखित नियमकानुनअन्तर्गत रही कडा कारबाही गर्न हच्किनु हुन्न ।"
प्रदीप गिरिसँग जिज्ञासा,"मपाईंत्वमा सुधारको खाँचोअसार ११ गते प्रकाशित रूपा जोशीजीको मपाईंत्व हटाउने सुझाव अत्यन्त सामयिक लाग्यो । सुधारको प्रयास गर्दा पनि मपाईंत्वको परम्पराले थिचेको हाम्रो समाजले सहज रूपमा स्विकार्न नसकेको कटु यथार्थलाई उनले सरल तरिकाले प्रस्तुत गरेकी छन् ।यी सुझावलाई अवलम्बन गर्ने हो भने समय व्यवस्थापनमा शीघ्रता, कार्यक्रम सञ्चालनमा सरलता, सीधै विषयप्रवेशमा सुगमता, कार्यक्रमका लक्षित सहभागीले कथित शुभकामनाका ९दुई रु० शब्दसाथ सुन्नुपर्ने घोचपेचबाट मुक्ति आदि व्यवस्थापकीय सुधारले फड्को मार्ने कुरा निश्चित छ । साथै ब्याज वितरणजस्तो अनुत्पादक, खर्चिलो र सामान्यतया यसको वितरणमा महिलालाई नै जिम्मा दिने परिपाटी रहेको सन्दर्भमा लैंगिक रूपमा पनि अमैत्री रहेको यस कार्यबाट छुटकारा मिल्नेछ । यस ब्याज वितरण कार्यले यति धेरै आर्थिक क्षति पुर्याएको छ, त्यो बेग्लै खोजको विषय बन्न सक्छ । आफ्नै कार्यक्रममा आफैं मुख्य अतिथि बन्नेबनाउने पनि यही ब्याजले हो, तल बस्ने र माथि बस्नेबीच विभेद गराउने पनि यही ब्याजले हो । अहिलेकै सन्दर्भलाई हेरौं त । एउटा स्थानीय तहको पदाधिकारीले एक महिनाभित्र स्वागत कार्यक्रमकै नाममा कति ब्याज लगाए होलान् रु यही अनुपातमा मुलुकका सबै स्थानीय तहका पदाधिकारी र उक्त समारोहमा उपस्थित अन्य गन्यमान्यले समेत लगाउने ब्याज प्रत्येकको मूल्य ठाउँ र आकारअनुसार कम्तीमा पनि दुई, तीन सय पर्न सक्छ । सबैको मूल्य जोड्दा कति आर्थिक क्षति भइरहेको छ रु त्यो रकम कुनै सामाजिक काममा लगाए देखिनेखालकै उपलब्धि हासिल हुन्छ । यस्तै ससाना तर महत्त्वपूर्ण कार्यबाट गाउँगाउँमा सुधारको अनुभूति गराउन थाल्ने हो कि रु गणेश ज्ञवालीकाठमाडौं"
"चुनाव, चुनौती र देउवा","दोस्रो चरणमा हुने स्थानीय तहको चुनावका लागि उम्मेदवारहरूको मनोनयन दर्ता गर्ने दिन बिहान भद्रपुरदेखि इनरुवासम्मको यात्रा निकै रोमाञ्चक रह्यो । बिहानै ३४ डिग्रीको पारो नाघ्न खोजेको तातो मौसममा पूर्वपश्चिम राजमार्ग किनाराका बस्ती र बजारका निवासीहरू उल्लासका साथ आआफ्नो पार्टीका उत्सवमा सक्रिय थिए । राजमार्गछेउका मुख्यमुख्य बस्तीमा मुख्यमुख्य राजनीतिक दलहरूका पाल टाँगिएका थिए । हँसीमजाक चल्दै थियो । राजधानी सहरमा ठूला नेताहरूवीच स्पष्ट देखिने आपसी दम्भ, अहंकार र कटुताको प्रतिविम्ब र त्योअनुसारको व्यवहार जनतामा कहीं कतै देखिएन । स्थानीय केही मतदाताको भनाइ थियो, यत्रो वर्षपछि गाउँठाउँमा चुनाव हुनु नै ठूलो कुरा हो । जसले जिते पनि नचिनेको मानिसले जित्ने होइन । जनताको काम गरिदिए पुग्यो । अपराह्न कोसी पार गरेर भारदह प्रवेश गरेपछि भने हामी अपत्यारिलो ढंगले सुनसान वातावरणमा प्रवेश गर्यौं । यो वातावरण कसैको पनि मन क्षुव्ध गराउन पर्याप्त थियो । आधा घण्टाअघिसम्म हाम्रा आँखालाई रोमाञ्चित तुल्याउने रमझम अब थिएन । राजमार्गमा एउटै पनि सवारीसाधन चलेका थिएनन् । राजमार्ग बन्दी गराउन चोकचोकमा खटिने राजनीतिक कार्यकर्ताहरू पनि कतै देखिएनन् । बन्दी स्वःस्पूर्त थियो । असार १ गते पूर्वाञ्चलतिर लाग्दा बरमझियाको प्रसिद्ध पेडापसल खुला थियो । तर, व्यवसायी सत्यनारायण साहका छोरा बताउँदै थिए, सामान केही छैन । बन्दीले गर्दा सामान बनाउने मनै लाग्दैन । फर्किंदाचाहिं पेडापसल बन्द थियो । लहान, सिरहा न आइपुग्दासम्म बजारमा कतै चहलपहल थिएन ।मधेस राजनीतिका हिसाबले राजविराजमा योजना बन्छ र लहानबाट आन्दोलनको प्रसार हुन्छ भन्ने नयाँ कहावत नै प्रचलित भएको छ । सिरहा जिल्लाको लहान सञ्चार र यातायातका दृष्टिले मधेसको सर्वाधिक सुगम सहरमध्ये पर्छ । सामाजिक विभेद र असमानताका दृष्टिले भने यो जिल्ला अहिले पनि उत्ति नै जटिल छ । सामाजिक र जातीय भेदभावको नमुना बनेको छ यो जिल्ला । मधेसका प्रायः सवै जिल्लामा शोषणको चक्र बराबर चलेकै छ ।लहानमा पनि चुनावको चर्चा छ । स्थानीय बुद्धिजीवीहरू मुख्य दुई कारणले दोस्रो नम्वरको प्रदेशमा स्थानीय चुनाव संकटमा परेको बताउँछन् । मधेसका शक्तिहरूलाई एकत्रित गरेर राष्ट्रिय जनता पार्टी, नेपालको गठन चुनावकै सन्दर्भमा गरिएको थियो । तर, सरकारको राजनीतिक व्यवहार विश्वसनीय नभएकाले राजपा नेतृत्व बिच्किएको हो । दोस्रो, चुनावमा भाग लिने र नलिने कचमचका कारण मधेसका नेताबीच मनोमालिन्य बढ्यो । राजपा र संघीय समाजवादी फोरमको बाटो नै फरक भयो । पछिल्लो मधेस आन्दोलनको उद्देश्य संविधान संशोधनद्वारा मधेसी जनताको हक स्थापित गर्ने थियो । मधेसका दलहरू त्यो उद्देश्य प्राप्तिका लागि निकै लचिलो भएका पनि हुन् । तर, जति नै लचिलो भए पनि, देशको संविधान निर्माता भनिने प्रमुख दलहरू कांग्रेस, एमाले र माओवादी केन्द्रको साथ मधेसका दलहरूलाई रहेन । ठूला दलहरू मधेसका मागको सम्बोधन संवैधानिक हिसाबले गर्न तयार भएनन् । उनीहरू मधेसलाई चुनावमा जसोतसो सहभागी गराइहाल्ने, बाँकी देखा जाला भन्ने तदर्थवादी विचारमा रुमल्लिए । यसले गर्दा मधेसमा सुधारको कुनै गुन्जायस देखिएन । जनतामा निराशा व्यापक भयो । चुनावमा उठे पनि र नउठे पनि मधेसीका लागि खासै फरक नपर्ने परिस्थिति बन्न पुग्यो ।मधेसका धेरै मानिसले कांग्रेसमाओवादी सरकारले आफ्नै राजनीतिक स्वार्थका कारण २ नम्बर प्रदेशको चुनाव स्थगित गरेको बुझेका छन् । उनीहरूको यो बुझाइमा केही न केही तथ्यको उपस्थिति पक्कै छ । अहिलेको सरकार र प्रतिपक्ष संविधानको मामिलामा यथास्थितिमा छन् । उनीहरू सँगसँगै एकै ठाउँमा रहेका छन् । कांग्रेस, एमाले र माओवादीका लागि यो संविधान सर्वसम्मत छ र सहज छ । उस्तै परेको खण्डमा ठूलो लडाइँ गरेर बडो आत्मसम्मानसाथ ल्याइएको यो संविधानको संशोधन गरेर संघीय पद्धतिलाई केही समयका लागि निरस्त गर्न पनि सकिन्छ । यो एजेन्डामा तीनवटै प्रमुख पार्टी र गणतन्त्रविरोधी राष्ट्रिय प्रजातन्त्र पार्टीको साझा अवधारणा आयो भने आश्चर्य मान्नुपर्ने छैन । यस्तो सम्भावना नहोला भन्न सकिंदैन । कांग्रेस सांसद तथा विचारक प्रदीप गिरिले हालै एउटा टेलिभिजन अन्तर्वार्तामा मधेसका नेताहरूले चस्माको पावर बदल्नुपर्ने बताउनुभएको थियो । विचार र बहसका प्रसंगमा यो कुरा आफ्नो ठाउँमा सही छ । सरकार र प्रतिपक्षका नेताहरूले मधेसको कष्ट, पीडा र मधेसी जनताका अनुहारमा देखिने अव्यक्त गुनासो स्पष्ट देखिने गरी चस्माको पावर बदल्नुपर्छ । मधेस प्रदेश कथंकदाचित नेताहरूको आँखाको छायामा पर्यो भने देशको बर्बादी कसैले रोक्न सक्दैन । तर, समस्या फेरि पनि उहीं छ । सरकार न त आफ्नो आँखाको पावर बढाउन तयार छ, न त मधेसका नेताहरूको चस्माको पावर वदल्ने वातावरण बनाउन नै उत्सुक देखिन्छ ।यो छिमलको अन्तिम प्रश्न भनेको तेस्रो चरणमा असोज २ गते हुने दोस्रो नम्बर प्रदेशको स्थानीय तहको चुनाव हो । दोस्रो नम्बर प्रदेशमा स्थानीय तहको चुनाव हुँदैन कि भनी विस्मयमा पर्नु आवश्यक छैन । सरकारले चुनाव गराउन सकेन भने त्यो उसको पराजय सावित हुनेछ । राजपालगायतका पार्टी र मधेसका विभिन्न समूहले त्यो चुनावमा पनि भाग लिन मानेनन् भने मान्नुपर्छ, इतिहासले आफनो बाटो बदल्दै छ । असार १४ को चुनावपछिको अढाई महिना बाढी, पहिरो र प्राकृतिक प्रकोपको समय हो । निर्वाचन आयोगले यही समयमा असोज २ गतेको मात्र होइन, प्रादेशिक र संघीय चुनावको तयारीसमेत पूरा गरी सक्नुपर्नेछ । दसैं, तिहारको रमझम सकिनासाथ दुइटा ठूला चुनाव भएमा मात्र संविधान कार्यान्वयनको एउटा पक्ष सकिनेछ । तर, असोज २ मा दोस्रो नम्बर प्रदेशमा स्थानीय तहको चुनाव हुन सकेन भने संविधान कार्यान्वयनको भारी यथावत् रहनेछ ।के तेस्रो चरणको चुनावसम्म सरकार र प्रतिपक्षका नेताहरूसँग मधेसी नेताहरूको उपलब्धिमूलक वार्ता हुन सक्ला रु के सवैका बीच समान हिसाबले हुने त्यस्तो वार्ता अहिलेसम्म दिने र लिने फरम्याट मा भएका वार्ताभन्दा अलग, साँच्चै बराबरीका आधारमा हुन सक्ला रु के संविधानमा लेखिएका अधिकारको उपभोग समावेशी हिसाबले मधेसका जनताले पनि गर्न पाउलान् रु के संविधानमा लेखिएका जनताका हकको प्रचलनका लागि सरकार सक्रिय होला रु अहिले मधेसका जनताले जान्न चाहेको यही नै हो । यी प्रश्नको पारदर्शी उत्तर नआएसम्म चुनावको औचित्यमाथि प्रश्नचिह्न खडा हुनेमा कुनै विवाद छैन । राजपाको गठन भर्खरै भए पनि यसले क्षय भएको आफ्नो शक्ति पुनः प्राप्त गर्न सकेको छैन । साँच्चै भन्ने हो भने यो दल सम्पूर्णमा एउटा दल बनिसकेको देखिएको छैन । राजपालाई आफ्नो शक्ति पुनः प्राप्त गर्न केही समय त लाग्छ नै । महत्त्वपूर्ण कुरा पार्टीको लिगेसी को निरन्तरता हो । राजपाका संयोजक महन्थ ठाकुरसँग लामो राजनीतिक अनुभव, अध्ययन र चिन्तनका गुण छन् । अधिकारको आन्दोलन लामो समयसम्म चल्छ, त्यसैले उसका लागि धैर्य चाहिन्छ भन्ने उनको भनाइ रहँदै आएको छ । पछिल्लो समयमा ठाकुर शक्ति र सत्ताको प्रयोगबाट केही विरक्त हुन थालेको आभास पाइन्छ । आधाभन्दा बढी जीवन कांग्रेसमा बिताएका ठाकुर मधेसमा लोकतान्त्रिक आचरणको मूल खाँबो मानिन्छन् । ठाकुरको चिन्तनमाथि अन्य नेताहरूले प्रकट गरेको विश्वास नै राजपाको राजनीतिक आधार बनेको छ । राजपा संगठनका रूपमा सुदृढ हुने प्रक्रियामा छ । तर, अहिले नै ठूलो आन्दोलन हाँक्न सक्ने अवस्थामा देखिँदैन । निरन्तर संघर्ष गरेर कमाएको नैतिक ताकत भने उससँग छ । प्रधानमन्त्री शेरबहादुर देउवाले मधेसलाई राष्ट्रिय राजनीतिको मूलधारमा संलग्न र सक्रिय गराउन चाहेका छन् । यो विचार निश्चय पनि राम्रो हो । तर, उनले एउटा कुरा स्पष्ट बुझ्नुपर्छ कि यो समस्या उनको पार्टी नेपाली कांग्रेस र सरकारमा सहभागी पार्टी माओवादीकेन्द्रको मात्र नभएर एमालेको पनि हो । यी तीन दलको मुख्य सहकार्यमा संविधान बनेकाले मधेसको समस्या सुल्झाउने संवैधानिक संशोधनमा यी तीनवटै दलको सहमति अपरिहार्य छ । एमालेले जारी भइसकेको संविधानको संशोधन होइन, कार्यान्वयन हुनुपर्ने बताउँदै आएको छ । संविधान कार्यान्वयनका लागि नै संशोधन चाहिएको तथ्यलाई एमालेले नबुझेको जस्तो गर्न मिल्दैन । तेस्रो चरणको स्थानीय तहको चुनावअघि नै मधेसी मतलाई राष्ट्रिय भावधारामा जोड्ने उदारता तीनवटै ठूला दलले देखाउनुपर्छ । त्यसो नहुँदा संघीय लोकतान्त्रिक गणतन्त्र नेपालका जनताले निकै ठूलो संकट भोग्नुपर्नेछ । निकै ठूलो संघर्ष गर्नुपर्नेछ । सरकारप्रमुखका रूपमा शेरबहादुर देउवाका लागि सबभन्दा ठूलो चुनौती यही हो । अहिलेसम्म देउवाका विरोधीहरूले व्यर्थमा उनलाई असक्षमको पगरी गुथाइरहेका छन् । देउवाले यो चुनौतीको सामना गर्ने सीप देखाएनन् भने उनको नेतृत्व साँच्चै खोटो सावित हुनेछ ।"
महिलामैत्री राजनीतिकोे खाँचो,"अन्ततः नेपाल महिला संघकी पूर्वअध्यक्ष डा। डिला संग्रौलाले अन्तिम चरणमा विराटनगर महानगरपालिकाको मेयर पदका लागि दिएको उम्मेदवारी फिर्ता लिइन् र भीम पराजुलीलाई नेपाली कांग्रेसले मेयरको उम्मेदवार बनायो । लामो समयदेखि प्राध्यापनसँगै राजनीति गर्दै आएकी डा। संग्रौलाले अघिल्लो संसदीय निर्वाचनमा पार्टीले समानुपातिकबाट सांसद बनाउने भनेपछि शिक्षण पेसासमेत त्यागिन् तर अन्तिम क्षणमा पार्टीको चयनमा उनी परिनन् । यसरी नेपाली राजनीतिमा लामो समय आफ्नो ऊर्जाशील उमेर खर्चेकी डा। संग्रौलाजस्ता महिला प्रमुख पदका दाबेदार हुँदाहुँदै पनि उनीहरूको पक्षमा पैरवी गर्ने नेताकार्यकर्ता नहुँदा अन्ततः उम्मेदवारी फिर्ता लिनुपर्ने अवस्था सिर्जना भयो र हुन्छ भन्ने पछिल्लो दृष्टान्त नेपाली कांग्रेसले पेस गर्यो ।एमालेभित्र उपमेयरमा सावित्रा रेग्मी, लीला रिजाल र शिल्पा निराला कार्कीमध्ये एक जनालाई टिकट दिने हल्ला चले पनि मनोनयनका दिन नेपाल लोकतान्त्रिक फोरमसँग चुनावी तालमेल गरेपछि फोरमकी सूची चौधरीले उपमेयरको टिकट पाइन् । यसरी निर्वाचनको मुखैमा एमालेले चुनावी तालमेलको बहाना बनाएर उपमेयरको टिकट पर्खेर बसेका नेतृहरूको अवमूल्यन मात्र गरेन लामो समय दलका लागि आफ्नो उत्पादनशील उमेर र ऊर्जा खर्चेका बहुसंख्यक नेतृलाई निराश पार्यो । माओवादी केन्द्रले भने झन्डै महिनादिनअघि नमिता न्यौपानेलाई उपमेयर घोषणा गरेर आफ्नो दल नेतृहरूप्रति उदार रहँदै आएको दृष्टान्त पेस गर्यो । यसरी पहिलो चरणको निर्वाचनमा जस्तै क्षमतावान नेतृहरूलाई उप को पद दिएर चुप लगाउने परम्परालाई प्रायः दलले दोस्रो चरणको निर्वाचनमा पनि निरन्तरता दिए । वडा तहमा कांग्रेस र एमालेलगायत अन्य दलमा नेताकार्यकर्ताको भीडमा महिलाको बाक्लै उपस्थिति देखिए पनि पटकपटक निर्वाचनताका नेतृत्व पंक्तिमा उभिएका नेतृहरूप्रति यी दल अनुदार रहँदै आएका छन् । महानगर र नगरपालिकामा मात्र हैन, गाउँपालिका र वडाहरूमा पनि वडाध्यक्ष बन्न सक्ने क्षमतावान नेतृहरू भए पनि आर्थिकलगायत अन्य थुप्रै कारणले गर्दा दलहरूले पुरुषलाई नै प्रमुख पद दिने गरेको देखिन्छ । किनभने वडा तहका बहुसंख्यक राजनीतिकर्मी महिला सामान्य लेखपढ गर्न सक्ने गृहिणी मात्र हैन, शिक्षित भए पनि उनीहरू निर्वाचनमा पुरुषसरह खर्च गर्न नसक्ने भएकाले पनि यी दलहरू महिलाप्रति अनुदार रहँदै आएका हुन् । हुन पनि हो अपवादका रूपमा राजनीतिसँगै उद्यम व्यवसाय गर्दै आएका केही नेतृ आर्थिक रूपले सबल देखिए पनि बहुसंख्यक नेतृ अझै परनिर्भर नै छन् । बहुसंख्यक दलले निर्वाचनताका उठाउने उम्मेदवारको पृष्ठभूमि, सामाजिक योगदान र रुचिभन्दा पनि दलको जस्तोसुकै निर्णयलाई शिरोधार्य गर्ने नेता र कार्यकर्तालाई प्राथमिकता दिने गरेको इतिहास यसपालि पनि दोहोरियो । यस्तै पुरुषमैत्री राजनीतिभित्र नेतृत्व पंक्तिमा उभिएका महिला स्वयं महिलालाई उम्मेदवार बनाउने निर्णय प्रक्रियामा समेत उनीहरूले पैरवी गर्न सकेका छैनन् । अर्को कुरा यस्ता महिला स्वयं नै विभाजित मानसिकताको सिकार बन्ने गरेको कारण पनि नेपाली राजनीति महिलामैत्री बन्न सकेको छैन । किनभने राजनीतिमा लागेर आफ्नो उत्पादनशील उमेर र ऊर्जा खर्चेका अधिकांश नेतृले आफ्ना कनिष्ठ नेतृहरूसँग सुमधुर सम्बन्ध स्थापित गर्न नसकेका कारण बेलाबेला नेतृहरूबीच मनमुटावसमेत हुने गरेको छ र निर्वाचनताका त्यो मनमुटाव सतहमा आउने गर्छ । राजनीतिकर्मी महिलाबीच बेलाबेला देखिने यस्तो मनमुटावले पनि नेतृत्व पंक्तिमा उभिएका महिला प्रमुख पदमा पुग्न नसकेको देखिन्छ । वर्षौंंदेखि राजनीतिमा लागेर आफ्नो उमेर र ऊर्जा खर्चेका नेता हुन् या नेतृ, दलप्रति इमानदार र दलको विश्वासपात्र भए पनि बहुसंख्यकले सामाजिक छवि भने बनाउन सकेका छैनन् । यस्तै पुरुषमैत्री नेपाली राजनीतिमा सक्षम र योग्य महिलाहरू भए पनि विरलै प्रमुख पदमा पुग्ने परिपाटीलाई यसपटक नयाँ संविधानले बाध्यात्मक अवस्था सिर्जना गरेपछि मात्र सबै दलहरूले महिला नेतृहरूको खाँचो महसुस गर्न थालेका छन् । तथापि प्रमुख र वडाध्यक्ष पदमा महिलालाई उम्मेदवार बनाउने विषयमा प्रायः सबै दल अनुदार रहेको पहिलो निर्वाचनताका देखिएको प्रवृत्ति दोस्रो चरणमा पनि दोहोरियो । कतिपय नयाँ दललाई मात्र हैन, स्थापित दलहरूलाई समेत पहिलो चरणको स्थानीय निर्वाचनमा महिला र दलित महिलाको कोटामा प्रतिनिधि चयन गर्न हम्मेहम्मे परेको थियो भने दोस्रो चरणको निर्वाचनमा पनि त्यस्तै चुनौतीको सामना गर्नुपर्यो । अझ चुनावी तालमेलकै बीच जनाधार नभएका कतिपय वडासदस्यको टिकट पाएका बहुसंख्यक गृहिणी महिला अभै कुहिरोको काग बनेका छन् । वास्तवमा नेपाली राजनीतिको पुरातन चरित्र र अभ्यास भन्नुपर्छ जनता र समाजले पत्याएको भन्दा दलले पत्याएको नेता र कार्यकर्ता नै उम्मेदवार बन्ने र बनाउने अभ्यासले गर्दा हरेक निर्वाचनताका आकांक्षीहरूको संख्या बढ्ने गरेको पाइन्छ । विकसित मुलुकमा दूरदृष्टि, सामाजिक योगदान र लोकप्रियताको आधारमा टिकट दिने प्रचलन रहेको छ । तर नेपाली राजनीतिमा देखिएको पछिल्लो अभ्यासले दूरदृष्टि भएका र सामाजिक छवि बनाएकाहरू पाखा लगाइएका छन् । नेपाली राजनीतिलाई यहाँसम्म ल्याइपुर्याउने मंगलादेवी सिंह, साधना अधिकारी, सहाना प्रधान र शैलजा आचार्यहरूजस्ता चरित्र भएका नेतृहरू वर्तमान राजनीतिमा देखिन छाडेका छन् । बहुसंख्यक गृहिणी महिला राजनीतिसँगै उद्यम, व्यवसाय गरेर आर्थिक रूपमा सबल बन्नेभन्दा पनि श्रीमान्कै भरमा राजनीति गरिरहेका देखिन्छन् । यसरी आफू र आफ्नो व्यक्तित्व सधैं ओझेलमा पार्ने र पुरुषमैत्री राजनीतिलाई मलजल गर्ने महिलाकै कारण नेपाली राजनीति महिलामैत्री बन्न सकेको छैन ।पुरुषमैत्री राजनीतिलाई महिलामैत्री बनाउन सर्वप्रथम नेतृहरूले राजनीतिसँगै उद्यम व्यवसाय गर्न जरुरी छ । नेतृत्व पंक्तिमा रहेका तथा आर्थिक रूपले सबल नेतृहरूले पुरुषमैत्री राजनीतिलाई मलजल होइन कनिष्ठ महिला कार्यकर्तालाई राजनीति गर्नु भनेको समाजसेवा गर्नु हो भनी सिकाउनु आवश्यक छ । साथै उनीहरूलाई नेतृत्व विकाससम्बन्धी तालिमसँगै अर्थोपार्जनको सीप सिकाउन जरुरी छ । यसले एकातिर महिला राजनीतिकर्मीको व्यक्तित्व विकास हुन्छ भने अर्कोतिर उनीहरू आर्थिक रूपले सबल हुँदै जान्छन् । आर्थिक रूपले सबल राजनीतिकर्मी महिलाले पुरुषमैत्री राजनीतिलाई महिलामैत्री बनाउन सर्वप्रथम उत्प्रेरकको भूमिका निर्वाह गर्न जरुरी छ । उत्प्रेरकको भूमिका निर्वाह गर्न सक्ने अग्रपंक्तिमा रहेका महिलाले सामाजिक काम पनि गर्न जरुरी छ । यस्ता कामले एकातिर उनीहरूलाई सामाजिक समस्या बुझ्न सहज बनाउँछ भने अर्कातिर उनीहरूको पक्षमा जनमत बन्छ । सामाजिक समस्या बुझ्न सक्ने महिला राजनीतिकर्मीको सामाजिक छवि र योगदानले मात्र पुरुषमैत्री राजनीति महिलामैत्री बन्न सक्छ ।"
स्थानीय चुनावको तरंग,"६१ वर्षीय दिलीपकुमार साहलाई गाउँबस्ती घुम्ने चटारो छ यति बेला । बिहान केही बेर सानो किराना पसल सम्हालेर खाना खाएपछि मोरङको मझारेका उनी आफूले समर्थन गर्ने उम्मेदवारका लागि मत माग्न दिनभर व्यस्त भइरहेका छन् । उम्मेदवारलाई मत माग्न मात्र होइन, उनी अरू दलउम्मेदवारका समर्थक वा स्वतन्त्र भनेर चिनिएकालाई चुनावमा किन सहभागी हुनुपर्छ भनेर पनि सम्झाउने गर्छन् । कुनै एउटा दलसँग आवद्ध भए पनि सबैलाई चुनावको महत्त्व सुनाउने उनको अनुभव छ लामो समयसम्म स्थानीय चुनाव नहुँदा विकासका काम ठप्प भए, अबचाहिँ यो क्रम हटेर विकासले गति लिन्छ, त्यसैले सबै चुनावमा सहभागी हुनुपर्छ ।यही ठाउँको पिछडिएको समुदायबाट उम्मेदवार बनेकी मीना मुर्मु पनि घरको काम परिवारका अरू सदस्यको जिम्मामा छाडेर गाउँबस्ती घुमिरहेकी छन् । उनलाई लाग्छ, महिलालाई हत्तपत्त अवसर दिंदैनन्, त्यसैले समुदायको हितका लागि काम गर्न आफैं अग्रसर हुनुपर्छ । भन्छिन्, गाउँकै चुनाव हो, त्यसैले राजनीतिक कुराभन्दा पनि गाउँको दुःख हटाउने वाचा गर्दै मतदातासम्म पुगिरहेकी छु ।पहिलेका निर्वाचनहरूमा प्रायः अन्य उम्मेदवारलाई सघाउँदै आएका अल्पसंख्यक, आदिवासी समुदाय पनि यसपालि उम्मेदवारका रूपमा सहभागी हुँदै छ । सरदार, सन्थाल, मुर्म, राजवंशीजस्ता विभिन्न आदिवासी अनि पिछडिएको समुदायले वडा र गाउँपालिका र कतिपय नगरका वडामा स्वतन्त्र वा कुनै दलका तर्फबाट उम्मेदवारी दिएका छन् । चुनावी प्रतिस्पर्धामा महिलाको संख्या पनि तुलनात्मक रूपमा उल्लेख्य बढेको छ । यसले गर्दा प्रचारप्रसार र घरदैलो कार्यक्रमहरूमा महिलाको संख्या बढी देखिएको छ । चुनाव, मतदाताका अपेक्षा, ठाउँअनुसारको समस्या र आवश्यकता अनि विकास पूर्वाधारका कुरा बुझ्ने क्रममा भेटिएका विभिन्न गाउँ र नगरका बासिन्दामा चुनावप्रति अत्यन्तै धेरै चासो पाइयो । कतिपयलाई लागेको छ चुनावका बेला नेताहरू आउँछन्, साह्रै माया देखाउँछन् तर चुनावपछि फर्केर हेर्दैनन् । विगतमा दल र नेताहरूको व्यवहार देखेभोगेका मतदाताले यस्तो गुनासो गर्नु अस्वाभाविक होइन । यति भन्दाभन्दै पनि उनीहरूको एकस्वर छ तर पनि वर्षौंपछि आएको मौका हो, भोट हाल्न त छाड्नु हुँदैन ।गाडी, मोटरसाइकल, रिक्सामा दल र चुनाव चिह्नअंकित झन्डा । बजार, गाउँ बस्तीका अधिकांश घर, पसल, गोठ अनि खेतबारीमा पनि झन्डैझन्डा । पूर्वपश्चिम राजमार्ग र भित्री सडक अनि चोकचोकमा गुन्जने चुनावी गीत संगीत । समूहसमूहमा बसेर कसको कति मत आउला, कसले जित्ला, कसले कसलाई सघाउला वा असहयोग गर्ला भन्ने चर्चा । यी महानगर, नगर र गाउँपालिकामा यति बेला देखिने दृश्य हुन् । मतदानको मिति सर्दै जाँदा उम्मेदवारी टुंगो नलागेकाले यसपालि अलि ढिला गरी प्रचार र घरदैलो कार्यक्रम सुरु भए पनि सघन रूपमा दल र उम्मेदवारले यस्ता कार्यक्रम सञ्चालन गर्दा सबै क्षेत्र चुनावमय बनेको छ ।दलहरूले आयोजना गर्ने सानाठूला चुनावी सभा अनि घरदैलो कार्यक्रममा वृद्धवृद्धा, महिला अनि युवा वर्गको उत्तिकै उत्साहसाथ सहभागिता देखिएको छ । समूह बनाएर टोल र घरघरै मत माग्दै एकपछि अर्को गर्दै आउने उम्मदेवार र दलका नेतासँग मतदाताले सीधा अन्तक्र्रिया गर्ने मौका पाएका छन् । उनीहरू आफ्नो ठाउँका लागि के गर्नुहुन्छ भनेर प्रश्न गर्दै विकासको वाचा गराइरहेका छन् । हत्तपत्त नदेखिने केन्द्रीय नेताको गाउँका चुनावी सभाहरूमा हुने उपस्थितिले पनि धेरैलाई आकर्षण गरेको छ । सातायता दलका शीर्ष नेता अनि केन्द्रीय पदाधिकारी नपुगेको जिल्ला छैन । सबै दलका वर्गीयभ्रातृ संगठनहरू यति बेला सर्वाधिक सक्रिय भइरहेका छन् ।दुई दशकपछि हुँदै गरेको स्थानीय चुनावको गतिविधिले समाजको सबै तह, तप्कालाई तरंगित पारेको छ । आवधिक निर्वाचन लोकतन्त्रको सुन्दर पक्ष मानिन्छ । यसबाट नयाँ जनप्रतिनिधि चयन हुने अनि जनादेश अद्यावधिक हुने भएकाले पनि महत्त्वका साथ हेरिन्छ । राजनीतिक दलको जनाधारको मापकका रूपमा यसको बेग्लै महत्त्व छ । २०४६ को जनआन्दोलनपछि यसपटक तेस्रोचोटि स्थानीय निर्वाचन भइरहेको छ । त्यसअघि २०४९ र २०५४ मा स्थानीय निकाय निर्वाचन भएका थिए । लामो समय निर्वाचन हुन नसक्दा जनप्रतिनिधिविहीनताको अवस्था रह्यो । त्यसबीच स्थानीय निकायहरू कर्मचारीका भरमा चले । सर्वदलीय संयन्त्र भनेर बनाइएका समिति पनि उति प्रभावकारी नभई अपारदर्शी भएको गुनासो व्यापक बन्यो । यही कारण स्थानीय सरकार भनिने निकायबाट सेवा, सुविधा पाउने सर्वसाधारणको आशा मर्दै गएको थियो ।महेन्द्र मोरङ क्याम्पसको राजनीतिशास्त्र विभागका प्रमुख प्रा।डा। देवीबहादुर थापा निर्वाचनमा देखिएको सबै वर्गको सक्रियता उत्साहप्रद भएको बताउँछन् । पहिले एकाइका रूपमा रहने स्थानीय निकाय अब तह भइसकेपछि अधिकारसम्पन्न स्थानीय सरकारका रूपमा क्रियाशील हुने भएकाले यसप्रति जनताको भरोसा बढ्ने उनको बुझाइ छ । यसले लोकतन्त्र र नयाँ संविधानलाई स्थायित्व दिन मात्र होइन राजनीतिक दलहरूलाई अझ बढी प्रजातान्त्रिक बनाउन आवधिक निर्वाचन महत्त्वपूर्ण भएको उनले बताए ।झन्डै दुई दशकपछि भइरहेको स्थानीय निर्वाचन पहिलेका भन्दा धेरै अर्थमा फरक छ । मुलुकभर यसपालि यसअघिको भन्दा झन्डै ५० लाख बढी मतदाता आफ्ना प्रतिनिधि चुन्न सहभागी भइरहेका छन् । यो चुनावप्रति देखिएको सर्वसाधारणको चासो र उत्साह अब हुने प्रान्तीय र संसदीय निर्वाचनका लागि समेत प्रेरक बन्नेछ ।"
चुनावले जगायो मधेसी युवामा आशा,"विराटनगर मधेस आन्दोलनका बेला सबैभन्दा अशान्त रहने थलोमध्ये एक थियो, विराटनगरको केसलिया मार्ग । स्थानीय तहको निर्वाचनपछि शान्ति छाउनेमा यहाँका युवा आशावादी देखिएका छन् । जनप्रतिनिधिले निष्पक्ष ढंगले काम गर्दै गए विस्तारै असन्तुष्टि एवं आक्रोशका स्वरहरू मत्थर हुँदै जाने उनीहरूको विश्वास छ । उनीहरू अब आफ्ना हात इँटा र ढुंगा प्रहार गर्न होइन विकासका काममा बाँड्न चाहन्छन् ।महानगरकै अरू ठाउँको तुलनामा यहाँ विकास नभएकाले आन्दोलनको निहुँमा मधेसी युवाले ढुंगामुढा गरेर असन्तुष्टि पोख्ने गरेको १७ वर्षीय शशिकान्त राय बताउँछन् । महानगरलाई मुलुकको अन्य भागसँग जोड्ने विराटनगरजोगवनी मुख्य राजमार्गमा पर्ने यो बस्तीमा लामो समयदेखिपूर्वाधार विकासको गतिविधि सुस्त छ ।पूर्वदेखि पश्चिमसम्म फैलिएको यो थलोको झन्डै ७ किलोमिटर मार्गमा भर्खरै मात्र ग्राभेलिङ सुरु भएको छ । सबैभन्दा बढी बिजुली यहीं काटिन्छ, युवक राय भन्छन्, खेलकुद एवं युवा विकासका लागि यहाँ कुनै बजेट आउँदैन । यस्तै खाले असन्तुष्टिका कारणले केसलिया मार्गका मधेसी युवा आन्दोलित हुने गरेको उनी बताउँछन् ।महानगरपालिकामा जनप्रनिनिधि आएपछि स्थानीय मधेसी युवाभित्रको छटपटी एवं असन्तुष्टिको सम्बोधन हुने विश्वास उनमा छ । राय भन्छन्, भोट माग्न आउने हरेक दलका उम्मेदवारसँग आफ्ना माग र यहाँको वास्तविक समस्या राखिरहेका छौं । अहिले उठेका उम्मेदवारहरू साम्प्रदायिक भावना नराख्ने शिक्षित एवं चेतनशील भएकाले मधेसी युवाको आकांक्षा पूरा हुने उनी बताउँछन् । भन्डै ७५ प्रतिशत मधेसी समुदायको बसोबास रहेको उक्त लामो मार्गमा एउटै राम्रो सरकारी विद्यालय छैन । नाला र ढलसहितको बाटो निर्माण नहुँदा वर्षामा घुँडासम्म पानी हुन्छ । पाँचछ वर्षदेखि धाउँदाधाउँदा थाकिसके पनि सरोकारवालाले वास्ता नगर्दा नाला र बाटो बन्नै नसकेको स्थानीय २८ वर्षीय चन्दन साह तेली बताउँछन् । हल्का वर्षामा समेत घरबाट निस्केर नजिकैको बजारसम्म जान नसकिने स्थितिमा बाँच्नु परेको उनी दुःखेसो पोख्छन् । सरकारी कार्यालयमा समेत पैसा नदिएसम्म काम नहुने गरेकोमा पनि स्थानीय पीडा व्यक्त गर्छन् ।पेसाले विद्युतीय रिक्सा चालक उनले हरेक थलोमा दोस्रो दर्जाको नागरिक सरह हुने व्यवहारले स्थानीयलाई विद्रोही स्वभावको बनाएको धारणा राख्छन् । अरू समुदायकालाई झैं हामीलाई पनि नेपाली मानेर समान व्यवहार गरिदिए पुग्छ, उनी भन्छन्, मधेसी र पहाडीलाई बराबरी भावनाले हेर्ने व्यवहार महानगरपालिका कार्यालयका जनप्रतिनिधिबाटै सुरु हुनुपर्छ, अनि मात्र सबैले यसको अनुसरण गर्न थाल्छन् ।किराना पसलकी ३५ वर्षीया कमला थापाले स्थानीय जनता हरेक किसिमले अन्यायमा परेको खुलेरै बताउँछिन् । चुनावपछि बन्ने स्थानीय सरकारले मधेसी युवालाई आफ्नो स्तरअनुरूपको सीप, तालिम र रोजगारको अवसर उपलब्ध गराएमा यहाँ कहिल्यै आन्दोलन नहुने उनको बुझाइ छ । भोट माग्न आएकासँग म आफंै पनि स्थानीय मधेसी भाइबहिनीलाई कुलतमा लाग्न नदिने गरी योजना ल्याउन आग्रह गरिरहेकी छु, उनी भन्छिन्, उम्मेदवारहरू पनि सकारात्मक छन् ।ससाना पसले र श्रमिक वर्गको बसोबास रहेको यो मार्ग आन्दोलनका बेला मात्र अस्थिर हुने गरेको र यहाँ बस्ने मधेसीपहाडीबीच भने कुनै विभेद नरहेको उनी बताउँछिन् । बाहिर राजनीतिक दलले जे भने पनि स्थानीय मधेसी युवाको असन्तुष्टि मज्जाले बुझेका छौं, थापा भन्छिन्, अन्य थलोबाट आउने दलका नेता र कार्यकर्ताले नै उनीहरूलाई उचाल्छन् ।उहिलेदेखि सपरिवारसहित यहाँ बस्दै आएकी थापाले मधेसी युवाको बाक्लो बसोबास भएको यो ठाउँमा धेरैलाई रोजगार दिन सक्ने ठूलो र राम्रो खाले कारखानाको आवश्यकता रहेको बताउँछिन् । काम नहुँदा समूहसमूहमा बाँधिएर हाम्रा भाइहरू गफ गर्दै समय कटाइरहेका हुन्छन्, उनी भन्छिन्, अस्थिर युवा मनस्थितिलाई राम्ररी बुझेका दलले आन्दोलनका बेला अधिकारको लडाइँको नाउँमा दुरुपयोग गर्छन् ।नजिकै रहेको गुद्रीबजारका किराना व्यवसायी ३२ वर्षीय विमलेश रौनियारले स्थानीय युवाले आपसमा जुधाऊ र शासन गर भन्ने दलहरूको राजनीति बुझिसकेको हुनाले अब आन्दोलनमा नलाग्ने बताउँछन् । सबैतिर मधेसी र पहाडीबीच मेलमिलापको वातावरण बन्दै गइरहेको छ, स्थानीय युवाले पनि समृद्धि चाहेको हुनाले साम्प्रदायिकताको नारामा अब भुल्नेवाला छैनन्, उनी भन्छन् । भौतिक, आर्थिक एवं शैक्षिक विकाससँगै स्थानीय भोजपुरी, हिन्दी र मैथिली भाषी जनतालाई मनैले नेपाली मान्ने दृष्टिकोणको विकास हुनु जरुरी भएकोतिर रौनियार जोड दिन्छन् ।"
मतदाता शिक्षा प्रभावकारी भएन,"भैरहवा स्थानीय तहको निर्वाचनमा आपूलाई मन परेको उम्मेदवारलाई मतदान गर्न सिद्धार्थनगर नपा९ की संगीता पौडेल उत्साहित छन् । तर, मतदान गर्न एक दिन मात्र बाँकी रहँदा भोट हाल्ने तरिकाबारे अन्योलमा छिन् । कुनकुन उमेदवारका लागि मतपत्रको कुन कुन ठाउँमा छाप लगाउने हो रु भन्ने जानकारी छैन ।यसपालि धेरैजनालाई भोट दिन पाइन्छ र मतपत्र पनि पहिलाको भन्दा धेरै फरक छ भन्ने सुनेकी छु तर, देख्न पाएकी छैन, उनले भनिन्, एउटै मतपत्रबाट धेरैजनालाई छाप लगाउने हो कि छुट्टाछुट्टै मतपत्र हुन्छ रु उनको भनाइले यदि उनले मतदान गरिन् भने उनको मतपत्र बदर हुने सम्भावना प्रवल देखिन्छ । निर्वाचनको मुखमा आएर मतदान प्रक्रिया नजान्ने उनीजस्ता मतदाता नगरभित्रै धेरै देखिएका छन् ।निर्वाचन आयोगले मतदाता शिक्षाका नाममा करोडौं रुपैयाँ खर्च गरेर जिल्ला निर्वाचन कार्यालयमार्फत् घरघरमा मतदाता शिक्षा कार्यकर्ता पठाएको प्रतिवेदन बनेका छन् । तर, अधिकांश मतदाताको एउटै प्रश्न छ, खोइ रु मतदान गर्ने तरिका सिकाउन कहिले हाम्रो घरमा कुन व्यक्ति आयो? रूपन्देहीमा ५ सय ४३ मतदाता शिक्षा कार्यकर्ता वैशाख १ बाट खटिएको निर्वाचन कार्यालयमा रेकर्ड छ । उनीहरूलाई सुरुमा ३० दिनका लागि कर कट्टा गरेर १० हजार २ सय रुपैयाँ पारिश्रमिकको व्यवस्था गरियो । मतदान गर्ने तरिकासम्बन्धी अन्तरक्रिया कार्यक्रम गरेको प्रमाणपछि थप ३ हजार, मतदाता परिचयपत्र वितरण गरेबापत पहिले १ हजार ३ सय र पछि थप १ हजार ८ सय रुपैयाँ गरी एक जना मतदाता शिक्षा कार्यकर्ताले १६ हजार ३ सय रुपैयाँ पाउँछन् ।मतदातालाई प्रशिक्षित गराउन निर्वाचन कार्यालयले तालिम दिएकै हो, जिल्ला निर्वाचन कार्यालय प्रमुख हुमनाथ गौतमले भने, मतदाता शिक्षा कार्यक्रमलाई प्रभावकारी गराउन अनुगमनको संयन्त्र पनि तयार गरिएको छ । उनका अनुसार मतदाता शिक्षाको अनुगमन गर्न वडा सचिवको संयोजकत्व र जिविसको सामाजिक परिचालक सदस्यसचिव रहने व्यवस्था छ । उनीहरूभन्दा माथि अनुगमन गर्न नगरपालिका र गाउँपालिकामा कार्यकारी अधिकृतलाई जिम्मेवारी दिइएको थियो । अनुगमनबापत पनि ठूलो धनराशि खर्च गरिएको छ तर सरकारी यो खर्च उपलब्धिविहीन हुन पुगेको छ ।हामीलाई मतदान गर्ने तरिका सिकाउन न मतदाता घरमा न त टोलमै आए सिद्धार्थनगर नपा९ गोलीगढका मतदाता युवराज पाण्डेले भने, मेरो टोलमा मतदाता शिक्षा कार्यकर्ता आएको जानकारी कुनै घरलाई छैन । नगर र गाउँपालिकाका अधिकांश उम्मेदवार पनि मतदाता शिक्षा कार्यकर्ता मतदाताको घरमा नआई घरघरमै बसेर कागजपत्र मिलाएर रकम सिध्याएको आरोप लगाउँछन् ।"
लोपोन्मुख चिडिमार समुदाय मैदानमा,"नेपालगन्ज ९कास० नेपालगन्ज उपमहानगरपालिका१२ बेलासपुरमा चिडिमार समुदायका ९६ घर छन् । पुरुषको पुख्र्यौली पेसा चराको सिकार गर्ने र महिलाको अर्काको घरमा भाँडा माझ्ने हो । ३ सय ७९ मतदाता रहेको चिडिमार बस्तीका ५ जना स्थानीय तह चुनावमा उम्मेदवार बनेका छन् । पुख्र्यौली पेसा संकटमा पर्न थालेपछि अधिकांशले मजदुरी गर्दै आएका छन् ।लोपोन्मुख जातिमा पर्ने चिडिमार समुदायका व्यक्तिलाई प्रमुख दलहरूले नै उम्मेदवार बनाएपछि आफ्नो बस्ती र जातिको विकास गर्ने भन्दै उनीहरू हौसिएका छन् । उनीहरूले आआफ्ना दलहरूका चुनावी कार्यक्रममा सहभागिता जनाउँदै प्रचार गरेका हुन् । नेपालगन्ज उपमहानगरपालिका १२ को वडाध्यक्षमा माओवादी केन्द्रले ३६ वर्षीय तिरथराम चिडिमारलाई उम्मेदवार बनाएको छ । उनको प्रतिस्पर्धामा कांग्रेसका बुद्धिसागर सुवेदी र एमालेका देवदत्त ढकालसहित ६ जना छन् । १२ नम्बर वडाको महिला सदस्यमा कांग्रेसबाट ३७ वर्षीया चन्दा चिडिमार र राप्रपाबाट ५९ वर्षीया कोइली चिडिमारले उम्मेदवारी दिएका छन् । उनीहरूसँग प्रतिस्पर्धा गरेका ४ सदस्यहरू अन्य समुदायका छन् । त्यस्तै वडा सदस्यमा खुलाबाट ४० वर्षीय रामु चिडिमार र एमालेबाट ४६ वर्षीय हौसिलाल चिडिमारले प्रतिस्पर्धा गर्दैछन् । उनीहरूसँग थप ८ अन्य समुदायका व्यक्ति प्रतिस्पर्धामा छन् । चिडिमार समुदायलाई राजनीतिक दलले उम्मेदवार बनाउन तँछाडमछाड गरेपछि स्थानीय तहमा उक्त समुदायको प्रतिनिधित्व हुने भएको हो । वडा अध्यक्षका उम्मेदवार तिरथरामले आफ्नो समुदायको हित र आफ्नो जातीय प्रतिनिधित्व बढाउन उम्मेदवारी दिएको बताए । प्रमुख दलहरूको विश्वासले हाम्रो समुदायबाट पनि उम्मेदवार बन्न पाएका छौं । आफ्ना चुनावी अभियान र एजेन्डा लिएर मतदाताको घरदैलोमा गइरहेको छु, उनले भने, वडालाई सबै पूर्वाधारयुक्त बनाउने र पिछडिएको समुदायलाई राज्यको मूलप्रवाहमा ल्याउने एजेन्डा अघि सारेको छु । वडा सदस्य पदमा उम्मेदवारी दिएका रामुले आफ्नो समुदाय वर्षांैदेखि गरिबीको मारमा परेकाले समुदायको हितमा काम गर्ने र वडामा पूर्वाधार विकासका लागि आफ्नो उम्मेदवारी रहेको बताए ।"
रौनक छैन आनन्द बजारमा,"पुनर्वास ९कञ्चनपुर० पुनर्वास घटना भएको चार महिना बित्नै लाग्दा पनि आनन्द बजारसहित सीमा क्षेत्रका गाउँहरू त्रासमुक्त हुन सकेका छैनन् । उक्त घटनाको प्रभाव स्थानीय तह निर्वाचनमा समेत परेको छ ।बजारमा कुनै चहल पहल छैन । पार्टीका पोस्टर र प्रचारप्रसारका कुनै पनि सामग्री देखिँदैनन् । विगतमा बजार क्षेत्रमा रहेका दुईवटा पार्टीका वडा कार्यालय पनि त्यहाँबाट सारिएका छन् । पूरै देश चुनावमय भइरहँदा पनि कञ्चनपुरको सीमाक्षेत्रको आनन्द बजारलाई भने मतदान गर्न दुई दिन बाँकी छँदा पनि चुनाव लागेको छैन ।गत फागुन २६ गते सीमा विवाद हुँदा भारतीय सुरक्षा बल एसएसबीले चलाएको गोली लागेर गोविन्द गौतमको मृत्यु भएपछि बन्द भएको आनन्द बजार अहिलेसम्म खुल्न सकेको छैन । सर्वसाधारणले नजिकैको बसही नाकाबाट आवतजावत गर्न सकेका छैनन् । नाका बन्द हुँदा आनन्द बजारका अधिकांश व्यवसायी विस्थापित भइसकेका छन् । कञ्चनपुरको दक्षिणी भेगका नाकामध्ये सबैभन्दा बढी ओहोरदोहोर हुने बसही नाका अहिले सुनसान छ ।सबैलाई चुनाव लागेको छ तर यो क्षेत्रका बासिन्दामा अहिलेसम्म पुनर्वास घटनाको त्रास कायमै छ, आनन्द बजारमा खुला रहेको एकमात्र होटलका सञ्चालक मीनबहादुर शाहीले भने, बजारमा रहेका दुई दर्जन पसलमध्ये ३ वटा मात्र खुला छन् । नाका बन्द भएपछि यो बजार सुनसान बनेको हो । उम्मेदवारहरू आए, मत मागे तर कसैले पनि यो समस्याको समाधानका विषयमा बोल्न चाहेनन्, शाहीले भने, पुनर्वास बजारदेखि आनन्द बजारसम्म निर्माणाधीन रहेको कालोपत्रे सडकको काम पनि रोकिएको छ । घटना हुँदा सबै आए तर ४ महिना भइसक्दा पनि समस्या समाधान हुन नसकेकाले जनजीवन नराम्ररी प्रभावित भएको उनले गुनासो गरे ।पुनर्वास घटनामा मृत्यु भएका सहिद गोविन्द गौतमका वृद्ध बुबा खेमलाल गौतमले पनि निर्वाचनमा मत माग्न आउने हरेक उम्मेदवारलाई आफूले सीमा समस्या कहिले समाधान हुन्छ भनेर सोधेको बताए । हरेक उम्मेदवारलाई सोधें तर उत्तर कसैले दिन सकेनन्, गौतमले भने, घटना हुँदा तातेका स्थानीय पनि सुस्त भए । गरिखानेले ठूलो समस्या भोगिरहेका छन् तर सरकारलाई कुनै चासो नै नभए जस्तो छ । घटना त्यत्तिकै सेलाएर गएकोमा आफू दुःखी भएको उनले गुनासो गरे । चुनावमा मत हाल्ने इच्छासमेत नभएको सहिद गौतमका बुवाले बताए । सशस्त्र प्रहरीको अस्थायी पोस्टमा रहेका सुरक्षाकर्मीबाहेक दुईजना होटल व्यवसायी मात्र आनन्द बजारमा भेटिने गरेका छन् । निर्वाचनपछि समस्याको समाधान होला र फेरि आनन्द बजारका दिन फेरिएलान् भन्ने आशा छैन, अर्का व्यवसायी दलबहादुर तामाङले भने, देश चलाउनेले समस्या नबुझिदिँदा जनताले यसरी नै दुःख पाउनुपर्ने रहेछ ।सीमा सर्भे अधुरैआनन्द बजार घटनाको लगत्तै नेपालभारत संयुक्त सीमा सर्भे टोलीले विवादित क्षेत्रसमेत पर्ने गरी साढे ४ किलोमिटर भूभागमा सर्भेको काम सुरु गरेको थियो । दुवै देशका प्राविधिक टोली सर्भेमा खटिएका थिए । संयुक्त टोली काम सम्पन्न नगरी जेठ अन्तिम सातातिर फक्र्यो ।कञ्चनपुरका प्रमुख जिल्ला अधिकारी मनोहरप्रसाद खनालका अनुसार हालसम्म सम्पन्न भएको कार्य प्रगति दुवै देशको संयुक्त सर्भे अफिसियल्स कमिटीलाई प्रतिवेदन बुझाउनुपर्ने भएकाले टोली फिर्ता भएको हो ।"
सेनाद्वारा बम निष्क्रिय,विर्तामोड (कास) बिर्तामोडका दुई अलगअलग स्थानमा सोमबार भेटिएका बम नेपाली सेनाको टोलीले निष्क्रिय पारेको छ । बिर्तामोडको देवी उच्चमावि मतदान केन्द्रको गेट र त्यसभन्दा केही उत्तर सुब्बा चोकनजिक बम फेला परेको हो । दुवै स्थानमा फेला परेका बम इम्प्रोभाइज्ड एक्सप्लोसिभ डिभाइस (आईईडी) भएको स्थानीय प्रशासनले पुष्टि गरेको छ । झापाका प्रमुख जिल्ला अधिकारी उत्तरकुमार खत्रीले मतदातालाई त्रसित पार्ने नियतले कुनै आपराधिक समूहले बम राखेको बताए । मर्निङ वाक मा निस्किएकाहरूले कालो प्लास्टिकमा तारले बेरिएको वस्तु देखेपछि बम भएको आशंकामा प्रहरीलाई खबर गरेका थिए । करिब १० बजे सेनाको बम डिस्पोजल टोलीले दिउसो साढे एक बजे बम निष्क्रिय पारेको थियो ।
खोलापारि भएकाले हेपियौं,"दमक बासिन्दा झापाका, बसाइ मोरङमा । यी दुई जिल्लाको सिमाना छुट्याउने मावा नदीपारि झापाबाट चोइटिएर रहेको एउटा बस्ती छ, नलवाडी । ५ सयभन्दा बढी परिवारको बसोबास रहेको यो बस्ती साबिक दमक १७ मा पथ्र्यो । अहिले १० नम्बर वडा भएको छ ।कर्णबहादुर तामाङले जंगल फाडेर घर बसाएका थिए । घर थपिने क्रम बढदै गयो । अहिले ठूलो बस्ती बनेको छ । धिमाल, तामाङ, बाहुनक्षत्री, राई, लिम्बू सबै जातजातिको बसोबास छ । उनीहरूमध्ये आधा गाउले सुकुम्बासी छन् । घर बनाएर बसेका त छौं तर हातमा लालपुर्जा छैन, भीमबहादुर धिमालले भने ।आफूहरू झापाका भए पनि नुनभुटुन सबै मोरङकै खानुपर्ने उनले बताए । आपत पर्दा सहयोग गर्ने यतैका हुन्छन् । भोट भने उताकालाई दिनुपर्ने भो, धिमालले भने । उनले गाउमा अझैसम्म कुनै विकास नभएकोमा दुःख व्यक्त गरे । खोलापारिका जनता भएकाले नेता र नगरपालिकाले हेला गरेको स्थानीयको बुझाइ छ । पहिले चुनाव जितेकाहरूले गाउका लागि केही नगरेकोमा दुःख लागेको समेत उनले सुनाए । भोट त पहिले पनि हालेकै हो नि तर खोइ के विकास भयो ? यत्रो ठूलो गाउमा एउटा राम्रो बाटो छैन, स्कुल छैन, हेल्थपोस्ट छैन, उनले भने, खोलामा बलियो तटबन्ध छैन । मावाखोलाको बाढीले कति बेला बगाएर लान्छ ठेगान छैन । भोट माग्न आउने उम्मेदवारले गाउको सबै समस्या समाधान गरिदिन्छु भन्दा ७१ वर्षीय तामाङलाई पटक्कै पत्यार लाग्दैन । उनले भने, नेताका यस्ता फुस्रा कुरा सुन्नासाथ कन्सिरी तातेर आउछ । हामीले पहिले पनि नेतालाई जिताएकै हो । खोइ विकास ? उनले आफ्नो गाउको नाम बेचेर नेताहरूले भ्रष्टाचार गरेको आरोप लगाए । मेरै आखाअगाडि चार ट्रिपर बालुवा झारे । अनि बाटो बनाइदियौं भनेर सबै पैसा कुम्ल्याए, तामाङले आक्रोश पोखे, यिनीहरूलाई फेरि जिताएर के आस गर्नु ? माखो मार्दैनन् यिनीहरूले । दुई सय घरपरिवार सुकुम्बासी छन् । वर्षौंदेखि बसोबास गरे पनि अहिलेसम्म लालपुर्जा नपाउदा अन्योल भएको झाबुलाल धिमालले बताए । उनले यस पटकको चुनावमा जित्ने नेताले मावामा तटबन्ध र सुकुम्बासीलाई लालपुर्जा दिनुपर्ने बताए । भोट माग्न आउने सबै नेतालाई हामीले यही कुरा भनिरहेका छौं, उनले भने, सबैले हुन्छ म गर्छु भन्छन् । कसलाई विश्वास गर्ने । कसलाई नगर्ने ?उनीहरूले चुनाव जित्ने नेताले पहिलो नम्बरमा मावामा तटबन्ध गरिदिनुपर्ने माग राखेका छन् भने दोस्रो नम्बरमा लालपुर्जा मागेका छन् । तेस्रो माग छ, मावामा पुल निर्माण । मनकुमारी धिमालले खोलामा पुल नहुदा दमक जान उर्लाबारीबाट घुमाउरो बाटो जानुपरेको बताइन् । उनले चौथो नम्बरमा गाउको बाटो राम्रो बनाइदिनुपर्ने माग राखिन् । नेता र नगरपालिकालाई पटकपटक विद्युतका लागि आग्रह गर्दा कसैले नसुनेपछि गाउले आफैंले मिलेर गाउमा बिजुली भिœयाएका छन् । तर, भोल्टेज नपुग्दा अध्यारोमै बस्नुपरेको दसनी धिमालले बताइन् । बूढापाकाका अनुसार वर्षौं पहिले मावाखोलाले धार परिवर्तन गरेपछि नलवाडी मोरङतिर पर्न गएको हो । नगरपालिकाभित्रको गाउ भए पनि अहिलेसम्म स्वच्छ खानेपानीको व्यवस्था छैन । स्वास्थ्य सेवा, विद्यालय, पर्याप्त विद्युत् छैन । बालबालिका नजिकैको राजघाट र उर्लाबारीका विद्यालय जान बाध्य छन् ।"
धनपति कम रेन्जको छैन,"काठमाडौं फिल्म क्ष्ँेत्रमा यति बेला अवार्डको मौसम छ । केही दिनअघि एनएफडीसी अवार्ड वितरण गरियो भने असार २२ मा डी सिने अवार्ड आयोजना हुँदै छ । लन्डनतिरका नेपालीहरूले यही साता बक्सअफिस फिल्म फेयर अवार्ड बाँड्ने भएका छन् । अवार्ड सेरेमोनीलाई लिएर फिल्म वृत्तमा राम्रै होहल्ला हुन्छ । तर, यस्ता कुराबाट अलग रहने एक अभिनेता छन् । उनी कुनै अवार्ड कार्यक्रममा जाँदैनन् ।कतिले त मलाई आमिर खान पल्टियो भने, खगेन्द्रले भने, किन यस्तो भनेछन् भनेर बुझ्दा आमिर पनि अवार्ड कार्यक्रममा जाँदैन रहेछन् भन्ने थाहा पाएँ । मचाहिँ आमिर पल्टेको होइन । यद्यपि, अवार्डको प्रसंग आउनासाथ खगेन्द्रलाई फेरि पनि सोधिन्छ, आखिर, किन नगएको त रु उनी हाँसिदिन्छन् । सोमबार फिल्म धनपति सम्बन्धी पत्रकार सम्मेलनमा पनि उनको प्रतिक्रिया उस्तै रह्यो । उनले हाँस्दै भने, यो त पुरानै प्रश्न भयो ।तैपनि उनले रहस्य खुलाइदिए, मेरो उद्देश्य अवार्ड होइन । केही पाउने आसले काम गर्दिनँ । पाइहाले खुसी हुन्छु । नपाए मानसिक तनाव हुँदैन । आफू भीडभाडमा रमाउन नसक्ने भएकाले पनि कार्यक्रमहरू अभोइड गर्दै आएको बताए ।नक्सालस्थित फाइभ स्टेसनमा आयोजित कार्यक्रममा खगेन्द्रसहित फिल्म निर्देशक दीपन्द्र के खनाल र अभिनेत्री सुरक्षा पन्त पनि थिए ।इन्जिनियरिङमा स्नातक गरिभ्याएकी सुरक्षाले फिल्म र मिडिया लाइन रोज्नुको कारण खुलाइन् । धेरैथरी काम गर्दा कला क्षेत्रलाई आवश्यक प्याकेज निर्माण गर्न सकेँ, उनले भनिन् । धनपति मा काम गर्न आफू वरिपरिकै समाजले सहज बनाएको सुरक्षाको अनुभूति थियो । पात्र केन्द्रित भनिएको फिल्ममा उनले मुख्य पात्रकी श्रीमती, एक बच्चाकी आमाको भूमिका निर्वाह गरेकी छन् । देखेसुनेकै पात्र हो, उनले भनिन्, नेपाली फिल्म भनेपछि क्रिटिसाइज मात्रै गर्ने म, यो क्षेत्रमा आएपछि परिवर्तन भएकी छु । फिल्म बनाउन सहज रहेनछ । उनका अनुसार नेपाली फिल्ममेकिङमा सुधार गर्नुपर्ने चिज भने धेरै छन् । फिल्मका निर्देशक एवं सिनेमाटोग्राफर दीपेन्द्रले धनपति लाई पैसा र पारिवारिक खुसीका लागि गरिने संघर्षको कथाका रूपमा परिभाषित गरे । यसमा राजनीतिक परिवेश पनि जोडिएको बताउँदै थपे, मेरो अघिल्लो फिल्म पशुपतिप्रसाद को भन्दा कम रेन्जमा बनेको छैन यो । यसलाई मैले नै खिचेको भएकाले दृश्यहरू हेर्दा अलि बढी अपनत्व महसुस गर्छु । असार २३ मा प्रदर्शन हुने धनपति लाई पशुपति प्रसाद कै सिक्वेल पो हो कि भन्ने जिज्ञासालाई चाहिँ उनले निराधार तुल्याइदिए ।युगदेखि युगसम्म, चपली हाइट, झोले जस्ता फिल्म बनाएका दीपेन्द्रले फिल्मको प्रचारका लागि आफूहरूसँग फन्डा नहुने गरेको बताए । अनावश्यक प्रचारले फिल्मको सिर्जनशीलतालाई ढाकिदिने भन्दै फिल्मको थिमभन्दा बाहिर जाने कुनै काम नगरेको उनको दाबी थियो । अभिनेत्री सुरक्षाले धनपति मा आइटम सङ, चमकधमक केही नभएको खुलाइन् ।खै हाम्रो त झगडासगडा पनि पर्दैन, दीपेन्द्रले व्यंग्यात्मक शैलीमा भने, खगेन्द्र र मेरो, सुरुक्षा र खगेन्द्रको झगडा परे त पब्लिसटी गर्न पनि सजिलो हुन्थ्यो होला ।"
सगरमाथा आरोहीको सम्मान,"पाँचथर ९कास० आदिवासी लिम्बू जातिबाट सर्वोच्च शिखर पहिलोपटक चुम्न सफल सुशील सेर्मालाई आइतबार सम्मान गरिएको छ । कुम्मायक गाउँपालिका२ माङजाबुङका सेर्मा पाँचथरकै पहिलो हिमाल आरोही हुन् ।नेपाल आदिवासी जनजाति पत्रकार महासंघ फोनिज, किरात राई पत्रकार संघ, लिम्बू पत्रकार संघ, तामाङ सञ्चार समूहलगायत सञ्चार संस्थाले उनलाई सम्मान गरेका हुन् । २९ वर्षीय सेर्मा गत जेठ ६ को बिहान सगरमाथाको चुचुरोमा पुगेका थिए ।"
नमस्ते काठमान्डु अन्तरक्रिया,"काठमाडौं ९कास० सञ्चारकर्मीफिल्म निर्देशक डब्बु क्षत्रीको कथाकृति नमस्ते काठमान्डु बारे हेटौंडामा अन्तरक्रिया गरिएको छ ।चलचित्र पत्रकार संघ मकवानपुरद्वारा आयोजित कार्यक्रममा क्षत्रीले उक्त संग्रह यौनविद्रोहको दस्तावेज भएको बताए । यौनका बारेमा नेपाली समाजमा हुने गरेको संकुचित धारणा र त्यसले निम्त्याउने विकृति र विद्रोहका घटनालाई मैले कथाको स्वरूपमा ल्याएको हुँ, उनले भने ।पत्रकार धु्रव अधिकारीले सहजीकरण गरेको अन्तरक्रियामा चलचित्र विकास बोर्डका सदस्य एवं चलचित्र निर्मातावितरक नरेन्द्र महर्जनले उक्त संग्रहका कथाहरूले पाठकमा यौनबारे सचेतना जगाउने टिप्पणी गरे । पत्रकार महासंघ मकवानपुर शाखाका अध्यक्ष हरि हुमागाईंले यौन कथा भन्नासाथ लुकेर पढ्ने प्रचलन अहिले पनि रहेको स्मरण गर्दै नमस्ते काठमान्डु परिवारका सदस्यसँग बसेर पढ्न सकिने रहेको बताए । चलचित्र पत्रकार संघ मकवानपुरका अध्यक्ष मणिराज गौतमले पनि उक्त पुस्तक सन्देशमूलक र पठनीय भएको दाबी गरे । प्रकाशक शिखा बुक्सका अध्यक्ष पुष्पराज पौडेलले कथामा नयाँ प्रयोग भएकाले नमस्ते काठमान्डु छापेको सुनाए ।"
मिस एन्ड मिस्टर डेफ इन्टरनेसनल मा सुरभि र जनक,"काठमाडौं मिस नेपाल, मिस वल्र्ड जस्ता ब्युटी प्याजेन्टका गतिविधिलाई सुरभि मानन्धर र जनकराज भट्टले धेरैपटक हेरेका छन् । तर, सुनेका छैनन् । श्रवण क्षमता गुमाएका यी दुवैले जति दृश्य हेरे त्यसैका आधारमा आफू पनि ब्युटी प्याजेन्टमा सहभागी हुने रहर पाल्न थालेका थिए । फेरि अर्को मनले भन्थ्यो, कानै नसुन्नेका लागि केको ब्युटी प्याजेन्ट रु आफ्नै मनसँग जिस्कन्थे । चाहनालाई हाँसोमा उडाउँथे ।तर कहिलेकाहीं दबेको इच्छालाई अवसरले फेरि जगाइदिने गर्छ । त्यस्तै भइदियो सुरभि र जनकराजका लागि पनि । असम्भव लाग्ने सपना पूरा हुने भयो । पेरिसमा हुन लागेको मिस एन्ड मिस्टर डेफ इन्टरनेसनल प्रतियोगितामा सहभागी हुने भएपछि गोरखाका २५ वर्षे जनकराज र काठमाडौंकी २३ वर्षीया सुरभिको जीवनको बाटो नै फेरिने भएको छ। असम्भवझैं ठानेको सपना यति बेला पूरा हुँदै छ, सुरभि र जनकराजलाई नै लाग्छ, केही गर्ने आँटझनै बढ्न थालेको छ ।कानै नसुन्नेले ब्युटी प्याजेन्टमा कसरी जाने रु सुरभि र जनकराज स्वयं पनि विश्वस्त थिएनन् । हिम्मत भने राखे । उनीहरू बोल्न भने सक्छन् ।सांगहरू मात्रै भिडदै आएको ब्युटी प्याजेन्टप्रतिको सामाजिक सोचमा समेत परिवर्तन गर्ने गतिलो अवसर छ यति बेला सुरभि र जनकराजलाई । एक सातादेखि उक्त प्रतियोगिताको तयारीका लागि उनीहरू कुपन्डोलस्थित हिडन ट्रेजरको ग्रुमिङ ट्रेनिङमा छन् । बहिरा महिलाका सिर्जनशील हातहरूले उनीहरूलाई छनोट गरेर तालिमका लागि हिडन ट्रेजरसम्म ल्याइदिएको हो । हरेक बिहान छ बज्दानबज्दै जिममा पुगेपछि जनकराज रोजीरोटीको दौडधुपमा लाग्छन् । आठ महिनाअघि मात्रै उनले दरबार मार्गस्थित साम्स वन ट्री क्याफे मा काम पाएका हुन् । सुरभिचाहिँ क्यानभासमा चित्र कोर्न रुचाउँछिन् । फुर्सदको बेला उनी रंग र ब्रससँग खेल्छिन् । त्यसबाहेकको पूरै समय यति बेला ब्युटी प्याजेन्टकै तयारीका लागि खर्चिरहेकी छन् । दुवैलाई तालिम दिइरहेकी कोरियोग्राफर रचना गुरुङ शर्र्माले सिकाइरहेकी मात्रै छैनन्, आफूले समेत सांकेतिक भाषामा धेरै कुरा सिक्ने मौका पाइरहेकी छन् । कसरी हिँड्ने, खाने, बस्ने आदि सिकाउन शरीरको हाउभाउ नै काम लाग्छ । रचनालाई दोभाषेको रूपमा परिता सिंहले सहयोग गरिरहेकी छन् । रचनाले सुरभि र जनकराजमा छिट्टै सिक्ने विशिष्ट क्षमता रहेको सुनाइन् । सुरभि र जनकराज कक्षा १२ सकेर बसेका थिए । मनोरञ्जन क्षेत्रमा दुवैको रुचि हुँदाहँुदै पनि बोली नभएकै कारण मौन थिए । बहिरा महिलाका सिर्जनशील हातहरूले फेसबुकमार्फत इन्टरनेसनल ब्युटिप्याजेन्टमा सहभागी हुन आवेदन खुलाएपछि दुवैका लागि अवसर जुट्यो । सुरुमा विश्वासै लागेको थिएन, जनकराजले मुहारमा खुसी झल्काउँदै सुनाउँछन्, साथीहरूले तिमी राम्रो देखिन्छौ, फर्म भर भनेपछि उसै गरेँ ।सुरभिले भने फेसबुकमा देख्नेबित्तिकै आवेदन दिन पुगेकी थिइन् । राम्रो अंग्रेजी लेख्न जान्ने, क्रिएटिभ र गुडलुकिङका आधारमा उनीहरूलाई इन्टरनेसनल प्रतियोगितामा पठाउन लागिएको संस्थाकी अध्यक्ष कल्पना बज्राचार्यले बताइन् । एक साताको सिकाइपछि सुरभिमा ब्युटिप्याजेन्टबारेको पूर्ववत् धारणामा व्यापक फेरबदल आएको छ । सोचेजस्तो सजिलो रहेन छ ब्युटिप्याजेन्ट तयारी, उनी भन्छिन्, अग्लो हिलमा ब्यालेन्स मिलाई हिँड्न झनै कठिन । व्यक्तित्व विकाससँगै उनीहरूले इन्टरनेसनल साइन ९सांकेतिक० भाषामा समेत अपडेट हुनुपर्नेछ ।यसको सजिलो उपाय युट्युब नै रहेछ, जनकराज भन्छन्, आफैं अभ्यास गर्दै छौँ ।प्रतियोगितामा विजय हुनु वा नहुनुसँग उनीहरू खासै महत्त्व राख्दैनन् । त्यहाँसम्म पुगेर आफ्नो देशको नाम चिनाउनु नै पनि हाम्रा लागि ठूलो उपलब्धि हो जस्तो लाग्छ, सुरभिले भन्छिन् । जनकराजले दौरासुरुवालमा ठाँटिएर नेपाली झन्डा फहराउँदै प्रतियोगितामा सहभागी हुने योजना बनाइरहँदा सुरभि भने कुमारी पहिरनमा नेवारी संस्कृतिलाई विश्वसामु पस्कने तयारीमा रहेको बताउँछिन् । सफलताका लागि बोली होइन, इच्छाशक्ति महत्त्वपूर्ण हो भन्ने नजिर स्थापित गराउन यतिबेला दुवै लागिपरेका छन् ।अवसर पाए असम्भवप्रायः सपना पूरा हुन बेर नलाग्ने रहेछ, यसो भनिरहँदा जनकराज स्वयं दंग थिए । प्रतियोगिताको ग्रान्ड फिनालेका लागि दुवै जुलाई ९ मा पेरिसतर्फ जाँदै छन् ।"
कमलको साहस कथा,"लेखनाथ ९कास्की० २०६५ असार १० गते मंगलबार दिउँसो । पोखराको खरबारीको सेती खोँचमा साढे दुई वर्षीया आराधना प्रधान खसिन् । छिमेकी बालकको अन्त्येष्टिमा उनी आफ्ना आमाबुबासँगै त्यता पुगेकी थिइन् । यो समाचार क्षणभरमै देशैभर फैलियो । उनको उद्धारमा अनेक प्रयास भए । केही पार लागेन । काठमाडौंबाट नेपाल क्यानोइङ एसोसिएसनको पाँच सदस्यीय उद्धार टोली उपकरणसहित आयो । शारीरिक बनावटका कारण उक्त टोलीका सदस्य ४० फिटभन्दा तल जान सकेनन् । बाहिर उनका बुबाआमा अचेतजस्तै थिए । सयौंको भीड लागेको थियो ।भोलिपल्ट पोखराकै टुटुंगाका सलोम नेपाली घटनास्थलमै थिए । ठूलो शरीर भएको मानिस खोँचमा पस्न नसक्ने थाहा पाएपछि उनले १२ वर्षे भाइलाई सम्झिए । उनी दौडिएर घरमै खेलिरहेका कमललाई लिन गए । कमललाई खोँचमा पठाउँदा अर्को घटना निम्तिने डरमा प्रशासनले नजान भन्यो । तर सलोमले भाइलाई पठाइछाडे । क्यानोइङले ल्याएको उपकरण लगाएर कमल खोँचमा पसे । आधा घण्टापछि उनले आराधनालाई निकाले । बुधबार मध्याह्न कमलले ६५ फिट गहिरो खोँचबाट आराधनाको उद्धार गरे ।कमल यसरी एकाएक हिरो बने । उनलाई सम्मान गर्नेको ओइरो लाग्यो । त्यति बेला १ कक्षा पढिरहेका कमललाई थुप्रै विद्यालयले १० कक्षासम्म निःशुल्क पढाउने प्रस्ताव गरे । उनी भने काठमाडौंको जेभियर इन्टरनेसनल स्कुलमा भर्ना भए । तत्कालीन प्रधानमन्त्री गिरिजाप्रसाद कोइरालाले उनको प्रशंसा गर्दै पुरस्कारस्वरूप ३ लाख रुपैयाँ प्रदान गरे । २०६५ को वीर गणेशमान सिंह बाल प्रतिभा पुरस्कार उनैले पाए, वर्ष बालक को उपाधिसमेत पाए ।उक्त घटना भएको १० वर्ष लागेको छ । यति बेला उनै साहसी बालकको गाथा पुस्तकका रूपमा आएको छ, जुन निकालेको हो उनैको नाममा गठन भएको साहसी बालक कमल नेपाली अध्ययन प्रतिष्ठान ले ।साहसी बालक कमल नेपाली दानबहादुर विश्वकर्माले लेखेका हुन् । आराधनाको उद्धार गरेको १० वर्ष पुगेको अवसरमा प्रतिष्ठानले असार ११ मै पुस्तक बजारमा ल्याएको हो । सांसदत्रय तुलबहादुर गुरुङ, तेजकुमारी पौडेल र डीबी नेपाली, मानव अधिकारवादी टेकनाथ बराल, कमलका बुबा नीलबहादुर नेपाली, आराधनाका बुबा जोन प्रधान तथा कमल र आराधना स्वयंले पुस्तक विमोचन गरे । प्रतिष्ठानका अध्यक्षसमेत रहेका सांसद डिबी नेपालीले भने, यस्तो साहसिक कामको इतिहास जोगाउन सकिएन भने उनीमाथि अन्याय भएको ठहर्छ । प्रतिष्ठानका उपाध्यक्ष रामबहादुर बल्कुटीले नेपालमा कमल नेपालीजत्तिको चर्चा र सम्मान पाएको बालबालिका कमै भएकोले उनको बारेमा पुस्तक प्रकाशन सान्दर्भिक भएको बताए । २१ वर्षीय कमल हाल जेभियरमै कक्षा १० मा पढ्छन् । जिम्न्यास्टिक र पौडीमा उनको विशेष रुचि छ । आराधना भने पोखरामा बुबाआमासँगै बस्छिन् । १२ वर्षकी उनी ६ कक्षा पढ्छिन् ।"
कन्जरभेटिभ र डीयूपीबीच सहमति,"लन्डन (अल जजिराबीबीसी) बेलायती प्रधानमन्त्री टेरेजा मेले सरकार गठनमा समर्थन जुटाउन सोमबार उत्तरी आयरल्यान्डको डेमोक्रेटिक युनियनिस्ट पार्टी (डीयूपी) सग सम्झौता गरेकी छन् । जुन ८ मा भएको निर्वाचनमा सत्ताधारी कन्जरभेटिभ पार्टीले बहुमत प्राप्त गर्न असफल रहे पनि डीयूपीसगको सम्झौतापछि प्रधानमन्त्री मेलाई सरकार गठनमा सहज हुनेछ । निर्वाचनमा कन्जरभेटिभले संसद्को ६५० सिटमध्ये ३१७ सिट जितेको थियो । डीयूपीको १० सिटको मद्दतले कन्जरभेटिभ पार्टीले अब सरकार गठन गर्न सक्नेछ । निर्वाचन परिणामलगत्तै दुई सातासम्मको वार्तापछि दुई पार्टीबीच सहमति भएको हो । डीयूपी प्रमुख अर्लेन फोस्टरले कन्जरभेटिभसग भएको सम्झौताले आफू खुसी रहेको बताउदै त्यससम्बन्धी विस्तृत विवरण पछि सार्वजनिक गरिने बताइन् । संसदको पूरै अवधि लागू हुने गरी गरिएको सम्झौताअनुसार डीयूपीले संसद्मा विश्वासको मत लिन र बजेट पास गर्न सरकारलाई समर्थन गर्नेछ । डीयूपीले भने नर्दन आयरल्यान्डका लागि रोजगारी र वित्तीय लगानी चाहेको छ । सम्झौताअनुसार उत्तरी आयरल्यान्डले दुई वर्षमा १ अर्ब ३ करोड डलर पाउनेछ । उक्त रकम अस्पतालदेखि सडक परियोजनामा लगानी गरिनेछ भने यसले उत्तर आयरल्यान्डको राजनीतिमा डीयूपीको प्रभाव बढाउनेछ । यसअघि डीयूपीका नेताहरूले यो सम्झौता ब्रिटिस सरकारको स्थायीत्वका लागि भएको बतँएका थिए । तर डीयूपीले केही विषयमा लिएको धारणालाई लिएर कन्जरभेटिभकै केही सांसदहरू यो सम्झौताका विपक्षमा छन् । उनीहरू डीयूपीले समलैंगिक विवाह र गर्भपतनविरुद्ध लिएको धारणाको विरुद्धमा छन् । सम्झौतालगत्तै विज्ञप्ति जारी गर्दै प्रधानमन्त्री मेले डीयूपीले संसदमा राष्ट्रिय सुरक्षा तथा ब्रेक्जिट मुद्दामा सरकारलाई समर्थन गर्ने बताएकी छन् । डीयूपीले महारानीले संसदमा दिएको वक्तव्यमाथिको मतदान, बजेट, ब्रेक्जिट तथा राष्ट्रिय सुरक्षाका विषयमा कन्जरभेटिभ सरकारलाई सहयोग गर्नेछ, मेले भनिन् ।"
अमेरिकामा सरकारी कम्प्युटर ह्याक,सिकागो (एएफपी) अमेरिकाको ओहायो र मेरिल्यान्ड राज्यको सरकारी कार्यालयका कम्प्युटर आतंककारी समूहले ह्याक गरेको पाइएको छ । कम्प्युटर ह्याक गरिएको पुष्टि भएपछि ती कार्यालयका कम्प्युटर आइतबार बन्द गरिएका थिए । ती कम्प्युटरका मनिटरमा आतंककारी समूह आईएसको समर्थनमा लेखिएका सन्देश मात्र देखिने र काम नगर्ने भएपछि कम्प्युटर ह्याक भएको प्रमाणित भएको थियो । ओहायो राज्यका गभर्नरको कम्प्युटरसमेत ह्याक भएको थियो ।
सांघाईमा द्रूतगतिको रेल,बेइजिङ (सिन्हवा) चीनले निर्माण गरेको अहिलेसम्मकै सबैभन्दा द्रूतगतिको रेल सेवाले चीनको बेइजिङसांघाई रुटमा सेवा सुरु गरेको छ । सोमबार बिहान ११ः०५ बजे एसीआर ४०० एफ मोडेलको रेल सांघाईका लागि छुटेको थियो भने सोही समयमै सांघाईबाट सीआर ४०० बीएफ मोडेलको अर्काे रेल बेइजिङका लागि छुटेको थियो । फक्सिङ नाम दिइएको यो रेलको गति प्रतिघन्टा बढीमा ४०० किलोमिटर रहेको जनाइएको छ ।
कागजमै सीमित अस्पताल,"लमजुङ ९कास० मन्त्रिपरिषद्ले २०७२ माघमा सुन्दरबजार स्वास्थ्य चौकीलाई अस्पतालमा स्तरोन्नति गर्यो । सोहीअनुसार कर्मचारी पनि खटिए । तर, १५ शय्यामा विकास गरेको अस्पताल अहिलेसम्म कागजमै सीमित छ । एउटा कोठामा दुई बेड राखेर अस्पताल सञ्चालन भइरहेको छ । भर्ना गर्नुपर्ने बिरामी फर्किन र सर्वसाधारण उपचारका लागि पोखरा, काठमाडौं, चितवन जान बाध्य छन् ।बेंसीसहरमा जिल्ला सामुदायिक अस्पताल भएपछि सुन्दरबजार७ तार्कुटारमा सरकारले अस्पताल सञ्चालनमा ल्याएको हो । यसअघिको स्वास्थ्य चौकी भवनमै सञ्चालन गरिएको अस्पतालको भौतिक सुविधा नहुँदा समस्या परेको स्वास्थ्यकर्मी बताउँछन् ।सरकारले दरबन्दीअनुसार स्थायी र करारमा प्रशासनबाहेकका पूरै कर्मचारी खटाएको छ । अस्पतालमा मेडिकल सुपरिन्टेन्डेन्टसहित ५ डाक्टर छन् । स्वास्थ्यकर्मीले नै प्रशासनिक काम गर्दै आएका छन् । भौतिक तथा प्राविधिक असुविधाका कारण कतिपय डाक्टरसहितका कर्मचारीहरू हात खाली बस्नुपरेको छ । दुईतले उक्त भवनको भुइँतला ८ कोठाको छ । माथिल्लो तला एउटा मिटिङ हलसहित दुई कोठा कर्मचारीका लागि छन् । अस्पतालका निमित्त मेडिकल सुपरिन्टेन्डेन्ट डा। सुशन प्रधानका अनुसार इमर्जेन्सी र शय्या एउटै कोठामा सञ्चालित छ । ओपीडी, फार्मेसी, माइनर अप्रेसन, परिवार नियोजन, प्रसूति, ल्याब, ड्युटी रुम ९२४ घण्टा० का लागि छुट्टाछुट्टै कोठाको व्यवस्था भए पनि साँघुरो छ । प्रशासन, कार्यालय प्रमुख, नर्सिङ इन्चार्ज, लेखा सबै एउटै कोठाबाट सञ्चालन भइरहेको उनले बताए । अस्पतालमा टेलिफोन छैन । मन्त्रालयले पठाएको एक्सरे मेसिन थ्री फेज लाइन नहुँदा थन्किएर बसेको छ । थ्री फेजका लागि लमजुङ विद्युत् उपभोक्ता संस्थामा गत असोजमै निवेदन हाले पनि अहिलेसम्म जडान भएको छैन । मन्त्रालयले भिडियो एक्सरे पठाउने जानकारी आए पनि राख्ने ठाउँ छैन । दुई महिनाअघि पठाएको ईसीजी, निबुलाइजेसन र अक्सिजन कन्सनट्ेरटर मेसिन चले पनि ठाउँको अभाव छ । रगत, खकारलगायतको परीक्षण भने भइरहेको छ । दैनिक ४० देखि ५० बिरामी आउँछन् । अस्पतालसम्म आउने बाटै राम्रो छैन । बाटोमा सडक बत्ती छैन, डा। प्रधानले भने ।सरकारले गत फागुन ६ गते अस्पताल विकास समितिको अध्यक्ष नियुक्त गरेर पठाएको छ । अध्यक्ष विष्णुकुमार श्रेष्ठका अनुसार ठाउँ अभावका कारण विशेषज्ञ सेवा दिन सकिएको छैन । मन्त्रालयले बालरोग, हाडजोर्नी, आँखा, दाँतलगायत सेवा सञ्चालन गर्ने भनेको छ । ठाउँ भए पो गर्नु, उनले भने । सरकारले अस्पतालको स्वीकृति दिनुअगावै अस्पताल भवन निर्माणका लागि जग्गाको खोजी भइसकेको थियो । नजिकै रहेको गुठीको जग्गालाई लिने सर्वपक्षीय सहमति भइसकेको छ । तर, उक्त जग्गा हालसम्म अस्पताल सञ्चालन गर्न सम्बन्धित मन्त्रालयले स्वीकृति दिएको छैन । अस्पताल ३ रोपनीमा सञ्चालन भइरहेको छ । यसका लागि कम्तीमा ३५ रोपनी जमिन चाहिने भन्दै अस्पतालनजिकै सुन्दरबजार ७, बडरेको जग्गा प्राप्तिका लागि मन्त्रालयमा कागजपत्र पुगिसकेको अध्यक्ष श्रेष्ठले बताए ।"
पुल भत्काउने निर्णयविरुद्ध स्थानीय,"काँकडभिट्टा ९कास० दैवीप्रकोप उद्धार समिति झापाले भद्रपुरहल्दीबारी जोड्ने देउनिया खोलाको काठेपुल भत्काउने निर्णय गरेपछि स्थानीयवासी आक्रोशित भएका छन् । गत वर्ष बाढीले भत्काएर आवतजावत ठप्प रहेको यो पुललाई मर्मत गरी पुनः प्रयोगमा ल्याउन सकिने भए पनि भत्काउने निर्णय भएको हो । २०६० मा स्थानीयले घरलौरी रकम उठाएर करिब २५ लाख रुपैयाँमा पुल बनाएका थिए ।जनताले बनाएको पुल प्रशासनको निर्देशनमा जनतालाई थाहै नदिई भत्काउन सुरु गरेपछि स्थानीयले विरोध जनाएका थिए । स्थानीय पर्शुराम बजगाईंका अनुसार गत वर्ष बाढीले पुल भत्काएपछि सर्वसाधारण आवतजावत गर्न पाएका छैनन् । पुल मर्मत गरी सञ्चालन गर्नुको साटो भत्काउन खोज्नु प्रशासनको यो कस्तो नियत हो, बजगाईंले भने, हामी कुनै हालतमा पुल भत्काउन दिँदैनांै । हल्दीबारी गाविसका पूर्वअध्यक्ष मोहनचन्द्र रेग्मीले स्थानीय उपभोक्ताले बनाएको पुल भत्काउने अधिकार प्रशासनलाई नभएको बताए । हल्दीबारीसदरमुकाम जोड्ने एकमात्रै पुल भत्काइँदा सर्वसाधारणले बर्खामा थप सास्ती पाउने रेग्मीले बताए । जिविसले पुल मर्मत गरेन भने बरु हामी आफंै मर्मत गरी सञ्चालन गर्छौं, रेग्मीले भने, तर भत्काएर लैजान दिँदैनांै । स्थानीय सुमन बजगार्इंले वैकल्पिक पुल निर्माण नभएसम्म यही पुललाई मर्मत गरी सञ्चालन गर्नुपर्ने बताएका छन् । उनले भने, अर्को पुल पनि नबनाउने अनि भएको पुल पनि भत्काएर लैजाने कस्तो निर्णय हो प्रशासनको रुस्थानीय विकास अधिकारी खेम ओझाले जिल्ला दैवी प्रकोप उद्धार समितिले पुल भत्काउने निर्णय गरेको बताए । उनले पुलमा प्रयोग भएका काठहरू जिल्ला रेडक्रसमा राखेर दैवी प्रकोप पीडितहरूलाई सहुलियतमा उपलब्ध गराउने समितिले निर्णय गरेको बताए । भने, जिविस या प्रशासन कुनै पनि निकायको एकल निर्णयबाट पुल भत्काउन खोजिएको होइन, दैवी प्रकोप उद्धार समितिले निर्णय गरेको हो । उनले स्थानीयवासीले पुल नभत्काउन आग्रह गरेका कारण तत्काल पुल नभत्काइने बताए ।"
ढुक्कले मतदान गर्नुहोस्,"दाङ ९कास० गृहमन्त्री जनार्दन शर्माले ढुक्कसँग मतदान गर्न सबैलाई आग्रह गरेका छन् । सोमबार तुलसीपुरको पत्रकार भेटघाटमा उनले सुरक्षँ व्यवस्था कडा पारिएको र निर्वााचन बहिष्कार गर्नेहरू पनि प्रतिस्पर्धामा आइसकेकाले त्रसित नहुन अनुरोध गरे । विप्लवको पार्टी र राजपा पनि चुनावमा सहभागी भइसकेकाले अब सहज रूपमा मतदानको वातावरण बनिसकेको उनले दाबी गरे । चुनाव बहिष्कार भन्नेहरूको कुनै तुक छैन । बहिष्कार गर्छौं भन्नेहरूलाई जनताले देखाइदिएका छन्, उनले भने, निर्वाचन बहिष्कार गर्नेहरू नैतिक रूपमा कमजोर भइसकेका छन् किनकि उनीहरूकै समर्थक रोल्पाको थबाङ र तराईमा चुनाव लडिरहेका छन् ।"
चिकित्सक पक्राउ,पोखरा ९कास० लागूऔषध सेवन तथा कारोबारमा संलग्न रहेको आरोपमा एक चिकित्सक पक्राउ परेका छन् । मनिपाल शिक्षण अस्पतालमा अध्ययनसँगै कार्यरत डा। राजव रानामगर पक्राउ परेका हुन्।पोखराका दुई युवालाई लागूऔषध किनेर ल्याउन भन्दै सीमावर्ती सुनौली नाका पठाएको उनीमाथि आरोप रहेको प्रहरीले जनाएको छ । स्याङ्जाको वालिङ३ घर भएका डा। रानामगरलाई कास्की प्रहरीले आइतबार दीपस्थित कलेज नजिकैबाट पक्राउ गरेको हो । उनले बगालेटोलका सञ्जय गुरुङ र शीतलादेवीका योनेश गुरुङलाई लागूऔषध लिन पठाएका थिए । दुईमध्ये सञ्जयलाई प्रहरीले यसअघि नै पक्राउ गरेको थियो । उनैको बयानका आधारमा रानामगरलाई पक्राउ गरिएको प्रहरीले जनाएको छ ।
उम्मेदवारको घरमा विस्फोट,धरान ९कास० उपमहानगर पालिकामा एमालेबाट मेयर उम्मेदवार तारा सुब्बाको घरमा सोमबार बिहान अज्ञात समूहले बम विस्फोट गराएको छ । धरान११ मंगलबारे नजिकैको रमाइलो चोकमा रहेको सुब्बाको घरको कम्पाउन्डभित्र बम फालेर केही व्यक्ति पूर्वको गल्लीतिर भागेका थिए । विस्फोटको आवाज सुनेपछि बाहिर निस्कँदा कोही पनि नदेखेको सुब्बाले बताए । विस्फोटपछि पुगेका वडा प्रहरी कार्यालयका इन्चार्ज जेबी लिम्बूले अनुसन्धान भइरहेको बताए । उनका अनुसार कडा प्लास्टिको बट्टामा बारुद भरेर तारमार्फत विस्फोट गरिएको पाएको छ । विस्फोटको जिम्मा कसैले लिएको छैन ।
दुर्घटनामा मृत्यु,दमक ९कास० ओभरटेक गर्ने क्रममा सोमबार झापाको शिवसताक्षी१० कन्काई पुलमा एक युवकको मृत्यु भएको छ । मृत्यु हुनेमा शिवसताक्षी७ का ३२ वर्षीय विजय लावती रहेको जिल्ला ट्राफिक प्रहरी कार्यालयले जनाएको छ । बा३२प ६६१३ नम्बर स्कुटरलाई ओभरटेक गर्ने क्रममा मे७प २३२९ नम्बर स्कुटर को१ख ३९१४ नम्बर बसमा ठोक्किएको थियो । बसमा ठोक्किएर गम्भीर घाइते भएका स्कुटरका चालक लावती गम्भीर घाइते भएका थिए । उनको उपचारका क्रममा बिर्तामोडस्थित बीएन्डसी अस्पतालमा मृत्यु भएको प्रहरीले जनाएको छ ।
तीन जना मृत फेला,"भोजपुर ९कास० अरुण गाउँपालिका१ को प्याउलीको मरेङडाँडाका दुई किशोरकिशोरी र एक बालबालिका तीन जना मृत फेला परेका छन् । सोमबार बिहान साढे सात बजे स्थानीय तोरन कार्कीको माछापोखरीभित्र डुबेको अवस्थामा तीन जना भेटिएपछि स्थानीयले प्रहरीलाई खबर गरेका थिए । उक्त गाउँपालिका वडा ३ का १६ वर्षीय रञ्जीव सापकोटा, १४ वर्षीय सुष्मा फुयल र ८ वर्षीय प्रदीप फुयल मृत फेला परेको प्रहरी नायव उपरीक्षक काजीकुमार आचार्यले बताए । घटना शंकास्पद रहेको भन्दै सहायक प्रमुख जिल्ला अधिकारी राजन पाण्डे सहितको टोली अनुसन्धानका लागि घटनास्थल गएको प्रशासनले जनाएको छ ।"
सुरक्षा पोस्टमा प्रेसरकुकर बम,गुलरिया ९कास० बाँसगढी बजारको प्रहरी सुरक्षा पोस्टमा प्रेसर कुकर बम फेला पारेको छ । सोमबार दिउँसो पोस्टमा सुुरक्षाकर्मी नभएको मौका छोपी पहिचान नभएको समूहले बम राखेको प्रहरीले जनाएको छ । प्रहरी उपरीक्षक भरतबहादुर बोहोराका अनुसार प्रेसर कुकरभित्र बारुद भरिएको अवस्थामा फेला परेको बताए । सेनाले बमलाई निष्क्रिय पारेको छ । स्थानीय तह निर्वाचन बिथोल्न र आतंक फैलाउन बम राखिएको आशंका प्रहरीले गरेको छ । निर्वाचनको दृष्टिले जिल्लाका ५३ वटा मतदान केन्द्र अति संवेदनशील रहेको स्थानीय प्रशासनले जनाएको छ ।
नारायणगढमुग्लिन खण्डमा गाडी नरोकिने,"भरतपुर चितवनस्थित नारायणगढमुग्लिन सडक आयोजनाले सोमबारदेखि उक्त खण्डमा दिनभर गाडी खुला गरेको छ । निर्माणमा बाधा पुगेको भन्दै ७ महिनादेखि बिहान १० देखि अपराह्न ४ बजेसम्म गाडी सञ्चालनमा रोक लगाइँदै आएको थियो ।आयोजनाका इन्जिनियर शिव खनालले अर्को सूचना नआउन्जेल दिनभर गाडी सञ्चालन गर्न दिएको बताए । पहिरोका कारण दुर्घटना हुन थालेपछि गाडी रोकेका छैनौं, उनले भने, अब ट्राफिक प्रहरी र आयोजनाको प्रतिवेदनका आधारमा स्थानीय प्रशासनले आगामी दिनमा कुन समयमा गाडी चल्न दिनेनदिने निर्णय गर्छ । बिहीबार रातिदेखि यस खण्डका ठाउँठाउँमा पहिरो खस्ने क्रम थामिएको छैन । पहिरो हटाएर यातायात सञ्चालन गर्नासाथ फेरि खस्दा यात्रुलाई सास्ती भएको छ । काठमाडौं, पूर्वी र पश्चिम नेपालसँग जोड्ने महत्त्वपूर्ण मार्गका रूपमा रहेको नारायणगढमुग्लिन सडकमा दैनिक १० हजार गाडी ओहोरदोहोर गर्छन् । दुई वर्षअघिदेखि सडकलाई एसियाली मापदण्डअनुरूपको दुई लेनको बनाउने काम सुरु गरेदेखि सबारी र यात्रुले पहिरोको जोखिम खेप्दै आएको छ । सडक निर्माणका क्रममा चट्टान फोर्न थालिएपछि पहिरो खसेर आवागमन अवरुद्ध हुने गरेको छ । यो खण्डमा रातिको समयमा यात्रा गर्न निकै जोखिमपूर्ण छ । आयोजना र प्रहरीले राति सकेसम्म सडक प्रयोग नगर्न र अन्य वैकल्पिक मार्ग अपनाउन सर्वसाधारणलाई अनुरोध गरेको छ । प्रमुख जिल्ला अधिकारी नारायणप्रसाद भट्टले पहिरोको जोखिमबाट बच्ने उपायबारे सरोकारवालासँग छलफल गरेको बताए । सवारीको हकमा कुन समयमा रोक्ने वा चलाउन दिइने भन्ने ट्राफिक र आयोजनाको प्रतिवेदन पछि तय हुन्छ उनले भने, सकेसम्म मानवीय क्षति यात्रुले सास्ती भोग्नु नपरोस् भन्ने उपाय खोज्दै छौं ।उक्त खण्डअन्तर्गत इच्छाकामना गाउँपालिका६ कालिखोलामा बिहीबार राति खसेको पहिरो पन्छाएर मुग्लिन फर्कने क्रममा प्रहरीको जिप पहिरोले बगाएर त्रिशूली नदीमा खसेर ३ प्रहरीको मृत्युको घटनापछि आयोजनाले सवारी आवागमन दिउँसो पनि खुला गरेको हो । उक्त घटनामा एक प्रहरी जवान अझै हराइरहेका छन् । यहाँको रामनगर र मुग्लिनमा दैनिक ६ घण्टा सवारी रोकेर आयोजनाले सडक निर्माणको काम गर्दै आएको थियो । सबारी रोकेर पनि कछुवा गतिमा काम गरेको भन्दै चर्को आलोचना भएको थियो ।"
नेपालभारत हुन्डीमा कडाइ हुने,भारतसँग समन्वय गरेर हुन्डी कारोबारमा संलग्नलाई कारबाही गर्न स्पेसल इन्टिलिजेन्स प्रणाली बनाउँछौं नेपाली दूतावासअनौपचारिक च्यानलमार्फत जाने रेमिट्यान्सलाई औपचारिक च्यानलमा ल्याउने कार्य अझै चुनौतीपूर्ण महासंघ उपाध्यक्ष
विपन्न वर्गमा एक खर्ब ऋण,"काठमाडौं लगानीको निश्चित प्रतिशत विपन्न वर्गमा कर्जा प्रवाह गर्नुपर्ने राष्ट्र बैंकको निर्देशनपछि ९९ अर्ब ४० करोड रुपैयाँ लगानी भएको छ ।यो बैंक तथा वित्तीय संस्थाको कुल लगानीको करिब ५ प्रतिशत हो । गत वैशाखसम्म बैंक तथा वित्तीय संस्थाको कुल लगानी १९ खर्ब ५८ रुपैयाँ छ । ०७३ असारको तुलनामा गत वैशाखसम्म विपन्न वर्ग कर्जा झन्डै २९ प्रतिशतले बढेको छ । ०७३ असरमा ७७ अर्ब १० करोड रुपैयाँ रहेको विपन्न वर्ग कर्जा गत वैशाखसम्म ९९ अर्ब ४० करोड पुगेको राष्ट्र बैंकको तथ्यांक छ जसमध्ये ३५ अर्ब ६० करोड रुपैयाँ वित्तीय संस्थाले सिधै र ६३ अर्ब ८० करोड रुपैयाँ अप्रत्यक्ष ९लघुवित्त संस्था, सहकारी आदिमार्फत० रूपमा प्रवाह गरेका छन् । विपन्न वर्गमा प्रवाहित कुल ऋणमध्ये ८६।६१ प्रतिशत हिस्सा वाणिज्य बैंकहरूको छ । गत वैशाखसम्म वाणिज्य बैंकहरूले ८६ अर्ब १० करोड रुपैयाँ विपन्न वर्गमा प्रवाह गरेका छन् । यो बैंकहरूको कुल ऋण प्रवाहको ५।८ प्रतिशत हो । ०७४ जेठ १ गतेसम्म बैंकहरूको कुल लगानी १६ खर्ब ६३ अर्ब रुपैयाँ छ । राष्ट्र बैंकको निर्देशनअनुसार बैंकहरूले कुल लगानीको न्यूनतम ५ प्रतिशत विपन्न वर्गमा प्रवाह गर्नुपर्छ । ०७३ असारसम्म विपन्न वर्गमा वाणिज्य बैंकले ६५ अर्ब ७० करोड रुपैयाँ ऋण प्रवाह गरेका थिए । वाणिज्य बैंकमध्ये कृषि विकास बैंकले यो क्षेत्रमा सबैभन्दा धेरै ऋण प्रवाह गरेको राष्ट्र बैंकले जनाएको छ । विपन्न वर्ग भन्नाले न्यून आय भएका र खासगरी सामाजिक रूपमा पिछडिएका महिला, जनजाति, दलित वर्ग, अन्धा, बहिरा, शारीरिक रूपले अपांग व्यक्ति, सीमान्तकृत समुदाय तथा साना किसान, कालिगढ, मजदुर र भूमिहीन परिवारलाई जनाउँछ । विपन्न वर्गको आर्थिक तथा सामाजिक उत्थानका लागि सञ्चालन हुने स्वरोजगारमूलक लघु उद्यम सञ्चालन गर्न तोकिएको सीमासम्म प्रवाह हुने लघु कर्जालाई विपन्न वर्ग कर्जा मा गणना गर्ने सुविधा राष्ट्र बैंकले दिएको छ । करिब दुई दशक अघिदेखि बैंक तथा वित्तीय संस्थाले आफ्नो कुल लगानीको निश्चित प्रतिशत विपन्न वर्गमा अनिवार्य रूपमा प्रवाह गर्नुपर्ने राष्ट्र बैंकको निर्देशन छ । उक्त व्यवस्था परिमार्जन गर्दै केही वर्ष अघिदेखि वाणिज्य बैंकहरूले कुल लगानीको न्यूनतम ५, विकास बैंकले ४।५ र वित्त कम्पनीले ४ प्रतिशत विपन्न वर्गमा लगानी गर्नुपर्ने व्यवस्था राष्ट्र बैंकले गरेको थियो । चालू आर्थिक वर्षको मौद्रिक नीतिमार्फत वाणिज्य बैंकहरूले तोकिएको ५ प्रतिशतमध्ये न्यूनतम २ प्रतिशत सिधै ९प्रत्यक्ष० विपन्न वर्गमा लगानी गर्नुपर्ने राष्ट्र बैंकको निर्देशन छ । यसरी प्रत्यक्ष रूपमा कर्जा प्रवाह गर्दा ०७३ असोजसम्म १।२५ प्रतिशत, पुससम्म १।५ प्रतिशत, चैतसम्म १।७५ र ०७४ असारसम्ममा २ प्रतिशत पुग्ने गरी कर्जा प्रवाह गर्नुपर्नेछ । बैंक तथा वित्तीय संस्थाले अनिवार्य रूपमा विपन्न वर्गमा कर्जा प्रवाह गर्नुपर्ने व्यवस्था भएकै कारण झन्डै १ खर्ब रुपैयाँ उक्त क्षेत्रमा लगानी भएको राष्ट्र बैंक अनुसन्धान विभाग प्रमुख नरबहादुर थापाले बताए । राष्ट्र बैंकले बैंक तथा वित्तीय संस्थालाई हस्तक्षेप गरेकै कारण यो उपलब्धि प्राप्त भएको हो, एक सार्वजनिक कार्यक्रममा उनले भने, यो निकै ठूलो रकम हो, आगामी दिनमा पनि यसलाई अझै प्रोत्साहन गर्दै लगिनेछ । विपन्न वर्गको आर्थिक तथा सामाजिक उत्थानका लागि बैंक तथा वित्तीय संस्थाले यस्तो कर्जा प्रवाह गर्दै आएको बताए पनि अधिकांश यस्तो कर्जा लक्षित समुदायसम्म नपुगेको विज्ञहरू बताउँछन् । विपन्न वर्गका नाममा पहुँचवाला र हुनेखानेले मात्र उक्त सुविधा लिँदै आएको उनीहरूको तर्क छ । विपन्न वर्गका नाममा पहुँचवालाको हालीमुहाली छ, एक पूर्वबैंकरले भने । राष्ट्र बैंकले निर्देशन जारी गरे पनि प्रभावकारी रूपमा नियमन गर्न नसकेकै कारण अधिकांश वास्तविक विपन्न वर्गका व्यक्ति उक्त सुविधाबाट वञ्चित रहेको ती अधिकारीले बताए । राष्ट्र बैंकको निर्देशनअनुसार बैंक तथा वित्तीय संस्थाले विपन्न वा न्यून आय भएका व्यक्तिलाई लघु उद्यम वा व्यवसाय सञ्चालन गर्न प्रतिसमूह सदस्यव्यक्तिलाई सामूहिकव्यक्तिगत जमानतमा प्रदान गरेको बढीमा १ लाख रुपैयाँसम्मको ऋण प्रवाह गर्न सक्छन् ।"
हुन्डाईद्वारा नयाँ योजना,"काठमाडौं ९कास० हुन्डाई कम्पनीले नेपाल सरकारद्वारा लक्की ड्रबाट भाग्यशाली घोषित १५ सय भूकम्पपीडितमध्येबाट हुन्डाई इओन गाडीको खरिदमा एकजना ग्राहकलाई शतप्रतिशत रकम फिर्ताको घोषणा गरेको छ । शतप्रतिशत रकम फिर्तासँगै हुन्डाई इओन ट्याक्सीको खरिदमा आकर्षक नगद छुट, एक वर्षसम्म निःशुल्क सर्भिसिङ, एक वर्ष वारेन्टी, वित्तीय तथा बिमा सुविधा र सम्पूर्ण कानुनी प्रक्रिया पूरा गरिदिने जारी विज्ञप्तिमा उल्लेख छ । नेपालमा हुन्डाई गाडीको विक्रेता लक्ष्मी इन्टरकन्टिनेन्टल प्रालिले उक्त कार्यक्रम ल्याएको कम्पनीले जनाएको छ ।"
बोइङ ग्राउन्डेड,"काठमाडौं ९कास० नेपाल वायुसेवा निगमको बोइङ ७५७ को एउटा इन्जिनमा समस्या देखिएपछि चार दिनदेखि ग्राउन्डेड छ । यो विमान ग्राउन्डेड भएपछि निगमको दोहा, क्वालालम्पुर, बैंग्लोर उडान प्रभावित भएका छन् । निगमका एक अधिकारीका अनुसार नाइनएन एसीबी कल साइन भएको गण्डकी नामको विमानको दायाँ इन्जिनमा नियमित चेकजाँचका क्रममा इन्जिनियरहरूले समस्या पत्ता लगाएका थिए । उक्त समस्या समाधानका लागि निगमको बोइङ विमान मर्मतको जिम्मा पाएको सिंगापुरको एजेन्सीले इन्जिनियर पठाएको छ । विमान मर्मत भइरहेको छ, केही दिन लाग्छ, स्रोतले भन्यो । निगमसँग भएका दुइटा बोइङमध्ये यो मात्रै उडानमा रहेको छ । नाइनएन एसीए कल साइन भएको अर्को विमान उडानमा छैन । उक्त विमान लिलामको प्रक्रियामा छ । निगमले हाल ८ वटा अन्तर्राष्ट्रिय गन्तव्यमा जहाज उडाउँदै आएको छ । यीमध्ये दुबई, बैंकक, दिल्ली, मुम्बई, हङकङमा एयरबस ए३२० ले उडान भर्दै आएको छ । निगमसँग हाल दुइटा एयरबस विमान छन् ।"
मासुका लागि ल्याइएका मरेका बाख्री नियन्त्रणमा,"काठमाडौं उपत्यका भित्र्याउँदै गरेका मरेका १८ वटा बाख्री सरकारी अनुगमन टोलीले नियन्त्रणमा लिएको छ । पशुपक्षी विकास मन्त्रालय, क्वारेन्टाइन चेकपोइन्ट नागढुंगा र प्रहरीसहितको अनुगमन टोलीले सर्लाही मलङ्गवाबाट ल्याउँदै गरेका १८ वटा मरेका र ४ वटा मर्ने अवस्थामा रहेका बाख्री आइतबार राति नियन्त्रणमा लिएको हो । यी सबै बाख्री पार्टी प्यालेस, होटेल र मासु पसलमा खसीको मासु भन्दै बिक्रीका लागि ल्याइएको बताइएको छ । मन्त्रालयका सचिव युवकध्वज जीसीले सुराकी र कर्मचारीको निगरानीमा आइतबार राति ९ बजे चेक पोस्टमा अनुगमन गर्दा मलंगवाबाट ना५ख २७७० नम्बरको यात्रुवाहक बसको डिक्कीमा ल्याइएको भेटिएको बताए । उनले भने, नियमअनुसार उपत्यकामा बाख्रीको मासु बिक्री गर्न पाइँदैन । व्यवसायीको नियत नै गलत देखियो। मन्त्रालयका अनुसार सर्लाही मलंगलाका व्यवसायी जगतबहादुर लामाले ती बाख्री यात्रुवाहक बसमा लोड गरी उपत्यका ल्याएका थिए । बसचालक उमेश यादवले व्यवसायी लामाले मलंगवामा बाख्री डिक्कीमा लोड गरेको बताए । उनले बल्खु र कलंकीको खसी बजारमा बिक्री गर्ने उद्देश्यले व्यवसायी लामाले पठाएका ती बाख्री जिउँदो ल्याउँदाल्याउँदै मरेको दाबी गरेका छन् । डिक्कीमा बाख्रीलाई खाँधेर हालेको अवस्थामा भेटिएको थियो । चालक यादवलाई अनुगमन टोलीले अबदेखि मरेको बाख्री यात्रुवाहक बसमा नबोक्न निर्देशन दिएको छ । गन्हाएको र भुँडी ढाडिएको अवस्थामा मरेका बाख्री फेला परे, जीसीले भने, पार्टी प्यालेस, ठूलो ठाउँका लागि ल्याइएको रहेछ । व्यवसायी लामाका नाममा ५ हजार रुपैयाँको पुर्र्जी काटी जरिमाना तिराएको उनले बताए । पशु स्वास्थ्य तथा पुशसेवा ऐन २०५५ अनुसार कानुन उल्लंघन गर्ने व्यक्तिलाई पच्चीस हजार रुपैयाँसम्म जरिवाना हुन सक्छ । पैठारी गरिएका पशुजन्य पदार्थ वा पशु उत्पादन सामग्रीमा संक्रमणरोग पाइए दोब्बर जरिवाना हुने उल्लेख छ । सचिव जीसीले मरेका बाख्री ढुवानी गरेकाले सुधार गर्न निर्र्देशनसहित ५ हजार जरिवाना गरिएको जनाए । मरेका बाख्री प्रहरीको रोहबरमा गाडिएको छ । केही बाख्री भने क्वारेन्टाइनको निगरानीमा राखेको उनले बताए । थानकोट नाकामा मरेका बाख्री फेला परेपछि अन्य नाकामा पनि निगरानी तीव्र बनाएको मन्त्रालयले जनाएको छ । पशु ढुवानी मापदण्डअनुसार एक ठाउँबाट अर्को ठाउँमा ढुवानी गर्दा क्वारेन्टाइनको स्वीकृतिसर्टिफिकेट अनिवार्य चाहिन्छ । पशुजन्य पदार्थ वा पशु उत्पादन सामग्रीमा कुनै रोग लागेकोनलागेको परीक्ष्ँण गरी ढुवानीको अनुमति दिइन्छ । खसीबोकाका लागि अनुमति दिइए पनि बाख्री काट्न अनुमति दिइँदैन । तर, बजारमा बाख्री पनि बिक्री भएको फेला परेको हो । आपूर्ति व्यवस्थापन तथा उपभोक्ता हित संरक्ष्ँण विभागले गरिरहेको अनुगमनमा यसअघि मरेको खुकुरा बिक्री गरेको फेला परेको थियो । खसीको मासु भनेर बिक्रीमा राखेको मासुमा ढुसी परेको समेत फेला परेको थियो । बजार लथालिंग अवस्थामा छ । समस्या र आतंक भए पनि सरोकार निकायले वास्ता गरेको देखिँदैन, विभागका महानिर्देशक कुमार दाहालले भने, माछामासु क्ष्ँेत्रमा सुधार गर्न नाकामा अनुगमन तीव्र बनाउनुपर्छ । विभागका अनुसार उपत्यकामा मुख्यतः ४ नाकाबाट माछामासु भित्रिन्छ । ती नाका थानकोट, दक्षिणकाली, बर्दिवास र फास्टट्र्याक हुन् । महानिर्देशक दाहालले स्थानीय तह निर्वाचनका कारण अनुगमन नगरेको दाबी गरे । निर्वाचनका कारण केही दिन पर्खेका छौं, उनले भने, निर्वाचनलगत्तै सबै नाकामा अनुगमन तीव्र बनाउँछौं । जानकारहरूका अनुसार उपभोक्ता सबै क्षेत्रमा ठगिएका छन् । लत्ताकपडा तथा खाद्य वस्तुको मूल्य तिरे पनि गुण्ँस्तरीय खरिद गर्न पाएका छैनन् । तीबाहेक माछामासु र यातायातमा बढी ठगी भएको विभागको दाबी छ । राष्ट्रिय उपभोक्ता मञ्चका अध्यक्ष प्रेमलाल महर्जनले सरकारले कार्यक्रम र बजेटरी प्रणालीबाट अनुगमन गरेका हुँदा बजारमा सुधार हुन नसकेको बताए । मरेको पशुको मासु निरन्तर बिक्री भए पनि गुणस्तर निर्धारण मापदण्ड नहुँदा उपभोक्ता जोखिममा परेको जनाए । अनुगममन क्रममा यस्तो कैफियत छ्याप्छ्याप्ती भेटिन्छ । तर, गुणस्तर निर्धारण गर्ने मापदण्ड छैन । सम्भावित हानिनोक्सानीको जानकार छैन, उनले भने, सरकारले समस्या न्यूनीकरण गर्नुपर्नेमा झारा टार्ने काम मात्रै गर्यो ।"
छडका कच्चा पदार्थ आयातमा वृद्धि,गत आवको जेठ महिनासम्ममा १६ करोड ७५ लाख किलो एमएस विलेट आयात भएकामा चालु आवको यसै अवधिमा ३४ करोड ८७ लाख किलो आइसक्यो
बाढीपीडितलाई राहत वितरण,पोखरा ९कास० कास्की मादी गाउँपालिका१ सोधागाउँका बाढीपीडितलाई राहत वितरण गरिएको । उनीहरूलाई नामार्जुङको मादीखोलामा निर्माणाधीन १२ मेगावाटको जलविद्युत् आयोजनाले गत शनिबार जस्तापाता र खाद्यान्न वितरण गरेको हो । गत वर्षको असार अन्तिम साता आएको बाढीले सोधागाउँका ९ घरपरिवारलाई क्षति पुर्याएको थिय । सञ्चालक हिमालयन हाइड्रोपावरका प्रबन्ध निर्देशक रुद्र कुइँकेलका अनुसार आयोजना निर्माण क्रममा मादीखोलामा आएको बाढीले स्थानीयलाई क्षति पुर्याएको हो ।
भारतलाई अग्रता,पोर्ट अफ स्पेन (एएफपी) अजिन्क्या रहानेको तेस्रो शतक तथा कप्तान विराट कोहलीको विष्फोटक ब्याटिङ मद्दतमा भारतले आइतबार क्विन्स पार्क ओभलमा भएको दोस्रो वान डेमा वेस्ट इन्डिजलाई सजिलै १ सय ५ रनले हराएको छ । पहिले ब्याटिङ गरेको भारतले ५ विकेट क्षतिमा ३ सय १० रन बनाएको थियो ।खेल वर्षाले प्रभावित भएपछि ४३ ओभरमा छोट्याएको थियो । खेल सकिदा वेस्ट इन्डिजले ६ विकेट गुमाएर २ सय ५ रनमात्र बनाउन सक्यो । त्यसमा साइ होपले सर्वाधिक ८१ रन बनाए । यस जितसगै भारतले सिरिजमा १० को अग्रता लिएको छ । यसअघि पहिलो वान डे वर्षाले गर्दा रद्द भएको थियो ।सिरिजका बाकी दुई खेल शुक्रबार र आइतबार हुनेछ । भारतका लागि प्रारम्भिक ब्याट्सम्यान रहानेले १ सय ३ रन बनाए । उनले ६३ रन बनाएका शिखर धवनसग १ सय १४ रनको ठूलो साझेदारी गरे । त्यसयता कोहलीले ८७ रन बनाए । उनले ६६ बलको इनिङ्समा ४ चौका र ४ छक्का प्रहार गरे । इङल्यान्डदक्षिण अफ्रिका कार्डिफ इङल्यान्डले तेस्रो ट्वान्टीट्वान्टीमा आइतबार दक्षिण अफ्रिकालाई १९ रनले हराएको छ । यससगै इङ्ल्यान्डले तीन खेलका ट्वान्टीट्वान्टी सिरिज २१ ले जितेको छ । पहिले ब्याटिङ गरेको इङल्यान्डले ८ विकेटमा १ सय ८१ रन बनाएको थियो । त्यसमा डेब्यु गरिरहेका डेविड मालानले सर्वाधिक ७८ रन बनाए । जवाफमा दक्षिण अफ्रिकाले ७ विकेट गुमाएर १ सय ६२ रनमात्र बनाउन सक्यो ।
नाडल र १० फ्रेन्च ओपन,"पेरिस राफेल नाडल स्पेनी टापु मार्जोकामा जन्मे र हुर्के । उनको एउटै सपना थियो, एकपल्ट फ्रेन्च ओपन जित्ने । अहिले उनले जितेको फ्रेन्च ओपनको संख्या पुगेको छ, १० । धेरै हल्लाखल्ला गर्न नरुचाउने खेलाडीमा पर्छन्, नाडल । उनी जितहारमा धेरै प्रतिक्रिया पनि दिदैनन् । यसै साता उनले त्यस्तो उपलब्धि हात पारे, जसको ठूलै हल्लाखल्ला भने आवश्यक छ । उनले स्टान वावरिन्कालाई सजिलै हराएर दसौंपल्ट फ्रेन्च ओपन जिते, सुरुमा आत्तिएर खेल सुरु गरे पनि । जित अन्ततः कति सहज रह्यो भने यसका लागि उनले कोर्टमा २ घण्टा ५ मिनेटमात्र खर्चे । विश्व खेलकुद इतिहासमै नाडललाई महान् खेलाडीका रूपमा सम्झिइनेछ, फाब्रिस सान्टोरोले भने । उनी पूर्वफ्रान्सेली टेनिस खेलाडी हुन् । अहिले फ्रेन्च ओपनका क्रममा अन्तर्वार्ता लिने गर्छन् । नाडलले दसौंपल्ट उपाधि जितेलगत्तै सान्टोरो कोर्टमा उनको नजिक पुगे र स्पेनी भाषामा भने, ला डेसिमा । अर्थात सपना पूरा भएको छ । वास्तवमै नाडलको उपलब्धि विश्व खेलकुदमा धेरै ठूलो छ । विश्व टेनिसमा कोही पनि खेलाडीले एक ग्रान्ड स्लाम उपाधि सातभन्दा बढी पटक जितेका छैनन्, नाडललाई छाडेर । सुरुआती दिनमा नाडललाई फुटबलमा राम्रै खेलाडी मानिएको थियो । उनी ९ नम्बरको जर्सी लगाउथे । प्रायः स्ट्राइकरले मन पराउने यो जर्सी नम्बर उनलाई खुबै प्यारो लाग्थ्यो । अचेल सायद उनलाई १० नम्बर बढी मन परेको छ । त्यसैले त उनले मोन्टे कार्लो र बार्सिलोनामा पनि १०१० पल्ट उपाधि जितिसकेका छन् । यस्तै १० उपाधिको उपलब्धि अहिले उनले पेरिसमा हात पारेका छन् । उनले यो उपलब्धि के चुमे, चारैतर्फ नम्बर १० को ब्यानर देखिएको थियो । सन् २००५ मा उनले पहिलोपल्ट फ्रेन्च ओपन जितेका थिए । त्यति बेलाको घटना सम्झदै उनले भनेका छन्, त्यति बेला मलाई लागेको थियो, सन् २०१७ तिर म मार्जोकातिर कतै डुंगा खियाइरहेको हुनेछु । हुन पनि एकपल्ट फ्रेन्च ओपन जितेयता मैले दोस्रोपल्ट जित्ने सपना पनि देखेको थिइन ।खासमा उनले दोस्रोपल्ट फ्रेन्च ओपन जित्ने सपना पनि बुनेका थिएनन् । जति बेला दसौं उपाधि जिते । उनले भने, प्रत्येकपल्ट फ्रेन्च ओपन जित्दा मैले धेरै मिहिनेत भने गरेको छु, यसमा कुनै शंका छैन । प्रत्येक उपाधिसग अर्को उपाधि तुलना गर्न पनि मिल्दैन । सबैभन्दा ठूलो रोलान्ड ग्यारोसमा खेल्दाको मज्जा नै बेग्लै छ । अहिलो लाग्छ, यसपल्टको उपाधिमाथि कब्जा जमाउने काम मेरो खेलजीवनको सबैभन्दा महŒवपूर्ण घटना हो । यसमा पनि शंका नगरे हुन्छ ।हुन पनि नाडलले यसपल्टको फ्रेन्च ओपन जित्ने क्रममा निकै सुदृढ खेल प्रदर्शन गरे । यसपालि एकै सेट पनि गुमाएनन् । यस्तो भएको तेस्रोपल्ट हो । यसपल्ट उनले ३५ गेममात्र गुमाए । यो आधुनिक विश्व टेनिसको ग्रान्ड स्लाम टेनिसमा दोस्रो कम गेम गुमाएको कीर्तिमान पनि हो उपाधिसम्मको यात्रामा । जति बेलादेखि ग्रान्ड स्लामको पुरुष खेल पाच सेटको भयो । नाडल अगाडि ब्योन बर्गलाई क्ले कोर्टको सबैभन्दा राम्रो खेलाडी मानिन्थ्यो । यी स्वीडेनी खेलाडीले सन् १९७८ मा फ्रेन्च ओपन जित्दा ३२ गेममात्र गुमाएका थिए, जुन अहिलेसम्म पनि कीर्तिमानका रूपमा रहेको छ । अब यो कीर्तिमानको त्यति अर्थ हुने छैन । नाडलको दस फ्रेन्च ओपन कीर्तिमान अगाडि । वास्तवमै नाडलले यसपल्ट त्यो काम गरेका छन्, जसका बयान गर्ने शब्द स्पेनी भाषामै मात्र ठ्याक्क मिल्छ । त्यो हो, ला डेसिमा । लाग्छ, अब मार्जोकाका प्रत्येक बच्चाले केही न केही ठूलै सपना देख्न सुरु गर्नेछन् । न्युयोर्क टाइम्सक्रिस्टोफर क्लेरे"
बालोटेली निससँग अनुबन्धित,"निस एएफपी इटालियन अन्तर्राष्ट्रिय स्ट्राइकर मारियो बालोटेलीले आइतबार फ्रान्सेली लिग वान टोली निससँग नयाँ अनुबन्धन गरेका छन् । बालोटेलीले पहिलो सिजन बिताउने क्रममा निस फ्रान्सेली लिगमा तेस्रो स्थान हासिल गर्दै च्याम्पियन्स लिगका लागि छनोट भएको थियो । मारियो बालोटेलीले ओजिसी निससँग नयाँ सम्झौता गरेका छन्, निसले आफ्नो टिटर एकाउन्टमा लेखेको छ । तर त्यसमा सम्झौताको अवधिचाहिँ उल्लेख गरिएको छैन । सम्झौताबारे जानकारी एक स्रोतले बिहीबार जनाएअनुसार बालोटेलीले मासिक ४ लाख ५० हजार युरो तलब पाउने गरी २ वर्षका लागि अनुबन्धन गरेका हुन् । बालोटेलीले यसअघि एसी मिलान, इन्टर मिलान, लिभरपुल र म्यानचेस्टर सिटीका लागि खेलेका थिए । उनी अगस्टमा निस आएका हुन् । उनले निसका लागि २८ खेल खेल्दै १७ गोल गरे । जसका कारण क्लबले गएको ४१ वर्षकै उत्कृष्ट प्रदर्शन गर्दै तेस्रो स्थान पक्डन सफल भयो । सन् २०१४१५ र २०१५१६ को सिजन एकदमै दुःखदायी ढंगले बिताएका बालोटेलीका लागि खुला सरुवामा निस आउनु उच्चस्तरीय युरोपेली फुटबलमा अन्तिम मौका बराबर थियो । तर इटालियन फरवार्डले निसलाई राम्रै गुन लगाए । क्लब आउने सिजनको च्याम्पियन्स लिगको छनोट चरणमा पुगेको छ । झोंकी स्वभावका बालोटेली निसमा पनि तीन पटक रातो कार्ड पाएर निस्किए । बालोटेली बास्टिया फ्यानहरूबाट जातीय गालिगलौजको पनि सिकार भए । उनको आफ्नै स्वभावगत समस्या कारण टोलीबाट बाहिर रहे । इटालियन प्रशिक्षक जियानपिएरो भेन्टुरोले बालोटेलीले २०१८ विश्वकप खेल्ने अवसरका लागि आफ्नो स्वभावमा नियन्त्रण गर्नुपर्ने बताइसकेका छन् । निसका उपाध्यक्ष जिनपिरे रिभेरेले बालोटेली आफ्नो खेलवृति बचाउन गम्भीर भएको टिप्पणी गरेका छन् । उनी हामीसँग निरन्तर हुन चाहन्छन्, यो राम्रो हो, रिभेरेले भने ।"
कोरियामा तेक्वान्दोको पदक आशा,"सोल दक्षिण कोरियामा हुने तीन फरक तेक्वान्दो च्याम्पियनसिप खेल्नका लागि २१ सदस्यीय नेपाली तेक्वान्दो टिम यहाँ रहेको छ । असार १० देखि १६ सम्म झल्लाभुक्दोको मुजुमा हुने २७ औ विश्व तेक्वान्दो च्याम्पियनसिपमा नेपालका १० खेलाडीको सहभागिता रहने छ । च्याम्पियनसिपमा चार खेलाडीले प्रतिस्पर्धा गरिसकेका छन् । प्रतिस्पर्धा गरिसकेका खेलाडीको प्रदर्शन राम्रो भए पनि उनीहरूले पदक भने जित्न सकेका छैनन् । रियो ओलम्पिकमा सहभागिता जनाएकी निशा रावलबाट भने पदक आशा गरिएको टिम व्यवस्थापक नेपाल तेक्वान्दो संघका सदस्य भानु चन्दले बताए । पुरुषतर्फ सक्षम कार्की, निश्चलमान श्रेष्ठ, रन्जन श्रेष्ठ, वीरबहादुर महरा, सागर गुभाजू र ताराकुमार रायमाझीले प्रतिस्पर्धा गर्दै छन् । महिलातर्फ निशा रावल, ज्ञानी चुनारा, निमा गुरुङ र रेजिना कार्कीले भाग लिँदै छन् । सोही टोलीले छुङछनमा असार १८ देखि हुने ६ दिने छुङछन कोरिया ओपन अन्तर्राष्ट्रिय तेक्वान्दो च्याम्पियनसिपमा सहभागिता जनाउने छ । छुङछनमै हुने तेस्रो एसियाली पारा तेक्वान्दो च्याम्पियनसिपमा भाग लिन ६ सदस्यीय टिम पनि कोरिया आएको छ । तीन खेलाडी रोहितहाङ राई, रञ्जना धामी र पलेसा गोबर्धन, प्रशिक्षक कविराज नेगी लामा, व्यवस्थापक दीपक विष्ट र टोली नेता कासिम मियाँ धोबी छन् । तीन खेलाडी कोरियामै प्रशिक्षणमा व्यस्त छन् । एसियाली पारा च्याम्पियनसिपमा नेपालले पदक जित्ने सम्भावना प्रवल रहेको मुजु तेक्वान्दो स्टेडियममा भेटिएका विष्टले बताए । सागका कीर्तिमान पदकधारी उनले २०१५ को युरोपियन च्याम्पियनसिपमा कांस्य जितेका रन्जना र रोहितबाट पदक आशा रहेको जनाए । शारीरिक अशक्त खेलाडी पनि उत्कृष्ट खेल्न सक्छन् भन्ने उदाहरण पारा च्याम्पियनसिपले दिने भएकाले हाल विश्व तेक्वान्दो संघको ध्यान केन्द्रित हुन थालेको विष्टले बताए । नेपालबाट आएका २१ जनामध्ये १० खेलाडीका प्रशिक्षक कोरियन नागरिक ली जे हो पनि छन् । यसपालि मुजु विश्व तेक्वान्दो च्याम्पियनसिमा १ सय ८३ देशको सहभागिता छ । सन १९७३ बाट सुरु गरिएको विश्व तेक्वान्दो च्याम्पियनसिपको इतिहासमा सात पटक दक्षिण कोरियाले विभिन्न सहरमा आयोजना गर्दै आएको छ ।"
रन्जना च्याम्पियन,"काठमाडौं ९कास० आयोजक नेपाल वायुसेवा निगमकी रन्जना पोखरेल अन्तर एयरलायन्स टेबलटेनिस प्रतियोगिताको महिला सिंगल्समा च्याम्पियन भएकी छन् । चार खेलाडी सहभागी स्पर्धाको राउन्ड रोविन लिगमा रन्जनाले शतप्रतिशत जित निकालेकी थिइन् । उनले उषा सिम्खडा, निमा डोमा शेर्पा र अन्जु शाहलाई समान २० को नतिजामा पाखा लगाइन् । उषा दोस्रो र निमा तेस्रो भएका छन् । लैनचौरस्थित राष्ट्रिय टेबलटेनिस प्रशिक्षण केन्द्रमा सोमबारै पुरुष सिंगल्सतर्फ कतार एयरवेजका कमल श्रेष्ठ फाइनल पुगेका छन् । कमलले निगमका सुरेशविक्रम हमाललाई ११९, ९११, ३११, १३११, ११५ को सेटमा हराए । फाइनलमा कमलले आयोजकका नवीनबहादुर शाक्यसँग प्रतिस्पर्धा गर्ने छन् । नवीनले एयर अरेबियाका प्रज्ज्वल कर्माचार्यलाई ३० को सोझो सेटमा हराए । तेस्रो स्थानको खेलमा सुरेशले सफलता पाए । उनले एयर अरेबियाका प्रज्ज्वललाई ११७, ११६, ११३ को सोझो सेटमा पराजित गरे । पुरुष डबल्समा निगमका नवीन र प्रितम प्रधानको जोडी फाइनल पुगेको छ । उनीहरूले निगमकै जयबहादुर चन्द र समिर केसीलाई १६१४, ११७, ११९ को सोझो सेटमा हराए ।"

शीर्षक,विवरण
सत्तापक्ष नै द्विविधामा,"काठमाडौं राष्ट्रिय जनता पार्टी चुनाव बिथोल्ने गरी आन्दोलनमा उत्रिएपछि असार १४ मै निर्वाचन गराउने कि सार्ने भन्नेमा सत्तारूढ दलहरू द्विविधामा परेका छन् । राजपा चुनावमा आउने लिखित सहमति गर्न तयार हुने हो भने निर्वाचन मिति हेरफेरमा लचिलो हुन सक्ने संकेत सत्तारूढ दलहरूको छ । सत्तारूढ प्रमुख दल कांग्रेसका मधेसी नेताहरूले स्थिति अहसज हुने विश्लेषण गर्न थालेपछि प्रधानमन्त्री शेरबहादुर देउवाले मुख्य राजनीतिक दलहरूको मनस्थिति बुझ्न मंगलबार साँझ सिंहदरबार बैठक राखेका थिए । त्यहाँ चुनाव सार्ने औपचारिक प्रस्ताव कसैले राखेन । तर कांग्रेस नेता तथा पूर्वगृहमन्त्री विमलेन्द्र निधिले तराईमधेसमा स्थिति केही बिग्रिन थालेको जानकारी गराएका थिए । सिंहदरबारको बैठकअघि मंगलबार नै बसेको कांग्रेस कार्यसम्पादन समितिको बैठकमा निधि र केन्द्रीय सदस्य रमेश रिजाललगायत नेताहरूले मुठभेड निम्त्याएर चुनामा जान नहुने धारणा राखेका थिए । प्रतिपक्षी एमालेले भने कुनै हालतमा चुनाव रोक्न नहुने धारणा अघि सारेको छ । सिंहदरबारमा बसेको सर्वदलीय बैठकमा सत्तारूढ दलहरू घुमाउरो पारामा चुनाव सार्ने दिशामा जान खोजेको जस्तो देखिएको एमाले अध्यक्ष केपी ओलीले बताए । भन्न खोज्ने, तर भन्न नसक्ने जस्तो देखियो, बैठकपछि अध्यक्ष ओलीले भने, चुनाव सार्न खोजेको हो कि नगराउन खोजेको हो कि ? यसका लागि के बहाना हुन सक्छ भनेर खोजिरहे जस्तो देखियो, चुनावबाट भाग्न खोज्दै हुनुहुन्छ कि जस्तो पनि छ । चार दलले बुधबार एक पटक राजपासँग छलफल गर्ने निर्णय गरेका छन् । त्यो बैठकमा असार १४ गतेकै चुनावका लागि मनाउन अधिकतम प्रयास गर्ने नेताहरूले बताएका छन् । चुनाव सार्नेभन्दा पनि १४ गते नै गर्ने गरी हामी सहमति गर्ने प्रयास गर्छौं, बैठकपछि कांग्रेस नेता रामचन्द्र पौडेलले भने । राजपाले अघि सारेका संविधान संशोधनलगायत विषयहरू अहिले चुनावअघि सम्भव नभएको विश्लेषण चार दलको बैठकमा भएको थियो । तर अन्य मागहरू र प्राविधिक कठिनाइलाई सम्बोधन गर्नका लागि उपाय खोज्न सकिने धारणा सत्तारूढ दलको छ । उहाँहरू निर्वाचनमा जाने लिखित सहमति गर्न तयार हुनुभयो भने अन्य प्राविधिक कुरा मिलाउने र आवश्यक निर्णय गर्न सकिन्छ, माओवादी केन्द्रका नेता वर्षमान पुनले भने, चुनावमा जाने स्पष्ट गर्नुहुन्छ भने उहाँहरूको अप्ठेरो सुन्न सकिन्छ । संविधान संशोधन गर्ने गरी प्रमुख तीन दलबाट लिखित प्रतिबद्धता आउने हो भने चुनावमा जानेबारे पुनर्विचार गर्न राजपा तयार हुन सक्ने विश्लेषण सत्तारूढ दलको छ । त्यसका लागि विपक्षी एमालेलाई पछि हुने संशोधनका लागि मनाउने प्रयास पनि चलिरहेको छ । एमाले अध्यक्ष ओलीले चुनावपछि संविधान संशोधनलगायत सबै विषयमा छलफल गर्न एमाले तयार रहेको बताएका छन् । तर उनले अहिले नै प्रतिबद्धता जनाउनेबारे भने केही बोलेका छैनन् । संविधान संशोधन हुन सक्छ, चुनावपछि त्यो विषय छलफल गर्न सकिन्छ अहिले नै सम्भव हुँदैन, अध्यक्ष ओलीले भने, सत्तापक्षले आफ्नो स्वार्थका लागि राजपालाई चुनाव बहिष्कारका लागि प्रयोग गर्न खोजेको जस्तो छ, त्यसैले राजपा यो कुरा बुझेर चुनावमा आउनुपर्छ, केही माग छन् भने चुनावपछि छलफलबाट सहमतिमा पुग्न सकिन्छ । सिंहदरबार बैठकमा गृहमन्त्री जनार्दन शर्माले सुरक्षाको दृष्टिले चुनाव गराउनै नसकिने अवस्था भने नरहेको ब्रिफिङ गरेका थिए । स्थितिलाई नियन्त्रणमा लिएर चुनाव गराउने हालतमा सुरक्षा निकाय तयार रहेको उनको धारणा थियो । तर राजनीतिक रूपमा राजपाबाहिर रहेको अवस्थामा जबर्जस्ती चुनाव गर्दा त्यसले अन्य समस्या निम्त्याउने भएकाले अझै पनि केही सहमति बनाउने कोसिस गर्नुपर्ने पक्षमा सत्तारूढ दलहरू देखिएका हुन् । त्यसका लागि सत्तारूढ दलका बैठकहरूमा सबै चुनाव सार्ने वा २ र ५ नम्बर प्रदेशको मात्र सार्ने भन्नेमा बहस हुन थालिसकेको छ । कांग्रेसको कार्यसम्पादन समितिको बैठकमा निधि र रिजाललगायतले राजपाका नेताहरूसँगको अनौपचारिक संवादका क्रममा उम्मेदवार चयनका लागि समय नपुगेको बताउने गरेको उल्लेख गर्दै त्यसका लागि केही दिन चुनाव सार्ने या प्रदेश नम्बर २ लाई तेस्रो चरणमा गर्ने विकल्प सुझाएका थिए । चुनाव पर्वजस्तो हो, यसलाई मुठभेडमा लैजाने काम गर्न हुन्न भन्ने भनाइ हाम्रो हो, केन्द्रीय सदस्य रमेश रिजालले भने, पार्टीको झन्डा बोकेर हिँड्न नपाउने, मास्क लगाएर दौडादौड गरेर कसरी चुनावमा जाने ? बरु दोस्रो चरणको हुन सक्छ भने तेस्रो चरणमा गरेर भए पनि राजपालाई मनाएर लैजानुपर्छ । पूर्वगृहमन्त्री निधिले पनि आफ्नो व्यक्तिगत धारणा भन्दै मारपिट र दंगा फसाद गर्नुभन्दा राजपा आउने भए केही दिन चुनाव सार्न नै उचित हुने विकल्प प्रस्तुत गरेका थिए ।"
चुनाव सार्ने षड्यन्त्र : एमाले,"काठमाडौं (कास) एमालेले चुनाव सार्ने षड्यन्त्र भइरहेको भन्दै तोकिएको मितिमै हुनुपर्ने बताएको छ । निर्वाचन असार १४ गते तोकिएको मितिमै हुनुपर्छ, पार्टीको निर्वाचन अनुगमन तथा समन्वय समितिको बैठकपछि प्रचार विभाग प्रमुख योगेश भट्टराईद्वारा जारी वक्तव्यमा भनिएको छ, कुनै पनि बहानामा निर्वाचन पछि धकेल्ने षड्यन्त्रविरुद्ध सजग रहन आम जनतालाई आह्वान गरिन्छ र निर्वाचनलाई पछि धकेल्ने र अन्योल सिर्जना गर्ने कुनै पनि कुराप्रति एमालेको गम्भीर असहमति रहन्छ ।"
मतदाता झनै अलमलमा,"वीरगन्ज राज्य पुन:संरचनापछि पहिलो पटक हुन लागेको स्थानीय तह निर्वाचनमा मत खसाल्न आतुर मतदाता अहिले मधेस केन्द्रीत दलबीचको कार्यगत भिन्नताले अन्योलमा परेका छन् । संघीय समाजवादी फोरम र फोरम लोकतान्त्रिक उम्मेदवार चयनसँगै मतदातामाझ भोट मागिरहेका छन् । तर हालै ६ दल मिलेर गठन भएको राष्ट्रिय जनता पार्टी निर्वाचन बिथोल्ने कार्यक्रमसहित सडकमा ओर्लिएको छ । आफ्नो पकड क्षेत्रमा राजपाले मंगलबार गरेको बन्दका कारण ठूला सवारी साधन, मुख्य बजार क्षेत्र र व्यापारिक प्रतिष्ठान प्रभावित भए । केही ठाउँमा सुरक्षाकर्मीसँग सामान्य झडप पनि भएको छ । सिंहदरबारको अधिकार गाउँनगरमा आउने बेला मधेस केन्द्रित दल नै निर्वाचन बिथोल्ने गरी सडकमा ओर्लिएपछि सर्वसाधारण निराश भएका छन् । मधेसीको हकअधिकारका लागि संयुक्त लोकतान्त्रिक मधेसी मोर्चाभित्र आबद्ध रही लामो समयदेखि संघर्ष गर्दै आएका मधेस केन्द्रित दलबीच नै टकरावसमेत देखिएको छ। मंगलबार पर्साको बहुदरमाई६ भौराटारमा संघीय समाजवादी फोरमका अध्यक्ष उपेन्द्र यादवको उपस्थितिमा हुने भनिएको बृहत पार्टी प्रवेश कार्यक्रम राजपाको विरोधले गर्दा स्थगन भयो । पार्टी प्रवेश कार्यक्रमका लागि निर्माण गरिएको मञ्च, पन्डाल र बाँस राजपा कार्यकर्ताले नाराबाजी गर्दै सोमबारै उखेलिदिएका थिए । उनीहरूले टायर बालेर प्रदर्शनसमेत गरे । राजपाको अवरोधका कारण पार्टी प्रवेश कार्यक्रम स्थगित गरिएको जिल्ला अध्यक्ष प्रदीप यादवले जनाए । बन्दकै क्रममा वीरगन्ज आदर्शनगरमा रहेको फोरमको पार्टी कार्यालयमा आन्दोलनकारीले तोडफोड गरे । घण्टाघर चोकमा अध्यक्ष उपेन्द्र यादवको पुत्ला जलाएका थिए । बाराको परसौनीमा गत शनिबार बेलुका फोरमले आयोजना गरेको चुनावीसभा पनि राजपाले नै बिथोलेको थियो । सभामा फोरमका नेताले सम्बोधन गरिरहेकै बेला राजपाका कार्यकर्ताले ब्यानर च्यात्नुका साथै माइक तोडफोड गरे । मधेसी एकता जिन्दावादको नारा लिएर एउटै मोर्चामा आबद्ध दल अहिले एकअर्काको विरोधी हुँदा मन कुँडिएको छ, सामाजिक परिचालक धर्मेन्द्र चौरसिया भन्छन्, यसले मधेसको मुद्दा कमजोर बनाएको छ । मधेसी दल एक भएर चुनावमा जाने बेला उत्पन्न आपसी टकरावले सर्वसाधारण दु:खी भएका छन् । अहिलेको संसदको गणितीय जोडघटाउमा संविधान संशोधन हुने अवस्था नरहेको थाहा पाउँदापाउँदै पनि संशोधनकै अडानमा अडेर प्राप्त उपलब्धि गुमाउनु हुन्न, उनले भने, मधेसी दललाई बलियो बनाएर, बुलेटको जवाफ ब्यालेटले दिनुपर्छ ।तर राजपाका महासचिव शिव पटेलको तर्क बेग्लै छ । उनका अनुसार संविधान जारी भएयताका आन्दोलनमा एउटै मोर्चामा रहेको संघीय समाजवादी फोरमका अध्यक्ष यादवले संशोधन नभई पुनर्लेखनको माग गर्दै आएका थिए । तर, अहिले एकाएक बिना संशोधन स्थानीय तहको निर्वाचनमा सहभागी भएर यादवले जनतालाई धोखा दिएको पटेलको आरोप छ । हामी त अहिले पनि जनताको भावनासँगै उभिएका छौं, उनले दाबी गरे, जनताकै बलमा भएको आन्दोलनमा नेताले संशोधनको सपना देखाएका थिए । त्यो सपना पूरा नगरी कसरी निर्वाचनमा जानू ? आफू निर्वाचनमा सहभागी भएपछि मधेसको कुनै पनि शक्तिले चुनाव रोक्न नसक्ने फोरम अध्यक्ष यादवको अभिव्यक्तिविरुद्ध जनताले आक्रोश पोखेको उनको जिकिर छ । फोरम पर्सा अध्यक्ष प्रदीप यादवले भने हालसम्म प्राप्त उपलब्धि संस्थागत गर्न चुनावमा सहभागी भएको बताए । यथास्थितिमा संविधान संशोधनको अवस्था नदेखिएकाले चुनावमा गएका हौं, उनले भने, चुनावमा जितेर शक्ति सञ्चित गरी पुन: संघर्षमा उत्रिन्छौं । मधेसको मुद्दा अझ बलियो पार्न राजपालाई पनि चुनावमा आउन आग्रह गर्छौं । राजपा निकट स्रोतका अनुसार पार्टीको आन्तरिक कारणले पनि राजपाले चुनाव नचाहेको हो । ६ दल मिलेर गठन भएको दलमा एकले अर्कालाई नेता मान्ने अवस्था छैन, स्रोतको दाबी छ, त्यसमाथि आगामी चुनावमा उम्मेदवार चयन र बाँडफाँडमा ठूलो लफडा छ । यो कारणले पनि राजपाले तत्काल चुनाव नचाहेको हो ।सर्वसाधारणले भने राजनीतिक स्थिरताका लागि निर्वाचन आवश्यक रहेको भन्दै जिम्मेवारी महसुस गर्न नेताहरूलाई आग्रह गरेका छन् । गत वर्ष मधेसी मोर्चाले संविधानको अन्तरवस्तुमा असन्तुष्टि जनाएर आन्दोलन थाल्दा अघि सारेका मागमध्ये समानुपातिक समावेशी प्रतिनिधित्व र जनसंख्याका आधारमा निर्वाचन क्षेत्र २०७२ माघमा पहिलो संशोधनमार्फत पूरा भइसकेको छ । मोर्चाले बटमलाइन बनाएको प्रादेशिक सीमांकन हेरफेर नहुँदा उत्पन्न असन्तुष्टिले अहिले निर्वाचन बिथोलिन सक्नेसम्मको अवस्था आएको छ । सत्तारूढ र प्रतिपक्षी दलका स्थानीय नेताकार्यकर्ताले संविधानमा गरिएका संशोधनबारे मधेसका सर्वसाधारणलाई बुझाउन चासो नदिएकाले पनि राज्यले मधेसीका लागि संविधानमा केही अधिकारै नदिएको जस्तो मनोविज्ञान हट्न सकेको छैन । २०६२६३ को पहिलो मधेस आन्दोलनपछि मुलुक धेरै हदसम्म समावेशी भइसकेको छ । आउँदो स्थानीय तह निर्वाचनमा पनि ४० प्रतिशत महिला र झन्डै २० प्रतिशत दलित प्रतिनिधि निर्वाचित हुने व्यवस्था छ । निजामती कर्मचारी, प्रहरी र सेनामा समावेशी सिद्धान्तका आधारमा भर्ना लिन थालेको झन्डै ८ वर्ष पुगिसकेको छ, यहाँका बुद्धिजीवीहरूको धारणा छ, यी उपलब्धिहरूमा मधेस आन्दोलनको ठूलो योगदान छ । त्यसैले बितेको एक दशकमा पाइएका उपलब्धिहरूलाई संस्थागत गर्दै संघर्षलाई अगाडि बढाउने बेला आएको छ । नत्र सधैं राज्यले विभेद गरेको रटान मात्र लगाइरहँदा मधेसी युवामा झनै हीनताबोध र आक्रोश मात्रै भरिनेछ ।"
जालझेलमा फस्दैनौं : राजपा नेता,"काठमाडौं (कास) राजपा नेपालले आन्दोलन रोकेर वार्ताको जालझेलमा नफस्ने जनाएको छ । आफ्ना शीर्ष नेताहरू आन्दोलन परिचालनका लागि तराईमधेसमा जाने भएकाले सरकारले बुधबारका लागि निर्धारण गरेको वार्तामा सहभागी हुन नसक्ने पनि जनाएको छ । अध्यक्ष मण्डलसहित सबै नेता बुधबारदेखि जिल्ला जाँदैछौं, नेता राजेन्द्र महतोले भने, आन्दोलन रोक्नका लागि सरकारले जालझेल गर्न खोजेको हुन सक्छ, त्यसमा हामी फस्दैनौं । जति पटक म्याद थपे पनि मुद्दा सम्बोधन भएन भने अवस्था यस्तै रहन्छ । त्रुटिपूर्ण संविधानलाई सच्याउने दिशामा प्रमुख दलहरू अग्रसर हुनुपर्यो । अनि मात्र चुनावको वातावरण बन्छ ।"
छोरी जन्मँदा आमा बेहोस,"गाजरी (बैतडी) सिगास गाउपालिका१ टकौरेकी विमला भुल सुत्केरी व्यथा लागेर गाजरी स्वास्थ्यचौकी आइन् । शुक्रबार राति १० बजे अनमी गोदावरी ढाटले सुत्केरी गराउने तयारी गरिन् । उनका श्रीमान्सहित आफन्तबाहिर प्रतीक्षामा थिए । अनमीले छोरी जन्मेको सुनाउनेबित्तिकै विमला बेडमै बेहोस भइन् । श्रीमान् जीतबहादुर भुल छेउमा गएर धुरुधुरु रुन थाले । २६ वर्षीया विमला छैटौं सन्तान पनि छोरी जन्मिएको सुन्दा बेहोस भएकी थिइन् । उनकी जेठी छोरी ९ वर्ष पुगिन् । राति संयोगले स्वास्थ्यचौकीमै बास बसेका जिल्ला स्वास्थ्य कार्यालय प्रमुख डा गुणराज अवस्थी र सहायक प्रमुख जिल्ला अधिकारी दीपक आचार्यले बेहोस भएको खबर पाएपछि सोचमग्न भए । डाक्टर र स्वास्थ्यकर्मीले सम्झाएपछि श्रीमान् रुन रोकिए । विमलालाई एक घण्टापछि होस आयो । छोराको आसमा उनले ज्यान जोखिममा राखेर छैटौं पटक गर्भधारण गरेकी थिइन् । बैतडीमा छोराको आसमा बढी सन्तान जन्माउने धेरै छन् । अन्य क्षेत्रको तुलनामा च्वागढ र डिलासैनीमा छोरा नभई नहुने मान्यता छ । धार्मिक अन्धविश्वास, सामाजिक प्रतिष्ठा र दबाबका कारण छोराको आसमा बर्सेनि गर्भधारण गर्ने तथा कतिपयले बहुविवाहसमेत गर्दै आएका छन् । २३ वर्षदेखि स्वास्थ्यचौकीमा कार्यरत अनमी ढाटका अनुसार छोरा नजन्मेसम्म गर्भधारण गर्ने महिलाको संख्या अत्यधिक छ । कसैले ४५ सन्तानसम्म छोरा नभए अर्को बिहे गर्छन्, कतिले छोराको आसमा १३१४ सन्तान जन्माएका पनि छन्, ढाटले भनिन्, सातआठ पटक गर्भधारण गर्नु यो क्षेत्रमा सामान्य जस्तै छ । बालविवाह गर्ने र बढी सन्तान जन्माउने महिलाको स्वास्थ्य नाजुक देखिन्छ । छोरी मात्रै जन्माएको भन्दै धेरै महिला घरपरिवारबाट बहुविवाहलगायत शारीरिक र मानसिक हिंसा सहन बाध्य छन् । सानै उमेरमा गर्भवती भएका, गर्भान्तर नराखेका, धेरै सन्तान भएका परिवारका बालवालिका कुपोषित हुने गरेको स्वास्थ्यकर्मी बताउँछन् । छोरीलाई पालनपोषण र शिक्षामा समेत विभेद हुने गरेको पाइन्छ । स्वास्थ्य जाँचमा चासो नदिने, छोरीलाई विद्यालय नपठाउने र बालविवाह गर्ने समस्या विद्यमान रहेको गाजरी स्वास्थ्यचौकी प्रमुख सिअहेव जनकसिंह धामीले बताए । खाद्यान्न उत्पादन कम हुने र वैकल्पिक आयस्रोत नहुँदा पालनपोषणको बोझले यहाँका परिवारमा आर्थिक संकट बढदो छ । प्राय: घरमा पुरुषहरू वर्ष दिनमा फर्कने गरी कामको खोजीमा भारततिर जान्छन् । महिलाहरू बालबालिकाको स्याहार खेतीपाती, गाईबस्तु, घरायसी बोझले उमेर नहुँदै वृद्धावस्था जस्तो देखिने धामीले बताए । १३१४ वर्षमै विहे हुन्छ र त्यही बेलादेखि महिलाहरू गर्भवती हुन्छन्, धामीले भने, हरेक वर्ष गर्भवती हुने र पोषणयुक्त खानाको कमी तथा कार्यबोझ बढी हुँदा स्वास्थ्य कमजोर भएको हो । भौगोलिक विकटता, चेतनाको कमी र कामको बोझका कारण धेरैजसोले गर्भावस्थामा स्याहार पाउन सक्दैनन् । गर्भ जाँच र प्रसूति सेवा सहज गर्न पछिल्लो समय स्वास्थ्य कार्यालयले बस्ती हेरेर सुरक्षित प्रसूति केन्द्र, सामुदायिक स्वास्थ्य इकाईको संख्या थपेको छ । गाउँबाट स्वास्थ्यचौकी जान दिनभर हिँडेर मुस्किलले पुगिने गाउँ छन्, जिल्ला स्वास्थ्य प्रमुख डा अवस्थीले भने, अहिलेको एउटा वडामा ३४ ठाउँबाट स्वास्थ्य सेवा उपलब्ध गराउने व्यवस्था गर्न सके सबैको पहुँच बनाउन सकिन्छ ।"
एमालेको अन्तिम चरणमा,"काठमाडौं (कास) एमालेले प्रदेश ५ र ७ का सबै जिल्लाका स्थानीय तहको उम्मेदवार टुंगो लगाएको छ । साताअघि नै प्रदेश ७ को टुंगो लगाइएकोमा प्रदेश ५ को अन्तिम नामावली सोमबार सार्वजनिक गरिएको हो । प्रदेश ५ का १२ वटा जिल्लामा चार उपमहानगरपालिकासमेत छन् । सम्बन्धित गाउँ र नगर कमिटीको सिफारिसमा प्रदेश संगठन र स्थायी समितिले उम्मेदवारको अन्तिम टुंगो लगाएको एमालेले जनाएको छ । एमालेले बुटवल उपमहानगरपालिकाको मेयरमा शिवराज सुवेदी र उपमेयरमा गोमा आचार्यलाई उम्मेदवार बनाएको छ । दाङको तुलसीपुर उपमहानगरको मेयरमा घनश्याम पाण्डे र उपमेयरमा माया आचार्य, दाङकै अर्को उपमहानगर घोराहीको मेयरमा नरुलाल चौधरी र उपमेयर सीता न्यौपानेलाई अघि सारिएको छ । नेपालगन्ज उपमहानगरको मेयरमा सममुद्दिन सिद्दिकी र उपमेयरमा शान्तिदेवी ढकाललाई उम्मेदवार छानिएका छन् ।"
दोस्रो चरणलाई सुरक्षा चुनौती,निर्वाचनका लागि सरकारले यथेष्ट सुरक्षा प्रबन्ध मिलाउँछ गृहमन्त्री शर्मा
निवेदन अस्वीकृत,काठमाडौं (कास) निर्वाचन दौरान स्थानीय तहको संख्या बढाउने सरकारको निर्णयविरुद्ध सर्वोच्च अदालतले जारी गरेको अन्तरिम आदेश यथावत् रहने भएको छ । संयुक्त इजलासद्वारा जारी अन्तरिम आदेशविरुद्ध उपप्रधान तथा स्थानीय विकासमन्त्री विजयकुमार गच्छदारले दिएको निवेदन सर्वोच्चले दरपीठ गरिदिएको हो । गच्छदारका तर्फबाट महान्यायाधिवक्ता रमण श्रेष्ठले निवेदन दर्ता गराएका थिए । सर्वोच्च अदालतका सहायक प्रवक्ता विश्वराज पौडेलले महान्यायाधिवक्ताले दर्ता गरेको निवेदन दरपीठ भएको बताए । संयुक्त इजलासले दुवै पक्षको सुनुवाइपछि जारी गरेको अन्तरिम आदेशमाथि सुनुवाइ हुने नियम नरहेको भन्दै सर्वोच्च प्रशासनले निवेदन अस्वीकृत गरेको हो । जेठ १२ गते सर्वोच्चले तराईमा २२ वटा स्थानीय तह थप्ने सरकारको निर्णय तत्काल कार्यान्वयन नगर्न भन्दै अन्तरिम आदेश जारी गरेको थियो । न्यायाधीशद्वय ईश्वर खतिवडा र सपना मल्ल प्रधानको इजलासले सरकारी निर्णय स्थानीय तह निर्वाचन ऐनलगायत कानुनविपरीत हुने भन्दै अन्तरिम आदेश दिएको थियो । आन्दोलनरत मधेसी दलले तराईमधेसमा जनसंख्याका आधारमा स्थानीय तह कायम हुनुपर्ने भन्दै संख्या बढाउन माग राखेका छन् । यसैबीच भरतपुर मतगणना विवादमा सर्वोच्चमा परेको रिटमाथिको सुनुवाइ असार ६ सम्मका लागि स्थगित भएको छ ।
काबुलमा तीन नेपाली अलपत्र,"नयाँदिल्ली (कास) रोजगारीका लागि २ वर्षअघि अफगानिस्तान पुगेका ३ नेपाली युवा त्यहाँ अलपत्र परेका छन् । अलपत्र पर्नेमा कास्कीका गोविन्द पौडेल र हेमप्रसाद गुरुङ तथा पर्वतका मीनबहादुर क्षत्री छन् । १५ महिनादेखि काबुलमा अलपत्र उनीहरूले नेपाल फर्कन आवश्यक पहलका लागि आग्रह गर्दै परराष्ट्र्र मन्त्रालयमा केही समय पहिले निवेदन दिए पनि कानुनी जटिलताका कारण अझै फर्कन पाएका छैनन् ।निवेदनमा अब्दुल अजिजका नाममा रहेको क्यामिलट इन्टरनेसनल बिजनेस कम्पनीमा उनीहरू सेक्युरिटी गार्डका रूपमा कार्यरत थिए । तर कम्पनीले कानुनी तथा अन्य प्रक्रिया पूरा नगरी केही महिनाअघि निकालिदियो । अफगानिस्तान गएको १० महिनामै उनीहरूलाई निकालिएको थियो । हाल आफूहरू बेरोजगार र बेतलबी भई अलपत्र अवस्थामा रहेको टेलिफोनमा कान्तिपुरलाई बताए । नेपाल फर्कन उनीहरूलाई एक्जिट भिसा र उनीहरूले बढी समय बसेको शुल्क बुझाउनुपर्ने कानुनी प्रावधान आवश्यक छ, जुन त्यति सहज छैन । एक वर्षयता अफगानिस्तान सरकारले तीनै जनाको पासपोर्ट नेपाल फर्काउने प्रक्रियाका लागि भन्दै लगेकामा अहिलेसम्म फिर्ता दिएको छैन । अफगानिस्तानबाट टेलिफोनमा गोविन्द पौडेलले भने, हामी १५ महिनादेखि बेरोजगार अवस्थामा छौं र खान, बस्नकै समस्या हुन थालेको छ । अत्यधिक तापक्रममा घरको छतमा सुत्न बाध्य छौं । प्रक्रियाविपरीत निकालेपछि अन्य स्थानमा काम दिने भनेर कम्पनीले झुलाइरहेको उनले बताए । कम्पनीका कारक रहेकाले आफूहरूले ओभर स्टे शुल्क नतिर्ने उनको भनाइ छ । कम्पनीले हाम्रो भिसा, वर्क परमिटलगायत सम्पूर्ण कानुनी प्रक्रिया पूरा गरिदिने आश्वासन दिए पनि त्यो पूरा नगरी हामीलाई कामबाटै निकाल्ने काम गरेको छ, पौडेलले भने । भारतका लागि नेपाली राजदूत दीपकुमार उपाध्यायले दिल्लीस्थित अफगानिस्तानका राजदूत सैद मोहमद अब्दलीलाई मंगलबार भेटेर उनीहरूको फिर्तीका लागि आवश्यक प्रक्रियामा सहजीकरण गरिदिन आग्रह गरेका छन् । जवाफमा राजदूतले कानुनअनुसार नै शुल्क लिने गरेको, त्यसलाई हटाउन विशेष निर्णय गर्नुपर्ने र त्यसका लागि आफूले पहल गर्ने आश्वासन दिएका छन् । हामीले अफगानी राजदूतको ध्यानाकर्षण गराएका छौं । उहाँले पहल गरिदिने आश्वासन दिनुभएको छ, दिल्लीस्थित नेपाली दूतावासका राजनीतिक मामिला हेर्ने अधिकारी हरि ओडारीले उपाध्यायलाई उद्धृत गर्दै भने ।"
कामु प्रधानन्यायाधीशको उमेर विवाद टुंगियो,"काठमाडौं (कास) न्यायपरिषद्ले प्रधानन्यायाधीश नियुक्तिका लागि योग्यता पुगेका ६ न्यायाधीशको नाम संवैधानिक परिषद्लाई सिफारिस गरेको छ । परिषद्ले प्रधानन्यायाधीशमा गोपाल पराजुलीसहित सर्वोच्च अदालतमा न्यायाधीश भएको ३ वर्ष पुगेका दीपकराज जोशी, ओमप्रकाश मिश्र, देवेन्द्रगोपाल श्रेष्ठ, चोलेन्द्रशमशेर जबरा र जगदीश शर्मा पौडेललाई सिफारिस गरेको हो ।परिषदको मंगलबारको बैठकले कामु प्रधानन्यायाधीश गोपाल पराजुलीको उमेरसम्बन्धी विवादसमेत टुंग्याउँदै उनको जन्ममिति २०१० साल वैशाख १६ गते कायम गर्ने निर्णय गरेको छ । पूरा जन्ममिति खुलेको देखिएकोमा त्यसलाई आधार नमानी नागरिकताको प्रमाणपत्रमा उल्लिखित वर्षका आधारमा हुन आउने जन्ममितिलाई कायम गरेको प्रधानन्यायाधीशको २०७३ पुस १ गतेको निर्णय कानुनविपरीत भई बदर हुने र शैक्षिक योग्यताको प्रमाणपत्रमा खुलेको पूरा जन्ममितिलाई कायम गर्ने ठहर गरेको छ, दुई दिनअघि सर्वोच्चले गरेको आदेश उद्धृत गर्दै न्यायपरिषद्ले निर्णय गरेको छ, सर्वोच्च अदालतको उल्लिखित आदेशसमेतका आधारमा तत्कालीन माननीय न्यायाधीश गोपाल पराजुलीको जन्ममिति २०१० वैशाख १६ गते कायम गरी त्यसको जानकारी संवैधानिक परिषद्मा पठाइदिने । यसअघि निवर्तमान प्रधानन्यायाधीश सुशीला कार्कीले समेत ६ न्यायाधीशको नाम संवैधानिक परिषद् पठाएकी थिइन् । त्यसबारे भने कुनै आधिकारिक सूचना नभएकाले मंगलबार निर्णय गरेर नामावली पठाइएको न्यायपरिषद् स्रोतले बतायो । कार्कीले गत पुस १ गते न्यायाधीश पराजुलीको जन्ममिति २००९ साल साउन २१ गते कायम गरिदिएकी थिइन्।उच्च अदालत जनकपुरका मुख्य न्यायाधीश सुरेन्द्रवीरसिंह बस्न्यातको हकमा पनि उमेर कायम भएको थियो । दुई दिनअघि मात्रै सर्वोच्च अदालतले बस्न्यातको हकमा कार्कीले जन्ममितिबारे गरेको निर्णय बदर गर्ने आदेश दिएको थियो । त्यही आदेशलाई टेकेर न्यायपरिषद्ले कामु प्रधानन्यायाधीश पराजुलीको उमेर विवाद पनि टुंग्याउने निर्णय गरेको हो । न्यायपरिषदको निर्णय र त्यसका आधारमा कायम भएको अभिलेखका आधारमा आगामी वैशाख १६ गतेसम्म पराजुली प्रधानन्यायाधीश हुनेछन् । सर्वोच्चको आदेशसँगै फागुन १८ गते अवकाश पाएका उच्च अदालत जनकपुरका मुख्य न्यायाधीश बस्न्यातको उमेरसम्बन्धी अभिलेख सच्चिएर काममा फर्किसकेका छन् । उनले आगामी असार १९ गतेसम्म काम गर्न पाउने छन् । न्यायाधीशद्वय दीपककुमार कार्की र शारदाप्रसाद घिमिरेको संयुक्त इजलासले बस्न्यातका हकमा जारी गरेको आदेश पराजुलीका हकमा पनि आकर्षित हुने भन्दै परिषद्ले निर्णय गरेको हो । कामु प्रधानन्यायाधीश पराजुलीको अध्यक्षतामा सदस्यहरू कानुनमन्त्री गोपालमान श्रेष्ठ, सर्वोच्च अदालतका वरिष्ठतम न्यायाधीश दीपकराज जोशी, पदम वैदिक र रामप्रसाद सिटौला सहभागी बैठकले सर्वसम्मत रूपमा उक्त निर्णय गरेको हो । न्यायपरिषद्ले पाँच जना न्यायाधीशको काज सरुवा गर्नुका साथै उच्च अदालत पाटनको हेटौंडा इजलासका न्यायाधीश बाबुराम रेग्मीलाई विशेष अदालतको सदस्य तोक्न सरकारलाई सिफारिस गर्ने निर्णय गरेको छ । न्यायपरिषद्ले उच्च र जिल्ला अदालतका न्यायाधीशविरुद्ध २१९ उजुरी दर्ता भएकोमा ९३ उजुरी तामेलीमा राख्ने निर्णय गरेको छ ।"
राष्ट्रपति जेनेभा प्रस्थान,काठमाडांैं राष्ट्रपति विद्यादेवी भण्डारी अन्तर्राष्ट्रिय श्रम संगठन (आईएलओ) को सम्मेलनमा सहभागी हुन स्विटजरल्यान्डको जेनेभा प्रस्थान गरेकी छन् । आईएलओ १०६ औं सेसनअन्तर्गतको वल्र्ड अफ वर्क समिट मा सहभागी हुन उनी मंगलबार त्यसतर्फ प्रस्थान गरेकी हुन् । उक्त सेसनका तीन प्रमुख वक्तामध्ये एक राष्ट्रपति भण्डारीले नेपालको संविधानद्वारा महिला हकहित र श्रममा हासिल गरेका उपलब्धिबारे बोल्नेछिन् । सेसनमा मरिससकी राष्ट्रपति अमिनाह गउरिवफाकी र माल्टाकी राष्ट्रपति मेरी लुइस कलेरोप्रेसाले पनि सम्बोधन गर्दैछन् । राष्ट्रपतिको ५ दिने भ्रमण टोलीमा परराष्ट्र र राष्ट्रपति कार्यालयका गरी ११ जना छन् ।
राजपा नआए मिति सार्नुपर्ने,"काठमाडौं कांग्रेसका २ नम्बर प्रदेशका सांसद, केन्द्रीय सदस्य तथा जिल्ला सभापतिहरूको बैठकले राजपा चुनावमा नआए दुई वटा प्रदेशमा मिति नै सार्नुपर्ने निर्णय गरेको छ । नेता विमलेन्द्र निधिले मंगलबार साँझ बोलाएको बैठकले राजपालाई चुनावमा ल्याउन राजनीतिक वातावरण बनाउनुपर्ने उल्लेख गर्दै उनीहरू नआए २ र ५ नम्बर प्रदेशमा चुनाव नै सार्नुपर्ने निर्णय गरेको हो । बैठकमा ३१ नेता सहभागी थिए । उनीहरूले बुधबार बस्ने टिकट वितरण समितिको बैठकमा पनि चुनाव सार्ने विषय राख्ने बताएका छन् । प्रधानमन्त्री शेरबहादुर देउवालगायतका नेताहरूलाई पनि उनीहरूले टिकट वितरण प्रक्रियालाई यथास्थितिमा राख्न आग्रह गर्ने बताएका छन् ।"
अब काटेर फाल्नु पर्दैन,"काठमाडौं (कास) सीतापाइलाकी रेजिना मुल्मीलाई १४ वर्षसम्म स्तन क्यान्सरले दु:ख दियो । ४३ वर्षीया मुल्मी उपचारका लागि सबैजसो अस्पताल र डाक्टरसम्म धाइन् । स्तन नकाटी उपचार सम्भव छैन भनियो, म भारतका ठूला अस्पताल पनि गएँ, उनले भनिन् । केही सीप नलागेपछि ०६४ मा उनले आफ्नो दायाँ स्तन काटेरै उपचार गराइन् । शल्यक्रियापछि नियमित लिनुपर्ने केमो थेरापीले शारीरिक परिवर्तन धेरै आएको उनले सुनाइन् । बान्ता भइरहन्थ्यो, भित्रभित्रै औडाहा हुन्थ्यो, उनले भनिन् । शल्यक्रियापछि स्तनमात्रै नभई आत्मविश्वास पनि गुमाएको उनले सुनाइन् । डेढ महिलाअघि मुल्मीले स्तन ट्रान्सप्लान्ट गरेकी छिन् । अचेल उनको आत्मविश्वास बढेको छ । उनले फेसन डिजाइनिङको पुरानो पेसा पुन: सुरु गरेकी छन् । विश्व स्वास्थ्य संगठनका अनुसार नेपालमा हरेक वर्ष प्रत्येक १ लाखमध्ये ८ महिलामा स्तन क्यान्सर देखापर्छ । जसमध्ये ६ जनाको मृत्यु हुने संगठनको तथ्यांक छ । शल्यक्रिया गरी स्तन काटेपछि अधिकांश महिलालाई मानसिक रोगले समात्ने गरेको डा कपेन्द्र अमात्य बताउँछन् । स्तन क्यान्सर निवारणका लागि नयाँ प्रविधि भित्रिएलगत्तै अब क्यान्सरबाट पीडित महिलाले स्तन काटेर फाल्नु नपर्ने उनले बताए । यसका लागि धेरै पैसा खर्चेर विदेश जानु पनि पर्दैन, नेपालका केही अस्पतालले यो सेवा सुरु गरिसकेका छन्, उनले भने ।वसन्तपुरकी ३६ वर्षीया नीलम अग्रवाल पनि स्तन क्यान्सर पीडित हुन् । ५ महिनादेखि उनी क्यान्सर उपचारका लागि अस्पताल धाइसकेकी छन् । काठमाडौंका ठूला र महँगा अस्पतालमा पनि स्तन काटेरै फाल्नुपर्ने भनिएपछि उनी हच्किइन् । अहिले उनी नेपाल क्यान्सर अस्पताल हरिसिद्धिमा उपचाररत छिन् । स्तन काटेर फाल्नु परेन, प्रभावित एक टुक्रा मात्रै काटियो, उनले भनिन् । चेतना अभाव, गरिबी, अशिक्षा र अज्ञानले स्तन क्यान्सरबारे महिलाले जानकारी नपाउने समस्या छ । बेलैमा रोगको उपचार हुन नसक्दा स्तन क्यान्सरबाट अधिकांश महिलाले अकालमै ज्यान गुमाउनु परेको विशेषज्ञहरू बताउँछन् ।सुरुकै अवस्थामा क्यान्सर पत्ता लगाउन सके स्तन काटेर फाल्नु नपर्ने हुँदा ४० वर्ष कटेका महिलाले नियमित परीक्षण गराउनुपर्ने डा अमात्य बताउँछन् । सुरुमै उपचार पाउने हो भने ९० प्रतिशतको रोग निदान हुन्छ, उनले भने ।स्तनको रङ र आकारमा परिवर्तन हुनु, मुन्टोबाट तरल पदार्थ बग्नु या गाँठागुठी देखापर्नु क्यान्सरको लक्षण हुन सक्ने चिकित्सकहरू बताउँछन् ।"
ट्रमा सेन्टरमा ब्लड बैंक,"काठमाडौं (कास) वीरको ट्रमा सेन्टरमा ब्लड बैंक सञ्चालनमा ल्याइएको छ । जेठ १ देखि औपचारिक रूपमा सञ्चालन गरिएको ब्लड बैंक स्फूर्त रूपमा चलिरहेको प्याथोलोजी विभागका प्रमुख डा भरतबहादुर अमात्यले बताए । नेपालमा सरकारी अस्पतालमा पहिलोपटक ब्लड बैंक राखिएको हो ।हालसम्म करिब ५ सय बिरामीले ब्लड बैंकको सेवा लिइसकेको अमात्यले बताए । ३ सय जनाले त अस्पतालमै आएर रक्तदान गरिसके, अब रगतका लागि बिरामीले कतै धाउनुपर्दैन, उनले भने । ट्रमा सेन्टर चोटपटकबाट मृत्युको मुखमा पुगेका घाइते उपचार गर्ने अस्पताल भएकाले जुनसुकै बेला रगतको आवश्यकता पर्ने डा पियुष दाहाल बताउँछन् । दुर्घटना भएर अत्याधिक रक्तश्राव भएका बिरामीले तत्कालै ज्यान गुमाउँथे, भूकम्पमा यस्तै भयो, अब समयमै रगत नपाएर कोही बिरामीको ज्यान जाने छैन, उनले भने । यसअघि बिरामीलाई रगत आवश्यक परे रेडक्रसको केन्द्रीय कार्यालय ललितपुरको बालकुमारी पुग्नुपर्ने समस्या थियो । अब जुनसुकै बेला अस्पतालभित्रैबाट रगत जुटाउन सकिने अमात्य बताउँछन् । बैंकमा संकलन भएको रगत ३० दिनसम्म उपयोग गर्न मिल्ने खालको पूर्वाधार तयार भएको उनले बताए । ब्लड बैंक स्थापनासँगै थप ५ जनाका लागि रोजगारी सिर्जना भएको अस्पतालका निर्देशक डा प्रमोद उपाध्याय बताउँछन् ।"
ट्याक्सी दुर्घटनामा २ को मृत्य,"भक्तपुर (कास) काठमाडौंबाट सिन्धुपाल्चोक जाँदै गरेको बा२ज २३५२ नम्बरको ट्याक्सी सोमबार राति सूर्यविनायक ३, चिलाउनेघारीमा भएको दुर्घटनामा चालकसहित २ जनाको मृत्यु भएको छ । मृत्यु हुनेमा बलेफी ७, सिन्धुपाल्चोकका टयाक्सी चालक बुद्धिबहादुर लामा र सोही स्थानका मानबहादुर तामाङको मृत्यु भएको प्रहरीले जनाएको छ । दुवैको उपचारका क्रममा मृत्यु भएको हो । ट्याक्सीमा सवार राकेश लामा र कृष्णबहादुर तामाङ भने घाइते भएका छन् । दुवैको मध्यपुर अस्पतालमा उपचार भइरहेको छ । मानबहादुरका बुबाको सोमबार दिउँसो मृत्युको खबर आएपछि उनीहरू ट्याक्सी भाडामा लिई सिन्धुपाल्चोक जाने क्रममा दुर्घटना भएको थियो ।"
१७ वर्षअघिको हत्याका अभियुक्त पक्राउ,"काठमाडौं (कास) १७ वर्षअघिको हत्या घटनाका दुई अभियुक्त पक्राउ परेका छन् । प्रहरीको केन्द्रीय अनुसन्धान ब्युरोले २४ जेठमा ठमेल र स्वयम्भूबाट पक्राउ गरेका मनाङका कर्म गुरुङ र कर्मछिरिङ शेर्पालाई २९ जेठमा जिल्ला सरकारी वकिलको कार्यालयमार्फत काठमाडौं जिल्ला अदालतमा पेस गरिएको थियो । जिल्ला अदालतले दुवैलाई पुर्पक्षका लागि केन्द्रीय कारागार जगन्नाथ देवल पठाएको छ । १७ वर्षअघि ठमेलको डिस्को जुली ५४ मा खानपान र रमाइलो गर्न पुगेका थिए, पुरानो बानेश्वरका १९ वर्षीय सुर्वण गुरुङ । ख्यालख्यालमै उनको झगडा पर्यो, ठाडे भन्ने कर्म गुरुङ र कर्मछिरिङ शेर्पासँग । त्यही क्रममा गुरुङको हत्या भयो । स्वयम्भू बस्दै आएका मनाङका ४१ वर्षीय ठाडे र ३६ वर्षीय कर्मविरुद्ध कर्तव्य ज्यान मुद्दा दायर भयो ।"
न्याय खोज्दै पीडित परिवार,"काठमाडौ (कास) ज्यान मुद्दाका अभियुक्तहरूलाई उन्मुक्ति दिएको भन्दै दोलखा गौरीशंकर गाउँपालिकाका पीडित परिवार न्यायका लागि राजधानी आएका छन् । उनीहरूले मंगलबार पत्रकार सम्मेलन गरी आफन्त कुलबहादुर तामाङको हत्यामा संलग्न व्यक्तिहरूलाई राज्य पक्ष र अदालतबाट समेत उन्मुक्ति दिएको गुनासो गरे । गत वैशाख २६ गते राति माओवादी केन्द्रमा आबद्ध नेता कार्यकर्ताले तामाङलाई चारैतिरबाट घेरा हाली हत्या गरेको दाबी एमालेले र पीडित परिवारले गर्दै आएका छन् । सरकारले हत्यामा संलग्न भनी अदालतमा मुद्दा दायर गरिएका माओवादी केन्द्रका नेता तथा कार्यकर्तालाई पक्राउ नगरेको भन्दै पीडित परिवार राजधानीमा आएको हो । प्रहरीले सोही घटनामा संलग्न भनी ९ जनालाई पक्राउ गरी बुझाएपछि दोलखा जिल्ला अदालतका न्यायाधीश लालकाजी श्रेष्ठको इजलासले रिहा गरेको थियो । के हामीले न्याय नपाउने नै हो त ? तपाईंहरूले न्याय दिलाउनु पर्यो भन्न आएका हौं, साङ्माया आफ्ना नाबालक छोरा छोरीसहित आएकी हुन् । उनको साथमा मृतक कुलबहादुरका पिता गोरे तामाङ, छोरी संगीता तामाङ, छोरा अशोक, भाइहरू कर्णबहादुर र जीवन काठमाडौं आएका छन् ।"
सामाजिक सुरक्षा योगदानअनुसार,काठमाडौं (कास) नागरिकले गरेको योगदानका आधारमा सामाजिक सुरक्षा दिनुपर्ने सुझावसहित प्रस्तावित सामाजिक सुरक्षा प्रदान गर्ने सम्बन्धमा व्यवस्था गर्न बनेको विधेयक२०७२ को टुंगो लगाइएको छ । संसद्को अन्तर्राष्ट्रिय तथा श्रम समितिले मंगलबार विधेयकमाथि छलफल गरेर सुझाव तयार पारि कानुन मन्त्रालयलाई कानुनी शब्दावली र अन्य प्राविधिक विषय हेर्ने जिम्मेवारी दिएको छ । मन्त्रालयले दुई दिनभित्र विधेयकमाथिका सुझाव हेरेर बुझाउने प्रतिबद्धता जनाएको छ । समितिले भरतबहादुर खड्काको नेतृत्वमा रहेको ९ सदस्यीय कार्यदलले पेस गरेको प्रतिवेदन पारित गरेको हो ।
डुबेर मृत्यु,काठमाडौं (कास) सुन्दरीजलको मूलखर्कस्थित वाग्मती नदीमा डुबेर एक युवकको मृत्यु भएको छ । कीर्तिपुर नगरपालिका टयांलाफाँटका १८ वर्षीय जगदीश दुलालको मंगलबार डुबेर मृत्यु भएको प्रहरीले जनाएको छ ।
बन्द छिचोल्दै घरदैलो,"नवलपरासीबारा राष्ट्रिय जनता पार्टी (राजपा) ले मंगलबार सदरमुकाम परासी बजार बन्द गराए । नेताकार्यकर्ताहरू दिनभर बुद्धचोकमा नाराबाजी गरिरहेका थिए । बन्द अवज्ञा गरेको भन्दै केही यातायातका साधनमा तोडफोड समेत गरे । कांग्रेस नेताकार्यकर्ता भने यी सबै गतिविधिबाट बेखबर झैं देखिए । उनीहरू तराईको उखरमाउलो गर्मीको बेवास्ता गर्दै मतदाताको घरदैलोमा भोट माग्न व्यस्त थिए ।रामग्राम नगरपालिकामा कांग्रेसका तर्फबाट मेयरका उम्मेदवार नरेन्द्रकुमार गुप्ता र उपमेयर उम्मेदवार रम्भा कुँवर सदरमुकामबाट आधा घण्टाको दूरीमा रहेको वडा नम्बर १८ बन्जरियामा भोट माग्न व्यस्त भएका हुन् । उनीहरूले मतदाताको घरघर पुगेर चुनावको महत्त्व र नमुना मतपत्र लगेर भोट हाल्ने तरिका सिकाए । विकट बस्तीका सर्वसाधारण चुनावमार्फत आफूलाई मनपर्ने जनप्रतिनिधि चुन्न आतुर छन्, मेयरका उम्मेदवार गुप्ताले भने, वर्षौंदेखिको मधेस आन्दोलनको निकास, चुनावमार्फत तीव्र विकास भन्ने मनसायका साथ मतदाता चुनावको व्यग्र प्रतीक्षा गरिरहेका छन् । यहाँ एउटा घरबाट चुनाव प्रचारमा हिँडेको र अर्को घरबाट चुनाव बहिष्कारको नारा लगाउँदै सडकमा निस्केका युवा प्रशस्तै देखिन्छन् । हामी भोट माग्दै मतदाताको घरघर चहारिरहेका छौं, बन्जरिकाका अमर चौधरीले भने, चुनावमा गएर जनताको मन जित्न सकेमा संसद्मार्फत आफ्ना माग पूरा गराउन सकिन्छ भन्नेमा विश्वस्त छौं ।चुनावको मिति नजिकिएको छ । राजपाको आन्दोलनले भने मतदाता शिक्षा दिन खटिएका कर्मचारी गाउँ पुगेका छैनन् । यसपालि ७ ठाउँमा छाप लगाउनुपर्ने जानकारी पाएपछि मतदाता आफ्नो मत बदर हुने चिन्तामा छन् । कांग्रेस, एमाले र माओवादी केन्द्रका कार्यकर्ताहरू मतदाताको घरघरमा पुगेर मतदान गर्ने तरिका सिकाउँदा भने निर्वाचन कार्यालयलाई केही राहत पुगेको छ ।टुंगिँदै उम्मेदवार छनोट बारामा उम्मेदवार छनोट अन्तिम चरणमा पुगेको छ । केही ठाउँमा विवाद भए पनि अधिकांश ठाउँको टुंगो लागिसकेको छ । दुई उपमहानगर, चार नगर र ९ वटा गाउँपालिका गरी १५ स्थानीय तहका कुल एक सय ६६ वडाका लागि उम्मेदवार छनोट अन्तिम चरणमा पुगेको दल सम्बद्ध नेताले बताए । एमाले प्रचार विभाग प्रमुख मनोज पौडेलले ४ नगर र ८ गाउँपालिकाको वडाध्यक्षको टुंगो लगाई उम्मेदवार सार्वजनिक गरिसकिएको बताए । विवादित एक गाउँपालिकासहित उपमहानगर तथा नगरको प्रमुखउपप्रमुख र तिनको वडाको छनोट एकदुई दिनमै सकिने उनले जानकारी दिए । कांग्रेसका जिल्ला सचिव मनोज भट्टले विवाद भए पनि क्षेत्रीय सभापतिको सिफारिसमा धमाधम छनोटको काम भइरहेको बताए । माओवादी केन्द्रका जिल्ला संयोजक गोपाल ठाकुरले सबै स्थानीय तहका अधिकांश ठाउँमा सर्वसम्मत उम्मेदवार छनोट गरिएको बताए । पार्टी कार्यालयमै अनशन कांग्रेस बारा क्षेत्र नम्बर ४ का क्षेत्रीय सभापति सुनील गुप्ताले उम्मेदवारी सिफारिसमा मनोमानी गरेको आरोप लगाउँदै केही कार्यकर्ता कलैयास्थित पार्टी कार्यालयमा अनशन बसेका छन् । पार्टी मुख्यालयले जारी गरेको सर्कुलरविपरीत उम्मेदवारको नाम सिफारिस गरिएकाले अनशन बस्नुपरेको स्थानीय नेता विजय गुप्ताले बताए । क्षेत्रीय सभापति गुप्ताले निर्णय पुस्तिका कब्जा गरी मनोमानी गरेको उनको आरोप छ । सभापति गुप्ताले भने विधि र प्रक्रिया अनुसार उम्मेदवार सिफारिस गरेको दाबी गरे । तरुण दल जिल्ला अध्यक्ष लुकेश सिंहले गाउँपालिका र वडा उम्मेदवार सिफारिस विवादलाई दुबै पक्षको सहमतिमा समाधान प्रयास भइरहेको बताए ।अधिकृत कुट्नेलाई मुद्दा बारा निर्वाचन शिक्षाअन्तर्गत तालिम लिएर फर्किंदै गरेका मतदान अधिकृतहरूमाथि हातपात र दुव्र्यवहार गर्नेमाथि प्रहरीले सार्वजनिक मुद्दा चलाएको छ । चुनावविरुद्ध आन्दोलित राजपा निकट युवा संगठनका स्थानीय नेता पन्नालाल पटेलमाथि प्रहरीले सार्वजनिक मुद्दा चलाएको हो । घटनास्थलबाटै सोमबार प्रहरीले उनलाई पक्राउ गरेको थियो । कलैयास्थित जिल्ला प्रहरी कार्यालयको हिरासतमा राखी उनीमाथि थप अनुसन्धान भइरहेको जिल्ला प्रहरी कार्यालयका डीएसपी राजेन्द्रबाबु रेग्मीले बताए । जिल्ला प्रशासन कार्यालयबाट एक साताको म्याद थमाई पटेललाई हिरासतमा राखिएको उनले जानकारी दिए । जिल्ला निर्वाचन कार्यालयले आयोजना गरेको निर्वाचन शिक्षा अन्तर्गत तालिममा चार सय मतदान अधिकृत सहभागी थिए । तालिम लिएर फर्किंदै गरेका मतदान अधिकृतहरू ४० वर्षीय डा विशेश्वरप्रसाद यादव, २८ वर्षीय शंकर श्रेष्ठ, ४५ वर्षीया अन्जु भट्टराई, ४५ वर्षीय वीरेन्द्र महतो कुशवाहा, ४८ वर्षीय रवीन्द्रकुमार देव र ५० वर्षीय हरि पराजुलीमाथि पटेल नेतृत्वको समूहले कलैया अस्पताल नजिक दुव्र्यवहार गरेका थिए ।बन्दले जनजीवन प्रभावितभरतपुर नवलपरासी सदरमुकाम परासीमा बजार बन्द गराउने राजपाका १४ जना कार्यकर्तालाई प्रहरीले पक्राउ गरेर ४ घण्टापछि छोडेको छ । जिल्ला संयोजक पुरन चौधरीसहितका नेता र कार्यकर्तालाई परासीस्थित बुद्धचोकवाट पक्राउ गरेर साँझ छाडिएको हो । चौधरीसहित राजपा नेता मुकुलजी गिरी, रवीन्द्र यादव, राधारमण पाण्डे, रामेश्वर केवट, नीरज रौनियार, शैलेन्द्र यादव र राजु पाण्डे पक्राउ परेका थिए । राजपाले संबिधान संशोधनपछि मात्रै चुनाव गर्नुपर्ने माग राख्दै विरोधमा बन्द आयोजना गरेको हो । बन्दकर्ताले परासीमा बिहान एउटा स्कार्पियो गाडीमा क्षति पुर्याए । बन्द समर्थकले मोटरसाइकलबाहेक अन्य गाडी चल्न दिएका थिएनन् । निर्वाचनविरुद्ध अभियान भन्दै उनीहरूले बिहानैदेखि सदरमुकाम र आसपास क्षेत्रमा यातायात र पसल बन्द गराएका थिए । बन्दका कारण निर्वाचन प्रचारमा जुटेका दल अन्योलमा परेका थिए । तिनले मंगलबार गाडीबाट प्रचार गर्न नपाए पनि कतिपय स्थानमा घरदैलो गरेका थिए ।तालिम स्थगितराजपाले सर्लाहीमा पनि सडक अवरुद्ध गरेको छ । बन्दका कारण पूर्वपश्चिम राजमार्गमा बाहेक अन्यत्र सवारी सञ्चालन भएनन । सदरमुकाम मलंगवामा राजपाका कार्यकर्ताले सडकमा टायर बालेर प्रदर्शन गरे । विरोधका कारण निर्वाचन कार्यालयले आयोजना गरेको मतदान अधिकृतको तालिम मंगलबारदेखि स्थगित गरिएको छ । दुई चरणमा राखिएको तालिमको दोस्रो कार्यक्रम स्थगित भएको जिल्ला निर्वाचन कार्यालयले जनाएको छ । निर्वाचन कार्यालयका प्रमुख दिवाकर भुजेलले ५ सय २७ जनाले तालिम लिइसकेको र त्यत्ति नै संख्यामा तालिम लिन बाँकी रहेको बताए । मतदान अधिकृत र सहायक मतदान अधिकृतको दुई दिन हुने तालिम बन्दका कारण रोकिएको हो, उनले भने, बन्द खुलेपछि फेरि तालिम राख्छौं ।प्रचार प्रभावितबन्दले कपिलवस्तुको चुनावी प्रचारप्रसार प्रभावित भयो । सदरमुकाम तौलिहवा, व्यापारिक केन्द्र कृष्णनगर र चन्द्रौटा बजार बन्द रहे । त्यस्तै पकडी, लबनी, महराजगंज र बहादुरगंज लगायत क्षेत्रका बजार र शैक्षिक संस्था पनि बन्द भए । बन्दका कारण सदरमुकामबाट छुट्ने लामो तथा छोटो दूरीका सवारी साधन सञ्चालन हुन सकेनन् । राजपा कार्यकर्ताले जिल्लाका विभिन्न स्थानमा नाराबाजी गर्दै विरोध प्रदर्शन गरे । पूर्वपश्चिम राजमार्गको चन्द्रौटा बजारमा धर्ना दिएर यातायात बन्द गरेका थिए । रोकिएका बस, ट्रक, गाडी र जिपलाई प्रहरीले एस्कटिङ गरी आवतजावत गराएको थियो । बन्दका कारण उम्मेदवारले चुनाव प्रचार गर्न पाएनन् ।सवारी र पसल तोडफोडजनकपुर पूर्वी तराईको जनजीवन पनि प्रभावित भयो । जनकपुर नगरक्षेत्रका पसल, शैक्षिक संस्था र यातायात बन्द रहे । बन्द अवज्ञा गरेको भन्दै राजपा कार्यकर्ताले केही सवारी साधन र पसलमा तोडफोड गरी क्षति पुर्याएका छन् । तीन सवारी साधन र भ्रमरपुरास्थित एक हार्डवेयर पसलमा तोडफोड गरेका हुन् । महोत्तरीमा बन्दकर्ताले एकजना पूर्वराज्यमन्त्रीको सवारीसाधनमा क्षति पुर्याएका छन् । उनीहरूले जलेश्वरस्थित रेडक्रस भवनमा आयोजित गैरसरकारी संस्थाको कार्यक्रम बिथोले । बन्दकर्ताले प्रहार गरेको ढुंगा लागेर पूर्वराज्यमन्त्री दीपनारायण साह चढेको ज१२च ९६९ नंको टाटा सफारी जिपमा क्षति पुगेको छ । आफू र चालकलाई चोट लागेको साहले बताए ।सप्तरीको जनजीवन पनि प्रभावित भयो । यातायातका साधन चलेनन् । शिक्षण संस्था र उद्योग बन्द भए । पूर्वपश्चिम राजमार्गको सप्तरी खण्डका विभिन्न स्थानमा ५० भन्दा बढी बस रोकिएका छन् । राजधानीबाट पूर्वका विभिन्न स्थानका लागि छुटेका बसहरू रुपनी, शम्भुनाथ, कदमाहा र कल्याणपुरलगायत स्थानमा रोकिँदा यात्रु अलपत्र परेका थिए ।उम्मेदवारको गाडी तोडफोडनेपालगन्ज बन्दको प्रभाव यहाँका जिल्लामा आंशिक परेको छ । राजपा कार्यकर्ताले बाँके र बर्दियाका केही स्थानमा यातायातका साधन चल्न दिएनन् । शिक्षण संस्थाले बन्दको अवज्ञा गरे । नेपालगन्जमा बन्दकर्ताले कांग्रेसका तर्फबाट नेपालगन्ज उपमहानगरपालिकाका मेयर पदका उम्मेवार डा सुरेश कनौडियाको बा१०च १३८७ नम्बर गाडीमा ढुंगा प्रहार गरे । गाडीको आगाडिको सिसा फुटेको छ । तोडफोडमा संलग्न आरोपमा प्रहरीले राजपाका नेता ललित रौनियारलाई पक्राउ गरेको छ । बाँकेका प्रहरी प्रमुख प्रहरी उपरीक्षक टेकप्रसाद राईले रौनियारविरुद्ध सार्वजनिक अपराध मुद्दा दर्ता गर्ने तयारी भइरहेको बताए । उम्मेदवार कनौडियाले जिल्ला प्रहरी कार्यालयमै पुगेर रौनियारको रिहाइका लागि आग्रह गरेका छन् ।नेकपाद्वारा राप्ती बन्द विभिन्न जिल्लामा कार्यकर्ता पक्राउको विरोधमा नेत्रविक्रम चन्द (विप्लव) नेतृत्वको नेपाल कम्युनिस्ट पार्टीले मंगलबार राप्ती बन्द गर्यो । त्यसले दाङसहित सल्यान, रुकुम, रोल्पा र प्यूठानको जनजीवन प्रभावित भयो ।यातायात, शैक्षिक संस्था, उद्योगधन्दा, कलकारखाना बन्द भए । दिनभर जिल्लाबाट लामो तथा छोटो दूरीका यातायातका साधन सञ्चालन हुन सकेनन् ।"
आन्दोलनले मधेसीको मताधिकार खोसिन्छ,"मोरङ संघीय समाजवादी फोरम नेपालका अध्यक्ष उपेन्द्र यादवले राष्ट्रिय जनता पार्टी (राजपा) को आन्दोलनले स्थानीय तहको निर्वाचनमा मधेसीको मताधिकार खोसिने बताएका छन् । विराटनगरस्थित आफ्नो निवासमा मंगलबार पत्रकारसँग कुरा गर्दै यादवले लोकतान्त्रिक व्यवस्थामा निर्वाचन बहिष्कार गरेर अलोकतान्त्रिक व्यवहार देखाउनुभन्दा प्राप्त उपलब्धि संस्थागत गर्न र बाँकी अधिकार प्राप्तिका लागि जनताको मत प्राप्त गर्न राजपालाई निर्वाचनमा आउन आग्रह गरेका हुन् ।जनताले निर्वाचन चाहेकाले जस्तोसुकै आन्दोलनले पनि मतदान गर्न रोक्न सक्दैन, उनले भने, पहिलो चरणको निर्वाचनमा विप्लव नेतृत्वको माओवादीले निर्वाचन बहिष्कारका साथै बम विस्फोटसम्म गर्दा पनि जनता मतदान गर्नबाट पछि नहटेकोबाट बुझ्नुपर्छ, निर्वाचनको विपक्षमा कोही पनि छैनन् । त्यसैले जनताका लागि राजनीति गर्ने हो भने निर्वाचनमा आउनैपर्छ ।उनले दुईचार सहरमा आफ्ना कार्यकर्तालाई उतारेर २० वर्षपछि मधेसी समुदायले चाहेको स्थानीय तहको नेतृत्वका लागि हुने निर्वाचन राजपाले रोक्न नसक्ने दाबी गरे । पटकपटकको आन्दोलनले उपलब्धिभन्दा पनि मधेसी मारिँदै आएकाले मुलुकलाई राजनीतिक निकास दिन निर्वाचनबाट पुन: जनताको समर्थन आवश्यक भएकाले निर्वाचनमा सहभागी हुनुको विकल्प नभएको उनले बताए ।आफू प्रधानमन्त्रीको निर्वाचनमा मतदान गर्न जाने तर मधेसी जनतालाई मतदान गर्न नदिने दोधारे नीति भएको भन्दै आम मधेसीको बहसको विषय बनेकाले पनि राजपालाई विचार पुर्याएर निर्वाचनमा सहभागी हुन उनले आग्रह गरे । मधेसी जनताको मताधिकार खोस्ने आन्दोलन राजपाभित्रको आन्तिरक द्वन्द्वको उपज हो, उनले भने, अरूको सहयोगमा राजपा निर्माण भए पनि एकले अर्कालाई स्वीकार नगरेकाले निर्वाचनमा मधेसीको मताधिकार खोस्ने गरी आन्दोलनको सुरुवात भएको हो ।सरकारले चाहेमा दोस्रो चरणको निर्वाचन कसैले रोक्न नसक्ने उनले बताए । गोला बारुदको वर्षा भएको स्थानमा पनि सरकारले निर्वाचन गराएका उदाहरण छन्, उनले भने, पहिलो चरणको निर्वाचनमा आन्दोलनबाट मतदाता नडराएकाले नै ७४ प्रतिशत मतदान भएको हो । दोस्रो चरणको निर्वाचनमा राजपाको आन्दोलनका बाबजुद पनि मतदान हुन्छ ।माघ ७ गतेभित्र तीनवटै तहको निर्वाचन सम्पन्न नभए सहिदको बलिदानीबाट प्राप्त संघीयता र गणतन्त्र गुम्ने उनले बताए । मुलुकमा दिन प्रतिदिन प्रतिगमनकारी शक्ति हावी हुँदै गएकाले माघ सात गतेभित्र तीनै तहको निर्वाचन सम्पन गर्नुको विकल्प छैन, उनले भने, संघीयता र गणतन्त्रमाथिको षड्यन्त्र चिर्नका लागि लोकतन्त्रको सबभन्दा सुन्दर पक्ष निर्वाचनलाई उपयोग गरेर जबरजस्ती बनाइएको संविधानमा सुधार गर्नुपर्छ ।उनले निर्वाचनसँगै संविधान संशोधनका लागि दबाब बढाउँदै निर्वाचनको माध्यमले शक्ति सञ्चय गर्नुको विकल्प नभएको बताए । अहिलेको संविधान संशोधन विधेयकले पनि मधेसी, आदिवासी, थारू, मुस्लिमलगायतको राजनीतिक माग सम्बोधन नहुने भएकाले निर्वाचनमा सहभागी भएर संविधानलाई दलहरूको सहमतिमा संशोधन गरिँदै अघि बढ्नुपर्छ, उनले भने, कुनै पनि सरकारले मधेसको समस्या समाधान गर्न गम्भीर भएर नलागेकाले एमालेलाई समेत विश्वासमा लिएर संविधान संशोधन गर्नुको विकल्प छैन ।"
प्रचारमा दुई फोरम,"बाँके लामो समयदेखि असन्तुष्ट राष्ट्रिय जनता पार्टी चुनाव छाडेर आन्दोलनमा उत्रिएका बेला दुई मधेसी दल संघीय समाजवादी फोरम र फोरम लोकतान्त्रिकले बाँकेमा निर्वाचन प्रचारलाई तीव्रता दिएका छन् ।समाजवादी नेपालगन्ज उपमहानगरपालिकाको मेयर र उपमेयरको उम्मेदवारी टुंगो लगाएर चुनावी अभियानमा छ । गाउँपालिका प्रमुख र उपप्रमुखको टुंगो अन्तिम चरणमा छ । यसका नेता तथा कार्यकता गाउँगाउँमा घरदैलो गरिरहेका छन् । फोरम लोकतान्त्रिकले ८ वटै स्थानीय तहको उम्मेदवारी टुंगो लगाएर उम्मेदवारलाई प्रचारमा पठाइसकेको छ ।समाजवादी फोरमले नेपालगन्ज उपमहानगरपालिकाको मेयर तथा उपमेयरमा कमरुद्दिन राई र शोभा लखेरलाई उम्मेदवार बनाएको छ । त्यस्तै, डुडवा गाउँपालिकामा विजय यादवलाई अध्यक्ष र जाबिदा खातुनलाई उपाध्यक्षमा उम्मेदवार बनाएको छ । मंगलबारसम्म गाउँपालिकाका उम्मेदवारको टुंगो लागिसक्नेछ । हामी निर्वाचनकै पक्षमा छौं र प्रचारप्रसार तीव्र बनाएका छौं, संघीय फोरमका नेता मोहम्मद इस्तियाक राई भन्छन्, राजपा निर्वाचनमा सहभागी नभए पनि हामी हुन्छौं । मधेस आन्दोलनको उपलब्धिको रक्षा गर्नका लागि पनि निर्वाचनमा छौं ।मेधस मुद्दालाई लिएर एकसाथ आन्दोलन गर्ने मधेसी दलहरू निर्वाचनको पक्ष र विपक्षमा उभिएपछि मधेसी मतदाता अन्योलमा छन् । ६ मधेसी दल मिलेर बनेको घटक राजपाका नेता तथा कार्यकर्ता निर्वाचन बहिष्कार गर्न आह्वान गरिरहँदा समाजवादी फोरम र फोरम लोकतान्त्रिकका नेताहरू मतदानका लागि आग्रह गरिरहेका छन् । केही दिनअघि मात्रै फोरम नेपालका अध्यक्ष उपेन्द्र यादव नेपालगन्जमा आएर निर्वाचनका लागि तयार रहन कार्यकर्तालाई निर्देशन दिएका थिए ।फोरम लोकतान्त्रिक पार्टीले नेपालगन्ज उपमहानगरको मेयरमा रीतु शाहीलाई मेयर र मिसबाहुलहक अन्सारीलाई उपमेयरको उम्मेदवारी दिएको छ । कोहलपुर नगरपालिकाको मेयरमा फूलाराम थारू र उपमेयरमा अस्मिता थारू चुनावी मैदानमा छन् । हामीले नेपालगन्ज उपमहानगर, कोहलपुर नगरपालिका र सबै गाउँपालिकामा उम्मेदवार टुंगो लगाएर प्रचारप्रसारमा पठाइसकेका छौं । दुईतीन चरणको घरदैलो गरिसक्यौं, फोरम लोकतान्त्रिक बाँकेका अध्यक्ष हीरालाल लोनियाले भने, राजपा आन्दोलनमा गए पनि हामी निर्वाचनमा सहभागी भएरै छाड्छौं । जनताले लिएको अभिमत स्वीकार गर्छौं । फोरम लोकतान्त्रिकले खजुरा गाउँपालिमा कृष्ण बनियालाई अध्यक्ष र ज्ञानवती पासीलाई उपाध्यक्षको उम्मेदवार बनाएको छ । जानकी गाउँपालिकाको अध्यक्ष र उपाध्यक्षमा बलराम यादव र मीनाकुमारी चुनारा दर्जीले अवसर पाएका छन् । बैजनाथ गाउँपालिकाको अध्यक्षमा विनोदकुमार थारू र उपाध्यक्षमा जानकी थारू स्पर्धामा छन् । डुडवा गाउँपालिकामा कमरध्वज पाण्डेलाई अध्यक्ष र रूपरानी गडरियालाई उपाध्यक्षको उम्मेदवार बनाइएको छ । राप्ती सोनारी गाउँपालिकाको अध्यक्ष र उपाध्यक्षको उम्मेदवारमा मोहनलाल थारू र पार्वती थारू छन् । नरैनापुर गाउँपालिकामा राउजागर गुप्ता अध्यक्ष र अमरावती यादव उपाध्यक्षमा लड्ने फोरम लोकतान्त्रिकले जनाएको छ ।कांग्रेसको चुनावी अभियानखोटाङ कांग्रेसले उम्मेदवार छनोटलगत्तै चुनावी माहोल तातेको छ । २ नगरपालिका र ८ गाउँपालिकाका प्रमुख तथा उपप्रमुखको उम्मेदवार छिनोफानो गर्नासाथ चुनावी अभियान सुरु गरेको हो ।उम्मेदवारको टुंगो लगाउनासाथ जिल्लास्थित शीर्ष नेता तथा कार्यकर्तालाई चुनावमा खटाएको छ । टिकट टुंगो लाग्न नसक्दा काठमाडौं केन्द्रित नेताहरू जिल्ला फर्किएका छन् ।कांग्रेस जिल्ला सभापति नरेशकुमार श्रेष्ठका अनुसार रूपाकोट झुवागढी नगरपालिका प्रमुखमा राजनशेर राई र उपप्रमुखमा कान्ता बस्नेतलाई उम्मेदवारको टिकट दिएको छ । यसलगत्तै सदरमुकामबाट घरदैलो थालेको छ । त्यस्तै हलेसी तुवाचुङ नगरपालिका प्रमुखमा इवन राई र उपप्रमुखमा विमला राईलाई उम्मेदवार बनाएको छ । त्यस्तै ऐंसेलुखर्क गाउँपालिका प्रमुखमा विश्वनाथ निरौला र उपप्रमुखमा शान्ति राईलाई टिकट दिएर चुनावी अभियान थालेको छ । केपिलासगढी गाउँपालिका प्रमुखमा समीर राई र उपप्रमुखमा गोपी निरौला, लामीडाँडा गाउँपालिका प्रमुखमा जनक कार्की र उपप्रमुखमा शोभा पाण्डेलाई उम्मेदवार बनाउने निधो गरेको छ ।त्यसैगरी साकेला गाउँपालिका प्रमुखमा इच्छुराम राना र उपप्रमुखमा सरीता खडका, दिप्रुङ गाउँपालिका प्रमुखमा भूपेन्द्र राई र उपप्रमुखमा सपना राई, जन्तेढुंगा गाउँपालिका प्रमुखमा खेमबहादुर खडका र उपप्रमुखमा अनिता राई, बराहापोखरी गाउँपालिका प्रमुखमा सालिकराम बन्जरा र उपप्रमुखमा पुष्पलक्ष्मी श्रेष्ठलाई टिकट दिने निधो भएपछि गाउँमा चुनावी माहोल तातेको सभापति श्रेष्ठले बताए ।"
नेटवर्कबाट ठगी धन्दा,"प्रहरीको केन्द्रीय अनुसन्धान ब्युरोले आइतबार राति राजधानीबाट एक सय दुई जनालाई एकैचोटि नियन्त्रणमा लिएपछि पिरामिड शैलीको अवैध नेटवर्किङ धन्दा लुकीछिपी चलिरहेको सार्वजनिक भएको छ । मुलुकभित्र र बाहिर रहेका हजारौं नेपालीलाई ठगेको एस्योरेन्स युनिटी लाइफ इन्टरनेसनल प्रालिविरुद्ध कारबाही चलेको केही वर्षमै उस्तै शैलीको ठगी धन्दा फेरि देखा परेको हो । युनिटीविरुद्ध कारबाही हुँदा ठूलो हल्लीखल्ली मच्चिए पनि अवैध नेटवर्किङ धन्दाका विषयमा मानिस सचेत हुन नसकेर त्यतै तानिनु भने उदेकलाग्दो छ । क्यु नेट का सदस्यहरूलाई प्रहरीले आइतबार राति पक्राउ गरेपछि मात्र उसको नेटवर्किङ धन्दाबारे खुलासा भएको हो जबकि उसले डेढ वर्षदेखि नै नेपालमा गुपचुप धन्दा चलाउँदै आएको रहेछ । नयाँ सदस्य बनाउने तरिका र कमिसनका विषयमा तालिम लिनदिन उनीहरू भेला भएका बेला प्रहरी सुटुक्क पुगेर नियन्त्रण लिएको थियो । यो धन्दामा कति नेपाली संलग्न छन् भन्ने खुलिसकेको छैन । पिरामिड शैलीमा नेटवर्किङ धन्दा चलाउनेहरूले सदस्य संख्या बढाउँदै सञ्जाल विस्तार गर्छन् । जति धेरै सदस्य बन्दैबनाउँदै गयो, उति कमिसन बढ्ने प्रलोभन देखाइएको हुन्छ । तर निश्चित तहमा पुगेपछि जनसंख्याले नै नभ्याउने अवस्था आउँछ । त्यसैले यो स्वत: ठगी हो । पिरामिड शैलीको नेटवर्किङ व्यवसाय विभिन्न मुलुकमा प्रतिबन्धित छ । नेटवर्कको सदस्य बन्न निश्चित रकम तिर्नुपर्छ । छोटो समयमा मनग्य आम्दानी हुने प्रलोभनमा पर्दा मानिस ठगीमा पर्छन् । युनिटीको नेटवर्किङ धन्दाबाट चार लाखभन्दा बढी नेपाली ठगिएका थिए । विभिन्न नाममा त्यस्तै धन्दा फेरि सुरु हुँदा पनि मानिस भ्रममा पर्ने क्रम रोकिएको छैन । हङकङमा मुख्यालय रहेको क्यु नेटको लक्षित वर्ग पनि राम्रै आर्थिक हैसियत भएकाहरू देखिन्छ । किनभने सदस्य बन्न सामान्यतया साढे तीन लाख रुपैयाँ तिर्नुपर्छ र डलरमा कारोबार हुन्छ । प्रहरीले पक्राउ गरेर हिरासतमा राखेका १४ जनामा चिकित्सक, इन्जिनियर, चार्टर्ड एकाउन्टेन्टसमेत रहेका छन् । समाजमा सम्मानका दृष्टिले हेरिने पेसाव्यवसायमा संलग्न व्यक्तिलाई अरूले सजिलै विश्वास गर्छन् । यस्तो धन्दा लुकीछिपी हुने भएकाले सामान्यतया इष्टमित्र, नातेदार, कार्यालयका सहकर्मीबीच नै फस्नेफसाउने क्रम चल्छ । यसअघि युनिटीले भने खुलेआम धन्दा चलाएको थियो । त्यसमा सदस्य बन्न भने अधिकतम १५ हजार रुपैयाँ तिर्नुपथ्र्यो । नेपालमा पिरामिड शैलीको नेटवर्किङ धन्दा नौलो होइन तर मानिस यसप्रति अझै सजग नबन्नु भने विडम्बनापूर्ण छ । डेढ दशकअघि गोल्डक्वेस्ट ले ३५ हजार तिरेर सदस्य बनाउने धन्दा चलाएको थियो । हजारौं नेपाली ठगिएको गुनासोपछि त्यो धन्दा रोकियो तर त्यही धन्दामा संलग्नहरूले युनिटीमार्फत पिरामिड शैलीको नेटवर्किङ धन्दा अघि बढाए । त्यति बेला उस्तै धन्दा चलाउने मोदिकेयर, हर्बोलगायतका कम्पनी पनि देखा परेका थिए । ती प्रतिबन्धित भएपछि भारतीय भूमिबाट नेपालका कतिपय ठाउँमा नेटवर्किङ धन्दा चलाइएको थियो । अहिले क्यु नेटको धन्दा सार्वजनिक भएको छ । सदस्य संख्या बढाउँदै पिरामिड आकारमा सञ्जाल विस्तार गर्न नेपालमा प्रतिबन्ध लगाइएको छ । नेपाल सरकारले २०६६ माघ १६ गते नेटवर्क मार्केटिङलाई व्यवस्थित बनाउने भन्दै निर्देशिका जारी गरेको थियो जुन चार महिनामै खारेज भयो । सर्वोच्च अदालतले २०६८ चैत १५ मा नेटवर्क व्यवसाय नगर्नूनगराउनू भनी नेपाल सरकारका नाममा उत्प्रेषणयुक्त परमादेश जारी गरेको थियो ।विगतमा पिरामिड शैलीको नेटवर्क विस्तार गर्नेविरुद्ध नियमन र कारबाही फितलो हुँदा धेरै नेपाली ठगिएका थिए । नियमनकारी निकाय सुस्ताएका बेला यस्तो धन्दा फेरि ब्युँतन्छ भन्ने क्यु नेटले देखाएको छ । त्यसले यस्तो धन्दा चलाउनेविरुद्ध राज्यको नियमन र कारबाही प्रक्रिया प्रभावकारी हुनुपर्छ । युनिटीका सञ्चालकविरुद्ध कारबाही भए पनि सर्वसाधारणले ठगिएको पैसा फिर्ता पाएका छैनन् । त्यसैले पिरामिड शैलीको नेटवर्किङ धन्दा सुरु नै हुन नसक्ने अवस्था तयार गर्नुपर्छ । नागरिकले पनि कुनै व्यवसायको योजना र कानुनी प्रावधान ख्याल नगरी अरूको प्रलोभनमा फस्नबाट जोगिनलाई सधैं सजग रहनुपर्छ । क्यु नेटका सन्दर्भमा छानबिन प्रक्रियालाई प्रहरीले जतिसक्दो छिटो टुंगोमा पुर्याउनुपर्छ र दोषी देखिएकालाई कारबाहीको दायरामा ल्याउनुपर्छ ।"
चीनको प्रस्ताव र छिमेकीको चासो,"चीनको बेल्ट एन्ड रोड इनिसियटिभ (बीआरआई) प्रस्तावले दक्षिण एसियाका देशहरूमा विशेष हलचल ल्याएको छ । कतिपय छिमेकीलाई आफ्नो परराष्ट्र नीतिमा सन्तुलन बनाइराख्न पनि अप्ठ्यारो परेको छ । चीन र भारतको अति घनिष्ट छिमेकी नेपालमा यसको प्रभाव स्वाभाविक रूपमै पर्छ । छिमेकीसितका सम्बन्धमा नयाँ सोच र गराइको आवश्यकताबोध भएको तर कोल्टे फेर्न भने त्यही भूराजनीतिको प्रभाव र परम्परागत रूपमा चल्दै आएको सम्बन्धमा कुनै प्रकारको विचलन नआओस् भन्ने चासोले समातेको देखिन्छ । पुराना अवधारणा परिवर्तन हुन समय लाग्ने भएकाले सबै कार्यान्वयन भइहाल्छन् भन्ने छैन । नेपालभारत या नेपालचीन सम्बन्धमा यतिखेर यस्तै द्विविधा देखिन्छ । कसैले आज नेपाल र भारतको सम्बन्धको समीक्षा गर्दा ठूलै हलचल भएको (टेक्टोनिक सिफ्ट) ठान्छन् र यसको कारण भारतका कतिपय रणनीति असफल भएकाले भूराजनीतिमा प्रभाव परेको, समय र सन्दर्भ बदलिएकाले दुई देशीय सम्बन्ध त्यही अनुसार हेर्नुपर्ने मान्यता राख्छन् ।यस्तो सोचको विकास दुवैतिरको वस्तुपरक र व्यापक दृष्टिकोणबाट आएको हुनसक्छ । भावनामा बगेर या क्षणिक आक्रोशले दुई देशीय सम्बन्ध सुधार गर्न सकिंँदैन । भारतका लागि नेपालका राजदूत दीपकुमार उपाध्यायले हालसालै एक सानो छलफल कार्यक्रममा नेपाल र भारत बीचको सम्बन्ध विकास गर्न भारततिर बदलिंँदो परिस्थिति र भूराजनीतिक आयामका विभिन्न पक्षप्रति वस्तुपरक विश्लेषण हुनथालेको र प्रधानमन्त्री नरेन्द्र मोदी आफैं सम्बन्ध सुधार्न प्रयासरत भएको भन्ने जानकारी दिएका थिए । गत सालको अघोषित नाकाबन्दीले नेपालभारत सम्बन्ध चिसिंँदा भारत विरोधी भावना बढेको र यसमा सुधार आवश्यक ठानी मोदी सरकार लागेकाले अब वातावरण सङ्लिन थालेको महसुस हुनथालेको छ । दुई पक्षीय सम्बन्धका सबै आयाममा त्यही अनुसारको प्रगति देखिनुपरेको छ । धेरै असमझदारीको जड नेपाली नेताले भारतीय पक्षसित भेट्ता दिइने आश्वासन र तिनको कार्यान्वयन भने नगरिंँदा पनि बढेको पाइन्छ । ओली सरकारकै पालामा परराष्ट्रमन्त्रीले भारतसमक्ष छलफल गरेका चार बुँदा हुन् या अरु नै बेलाका आश्वासन कार्यान्वयन गर्न नसक्नाले मधेसी नेताले उधारो वाचा नमान्ने र अब यस्तो झुटो बोलाइको पछि उनीहरू नलाग्ने प्रतिक्रिया आएको छ । नयाँ प्रधानमन्त्री शेरबहादुर देउवाका आश्वासनमा पनि अब विश्वास नगर्ने भनी राष्ट्रिय जनता पार्टी नेपालका नेताहरू आन्दोलन नरोक्ने अडानमै कायम छन् । भारतले अब पहिले जसरी दबाबमूलक रणनीति नलिने देखिन्छ, तर सबै पक्षलाई मिलाई अघि बढ्दा दुवै देश र जनतालाई फाइदा हुने र द्वन्द्वको स्थिति नआउने कुरामा भने भारतको अझै पनि अडान कायम रहेको पाइन्छ । शान्ति, स्थायित्व र विकासलाई भारत र चीन दुवैले महत्त्व दिएको भनाइ सार्वजनिक भएको छ, जुन नेपालका लागि सकारात्मक छ । यसले आफ्नो घर आफंैले मिलाउन सक्नुपर्छ र सधंै पराइको मुख ताक्ता हानि पुग्ने वस्तुवादी सोच भर्खरै आउन थालेको छ । यसै प्रसंगमा नेपालले हालसालै चिनियाँ राष्ट्रपति सी चिनफिङको बीआरआई प्रस्तावमा हस्ताक्षर गरी सहमति जनाएको र यसका अलावा अरु खालका पूर्वाधार विकास र व्यापार तथा परिवहन आदिका सन्दर्भमा समझदारी बनेको कुरा सार्वजनिक भएको छ । दक्षिण एसियाका अन्य देशले पनि बीआरआईको अनुमोदन गरेका छन्, तर भारतले भने यस विषयमा आफ्नो असहमति जनाउँदै वक्तव्य निकालेको छ । भारतीय भनाइमा एकातिर देशको सार्वभौमसत्ता र क्षेत्रीय अखण्डता जोडिएको यो अति संवेदनशील भनी विरोध गरेको र अर्कातिर यो बहुपक्षीय नभई चीनको एकतर्फी रूपमा आएको प्रस्ताव भएकाले मान्न नसकिने भनेको छ । विवादित काश्मिरबाट चीनपाकिस्तान आर्थिक बाटो (करिडोर) पास हुने भएकाले भारतको राष्ट्रिय स्वार्थ अनुकूल नभएकाले भारत सशंकित भएको देखिन्छ । यो चीनपाकिस्तान बाटो अब त्रिपक्षीय विषय भएको छ । काश्मिर विवाद सन् १९४७ देखि रहँदै आएको र दुवै देशले यो राष्ट्रिय अक्षुण्णतासित जोडिएको र यसका लागि हालसम्म चारपटक युद्ध भैसकेकाले भारतले सजिलै चीनको प्रस्तावमा सहमति जनाउला भन्ने लाग्दैन । शक्तिराष्ट्रहरूका दृष्टिकोण र रणनीतिक सोच आफ्नै हुन्छन्, जुन अरु ससाना देशका भन्दा भिन्न हुनसक्छन् । तर सार्वभौमिकता र क्षेत्रीय अखण्डता आदिको रक्षा गर्ने उद्देश्य एकै भए पनि रणनीति फरक हुनसक्छन् । नेपाल जस्तो तुलनात्मक रूपमा सानो र आफ्नै भूराजनीतिक अवस्था भएको देशको परराष्ट्र नीति या रणनीति आफ्नै परिवेशले निर्धारण गरेको हुन्छ । शक्तिराष्ट्रको कतिपय निर्णय आफ्ना भौतिक क्षमता, भूभाग र राजनीतिक स्थिरता आदिले निर्धारण गरेको हुन्छ भने नेपालजस्तो देशको सुरक्षाको विश्वसनीय आधार कुशल परराष्ट्र नीतिमा भर पर्छ । नेपालका लागि सैन्यबलको प्रयोग आन्तरिक पक्षसित बढी सम्बन्धित हुन्छ । आर्थिक रूपले बलियो, राजनीतिक रूपमा स्थायित्व भएको, नेतृत्वमा चिन्तन शक्ति भएको र वस्तुपरक मूल्यांकन गरी तात्कालिक र दीर्घकालीन नीति लिनसक्ने नेतृत्वबाट देशमा सुरक्षा अनुभूति हुनसक्छ । त्यसैले रणनीतिक स्वतन्त्रता (स्ट्रटेजिक अटोनोमी) कति छ भन्ने कुराको हेक्का राख्न सकिएन र भावावेगमा डुबी नीति लिइयो भने त्यो प्रत्युत्पादक हुने उदाहरण प्रशस्त छन् । नेपालले चीनको बीआरआई प्रस्ताव सैद्धान्तिक रूपमा स्वीकार गरेको तर यसको आर्थिक रूपमा कमजोर हुँदै जाने र व्यापार घाटा बढ्नेमात्र वातावरण बन्दै गए रेल कुदेर या यातायातमा आउने क्रान्तिको केही महत्त्व रहँदैन । शक्तिराष्ट्रहरूको आर्थिक आकांक्षा अन्तर्राष्ट्रिय स्तरमा आफ्नो आर्थिक बजार बढाई उत्पादित सामान अधिक रूपमा बेच्ने हुन्छ । नेपालले चाहिंँ चीनका रेलका डिब्बा या ठूला ट्रक खाली फिर्ता पठाउनुपरे कसरी व्यापार घाटा कम हुन्छ ? यसका निम्ति राजनीतिक स्थिरता र प्रतिबद्ध सरकारको आवश्यकता पर्छ, जसले देशलाई आर्थिक रूपमा अघि बढाउन सकोस् । चीनको अर्थव्यवस्था उपभोगका सामानमुखी छ । यसमा अलिकति तलमाथि परे या अन्तर्राष्ट्रिय परिस्थिति अनुकूल नभए डामाडोल भई आफू लगायत अरु धेरैलाई प्रभाव पार्नेछ । नेपालको आफ्नै अनुभवले के देखाउँछ भने अति परनिर्भर अर्थतन्त्रले साना घटना या पराइको निर्णयले घुंँडा टेक्नुपर्ने हुँदोरहेछ । तर रेल, सडक या अन्य खाले सम्पर्कले सहज अवस्था सिर्जना गरिंँदा कुनै एक देशमा मात्र पुरै निर्भर हुनु नपर्ने हुन्छ । भारत र नेपाल या नेपाल, भारत र चीनका सन्दर्भमा यस्तो परनिर्भरता केही हदसम्म मात्र कम हुने तर भारत र नेपाल बीचको आर्थिक या अन्य सम्बन्ध भने यथावत रहने हुन्छ । किनभने भूगोलले नेपाललाई दक्षिणतिरै फर्काएको छ र यसको तुलना चीनसित हुन सक्तैन । नेपालका यस्ता प्राकृतिक बाध्यतालाई चीनले राम्ररी बुझेको कुरा सबैलाई जानकारी छ । चीन र भारत फेरि लडाइँमा जाने सम्भावना कम छ र यसका अनेक कारण छन् । चीन एक विश्व शक्तिराष्ट्रका रूपमा आउने आकांक्षाका साथ अघि बढिरहेको छ । यसका निम्ति बजार, क्षमता, असल कूटनीति, स्थिर राजनीतिक अवस्था आदि अति आवश्यक सर्तका रूपमा आउँछन् । भारतको विशाल जनसंख्या र सामान खपत गर्ने क्षमता र बजारलाई चीन पर राख्न चाहन्न । आज भारतमा धेरै चिनियाँ परियोजना सञ्चालित भएका, लगानी गर्ने उद्यमीहरू आकर्षित भएकाले चीन भारतमा अरुसरह प्रतिस्पर्धामा उत्रिएको छ । त्यस्तै भारतीय कम्पनी चीनमा कार्यरत छन् र आफ्नो प्रभाव बढाइरहेछन् । तर भारतको चीनसितको व्यापार घाटा भने बढिरहेकाले भारतीयहरू चिन्तित छन् । सन् २०१६ मा भारतले ७०८ विलियन डलर बराबरको व्यापार गरेको थियो, जुन अघिल्लो सालको भन्दा २ प्रतिशतले कम थियो । प्रधानमन्त्री नरेन्द्र मोदीको मेक इन इन्डिया (भारत निर्मित) नीतिले उत्पादन प्रणाली बढाई सबै देशमा भारत निर्मित सामान निर्यात गर्न चाहन्छ । यसले व्यापार घाटा पनि स्वत: कम हुने भएकाले प्रतिस्पर्धा अरु सन्तुलित हुने विश्वाससाथ भारत अघि बढेको छ । त्यसैले आज चीन र भारतबीच सहयोग र प्रतिस्पर्धा कायम छ, तर अझै पनि भारत चीनभन्दा निकै पछाडि छ । चीन र भारतको रणनीतिक सम्बन्ध भने अझ बढी प्रतिस्पर्धी छ । यसको मुख्य कारण पाकिस्तान हो, किनभने चीनले दक्षिण एसियालाई आफ्नो प्रभाव क्षेत्र बनाउन पाकिस्तान सहायक हुने र यसले भारतको रणनीतिक स्वायत्तता कम पार्न सक्नेछ । पाकिस्तानले उपलब्ध गरेको काराकोरमको बाटो र पछि चीनपाकिस्तान आर्थिक बाटो (करिडोर) ले चीनलाई पाकिस्तानको ग्वादर बन्दरगाहसम्म निकास दिने भएकाले चीनले क्षेत्रीय र विश्वव्यापी रूपमा खेल्ने भूमिकालाई ठूलो सहयोग गर्ने सोचसाथ पाकिस्तानसितको मित्रतामा जोड दिएको छ । पाकिस्तानलाई पनि एक विश्वासिलो मित्रराष्ट्रको आवश्यकता परेकाले चीनजस्तो उदीयमान शक्तिसित सम्बन्ध बढाउने स्वार्थ छ । के भारत बीआरआईबाट अलग रहे एक्लिने छैन ? यस प्रश्नको जवाफ भारतभित्रै पनि एउटै किसिमको छैन । तर के कुरामा भारतीयहरू सहमत छन् भने (विवादित) काश्मिरबाट पाकिस्तान जोड्ने र यसले भारतको घोषित नीतिको उल्लंघन हुने भएकाले यो हालको स्थितिमा मान्य छैन । तर भारतले बीआरआईप्रति नकारात्मक धारणा बनाई अलग रहँदा चीन बढी चिन्तित छ । किनभने यसले जुन वैधता पाउनुपर्ने हो, त्यो पाउने छैन । अरु धेरै देशहरू पनि यस प्रस्तावप्रति सहमत नहुँदा र आजको बदलिँंदो अन्तर्राष्ट्रिय राजनीतिको स्वभावले चीनका राष्ट्रपतिको प्रस्तावित परियोजना सजिलै अघि बढ्ला भन्न सकिँंंदैन ।के भारत बीआरआई बाट अलग रहे एक्लिने छैन ? यस प्रश्नको जवाफ भारतभित्रै पनि एउटै किसिमको छैन ।"
तटस्थताका प्रश्न,लाल राजपा नेपालका वरिष्ठ उपाध्यक्ष हुन् ।
नयाँ बजेट र अर्थतन्त्रका चुनौती,"अविकास र गरिबी नै देशका प्रमुख समस्या हुन् । इतिहासका विभिन्न कालखण्डमा पटकपटक भएका आन्दोलनले राजनीतिक व्यवस्था परिवर्तन गरे पनि मुलुकको अर्थतन्त्र र आम मानिसको जनजीविकामा खासै सुधार हुनसकेको छैन । राजनीतिक परिवर्तनले आम जनताले महसुस गर्नेगरी विकास, समृद्धि तथा सुशासनको आभास दिलाउनसकेका छैनन् । राजनीतिक अग्रगमन र प्रतिगमनको खिचातानीमा समयको ठूलो कालखण्ड पूर्वाधार तथा आर्थिक विकासको दृष्टिले झन्डै उपलब्धिविहीन बितेको छ । विकासको गति शून्य छ भन्ने होइन, तर विकासले राजनीतिक परिवर्तनको रफ्तारसँगै आम जनताका अपेक्षा सम्बोधन गर्न सकेन । राजनीतिक परिवर्तनसँगै आम मानिसको अपेक्षा स्वतन्त्रतासहितको समृद्ध जीवन हो, जुन पुरा हुन नसक्दा आम मानिसमा निराशा छाएको छ । धेरै वर्षदेखि एकाध अपवाद बाहेक देशको आर्थिक वृद्धिदर ३४ प्रतिशतको हाराहारीमा सीमित छ । पूर्वाधारमा भएका उपलब्धिले जनताको अपेक्षा पुरा गर्नसकेका छैनन् । वस्तुको आयात बढ्दो भए पनि त्यही अनुपातमा निर्यात बढ्न नसक्दा व्यापार घाटा अकासिँदो छ । चालु आर्थिक वर्षको ९ महिनामा व्यापार घाटा ६ खर्ब ७१ अर्ब २० करोड रुपैयाँ पुगेको छ । औद्योगिकीकरणको अवस्था निराशाजनक छ । कुल गार्हस्थ उत्पादनमा उद्योग क्षेत्रको योगदान आर्थिक वर्ष २०६३६४ मा ७५ प्रतिशत रहेकामा वर्षैपिच्छे घट्दो क्रममा छ र २०७३७४ मा आइपुग्दा यो ५६७ प्रतिशत मात्र छ । त्यस्तै देशको झन्डै दुई तिहाइ जनसंख्या आश्रित तथा देशको कुल गार्हस्थ उत्पादनमा सबैभन्दा बढी योगदान दिने कृषि क्षेत्रमा समयानुकूल विकास हुनसकेको छैन । कृषिको जीडीपीमा योगदान आव २०६३६४ मा ३२१ प्रतिशत रहेकामा २०७३७४ मा यो २८८९ प्रतिशत छ । प्रत्येक आवधिक योजना तथा वार्षिक बजेटहरूमा कृषिलाई प्राथमिकताको क्षेत्रमा राखिए पनि कृषिको व्यवसायीकरण तथा वैज्ञानिकीकरण हुन नसक्दा कृषि युवाका लागि आकर्षक पेसा हुनसकेन, जसले गर्दा ग्रामीण क्षेत्रका अधिकांश युवा रोजगारीका लागि विदेशिएका छन् भने कृषिभूमि दिनप्रतिदिन बाँझो हुने क्रम बढ्दै गएको छ । देशको कुल गार्हस्थ उत्पादनमा विप्रेषणको योगदान आव २०६३६४ मा १३८ प्रतिशतमात्र रहेकामा २०७२७३ मा यसको हिस्सा २९६ थियो भने २०७३७४ मा विप्रेषणको योगदान २६९ प्रतिशत रहने प्रारम्भिक अनुमान छ । देशमा रोजगारीका अवसरहरू सिर्जना हुन नसक्दा युवा विदेशिन बाध्य भई देशको अर्थतन्त्र विप्रेषण आश्रित बन्नपुगेको छ भने देशले जनसांख्यिक लाभ पनि लिनसकेको छैन । त्यस्तै सरकारको वार्षिक बजेटमा पुँजीगत खर्चको तुलनामा साधारण खर्चको अनुपात बढ्दो छ । आव २०६३६४ मा पुँजीगततर्फ ३१२५ बजेट विनियोजित भएकामा २०७४७५ मा पुँजीगततर्फ २६२ प्रतिशतमात्र विनियोजन गरिएको छ । आव २०६३६४ मा साधारण खर्चको हिस्सा ५८२ प्रतिशत रहेकामा २०७४७५ मा साधारण खर्चको हिस्सा ६२८ प्रतिशत पुगेको छ । यसै त पुँजीगत बजेटको हिस्सा न्युन छ । सरकारको पुँजीगत बजेटको परिचालन पनि न्युन हुने गरेको छ । परिणामस्वरुप विकास तथा निर्माणका कार्यले गति लिनसकेको छैन । आव २०६३६४ मा विनियोजित बजेटको ८८३३ प्रतिशतमात्र खर्च हुनसकेकामा २०७२७३ मा ५८५७ प्रतिशत पनि खर्च हुनसकेन । यस सन्दर्भमा पुँजीगत खर्चको पूर्ण परिचालन हुने अपेक्षा गर्न कठिन छ । यिनै पृष्ठभूमिमा के भन्न सकिन्छ भने नेपालको सन्दर्भमा औद्योगीकरण तथा कृषि क्षेत्रको वैज्ञानिकीकरण हुन नसक्नु, देशभित्र आवश्यक रोजगारी सिर्जना हुन नसक्नु, बढ्दो व्यापार घाटा तथा बजेटको ठूलो हिस्सा चालु खर्चमा लाग्नु र विकास बजेट न्युन हुनु र अझ त्यसमा पनि विकास बजेटको खर्च हुन नसक्नु नै अर्थतन्त्रका चुनौती हुन् । यी सर्वकालिक चुनौतीमाथि २०७२ को विनाशकारी भूकम्प तथा नाकाबन्दीले पारेको प्रभावले देशको अर्थतन्त्र ज्यादै जर्जर बन्न पुगेको छ । यिनै निराशाका बीच दैनिक १८ घन्टा लोडसेडिङ खप्न अभिशप्त हामी अहिले लोडसेडिङ मुक्त हुनुले केही आशाको सञ्चार पनि गरेको छ । यिनै चुनौतीका बीच जेठ १५ मा बजेट ल्याउनुपर्ने संवैधानिक प्रावधान अनुसार नै सरकारले बजेट सार्वजनिक गर्यो । सरकारले आगामी आर्थिक वर्षका लागि १२ खर्ब ७८ अर्ब ९९ करोड ४८ लाख रुपैयाँको बजेट सार्वजनिक गर्यो । मुलुक संघीयतामा गएपछिको यो पहिलो बजेट भएकाले यसप्रतिको चासो बढ्नु स्वाभाविक पनि हो । कुल विनियोजित बजेटमध्ये चालुतर्फ ६२८ प्रतिशत, पुँजीगततर्फ २६२ प्रतिशत तथा वित्तीय व्यवस्थातर्फ ११ प्रतिशत छुट्याइएको छ । बजेटले आगामी वर्षमा हुने प्रदेश तथा केन्द्रको चुनावको लागि ३५ अर्ब विनियोजन गरेको छ । बजेटमा आर्थिक वृद्धिदर ७२ प्रतिशत, मुद्रास्फिति ७ प्रतिशत तथा बजेट कार्यान्वयनबाट ४ लाख नयाँ रोजगारीको सिर्जना तथा १ लाख स्वरोजगार हुने उल्लेख छ । राज्य पुन:संरचना अहिलेको प्राथमिकताको विषय हो । स्थानीय तहको निर्वाचनले यस मुद्दालाई समाधानको बाटोतर्फ लगेको छ भने कुल बजेटको १७ प्रतिशत स्थानीय तहलाई छुट्याएर राज्य पुन:संरचनाको मुद्दालाई व्यवहारत: सम्बोधन गरिएको छ । त्यसो त अघिल्ला वर्षहरूमा जस्तो बजेटमा नाराहरू छैनन् । निर्वाचन आचारसंहिताको कारण नयाँ कार्यक्रमहरू पनि छैनन् । क्रमागत आयोजना, राष्ट्रिय गौरवका आयोजना तथा मन्त्रालयगत योजनामात्र बजेटले समेटेको छ । विगतका वर्षहरूमा बजेट कार्यान्वयनको समस्या झेलिरहेको सन्दर्भमा यिनै कार्यक्रमहरू कार्यान्वयन हुनसक्यो भने पनि ठूलो उपलब्धि हासिल हुनसक्छ । अन्तर्राष्ट्रिय लगानी सम्मेलनमा विश्वका विभिन्न मुलुकका लगानीकर्ताले झन्डै १४ खर्ब रुपैयाँ लगानी गर्ने प्रतिबद्धता जनाएका थिए । यसलाई व्यवहारमा उतार्ने प्रतिबद्धता बजेटले गरेको छ, जुन प्रतिबद्धता कार्यान्वयन हुनसके मुलुकले लक्ष्य राखेको ७२ प्रतिशतको आर्थिक वृद्धि असम्भव छैन । त्यसो त यसै आर्थिक वर्षभित्र प्रदेशसभा तथा प्रतिनिधिसभाको चुनाव पनि गर्नुपर्ने बाध्यता छ । यसले सरकारको ध्यान चुनावमा केन्द्रित भई विकास निर्माणमा खासै ध्यान नपुग्न पनि सक्छ । अर्कोतर्फ प्रशासनिक जटिलता तथा ब्युरोक्रेसीको चरित्रका कारण पनि विकास खर्च हुन नसकेको हो । यसलाई चिरेर बजेटको चुस्त कार्यान्वयनमा ध्यान दिनसके देशको अर्थतन्त्रले गति लिने सम्भावना प्रशस्त छ । त्यस्तै भूकम्पपछिको पुनर्निर्माणलाई गति दिनसके मात्र पनि अर्थतन्त्रमा सकारात्मक सन्देश जानेछ । बजेट सार्वजनिक भएको साता दिन नपुग्दै नयाँ सरकार गठन भएको छ । त्यसो त सरकारको नेतृत्व परिवर्तन भए पनि गठबन्धन उही हुनुले बजेट कार्यान्वयनमा सैद्धान्तिक कठिनाइ नआउला । तर नयाँ सरकारमा औपचारिक रूपमा अर्थशास्त्रको अध्ययन नगरेका ज्ञानेन्द्रबहादुर कार्की अर्थमन्त्री भएका छन् । यसै विषयलाई लिएर विविध टिकाटिप्पणी पनि हुने गरेका छन् । त्यसो त विगतमा अर्थ मन्त्रालय सम्हालेका विष्णु पौडेल, वर्षमान पुन, बाबुराम भट्टराई, सुरेन्द्र पाण्डे, कृष्णबहादुर महरा आदि पनि औपचारिक रूपमा अर्थशास्त्रका विद्यार्थी होइनन् । औपचारिक अर्थशास्त्र नपढेका अर्थमन्त्रीहरूको कार्यकाल पनि सफल रहेको दृष्टान्त छ भने कतिपय अर्थशास्त्रका ज्ञाता भनिएका अर्थमन्त्रीहरूको कार्यकाल तुलनात्मक रूपमा कमजोर रहेको विगत साक्षी छ । त्यसो त देशको अर्थतन्त्र अर्थमन्त्रीको एकल निर्देशनमा अडिने पनि होइन । यो त एक टिम वर्क हो । नीति र नेतृत्वको नियत सही हुने हो भने सफलता असम्भव हुँदैन । कुशल र सक्षम सहयोगीको टिम बनाई कर्मचारीको प्रभावकारी परिचालन गर्नसके अर्थमन्त्री सफल हुने कुरामा कुनै शंका गर्न सकिन्न । नेपालको अर्थतन्त्रमा सबैभन्दा खट्किएको सुशासन र पारदर्शितालाई कायम राख्ने कुरा वर्तमान अर्थमन्त्रीले बताइसकेका छन् । साथै उनले जनताले महसुस गर्ने खालको आर्थिक समृद्धि र संविधान कार्यान्वयनलाई मुख्य प्राथमिकता राखेको बताएका छन् । यिनै कुरालाई व्यवहारमा लागु गर्नसके चालु आर्थिक वर्षको आर्थिक वृद्धिदर ६५ लाई पछ्याउने मात्र होइन, ठूलै छलाङ मार्न सक्ने देखिन्छ । नीति र नियत सही भए परिणाम राम्रो आउनेमा शंका गर्नु पर्दैन ।"
नसोचेको कतार कनेक्सन,"सन् २०२२ को विश्वकप फुटबल आयोजना गर्ने तयारीमा जुटेको खाडी मुलुक कतार एकैसाथ आधा दर्जन स्टेडियम र अरु सेवाप्रदायक संरचना बनाउन लागिपरेको छ । यही हतारोमाझ निर्माणाधीन खलिफा स्टेडियम दुर्घटनामा परेर गत जनवरीमा ४० वर्षीय एक बेलायती कामदारको निधन भयो । गत अक्टोबर २२ मा पनि वलवक्रा स्टेडियममा नेपाली कामदार २९ वर्षीय अनिलकुमार पासवानको मृत्यु भएको थियो । तीन महिनाको अन्तरमा देखिएका कामदार मृत्युका दुई घटनापछि पश्चिमी जगतका मिडिया जुर्मुराए, भन्न थाले कतारमा बनिरहेका स्टेडियम भनेका आजका चिहानघर हुन्, भोलिका खेलमैदान होइनन् । बेलायतको प्रतिष्ठित मिरर, गार्जियन लगायत पत्रिका र बीबीसीजस्तो सशक्त मिडियामा पनि कतारमा हरेक वर्ष मर्ने नेपालीभारतीयको संख्या ५ सयभन्दा बढी रहेको आँकडा देखाउँदै यसमा पनि विश्वकप स्टेडियम प्रमुख कारण रहेको समीक्षा एकपछि अर्को गर्दै आइरहे । मिररले कतिसम्म लेख्यो भने कतारले विश्वकप आयोजनाको अनुमति पाएपछि सन् २०१० यता ६ वर्षमा १२ सय कामदारको मृत्यु भैसकेको छ । विश्वकप खेलाउने मितिसम्ममा स्टेडियमकै कारण ४ हजारभन्दा बढीको मृत्यु हुने अनुमान छ । यो अनुमानभन्दा पर्तिर तथ्यतथ्यांकतिर हेरौं । कतार गएर हरेक वर्ष अनाहकको मृत्यु बेहोर्ने नेपालीको संख्या औसत ३ सय छ, झन्डै आधाजसोले झनै आकस्मिक र नखुलेको कारणमा ज्यान गुमाउने गर्छन् भनेर केही नेपाली मिडियाले लेखिरहे पनि यसमा सुनुवाइ गरिदिने कोही थिएन । आकस्मिक अर्थात सुतिरहेकै अवस्थामा ज्यान गुमाउने यो कारणलाई कतार सरकारले बिना पोस्टमार्टम हार्टअट्याक भन्ने गरेको छ, कारण पहिल्याउने काम कहिल्यै भएन । बरु पश्चिमा मिडियाको अघिपछि लागेर कतारका स्टेडियममा मर्ने नेपालीको संख्या सयौं भनेर अफवाह समाचारमा मनोरञ्जन लिने काम भैरह्यो लामो समयसम्म । अहिले फेरि यस्तै स्थिति आएको छ खाडी भूभाग भित्रको राजनीतिककूटनीतिक माहोल बिगँ्रदै गएपछि र खाडीकै समन्वय परिषद (जीसीसी) मुलुक साउदी अरेबिया, बहराइन, संयुक्त अरब सहितका मुलुकले कतारमाथि नाकाबन्दीको स्थिति उब्जाएपछि उस्तै अफवाहको सूचना बाहिर आउन थालेको छ । कतार भूमिमा झन्डै ४ लाख नेपाली कामदार रहेको र तीमध्ये औसतमा २० प्रतिशतमात्रै पहुँच तथा अवसरयुक्त काममा जोडिएका कारण बाँकीको हकमा स्वाभाविक रूपमा नेपाली समाजमा बढेको चिन्ता असामान्य बन्दै गएको छ । गत जेठ २२ मा कतारलाई एक्ल्याउने निर्णय गरेर अघि बढेका साउदी अरेबिया, संयुक्त अरब इमिरेट्स, बहराइन, यमन, लिबिया र इजिप्टपछि अहिले यही सूचीमा माल्दिभ्स, मौरीसानिया (पश्चिम अफ्रिका), कोमोरस (अफ्रिका) र सोमालिल्यान्ड पनि थपिएका छन् । एकैसाथ जल, थल र आकाशको ब्लकेडमा परेपछि एक्लिएको कतारमा रहेका नेपाली कामदार अथवा रोजगारी बजारमा वस्तुपरक भएर अहिलेसम्म न दोहास्थित नेपाली दूतावासले कुनै मन्तव्य राख्ने धृष्टता गरेको छ, नत काठमाडौंमा परराष्ट्र मन्त्रालयले राय दिनसकेको छ । कतारमा बस्ने सामाजिक र वैचारिक जगतका अधिकांश अगुवा पनि केही नबोल्ने, नसुन्ने र नहेर्ने मनोदशामा पुगेका हुन् कि झैं देखिएको छ । फेसबुक वा सामाजिक सञ्जालमा केही टिप्पणी नगरौं, सबै कुरा कतार सरकारले नियालिरहेको छ भनेर यथास्थितिको बचाउ गर्नमै जानकारहरू लागेका देखिन्छन् । साउदी अरेबियाबाट आउने अलमराइ ब्रान्ड दूधदहीको ठाउँमा पश्चिम एसियाली टर्कीको सुतास ब्रान्डले बजार लिइसकेको र संयुक्त अरब इमिरेट्स, साउदी वा बहराइनको जीसीसी धर्म भङ्ग हुँदैमा कुनै फरक नपर्ने राहतयुक्त भनाइमात्रै बाहिर आइरहेको छ । सन् २०१० मा मध्यपूर्व र उत्तर अफ्रिकी भूभागमा मच्चिएको अरब क्रान्तिको पुनर्जन्मका रूपमा अहिलेको कतार संकटलाई नहेर्न विज्ञहरूले दिइरहेको सुझावमा दीर्घकालीनभन्दा अल्पकालीन बनिबनाउ जवाफ बढी पाउन सकिन्छ । यथार्थ त के हो भने यो बढ्दो संकटमाझ दोहाको बजारमा दूध वा तरकारी अभाव भयोभएन भनेर गरिने तत्कालीन बजार समीक्षाभन्दा पनि नेपालनेपालीको खाडीसँग जोडिएको नियतिको लेखाजोखा हुनु जरुरी छ । जतिसुकै ठूला मन्तव्य राखे पनि खाडीको कतारमा मात्रै दैनिक औसतमा ३ सय ५० जना नेपाली कामदार रोजीरोटीका लागि गैरहेको तथ्यांकको सूचांक एकैचोटी दैनिक ५० मा झरेको छ । नेपाल भित्रिने रेमिट्यान्सको सूचकांकमा कतारले ओगटेको १७ प्रतिशतको हिस्सा अहिलेकै अनुपातले एक महिनामै आधाभन्दा कम हुने देखिन्छ । यो सूचकांकमा कतारसँगै रोजगारीको संशय र असुरक्षा महसुस गर्न थालिएको साउदी अरेबिया, संयुक्त अरब अथवा बहराइनको कुनै तथ्यतथ्यांक नै खोजिएको छैन । समस्यालाई सम्बोधन गर्न नसकिएको यो यथार्थमा अन्तिमको कूटनीतिक समन्वय त्यही हुन्थ्यो, जब भारतले आफ्ना नागरिकको उद्धारसमन्वय गर्न थाल्छ, अनि हारगुहार गर्दै भारतीय सदाशयतामा विपत्ति बेहोर्ने नेपाली कामदार घरफिर्ता गराउनु अहिलेको कतार संकटमा यसैगरी उद्धारसमन्वयको तहमा पुग्नैपर्ला भन्ने तत्काल लाग्दैन । तर दोहास्थित दूतावासले कतारमा रहेका नेपाली कामदारलाई कुनै तहमा पनि सुरक्षा र समन्वयको न्युनतम आशाआश्वासन पनि दिनसकेको देखिन्न । झन्डै २० लाख नेपाली कामदार रहने कतार, साउदी सहितका खाडी मुलुकमा आइपरेको राजनीतिककूटनीतिक विचलनमा यति साह्रो बेखबर भएर बसेको परराष्ट्र मन्त्रालय देख्दा भने अनौठो मान्नुपर्ने अवस्था छ । यो संकटको गहिराइ अझ त्यसबेला देख्न सकिनेछ, जब खाडी जगतका ब्लकेड पक्षधर मुलुकहरू मिलेर ढिलोचाँडो उनीहरूले चालेको कदममा स्पष्टताका साथ सहमतिविमतिको पक्षपोषण पहिल्याउन थाल्नेछन् । अझ यो राजनीतिककूटनीतिक मामिलाभन्दा अघि बढेर इस्लामिक पवित्र महिना रमजानमा मक्का (साउदी) जान चाहने कतारका धार्मिक यात्रुलाई रोक लगाइएको पछिल्लो घटना त्यति सामान्य हुँदै होइन । घटनाक्रमले दिनहुँ जटिल रूप लिंँदै गएको छ भनेर हामीले दूतावासलाई ब्रिफिङ गरिरहेका छौं । अझै पनि पर्ख र हेर मात्रै भन्ने गरिएको छ, दोहा र रियादमा रहेका नेपाली समाजका एक विज्ञ इनबक्समा भन्छन्, संकट दिनहुँ गहिरिंँदै गएको छ, कहिलेसम्म पर्खने हो, थाहा छैन ।ट्विटर :"
बीआरआई प्रवेशपछि के गर्ने ?,"चीनले अगाडि सारेको बहुपक्षीय अवधारणा बेल्ट एन्ड रोड इनिसियटिभ (बीआरआई) मा नेपालले हस्ताक्षर गरेपछि नेपाल र भारतमा तीव्र प्रतिक्रिया देखिए । बीआरआईमा हस्ताक्षर गरेपछि कायापलट नै हुने भयो भनेजसरी यो विषयलाई नेपालमा व्याख्या गरियो भने भारतीय सञ्चार माध्यमले भारतलाई तनाव र चिन्ता उत्पन्न भएको भन्दै समाचार सम्प्रेषण गरे । अहिले नेपालमा प्रत्यक्ष वैदेशिक लगानी गर्ने मुलुकमा चीन सबभन्दा अगाडि छ । केही महिनाघि नेपालले आयोजना गरेको अन्तर्राष्ट्रिय लगानी सम्मेलनमा सहभागी र लगानी प्रतिबद्धता व्यक्त गर्नेमा चीन एक्लैले ६० प्रतिशतभन्दा बढी हिस्सा लिएको छ । यस्तो अवस्थामा बीआरआईमा हस्ताक्षर गरे के हुने र नगर्दा के हुने भन्ने कुराको विश्लेषण गर्न आवश्यक छ ।चीनले अगाडि सारेको बहुपक्षीय बीआरआई अवधारणामा हस्ताक्षर नगर्दा पनि नेपालले चीनबाट प्राप्त गर्ने आर्थिकसामाजिक सुधारमा सहयोग नियमित रहने थियो । चीनले नेपाललाई दिने वार्षिक नियमित सहयोग जारी नै रहन्थ्यो । तर नेपालका ठूला परियोजनामा चिनियाँ लगानी जानचाहिँं असम्भवजस्तै थियो । पछिल्लो सयम चीनले विदेशमा गरिने ठूला लगानी र पूर्वाधार निर्माणका परियोजनाहरूलाई बीआरआईको एकद्वार प्रणालीमा राखेको छ । चीनले आफ्नो परराष्ट्र नीतिको प्रस्थानबिन्दु नै बीआरआई मानेको छ । अहिले चीनसँग जनशक्ति, प्रविधि र पुँजी प्रशस्त छ । विमानस्थल, जलविद्युत, सुरुङ मार्ग लगायतका क्षेत्रमा चीनसँग ठूलो अनुभव छ । यस क्षेत्रका चिनियाँ विशेषज्ञहरू अहिले एसियादेखि अफ्रिकासम्म छ्यापछ्याप्ती छन् । जापान र इजरायललाई पछि पार्दै सबै खाले प्रविधिमा चीनको बर्चस्व स्थापित छ । पूर्वाधार निर्माण, खानी उत्खनन, सुरुङ निर्माण, कृषि, हाइड्रोपावर लगायतका क्षेत्रमा प्रयोग हुने विभिन्न हेभी इक्युपमेन्टहरू चिनियाँ नै छन् । चीनसँग अहिले ३ हजार अर्ब अमेरिकी डलर बराबरको विदेशी मुद्रा सञ्चित छ । त्यसैगरी चीनले ५० अर्ब डलर बराबरको बेल्ट एन्ड रोड इनिसियटिभ फन्ड खडा गरेको छ । बीआरआई र एसियाली पूर्वाधार लगानी बैंकका कतिपय उद्देश्य समान छन् । एसियाली लगानी बैंकमै पनि बीआरआई कोष स्थापना भइसकेको छ । चीनको अग्रसरतामा खुलेको ब्रिक्स बैंक लगायतले पनि विकासोन्मुख मुलुकमै लगानी गर्ने हो । त्यसैगरी चीनका अन्य विभिन्न सरकारी, अर्धसरकारी, गैरसरकारी संस्थाहरूसँग पनि लगानी गर्नका लागि पर्याप्त पुँजी छ । अफ्रिकी मुलुकहरूमा व्यापक लगानी गरिरहेको चिनियाँ कम्पनीका लागि सीमा जोडिएको मुलुक नेपालमा लगानी गर्न धेरै कुराबाट पायक छ ।चीनसँगको छेलोखेलो जनशक्ति, प्रविधि र पुँजीबाट प्रत्यक्ष वा अप्रत्यक्ष लाभ लिनका लागि नेपाल बीआरआईमा प्रवेश गर्न अनिवार्य थियो । तसर्थ अब नेपाललाई अवसरको ढोका खुलेको छ । नेपालले तत्काल गर्नुपर्ने काम परियोजनाको छनोट हो । यसमा सबभन्दा प्राथमिकतामा राख्नुपर्ने कुरा के हो, निक्र्योेल गर्नुपर्छ । परियोजना छनोट गर्न सम्बन्धित मन्त्रालय र निकायले तुरुन्त काम थाल्नुपर्छ । नेपालको अहिलेको सबभन्दा ठूलो प्राथमिकता चीनसँग रेलमार्ग जोड्नु हो । केरुङदेखि गल्छी हुँदै काठमाडौँ र पोखरा रेलवे लाइन जोड्न नेपाली पुँजीले तत्काल धान्ने अवस्था छैन । यसका लागि चिनियाँ जनशक्ति, पुँजी र प्रविधिको विकल्पै छैन । बीआरआईमा हस्ताक्षर गरिसकेपछि विभिन्न चिनियाँ कम्पनीलाई सो परियोजनामा लगानी गर्न अब सजिलो पनि भएको छ । यसका लागि नेपाल सरकारले प्रभावकारी काम गर्न आवश्यक छ । चिनियाँ रेलवे काठमाडौँ, पोखरा र लुम्बिनीसम्म पुर्याउनु भनेको नेपालको विकासले काँचुली फेर्नु हो । लुम्बिनी पुगिसकेको चिनियाँ रेलवे सेवालाई भारतीय सीमाक्षेत्रमा पुर्याएर भारतीय रेल सञ्जालसँग जोड्न सकिन्छ । चिनियाँ रेललाई नेपाल हुँदै भारतसम्म पुर्याउने कुरा चीनका लागि पनि उत्तिकै महत्त्वपूर्ण छ । यस कार्यले चीनको दक्षिण एसिया प्रवेश र भारतसँगको आर्थिक कारोबारमा उल्लेख्य बढोत्तरी हुनेछ । चिनियाँ मालसामान भारतीय बजारमा पुर्याउनलाई स्थलमार्ग कत्तिको उपयोगी हुन्छ भन्ने कुराको एउटा सानो उदाहरण हेरौँ ।चीनका दक्षिणपश्चिमा पर्ने खुन्मिङ, छन्दु र छोङछिङ तीनवटा मुख्य व्यापारिक सहर हुन् । यी सहरबाट चीनले दक्षिण एसियामा व्यापार विस्तार गरिरहेको छ । सामुद्रिक मार्ग हुँदै खुन्मिङदेखि नयाँदिल्ली पुग्न १० हजार ३ सय ४५ किलोमिटर पार गर्नुपर्छ भने चेन्नाई पुग्न ६ हजार ८ सय ४१ किलोमिटर पार गर्नुपर्छ । खुन्मिङबाट नेपाल भएर स्थलमार्ग प्रयोग गर्दा यो दूरी घटेर क्रमश: २ हजार ८ सय ८७ किलोमिटर र ३ हजार ५ सय ४० किलोमिटर मात्र हुन्छ । त्यसैगरी सामुद्रिक मार्ग हुँदै छोङछिङबाट नयाँदिल्ली पुग्न १० हजार ६ सय ६९ किलोमिटर र चेन्नाई पुग्न ६ हजार ७ सय ४५ किलोमिटर छिचोल्नुपर्छ । नेपाल भएर स्थलमार्ग प्रयोग गर्दा उल्लिखित दूरी क्रमश: ३ हजार ५ सय ५१ किलोमिटर र ३ हजार ८ सय ४ किलोमिटरमा सीमित हुन्छ । चीनको अर्को सहर छन्दुदेखि सामुद्रिक मार्ग भएर नयाँदिल्ली सम्मको दूरी १० हजार ४ सय ३७ किलोमिटर र चेन्नाईको दूरी ७ हजार ४ किलोमिटर छ । छन्दुबाट नेपाल हुँदै स्थलमार्ग प्रयोग गर्दा यो दूरी पनि क्रमश: २ हजार ९ सय ११ र ३ हजार ५ सय ६४ किलोमिटर हुन्छ ।उल्लिखित तथ्याङ्कले चीनबाट भारतमा व्यापार गर्दा सामुद्रिक मार्गभन्दा नेपाल भएर प्रयोग गरिने स्थलमार्ग चार गुणासम्म छोटो हुनेछ । यसले पारवहनमा समय, ढुवानी शुल्क र लगानीलाई कम गराउँछ । स्थलमार्ग प्रयोग गर्दा प्रत्यक्ष रूपमा चीनको स्वायत्त प्रदेश तिब्बतले पनि फाइदा लिन्छ । तिब्बत चीनको सबैभन्दा कम विकसित प्रान्त हो । चिनियाँ रेल नेपाल हुँदै दक्षिण एसिया जोडिएपछि तिब्बतसँगै पश्चिम चीनको विकास पनि नयाँ युगमा प्रवेश गर्छ । चीनले यतिबेला पश्चिमतिर हेर भन्ने नीतिअनुसार तिब्बत, छिङहाई र सिन्चियाङको विकासमा विशेष जोड दिँदै आएको छ । यसर्थ चीनले नेपालसँगको कनेक्टिभिटी बढाउने चासो लिएको हो ।प्रश्न उठ्छ, बीआरआईमा प्रवेश गरिसकेपछि धमाधम चिनियाँ लगानी गएर नेपालको विकासले शिखर चढ्छ त ? यथेष्ट रूपमा चिनियाँ लगानी नेपाल भित्र्याउन थुप्रै चुनौतीहरू छन् । पहिलो चुनौती नेपालको राजनीतिक अस्थिरता हो । एउटा सरकारले चीनसँग केही सम्झौता गर्छ, तर सरकार परिवर्तन हुनासाथ ती सम्झौताको कार्यान्वयन गरिँदैन । दोस्रो चुनौती भ्रष्टाचार हो । नेपालमा व्याप्त भ्रष्टाचार चिनियाँ लगानी गएका परियोजनामा पनि व्याप्त छन् । फलस्वरुप यात चिनियाँ परियोजनाहरू विफल (मेलम्ची) हुन्छन् अथवा अत्यन्त महङ्गा (पोखरा अन्तर्राष्ट्रिय विमानस्थल) हुन्छन् । तेस्रो चुनौती सरकारी नीति र कर्मचारीतन्त्रको असहयोग । कर्मचारीतन्त्रकै कारणले स्याफ्रुबेसीकेरुङ नाका खोल्न धेरै ढिलाइ भयो भने अहिले चिनियाँ लगानी गएको होङ्सी सिमेन्ट उद्योगले विभिन्न समस्या झेलिरहेको छ । चौथो चुनौती हो, दण्डहीनता । विभिन्न ठाउँमा हुने सिन्डिकेट (काठमाडौँकेरुङ) र काममा अवरोध (लुम्बिनी विमानस्थल) दण्डहीनताका उदाहरण हुन् । राजनीतिक नेतृत्वले इमानदार भएर उल्लिखित चुनौतीलाई चिर्ने इच्छाशक्ति राखेमा यी ठूला समस्या भने होइनन् । आचार्य चिनियाँ अन्तर्राष्ट्रिय रेडियो, नेपाली सेवा, बेइजिङमा कार्यरत छन् ।"
पाको पुस्ता झन् उत्साही,"विराटनगर मतदान मिति नजिकिएसँगै अधिकांश मतदाता स्थानीय तहमा जनप्रतिनिधि चयन गर्न उत्साही देखिएका छन् । सय नाघेका ज्येष्ठ नागरिकसमेत भोट हाल्ने दिनको पर्खाइमा छन् । उनीहरू देशलाई माया गर्नेलाई जिताउने बताउँछन् । दलका नेताकार्यकर्ता पनि आफ्नो पक्षमा माहोल बनाउन मजैले खटिएका छन । उम्मेदवार टुंगो लगाइसकेका दलले प्रचार तीव्र बनाएका छन् । कतिपय जिल्लामा भने अझै उम्मेदवार टुंगो लाग्न सकेको छैन । धनकुटा४ देब्रेबासकी ९७ वर्षीया राधादेवी अधिकारीलाई हिँडडुल गर्न मुस्किल छ तर जसरी पनि भोट हाल्न जाने सुरमा छिन् । अहिलेसम्म कतिपटक भोट हालियो भन्ने हेक्का नभए पनि कुनै चुनाव नछुटाएको बताउँछिन् उनी । पहिले चुनावको निकै अघिदेखि नेताकार्यकर्ता भोट माग्न आउने गरेकोमा यसपालि कोही पनि आफ्नो घरमा नआएको गुनासो पोखिन् अधिकारीले । असारमा चुनाव हुने थाहा छ तर कोही पनि भोट माग्न आएका छैनन्, उनले भनिन्, चुनावका दिन कसैले बोकेर पुर्याइदिए म पनि भोट हाल्ने थिएँ । भोट हाल्नु आफ्नो अधिकार रहेको बताउने उनले यसपालि कसलाई छान्ने भन्ने निक्र्योल गरिसकेको सुनाइन् । विसं १९७८ कात्तिक १४ गते जन्मिएकी अधिकारीका छोराछोरी, नातिनातिना, पनातिपनातिना र जनातिजनातिना समेत गरी ७० जना छन् । उनका जेठा छोरा उमानाथ नै ७९ वर्ष पुगिसके । कान्छा छोरा गोविन्द ५८ वर्षका छन् । अर्की ज्येष्ठ नागरिक ९७ वर्षीया वछलादेवी अधिकारीलाई पनि भोट हाल्न औधी रहर छ । चाहिनेले भोट हाल्ने ठाउँसम्म बोकेर पुर्याइदेलान् नि, धनकुटा ४ स्थित अधिकारी टोलकी स्थायी बासिन्दा उनले भनिन्, पहिलेका सबै चुनावमा त आफैं हिँडेर गएको थिएँ । अधिकारीको जन्म १९७८ साउन १५ गते ओक्मालुङमा भएको हो । १०९ वर्षीयाको उत्साह धनकुटाकै १०९ वर्षीया तिलोत्तमा पौडेललाई २०१५ सालको आमनिर्वाचनमा भोट हालेको राम्रै याद छ । यसपालिको स्थानीय निर्वाचनमा पनि भोट हाल्न दिन गन्दै बसेकी छन् उनी ।१९६५ असोज १० गते तेह्रथुमको जिरीखिम्तीमा जन्मिएकी यी ज्येष्ठ नागरिक देशलाई माया गर्ने व्यक्तिलाई भोट हाल्ने बताउँछिन् । धेरैपटक भोट हालियो, उनले भनिन्, अब पनि आफूले रोजेकालाई भोट हाल्ने इच्छा छ । वृद्धवृद्धालाई माया गर्ने व्यक्तिले जितोस् । पौडेलले चुनावप्रति यतिको चासो देखाउनुमा राजनीतिमा उनको परिवारको निकै समयअघिदेखिको संलग्नता पनि मुख्य कारण हो । छोरा उद्धवमणि २०२३ सालमै प्रधानपञ्च भइसकेका व्यक्ति हुन् । नाति पदम ३ कार्यकालसम्म तत्कालीन तोपगाछी गाविसका अध्यक्ष रहे । अर्का नाति धर्मराज पौडेल धनकुटा जिविसका पूर्वसभापति हुन् ।वैवाहिक सम्बन्धपछि धनकुटाको मारेकटहरे पुगेकी हुन् पौडेल । पति मानबहादुरको ७५ वर्षअघि (२००० चैत २) नै निधन भइसक्यो । छोरा उद्धवमणि गर्भे टुहुराका रूपमा २००१ जेठ २५ मा जन्मिए । त्यसअघि जन्मिएका ४ छोरा र २ छोरी बाल्यकालमै बितेको उनले सुनाइन् । निर्वाचन मिति बारम्बार सारिएको पनि उनलाई थाहा छ । अब असार १४ गतेचाहिँ चुनाव हुन्छ भन्ने लागेको छ, पौडेलले भनिन्, बोकेरै भए पनि पुर्याइदिऊन्, भोट हाल्न मन छ । पछिल्लो समय पौडेल परिवार झापाको तोपगाछी बस्दै आएको छ । दुई दर्जन बढी नातिनातिना, पनातिपनातिना र जनातिजनातिना छन् तिलोत्तमाका । उनले ती सबैलाई देश र जनताका लागि मरिमेट्ने नेतालाई मात्र भोट हाल्न सुझाव दिने गरेकी छन् । हामीले आमालाई सिकाउनै पर्दैन, छेवैमा रहेका ७४ वर्षीय उद्धवमणिले भने, असल मान्छेलाई मात्र भोट हाल्नुपर्छ भनेर हामीलाई नै सिकाउनुहुन्छ । राजवंशी उम्मेदवार उल्लेख्यझापामा दलहरूले अल्पसंख्यक समुदायमा पर्ने राजवंशी समुदायलाई उल्लेख्य स्थान दिएका छन् । अन्य अल्पसंख्यकको सहभागिता भने नगण्य छ । कांग्रेस, माओवादी केन्द्र र राप्रपाले राजवंशी समुदायका ११ जनालाई नगर प्रमुख, उपप्रमुख तथा गाउँपालिका अध्यक्ष र उपाध्यक्षमा अवसर दिएका छन् । केही दलले धिमाल, मेचे र सन्थाल समुदायलाई पनि अवसर दिएका छन् । नेपाली कांग्रेसले बाह्रदसी गाउँपालिकामा अध्यक्ष र उपाध्यक्ष दुवै पदमा क्रमश: खडग राजवंशी र रत्ना राजवंशीलाई उठाउने भएको छ । त्यस्तै गौरीगन्ज गाउँपालिकामा फूलवती राजवंशी र कचनकवल गाउँपालिकामा कालेन्द्रप्रसाद राजवंशीलाई अध्यक्षमा उठाइएको छ । माओवादीले मेचीनगरमा हंसलाल राजवंशी, कचनकवलमा हंसनारायण राजवंशी, गौरीगन्जमा विद्यानन्दसिंह राजवंशीलाई अध्यक्षको टिकट दिएको छ । गौरादहको उपप्रमुखमा अर्पणा राजवंशीलाई उठाएको छ । राप्रपाले पनि कचनकवलमा निम्सरी राजवंशी र गौरीगन्जमा सुशीला ताजपुरियालाई उपाध्यक्ष बनाएको छ भने बाह्रदसीमा सन्थाल समुदायका सौरी टुडुलाई उपाध्यक्षमा उठाउने भएको छ । उम्मेदवार कै नाम छैन नामावलीमा निर्वाचन कार्यालयको लापरबाहीका कारण झापाको शिवशताक्षी नगरपालिकाका कविराज राई स्थानीय निर्वाचनमा उम्मेदवार बन्न नपाउने भएका छन् । उम्मेदवारी घोषणा गरेर घरदैलोमा रहेका राई मतदाता नामावलीमा आफ्नै नाम नभेटेपछि अन्योलमा छन् ।जेठ २० गते शिवशताक्षी ११ को वडाध्यक्षमा स्वतन्त्र रूपमा उम्मेदवारी घोषणा गरेका उनले २१ गतेदेखि मतदाताका घरघर पुगेर भोट मागिसके । राईले गत कात्तिक ७ गते जिल्ला निर्वाचन कार्यालय भद्रपुरमै गएर फोटोसहितको मतदाता नामावली भरेका थिए । १९५०५३३५ नम्बरको मतदाता फाराम भरेको अर्धकट्टी उनीसँग सुरक्षित छ । एक चरण घरदैलो गरिसके, वडावासीले मत दिएर जिताउने आश्वासन समेत दिएका छन्, उनले भने, अब माफ माग्दै हिँड्नु कि गाउँ छाडेर भाग्नुजस्तो भएको छ । राईले निर्वाचन आयोगलाई विशेष व्यवस्था गरेर भए पनि आफूलाई उम्मेदवार बन्नबाट वञ्चित नगराउन आग्रह गरेका छन् । जिल्ला निर्वाचन अधिकृत गोपाल आचार्यले असार १४ को स्थानीय तह निर्वाचनमा राईलाई उम्मेदवार बनाउन नसकिने बताए । उहाँको गल्ती सच्याएर जान अब सम्भव छैन, उनले भने, प्राविधिक कारणले यस्तो भएको हुन सक्छ, अरू जिल्लामा पनि ८१० जनामा यस्तो समस्या देखिएको छ । विकास नगर्नेलाई भोट दिइन्नझापाको मेचीनगर१५ का ग्वालबस्ती, सिसौडाँगी र साधुडाँगी मेचीपारि पर्छन् । मेचीपारिको नेपाल भनेर चिनिने यहाँका बासिन्दा सरकारी सेवासुविधा र विकास पूर्वाधारबाट वञ्चित छन् ।उनीहरू बाटोघाटो, किनमेल, स्वास्थ्योपचार, पठनपाठनसम्ममा भारततिर भर पर्नुपर्ने बाध्यतामा छन् । अन्य भागमा चुनावी चहलपहल बढे पनि यहाँ कुनै उत्साह देखिँदैन ।अरू बेला कुनै पार्टीका नेताकार्यकर्ता हम्मेसि नपुग्ने यो भेगमा केही दिनअघि उनीहरू झन्डा गाड्न भने पुगे । गाउँमा विकास चाहिँ नगर्ने अनि भोट मात्रै मागेर पाइन्छ ? सिसौडाँगीका ८२ वर्षीय सुभल वास्केले आक्रोश पोखे, नेतालाई भोट दिनैपर्छ भन्ने बाध्यता छ ? सिंगो गाउँले यसअघि दर्जनौं नेतालाई भोट दियो । सीपी मैनाली, देवी ओझा, नरेन्द्रविक्रम नेम्वाङ, धर्म घिमिरेदेखि पछिल्लोपटक एमालेका रविन कोइरालाजस्ता नेतालाई उनीहरूले भोट दिएर जिताए । हामीले भोट दिएर जिताएकाहरू सांसद, मन्त्री भए, अहिलेसम्म न बत्ती छ, न बाटोघाटो नै, सुभल भन्छन्, चुनावका बेला मात्रै मुख देखाउन आउनेलाई भोट दिइँदैन । घोषणामा अलमलधनुषामा दलले अझै उम्मेदवार घोषणा गर्न सकेका छैनन् । कांग्रेस जिल्ला सभापति रामसरोज यादवका अनुसार गाउँपालिका, नगरपालिका तथा उपमहानगरका उम्मेदवार छान्न आकांक्षीको सूची केन्द्रीय कार्यसम्पादन समितिमा पठाइएको छ ।धेरै आकांक्षी भएकाले अन्तिम निर्णय लिन केन्द्रीय कार्यसम्पादन समितिमा पठाइएको छ । एकदुई दिनभित्रै उम्मेदवारहरूको नाम सार्वजनिक हुन्छ, उनले भने । एमालेले पनि उम्मेदवारको अन्तिम सूची सार्वजनिक गर्न सकेको छैन । एमाले वैकल्पिक पोलिटब्युरो सदस्य एवं सांसद शत्रुघ्न महतो राष्ट्रिय जनता पार्टीको अवरोधका कारण निर्वाचनको वातावरण बन्न नसकेको बताउँछन् ।उम्मेदवारी घोषणामा सत्तासाझेदार माओवादी केन्द्र पनि अलमलमै देखिन्छ । नयाँ शक्ति नेपाल र संघीय समाजवादी फोरम गठबन्धनले उम्मेदवार चयन प्रक्रिया अन्तिम चरणमा पुगेको उल्लेख गरे पनि घोषणा गर्न सकेका छैनन् । माओवादी केन्द्रका पोलिटब्युरो सदस्य एवं पूर्व जिल्ला अध्यक्ष रामचन्द्र मण्डलले एक दुई दिनभित्र उम्मेदवारको सूची सार्वजनिक गरिने बताए ।"
नवप्रवेशीलाई अवसर,"सप्तरीमा अधिकांश दलले उम्मेदवार टुंगो लगाउन बाँकी छ । चुनाव हुनेनहुने अन्योल, अत्यधिक आकांक्षी र आन्तरिक तयारी नमिल्दा दल अलमलिएका हुन् । यद्यपि एमालेले नाम छनोट गरिसकेको छ । उसको उम्मेदवार सूचीमा नवप्रवेशीहरूले पनि अवसर पाएका छन् । एमाले जिल्ला अध्यक्ष गोविन्द न्यौपानेका अनुसार सदरमुकाम राजविराज नगरपालिकाको मेयरमा सुखराम यादव र उपमेयरमा ममता चौधरीलाई उम्मेदवार बनाउने निर्णय भएका छन् । यादव २ साताअघि मात्र संघीय समाजवादी फोरम नेपाल परित्याग गरी एमाले प्रवेश गरेका हुन् । सप्तकोसी नगरपालिकाको मेयरमा उत्तम गौतम र उपमेयरमा आशादेवी चौधरी, कञ्चनरूप नगरपालिकामा वसन्त मिश्र र आसरा चौधरी, बोदेबरसाइन नगरपालिकामा कमाल अहमद र सपनादेवी सदा, शम्भुनाथ नगरपालिकामा जितेन्द्र गुप्ता र शोभाकुमारी चौधरी, हनुमाननगर कंकालिनी नपामा शोभितलाल यादव र अरुण पैकरालाई उम्मेदवार बनाउने निर्णय भएको न्यौपानेले जनाए । खड्ग नगरपालिकाको मेयरमा शत्रुधनप्रसाद साह आजाद, सुरुंगा नपामा रामनारायण चौधरी मेयर उम्मेदवार बनाइएका छन् । डाक्नेश्वरी नगरपालिकाको उपमेयरमा मिन्टु चौधरीको नाम छानिएको छ । यहाँ मेयर उम्मेदवार छनोट गर्न बाँकी रहेको न्यौपानेले जानकारी दिए । कृष्णसवरण गाउँपालिका प्रमुखमा बद्रीनारायण चौधरी, उपप्रमुखमा शैलेन्द्रीदेवी चौधरी, तिरहुतमा दीपेन्द्रकुमार लगरवार र कविताकुमारी शर्मा, तिलाठी कोइलाडीमा अम्बिकादेवी मण्डल र हेमशंकर सिंह, बिसनपुरमा अशोककुमार यादव र सुनीतादेवी रामलाई उम्मेदवार बनाउने तय भएको छ । रूपनी गाउँपालिकाको उपप्रमुखमा अन्जुकुमारी चौधरी र महदेवा गाउँपालिका प्रमुखमा राजाराम यादव उम्मेदवार बनाइएका छन् । अन्य दलले भने उम्मेदवार चयन गर्न सकेका छैनन् । कांग्रेस सभापति दिनेशकुमार यादवले उम्मेदवार छनोट अन्तिम चरणमा रहेको जनाए । संघिय समाजवादी फोरम अध्यक्ष दिनेशकुमार यादवले १ गतेसम्म उम्मेदवारको टुंगो लाग्ने बताए । फोरम लोकतान्त्रिकका जिल्ला अध्यक्ष शैलेशकुमार चौधरीले पनि उम्मेदवार चयन प्रक्रिया अन्तिम चरणमा रहेको सुनाए ।"
बुटवलमा तालमेल,बुटवल (कास) रुपन्देहीको बुटवल उपमहानगरपालिका र देवदह नगरपालिकामा कांग्रेस र माओवादी केन्द्र तालमेल गरेर चुनावमा जाने भएका छन् । उपमहानगरको मेयरमा कांग्रेसका खेलराज पाण्डे र उपमेयरमा माओवादी केन्द्रका तर्फबाट जगतबहादुर पोखरेल चुनावी मैदानमा उत्रने सहमति भएको हो । उपमहानगरका केही वडामा जनमुक्ति पार्टीसँग मिलेर जाने सहमति समेत बनेको हो ।देवदह नगरपालिकाको मेयरमा पनि कांग्रेसबाट हीराबहादुर खत्री चुनावी मैदानमा उत्रिने भएका छन् । उपमेयरमा माओवादी केन्द्रकी टीका न्यौपाने गौतम उमेदवार बनेकी छन् । तिलोत्तमा नगरपालिकामा भने कांग्रेस र जनमुक्ति पार्टीबीच तालमेल भएको छ । कांग्रेसका तर्फबाट नेता बालकृष्ण खाँडका भाइ रामकृष्ण मेयरका उम्मेदवार छन् ।
अवैध हतियारको बिगबिगी,"बुटवल (कास) गत पुस ७ मा रूपन्देहीको सैनामैना १ को जंगलमा सिकार खेल्न गएका वासुदेव थारूको गोली लागेर घटनास्थलमै ज्यान गयो । थारूसहित १८ जनाको समूह सिकार खेल्न जंगल गएको थियो । उनलाई गोली चलाएको आरोपमा प्रहरीले १७ जनाविरुद्ध अवैध हातहतियार तथा खरखजाना मुद्दा दर्ता गर्यो । १२ पक्राउ परे, ५ जना फरार रहेको इलाका प्रहरी कार्यालय बुटवलका डीएसपी मुकुन्द मरासिनीले बताए ।गत पुस ४ मा युवा संघ जिल्ला अध्यक्ष दुर्गा तिवारीको गोली प्रहारबाट हत्या भयो । देवदहको ढेकाबारनजिक मोटरसाइकलमा यात्रा गरिरहेका बेला उनलाई गोली हानिएको थियो । प्रहरीले घटनाको साढे २ महिनापछि अवैध हतियार भित्र्याउने तथा हत्या योजना बनाउने मनोज पुनसहित ११ जनाको नाम सार्वजनिक गर्यो । तीमध्ये ७ जनालाई पक्राउ गर्यो ।एसपी बेलबहादुर पाण्डेका अनुसार यस्ता हतियार बढी मात्रामा चोरी डकैतीका लागि प्रयोग भएका छन् । कतिपय हत्या योजनामा पनि प्रयोग भएका छन् । दलीय आडमा बन्दुक पडकाउने र आतंकित पार्ने कामसमेत भएको छ । प्रदेश नम्बर ५ टुक्रयाउने विषयमा भएको आन्दोलनको समयमा उद्योगीमाथि गोली प्रहार भएको थियो । गत मंसिर २१ मा सिद्धार्थनगर उद्योग वाणिज्य संघ उपाध्यक्ष कुलप्रसाद न्यौपानेमाथि गोली प्रहार भयो । भैरहवाको गल्लामन्डीस्थित आफ्नै घरमा बसिरहेका बेला मोटरसाइकलमा आएका व्यक्तिले उनीमाथि गोली प्रहार गरेका थिए । दिउँसो आन्दोलनमा गएका उनीमाथि साँझ गोली प्रहार भएको थियो ।चोरीसिकारमा पनि वनमा सिकार खेल्न अवैध हतियार राख्ने पनि यहाँ धेरै छन् । वन छेउमा बस्ने किसानले वन्यजन्तु धपाउनसमेत हतियार राख्ने गरेका छन् । वन बिरालो मार्न हानेको गोली लागेर जेठ ८ मा ज्यामिरेमा २७ वर्षीय नरबहादुर गाहा घाइते भए । प्रहरीका अनुसार नन्दवीर गाहाको कुखुरा खाएर धनसारमा पसेको वनबिरालो मार्न भरुवा बन्दुक लिएर उनका छोरा सागर र नरबहादुर धनसारतिर गएका थिए । सागरले वन बिरालो ताकेर हानेको गोली नरबहादुरको साँप्रामा लाग्यो । उनीहरूबाट ३ थान बन्दुकसमेत बरामद भएको मरासिनीले बताए । अवैध हतियार राख्दा त्यसबाट असुरक्षा हुने र हत्या हिंसाको खतरा बढी छ । कहिलेकाहीं असावधानीका कारण पडकिँदासमेत दुर्घटना हुने गरेको छ । गत जेठ १ मा स्कुटर ठोक्किएर घाइते भएपछि सुनवलका ३४ वर्षीय भागवीर पुनलाई लुम्बिनी अञ्चल अस्पताल ल्याइयो । उपचारका क्रममा उनको साथमा २ थान बन्दुक फेला पर्यो । सीमामा बिगबिगीभारतीय सीमा क्षेत्रमा पछिल्लो समय अवैध हतियारको बिगबिगी बढेको छ । २ वर्षयता प्रहरीमा दर्ता भएका १२ घटना अवैध हतियारकै कारण भएका छन् । तर, यस्ता हतियार खोजी गर्ने वा राख्नेलाई कारबाही गर्न भने कसैले चासो दिएको छैन । अवैधलाई रोक्न तथा वैध हतियारको समेत सुरक्षा गर्न प्रहरीले पटकपटक हतियार बुझाउन आग्रह गरे पनि सफल नभएको एसपी पाण्डे बताउँछन् । प्रजिअ विनोदप्रकाश सिंहले २ वर्षयता नयाँ हतियार दर्ता नभएको बताए । जिल्लामा दर्ता भएका कति हतियार छन् र कोसँग छन् भन्नेबारे बताउन नमिल्ने उनले जनाए ।"
निर्दोषलाई अनाहकमा यातना,"डोटी (कास) भारतीय प्रहरीले निर्दोष नेपालीलाई यातना दिएका छन् । अनुसन्धानका नाममा कुटपिट गर्ने, धम्की दिने र जेल हाल्नेजस्ता घटना बढेका छन् ।गत बिहीबार भारतीय प्रहरीले सिलगढी नगरपालिका ८ का प्रसाद र प्रसादे पार्कीलाई मानव ढाल का रूपमा प्रयोग गरेको खुलेको छ । भारतमा मजदुरी गर्ने ती दुईलाई यहाँ ल्याएर छिमेकी लालबहादुर आउजीको घर पहिचान गर्न लगाइएको थियो । भारतमा ९ दिनसम्म चरम यातना दिएर घर चिनाउन यहाँ ल्याइएको पीडितले बताए ।बाँच्ने मन भए लालबहादुरको घर देखाउन नेपाल हिँड, नत्र सबैलाई जेलमै सडाइदिन्छौं भनेपछि हामी घर देखाउन बाध्य भएका हौं, प्रसादले भने । उनका भाइ दिल्लीले पनि भारतीय प्रहरीले यातना दिएको बताए । दाजुभाइलाई अलगअलग राखियो, रातभरि बोरामा बाँधेर कुटे, शुक्रबार घर पुगेका दिल्लीले भने, दिनभरि बयान लिने र राति निर्मम तरिकाले कुटपिट गर्न थालेपछि बाँच्ने आस पनि मरिसकेको थियो । भारतीय प्रहरीले नियन्त्रणमा लिएका ६ जनालाई अहिले जेलमुक्त गरे पनि धम्की भने अझै दिइरहेको पीडितले बताए । सबै भाइ रोजीरोटी छाडेर घर आइरहेका छन्, कुटपिटले हिँडडुल गर्ने र काम गर्न सक्ने अवस्थामा छैनौं, दिल्लीले दुखेसो पोखे । भारतीय प्रहरीले अपराधी पत्ता लगाउन छिमेकी, चिनारु र आफन्तलाई यातना दिने गरेको आरोप छ । अखिल भारत नेपाली एकता समाज पञ्जावका अध्यक्ष हीरा चन्दले लुटपाटका घटनामा केही नेपालीको संलग्नता देखिने बित्तिक्कै भारतीय प्रहरीले सबैलाई एउटै दृष्टिले हेर्न थालेको बताए । केही बेइमानका कारण अरूलाई पनि असर परिरहेको छ, उनले भने ।"
भाइरलले ३ को मृत्यु,"डोल्पा (कास) एक सातादेखि मुडेचुला गाउँपालिकाको सुर र नर्कुमा फैलिएको भाइरल ज्वरोले तीन जनाको मृत्यु भएको छ । दुवै गाउँमा ज्वरो आउने, टाउको दुख्ने, रुघाखोकी लाग्ने, जिउ दुख्ने लगायतका बिरामी बढ्दै गएका छन् । भाइरल ज्वरोले मुडेचुला ६ सुरकी ७ वर्षीया पूजा शाही, ६० वर्षीय लालबहादुर बुढा र ६९ वर्षीया लक्ष्मी बुढाको मृत्यु भएको छ । जिल्ला स्वास्थ्य कार्यालय डोल्पाका महामारी नियन्त्रण शाखाका सम्पर्क व्यक्ति रनलाल कुलालका अनुसार तीनै जनाको एक साताको अवधिमा मृत्यु भएको हो । उनका अनुसार नर्कु र सुर गाउँमा १ सय २ जनामा ज्वरोको संक्रमण देखिएको छ । रोग नियन्त्रणका लागि इल स्वास्थ्य चौकीबाट स्वास्थ्यकर्मीको टोली खटाइएको उनले जनाए । प्रकोप क्षेत्रमा ओषधिको अभाव हुन थालेकाले औषधि पठाउने तयारी भइरहेको कार्यालयले जनाएको छ ।"
कसको मुहार कस्तो ?,"काठमाडौं तालुको बीचैमा झुप्प कपाल । वरिपरि खाली । अनि घुचुकनेर बाँकी कपाल । झन्डै नाकै छोप्ने गरी लगाएका पावरवाल चस्मा । मुहारमा मन्द मुस्कान । ती को होलान् ? भाषासाहित्यमा जानकारी राख्नेहरूले सजिलै चिनेर भन्न सक्छन्, प्रोफेसर डा अभि सुवेदी । चित्रकार केशवराज खनालले अभि सुवेदीको क्यारिकेचर बनाउँदा पहिला उनको अनुहार निकै स्मरण गरे । सकेसम्म आँखामा उतारे, मनमा अनि क्यारिकेचर कार्टुनमा । दैनिकजसो पत्रपत्रिकामा राजनीतिक नेताहरूकै क्यारिकेचर केन्द्रित कार्टुन पाठकले हेरिरहेकै हुन्छन् । यतिबेला भने नेताभन्दा बाहेकका समाजका चर्चित सेलिब्रिटीहरूको क्यारिकेचर कार्टुन सहजै हेर्न सकिन्छ । बबरमहलस्थित आर्ट काउन्सिलमा मंगलबार दुईदिने नेपाली क्यारिकेचर २०७४ प्रदर्शनी सुरु भएको छ । २५ जना चित्रकारले विभिन्न क्षेत्रमा ख्याति कमाएका व्यक्तित्वको क्यारिकेचर कार्टुनमा उतारेका छन् । कृष्णगोपाल श्रेष्ठले चित्रकार शशी शाहको क्यारिकेचर व्यंग्य शैलीमा गरेका छन् । उनले हातमा पेन्टिङ ब्रस समाउँदै गरेका शशीले मुखमा चाहिँ धूम्रपान गर्दै गरेको दृश्य पाइन्छ । रमाइलो पक्ष के छ भने, चुरोटको धुवाँमा कृष्णले शशीको कला थिम घोडा कै आकृति उतारेका छन् ।चित्रकारकै क्यारिकेचर गर्नेमा नवीन नाल्बो पनि हुन् । उनले बिन्दास पाराका मनुजबाबु मिश्रलाई उतारे । एक हातमा शिवलिङ्ग अर्को हातमा त्रिशूल । यसले मनुजको धार्मिक स्वाभावमाथि व्यंग्य गर्छ । प्रतियोगितात्मक प्रदर्शनीमा नवीन यही क्यारिकेचर बनाएर पहिलोसमेत भएका छन् । त्यस्तै, राजेश मानन्धरले डा गोविन्द केसीको क्यारिकेचर उतारेर दोस्रो भए । सधैं अनशन बसिरहने गोविन्द डाक्टरी पोसाकसहितको हँसिलो मुद्रामा राजेशले क्यारिकेचर उतारेका थिए । पत्रकार एवं साहित्यकार नारायण वाग्लेको क्यारिकेचर बनाएर सुरज शाक्यले तेस्रो पुरस्कार हात पारे । पातलो छुस्स दारी भएको हुलियामा वाग्ले निकै व्यंग्यात्मक देखिन्छन् । नेपाल ललितकला प्रज्ञा प्रतिष्ठानको सहकार्यमा नेपाल कार्टुनिस्ट क्लबले क्यारिकेचरको कार्यशालापछि प्रतियोगीता गरेको हो । प्रथम, दोस्रो र तेस्रो हुनेले क्रमश: १२ हजार रुपैयाँ, ८ हजार रुपैयाँ र ५ हजार रुपैयाँ पुरस्कार पाए । प्रतिष्ठानकी कुलपति रागिनी उपाध्यायले सबैलाई पुरस्कार हस्तान्तरण गरेकी थिइन् । वरिष्ठ चित्रकारहरू जीवन राजोपाध्याय, अशोकमान सिंह र क्लबका अध्यक्ष अविन श्रेष्ठले प्रतियोगिताको निणार्यक भूमिका निर्वाह गरेका थिए । अविनका अनुसार नेपालमा कार्टुनको इतिहास २०१७ को पञ्चायत व्यवस्थादेखि सुरु भएको हो । मिसन पत्रकारिता गर्ने उद्देश्यले त्यसबेलाका पत्रपत्रिकामा चित्रकारलाई कार्टुन बनाउन लगाएर विषयवस्तु बुझाउने प्रयत्न भएको उनको ठम्माइ छ । २०४६ पछि प्रजातन्त्रको पुनस्र्थापनापछि अभिव्यक्ति स्वतन्त्रतामा कार्टुनको पनि भुमिका अहम् हुन थाल्यो । र पनि कार्टुन कला कि पत्रकारिता भन्ने द्विविधामा छ, उनी भन्छन्, पत्रकारिताले नै कार्टुनको स्थान व्यापक बनाएको हो । अविनले कार्टुनमा कला र पत्रकारिताको दुवै पक्ष रहने बताए । तर, ललितकला क्षेत्रमा यसको कलात्मक मोह बुझाउन निकै गाह्रो परेको अविनले सुनाए । खासगरी क्यारिकेचरको सन्दर्भमा कलाकार आफैं पनि अनविज्ञ छन् । ठूलो टाउको र सानो शरीर बनाउँदैमा क्यारिकेचर नहुने वरिष्ठ चित्रकार राजोपाध्यायले सुनाए । क्यारिकेचर बनाउनुभन्दा अघि व्यक्तिको चरित्र झल्किने गरी राम्रो जानकारी लिनै पर्छ, उनी भन्छन्, नभए देखाउन खोजेको विषयवस्तु पनि अस्पष्ट हुन जान्छ । प्रदर्शनीमा समाजसेवी अनुराधा कोइराला, संस्कृतिविद् सत्यमोहन जोशी, गायक राजेशपायल राई, कलाकारहरू हरिवंश आचार्य, मदनकृष्ण श्रेष्ठ, सञ्चारकर्मी विजय कुमार, अभिनेता राजेश हमाल, भुवन केसी, वरिष्ठ साहित्यकार तुलसी दिवस, झमक घिमिरे, गायक अमृत गुरुङलगायतका क्यारिकेचर चित्र नियाल्न सकिन्छ ।"
काभ्रेमा क्लिनिक काठमाडौं,"काठमाडौं एकातिर नरसंहारपछिको दृश्य, थुप्रै लास अलपत्र छन्, एक महिला आफ्नो सन्तानको अन्तिम संस्कार गर्न खोज्दै छिन् । अर्कोतिर एउटा व्यक्ति छ, जो घर बनाउन संघर्ष गरिरहेको हुन्छ । यी दुई पात्रको कथालाई सेन्ट अफ अ डेड बडी मा देखाउन खोज्दै छन्, श्रीलंकन फिल्म निर्देशक इयाङ्गो रामनाथन र उनकी पत्नी हिरण्या । श्रीलंकाको तामिल फिल्म मेकर भएको नाताले यस्तो कथा देखाउन मैले आवश्यक ठानेको छु, इयाङ्गो भन्छन्, युद्धका बेला भएको जाति संहारको कुरा समेट्न खोजेको हुँ । यो विषयमा बहस हुन जरुरी छ । उनको भनाइ सुनेपछि इटालीस्थित फामु इन्टरनेसनलका प्रखुम एवं प्रसिद्ध स्क्रिप्ट राइटिङ मेन्टर जिओभानी रब्बीआनोले थप जिज्ञासा राखे । फिल्म कति लामो हो ? अरू पात्र कोको छन् ? प्रमुख पात्र को हो ? र किन ? जस्ता प्रश्नको उत्तर इयाङ्गोले दिनुपर्यो । उनीहरूबीचको वार्तालाप सोमबार काभ्रेको पातलेखेतस्थित इवा आर्ट कोल्याब्रोटरीमा भइरहेको थियो । त्यहाँ नौ दिनयता फिल्मको पटकथामाथि यसरी नै दिनहुँ छलफल भइरहेको छ । श्रीलंका र भारतका गरी ७ जना प्रोफेसनल फिल्म मेकर र तीन विज्ञ कार्यक्रममा सहभागी छन् । डक स्कुलले बर्सेनि आयोजना गर्दै आएको क्लिनिक काठमाडौं नामक कार्यक्रमको चौथो शृंखलामा उनीहरू भेला भएका हुन् । फिल्मको मूल कथा भेट्टाए पनि त्यसलाई कसरी अघि बढाउने भन्नेमा द्विविधा भइरहेका बेला विज्ञको सल्लाह पाउनु आफूलाई लाभदायक भएको भारतका फिल्म मेकर अमित गुप्ताले बताए । स्क्रिप्ट भनेको सिंगो हात्तीजस्तो हो, उनले भने, हात्ती बिरामी छ जस्तो लाग्यो भने त्यसलाई डाक्टरकहाँ लग्नुपर्छ । स्क्रिप्टका डाक्टरसँग भेटदा मैले धेरै कुरा सिकेँ । उनी स्याडो अफ म्यान फिल्म बनाउन खोज्दै छन् ।फरक देशका मान्छेसँग बस्दा र तिनको फिल्म आइडिया सुन्दा आफूलाई मनग्गे फाइदा भएको भारतकै फिल्ममेकर प्रतीक श्रीवास्तवले बताए । राजकुमार राव, श्रुति हासनजस्ता सेलिब्रिटीसँग काम गरेका प्रतीक काभ्रेको नौदिने कार्याशालाले आफ्नो नयाँ फिल्म राम्रो बन्नेमा आशावादी देखिए । मैले यहाँ धेरै प्रतिक्रिया पाएँ, उनले भने, आलोचना सुनेँ, गाली खाएँ । यी कुराले मेरो फिल्म बलियो बनाउँछ भन्ने विश्वास छ ।सात सहभागीलाई प्रशिक्षण दिएका जिओभानी, नेदरल्यान्डकी स्क्रिप्ट राइटर जोलिइन लार्मन र डक स्कुलका क्षितिज अधिराजले पनि कार्याशाला उपलब्धिमूलक रहेको बताए । तपार्इंहरू सबै एसियाका हुनुहुन्थ्यो, जिओभानीले सहभागीहरूसँग भने, हामी पश्चिमा पर्यौं । फिल्म मेकिङबारे अनुभव बाँड्दा वेस्टर्न भिजन नआओस् भन्नेमा म सर्तक थिएँ । सहभागीलाई सहज महसुस गराउने कोसिस गरेको जोलिइनले बताइन् ।गत जनवरीदेखि काभ्रेको पात्लेफाँटमा खोलिएको इवा मिडियालाई डक स्कुलले फिल्म रेजिडेन्सी का रूपमा प्रयोग गर्न थालेको छ । यहाँ डक स्कुलकै विभिन्न कार्यक्रम आयोजना हुन्छन् जसमा दक्षिण एसिया र अन्य मुलुकका फिल्म मेकरहरूले भाग लिन सक्छन् । तिनै कार्यक्रममध्येको स्क्रिप्ट एड्भाइजरी प्रोजेक्ट यसपालि सञ्चालन भएको थियो ।नेपालमा फिल्म रेजिडेन्सी छैन, डक स्कुलका क्षितिजले भने, यहाँ आउँदा फिल्म मेकरले एकान्तमा काम गर्न पाउँछन् भने हामीसँग विज्ञ हुने भएकाले अप्ठयारो पर्दा सल्लाहसुझाव लिन सक्छन् । यसअघिका कार्यक्रममा सहभागी भएका १५ मध्ये चार जनाले फिल्म बनाइसकेको उनले बताए । वान समर डे (म्यान्मार), रेन्बो फिल्ड्स (असम, भारत), अरिसाद बर्ग (बङलुरु, भारत) र द्वेष (नेपाल) फिल्म क्लिनिक काठमाडौंबाटै सिर्जना भएका थिए ।"
कात्तिकमा आउँदै रोमियो,"काठमाडौं (कास) गत वैशाख २९ लाई नै रिलिज मिति तोके पनि स्थानीय निर्वाचनको पहिलो चरणको सिकार बन्यो रोमियो । जसरी फिल्मको एक गीत ल्याङ ल्याङ ले चर्चा कमायो, रोमियो कै प्रदर्शनी गीतले भनेजस्तै अवस्थामा पुग्यो । रोमियो भन्दा धेरैपछि सुटिङमा गएका फिल्मले समेत धमाधम रिलिज तोकिरहँदा दबाबमा देखिएको फिल्मले कात्तिक १७ लाई प्रदर्शन पक्का गरेको छ । निर्वाचनका कारण रिलिज स्थगित गरेको शंकर कार्की निर्देशित उक्त फिल्मले मंगलबार प्रदर्शन मिति पक्का गरेको हो । निर्माता तथा नायक हसन खानले फिल्म वितरण कम्पनी एफडीसँगको छलफलबाट नयाँ मिति निश्चित गरेको बताए । फिल्ममा हसनसहित निशा अधिकारी, ओसिमा बनु, मेलिना मानन्धरलगायत कलाकारको अभिनय रहेको छ । यसै फिल्मबाट निर्देशनमा शंकर र नायिकामा ओसिमाले डेब्यु गर्दै छन् ।"
डाक्टर खाते साउनमा,"काठमाडौं (कास) बालश्रमविरुद्धको दिवसको अवसर पारी सोमबार राजधानीमा बालश्रमविरुद्ध नै आवाज उठाइएको फिल्म डाखाते को ट्रेलर सार्वजनिक गरिएको छ । फिल्म भने साउन ६ मा आउने भएको छ ।फिल्मले बालश्रमविरुद्धको आवाजका साथै सडक बालबालिका र घरेलु श्रमिक बाल हिंसाविरुद्धको अवाज पनि उठान गरेको दाबी गरिएको छ । रवि अर्याल निर्देशित फिल्मलाई रोशनी केसीले निर्माण गरेकी हुन । रोशनी फिल्ममा कलाकारका रूपमा पनि देखिएकी छन् । सामाजिक कथालाई फिल्ममा प्रस्तुत गरिएको उल्लेख गर्दै उनले प्रदर्शनबाट प्राप्त हुने रकमको केही प्रतिशत बालबालिकाकै बौद्धिक विकासमा खर्च गर्नेसमेत जनाइन् ।फिल्ममा चार सडक बालबालिकामध्ये अमृत परियार, सन्तोष नेपाली, सूर्य गुरुङ र सुभासलाई खेलाएका कास्टिङ डाइरेक्टर डब्बु क्षत्रीले उनीहरूलाई अभिनयको लागि तयार गर्न निकै कठिन भएको बताए । फिल्म खेलिसकेपछि भने उनीहरूले नयाँ जीवन पाएको दाबी गर्दै विभिन्न रोजगारीमा संलग्न रहेको उनले सुनाए । फिल्मका वितरकसमेत रहेका चलचित्र विकास बोर्डका सदस्य नरेन्द्र महर्जनले फिल्मको नाम सुन्दै आफू प्रभावित भएकोले फिल्म हेर्न आतुर भएको प्रसंग निकाल्दै थपे, नाम नै यतिधेरै गहन लाग्यो, फिल्म नहेरी बस्नै सकिनँ । फिल्म हेरेपछि नै वितरण गर्ने जिम्मा लिएको हुँ । फिल्ममा सम्राट सापकोटा, शिल्पा पोखरेल, कुमार गजुरेललगायतको पनि अभिनय छ । जगदीश्वर थापा र रवि अर्यालको लेखन रहेको फिल्मलाई दिव्य सुवेदीले खिचेका हुन् । तारा थापा किम्भेको सम्पादन र सचिन सिंहको संगीत रहेको छ ।"
एकल साँझमा राज,"काठमाडौं ऊ जितेर गई या हारेर गई, नतिजा आफैंतिर पारेर गई गजलबाट एकाएक चर्चामा आएका गायक राज सिग्देल मंगलबार राजधानीमा गुन्जिए । गजल गायकको छवि बनाएका उनले राज सिग्देल एकल साँझ मा आफ्ना र आफूलाई मन पर्ने दर्जनभन्दा बढी नेपाली, हिन्दी गजल र फिल्मी गीत सुनाए । दोलखाको कालिका उच्च माविमा पुस्तकालय निर्माण र अक्षयकोष स्थापनार्थ उर्वरा फाउन्डेसन नेपालले एकल साँझ गरेको हो । संगीत क्षेत्रमा लाग्न प्रेरणा दिने गाउँले दाइ शालिकरामलाई सम्झिएर राज एकछिन भावुक बने । उनले भने, दाइले नै शिवराजबाट राज बनाउनुभयो । मैले गर्ने सांगीतिक कार्यक्रमहरूमा दाइको नाम आएन भने फिक्का लाग्छ । राजले गीतकार हेमन सुवेदीको शब्द र चण्डीप्रसाद काफ्लेको आँखैमा राखें तुँवालो बन्यौ, दिलैमा सारें भुइँचालो बन्यौ गजलबाट शृंखला अगाडि बढाए । आलोक श्रीको संगीत, आनन्द अधिकारीको शब्द र ईश्वर अमात्य स्वरबद्ध गीत सुन्नेलाई सुनको माला भन्दिनेलाई फूलको माला गीत मनपर्ने उल्लेख गर्दै कार्यक्रममा गुन्गुनाए । पहिलोपटक भिडियोमा अभिनय गरेको अनुभव सुनाउँदै उनले नजर दामी हजुरको गीत सुनाउँदा दर्शक वान्स मोर, वान्स मोर भनेर चिच्याइरहेका थिए । राजको आउन लागेको नयाँ तस्बिर एल्बमको हरि बस्ताकोटीको शब्द रहेको आँखैमा कुनै सपना छैन, अमृत भनी विष पिलायौ गीत गाए । उनलाई मन पर्ने हरिप्रसाद रिमालले गाएको फगत एक नजरमा, फत्तेमानको बनै खायो डढेलोले, तारादेवीको सोचेजस्तो हुन्न जीवन सुनाए । दर्शकहरू राजले ऊ जितेर गई या हारेर गई गीत कतिखेर गाउँछन् भनी कुरिबसेका थिए । राजले ऊ जितेर गई या हारेर गई गीतलाई हिन्दी चुप्के चुप्के रात दिन आँसु बहाना याद है र जति चोट दिन्छौ देऊ मायालु गीतसँग म्यासअप गरेर गाउँदा दर्शकले रुचाए । श्रीमती राधिका भण्डारीसँग राजले गाएको गहिरोगहिरो सागरजस्तै गीत दर्शकले निकै रुचाइयो । भारतीय गायक हरिहरनको गजल हमने काटी है तेरी याद में, दिन ढल जाए कहीँ रात ना गीत गाए । उनले आफ्ना यो माया हराएको सहर हो प्रिया, यो त जाली सहर हो प्रिया, नजरमा तिम्रा हजार रहेछन् लगायत गीत गाए । कार्यक्रममा फाउन्डेसनकी अध्यक्ष एवं कवि देवकी अभिलाषी, संरक्षक बिकु लामा, नेपाल यातायात राष्ट्रिय महासंघका महासचिव सरोज सिटौलाले धारणा राखे ।"
चन्दाको गीतमा बेचिनुको पीडा,"काठमाडौं (कास) गायिका चन्दा देवानको छानो हाल्ने सपनीमा म बेचिनुपर्यो गीतको म्युजिक भिडियो सार्वजनिक भएको छ ।तुलसी बस्नेतले लेखेको र शंकर थापा इस्माइलले संगीतबद्ध गरेको गीतको भिडियोले मुम्बईमा बेचिएकी चेलीको कथाव्यथालाई समेट्ने प्रयास गरेको छ । भिडियो विदुर खतिवडाले निर्देशन गरेका हुन् ।गरिबीका कारण विदेशी भूमिमा बेचिनुपर्ने बाध्यताको भाव बोकेको गीतको म्युजिक भिडियोमा नायिका ऋचा शर्मा र र्यापर गिरीश खतिवडाको मुख्य भूमिकामा देखिएका छन् । सुरेन्द्र केसी, पल्पसा डंगोल, जेनी कुँवर, गोमा केसी, सुजन रेग्मीलगायतको पनि अभिनय देख्न सकिन्छ । भिडियोमा सीएनएन हिरो तथा चेलीबेटी बेचबिखनविरुद्धको अभियानमा सक्रिय माइती नेपालकी अनुराधा कोइराला पनि अटाएकी छन् । विदुर पाण्डेको छायांकन रहेको भिडियोलाई अञ्जय खडका र टेकेन्द्र शाहले सम्पादन गरेका हुन् ।"
दुर्गाको परदेशी छोरो,"काठमाडौं (कास) विदेश मोहका कारण वा बाध्यता जेजसरी भए पनि देश छोडेर परदेसिने नेपालीहरूलाई लक्षित गर्दै दुर्गा बीसीले लोकदोहोरी एल्बम परदेशी छोरो बजारमा ल्याएका छन् । गीतले परदेश गएर पनि सुख पाउन नसकिने जिकिर गर्छ । प्रवासी नेपालीको दु:खद यथार्थलाई समेटिएको गीतको रचना बीसीकै हो भने, गायनमा उनलाई बिमाकुमारी दुराले साथ दिएकी छन् । गायक दुर्गा आफैं पनि इजरायलमा छन् ।एकनारायण भण्डारीको लय रहेको उक्त गीतको भिडियोमा रमा थपलिया र दुर्गेश थापाले अभिनय गरेका छन् । बाबुराजा केसी उज्ज्वलले निर्देशन गरेको उक्त भिडियोलाई मनोज चौहानले खिचेका हुन् ।"
"यार्सा उत्पादन घट्यो, मूल्य बढ्यो","रुकुममुगु पुथाउत्तरगंगा गाउँपालिकाका बुकी पाटनमा पाइने बहुमूल्य जडीबुटी यार्साको उत्पादन घटेपछि मूल्य बढेको छ । गत वर्षको तुलनामा प्रतिकिलो ७ लाख रुपैयाँ बढेको हो ।गत वर्ष प्रतिकिलो २१ लाखमा कारोबार भएको थियो । यो वर्ष अहिलेसम्ममा २८ लाख रुपैयाँसम्ममा कारोबार भइरहेको पुथाउत्तरगंगा गाउँपालिका१ का कर्मसही घर्तीमगरले जानकारी दिए । उनका अनुसार प्रतिगोटा ६ सय रुपैयाँमा यार्सा बिक्री भइरहेको छ । संकलकका साथै व्यापारीहरू पनि बुकीमै पुगेका छन् । विगतका वर्षमा खरिदका लागि विदेशबाटै व्यापारीहरू आउने गरे पनि यसपटक भने अएका छैनन् । उत्पादन कम भएपछि संकलक पनि थोरै छन् । पहिले ५ हजार आसपास संकलक बुकी पुग्ने गरेकामा यसपटक १ हजार ५ सयदेखि २ हजार संकलक मात्रै पुगेको यार्सा सिजन व्यवस्थापन समिति अध्यक्ष छायाबहादुर पुनले जानकारी दिए । जलवायु परिवर्तन र मानवीय गतिविधि बढेका कारण यार्सा उत्पादनमा कमी आएको उनको भनाइ छ । विशेषगरी जलवायु परिवर्तनले किरा उम्रनमा असर गरेको छ, पुनले भने, यसमा मानवीय गतिविधिले पनि असर पुर्याएको जस्तो देखिन्छ । जलवायु परिवर्तनका कारण जेठमा उम्रनुपर्ने यार्सा फागुनमै उम्रेको पाइएको अध्यक्ष पुनको भनाइ छ । पहिल्यै उम्रेको किराको परिमाण र गुणस्तर नहुँदा उत्पादन पनि घटेको छ, उनले थपे । यार्सा उम्रने ठाउँमा मान्छे बस्ने, खाने सुत्ने, फोहर फाल्नेजस्ता गतिविधिले पनि उत्पादन घटेको बताइएको छ ।उत्पादन घटेको भन्दै चालु सिजनमा भने संकलक तथा व्यापारीलाई सबै ठाउँमा बस्न दिइएको छैन । यसअघिका वर्षमा पुपाल, पुर्बाङ र अरबिजामा बस्ने गरेका संकलक तथा व्यापारीहरू अहिले पुपाल र पुर्बाङमा मात्रै बसेका छन् । धेरै संकलक बस्दा त्यस ठाउँको यार्सा उत्पादन घटेकाले बस्न नदिइएको सिजन व्यवस्थापन समितिले जनाएको छ ।अर्को वर्ष यार्सा धेरै उम्रेला कि भन्ने उद्देश्यले पनि अरबिजामा यस सिजनमा कसैलाई बस्न नदिइएको हो, उनले भने । जेठ १४ मा खुला गरिएको यार्सा संकलन अझै केही दिन चल्नेछ । स्थानीय तह चुनावमा मतदान गर्न मात्रै सर्वसाधारण बेंसी झर्ने तयारी गरेका छन् । यार्सा रुकुमको पूर्वी क्षेत्रको आम्दानीको मुख्य स्रोत हो । जसबाट वर्षभरिको खर्च धानिन्छ । लेकमै पुगे उम्मेदवाररुकुमको पुथाउत्तरगंगा गाउँपालिका१ का अमरजंग पुन २ सातादेखि यार्सा पाइने क्षेत्र बुकीमा छन् । एमालेको तर्फबाट वडाध्यक्षको टिकट पाएका उनी यार्सा टिप्न बुकी पुगेका भने होइनन् । असार १४ गते हुने स्थानीय तहको चुनाव प्रचारका लागि त्यहाँ पुगेका हुन् ।सोही वडाका माओवादी केन्द्रको तर्फबाट वडाध्यक्षको उम्मेदवार बनेका मकरसिङ गुरुङ पनि यार्सा टिप्न सुरु भएदेखि बुकीमै पुगेर मतदातासँग मत मागिरहेका छन् । सोही वडाको अध्यक्षमा स्वतन्त्र उम्मेदवारी दिने तयारी गरेका भरत पुन पनि चुनाव प्रचारकै क्रममा बुकीमा छन् । साबिकको रन्मामैकोट गाविसको पुपाल, अरबिजनालगायतका ठाउँमा यार्सा संकलकहरू बसेका छन् । उम्मेदवारहरू पनि उतै पुगेका हुन् । मतदानको दिन नजिकिँदै गर्दा उम्मेदवाहरूले बुकीमै प्रचार अभियानलाई तीव्रता दिएका छन् । पुथाउत्तरगंगा गाउँपालिका२ को अध्यक्षमा एमालेबाट टिकट पाएका हर्कवीर कामी र माओवादी केन्द्रबाट वडाध्यक्षको टिकट पाएका सपसिङ बुढा पनि बुकीमै रहेका मतदातालाई लक्षित गरी आआÏनो प्रचारमा व्यस्त छन् ।यसैगरी ३ नम्बर वडाध्यक्षमा कांग्रेसएमालेको सयुंक्त प्यानलका काप्चे बुढा र माओवादी केन्द्रका धोकरा बुढाले पनि प्रचार अभियान बुकीतिरै केन्द्रित गरेका छन् । सोही गाउँपालिकाको ४ नम्बर वडाध्यक्षका लागि कांग्रेसले कुमार बुढालाई अघि सारेको छ । बुढा पनि चुनाव प्रचारका लागि बुकीमै छन् । साबिकको रन्मामैकोट गाविसलाई पुथाउत्तरगंगा गाउँपालिकामा ४ वटा वडा कायम गरिएको छ । सबै वडाका मतदाता यार्सा संकलनका लागि बुकी गएका हुनाले उम्मेदवारहरू पनि बुकीमै पुगेको पुथाउत्तरगंगा गाउँपालिका१ का कर्मसहि घर्तीले बताए ।पुथाउत्तरगंगा गाउँपालिका२ का जिताराम कामीले पनि उम्मेदवाहरू यार्सा टिप्न सुरु भएको केही दिनमै मत माग्न बुकी पुगेको बताए । पुथाउत्तरगंगा गाउँपालिका१ मा माओवादी केन्द्रको तर्फबाट वडाध्यक्षका उम्मेदवार मकरसिंह गुरुङले सबै मतदाता बुकीमा रहेकाले चुनाव प्रचार पनि बुकीमा केन्द्रित गरेको बताए । माथि सर्दै यार्सा मुगु र डोल्पाको पाटन क्षेत्रमा पाइने यार्सा हरेक वर्ष हिमालतिर सर्दै जान थालेको छ । पहिले चौंरी चराउने पाखामा पाइने यार्सा हिमाली क्षेत्रतिर सर्न थालेको संकलक बताउँछन् । जमिन सुक्खा हँुदै जानु र मानवीय क्रियाकलाप बढ्न थालेपछि यार्चाले आफ्नो प्रजनन प्रक्रिया अन्यत्र सार्ने गरेको अनुसन्धानकर्ता रामकृष्ण बुढथापाले बताए ।"
भारतीय पर्यटकको मृत्युु,नेपालगन्ज (कास) मानसरोवरबाट फर्कंदै गरेका अर्का एक भारतीय पर्यटकको मंगलबार मृत्यु भएको छ । हेलिकप्टरमा आउँदै गरेका महाराष्ट्रका निभृति शिवराजको हुम्ला विमानस्थलमा अवतरणलगत्तै मृत्यु भएको प्रहरीले जनाएको छ । तत्काल जिल्ला अस्पताल लगिएका उनलाई चिकित्सकले मृत घोषित गरेका थिए ।
सूचना दिनेलाई पुरस्कार,"दाङ (कास) प्रहरीले सुरक्षाका सम्पूर्ण संयन्त्र परिचालन गर्दा पनि शुक्रबार राति अपहृत जिल्लाका दुई व्यवसायीबारे केही तथ्य फेला पार्न सकेको छैन । प्रहरीले मंगलबार अपहरणकारीको स्केच सार्वजनिक गर्दै अपहृत व्यवसायी र अपहरणकारीबारे सूचना दिनेलाई १ लाख रुपैयाँ पुरस्कारको घोषणा गरेको छ । प्रत्यक्षदर्शीको बयानका आधारमा स्केच तयार पारिएको दाङका प्रहरी प्रमुख एसपी धीरजप्रताप सिंहले बताए । तुलसीपुर उपमहानगरपालिका ५ बसपार्क निवासी ५३ वर्षीय राजकुमार श्रेष्ठ र घोराही हापुरका २८ वर्षीय रणबहादुर घर्तीलाई शुक्रबार राति हतियारधारी समूहले अपहरण गरेको थियो । घटनाबारे अनुसन्धान गर्न प्रहरीले राप्ती अञ्चल प्रहरी प्रमुख एसएसपी ज्ञानविक्रम शाहको संयोजकत्वमा एसपी वीरेन्द्र बस्याल, डीएसपी भुवनेश्वर तिवारी र प्रहरी निरीक्षक नरेन्द्र सलामी सदस्य रहेको समिति गठन गरेको सिंहले बताए । मध्यपश्चिम प्रहरी प्रमुख डीआईजी विजय कायस्थले मंगलबार घटनास्थलको अध्ययन अवलोकन गरेका छन् । उनले घटनाको सत्य तथ्य छिटै बाहिर आउने बताएका छन् । घटनाको अनुसन्धानमा तालिम प्राप्त कुकुर प्रयोग गरिए पनि प्रभावकारी हुन नसकेको कायस्थले जानकारी दिए ।"
परियार हत्यामा ४ लाई जेल,"तनहुँ (कास) गायक विक्रम परियारको हत्यामा संलग्न रहेको आरोपमा पक्राउ परेका चार जनालाई तनहुँ अदालतले पुर्पक्षका लागि कारागार चलान गरेको छ । न्यायाधीश अम्बरराज पौडेलको इजलासले उक्त घटनामा संलग्न दुई जनालाई भने बालसुधार गृहमा पठाउने आदेश दिएको छ । गत वैशाख ३१ मा निर्वाचनको दिन गायक परियारको हत्या भएको थियो । घटनाको भोलिपल्ट संलग्नलाई प्रहरीले पक्राउ गरेको थियो । व्यास१ का २० वर्षीय रोशन चन्द, १७ वर्षीय मधुसूदन नेपाली, रञ्जन ठकुरी र वडा ३ की १८ वर्षीया उषा थापालाई कर्तव्य ज्यान मुद्दामा सोमबार पुर्पक्षका लागि कारागार चलान गरिएको हो । घटनामा संलग्न रहेको आरोपमै पक्राउ परेका व्यास३ का १६ वर्षीया अञ्जली राना र प्रेम आलेलाई भने अदालतको आदेशपछि पोखरास्थित बालसुधार गृह पठाइएको प्रहरीले जनाएको छ ।"
युगान्डासँग दौत्य सम्बन्ध,न्युयोर्क (कास) नेपाल र युगान्डाबीच कूटनीतिक सम्बन्ध स्थापना भएको छ । भूपरिवेष्ठित पूर्वी अफ्रिकी मुलुक युगान्डासँग न्युयोर्कमा कार्यक्रम गरी सम्बन्ध जोडिएको हो । नेपालका तर्फबाट संयुक्त राष्ट्रसंघका लागि नेपाली स्थायी प्रतिनिधि दुर्गाप्रसाद भट्टराई एवं युगान्डाका तर्फबाट राष्ट्रसंघका लागि युगान्डाली राजदूत डा एडोनिया एबेरले सम्बन्ध स्थापनापत्रमा हस्ताक्षर गरेका थिए । यससँगै नेपालको दौत्य सम्बन्ध भएका मुलुकको संख्या १ सय ४५ पुगेको छ। कार्यक्रममा दुवै देशका प्रतिनिधिले कूटनीतिक सम्बन्ध विस्तारले आगामी दिनमा विभिन्न अन्तर्राष्ट्रिय एजेन्डा एवं फोरममा दुवै देशको निकटता अझै बढने विश्वास व्यक्त गरे ।
कतारसँग सम्बन्धविच्छेद गर्ने मुलुक ९ पुगे,"दोहा (अल जजिरा) खाडी मुलुक कतारसँग कूटनीतिक सम्बन्धविच्छेद गर्ने मुलुकको संख्या ९ पुगेको छ । कतारसँग सम्बन्धविच्छेद गर्ने मुलुकमा सेनेगल र मौरिटानिया पनि थपिएका हुन् । यसअघि साउदी अरब, संयुक्त अरब इमिरेटस् (यूएई), बहराइन, इजिप्ट, यमन, लिबिया र माल्दिभ्सले सम्बन्धविच्छेद भएको घोषणा गरेका थिए । यस्तै, जोडर्न र जिबुटीले पनि कतारसँगको कूटनीतिक सम्बन्धलाई घटाएका छन् । कतारले आतंकवादी समूहलाई सहयोग गरेको आरोप लगाउँदै ती मुलुकले सम्बन्धविच्छेद गरेका हुन् ।यसैबीच, रूसले साउदी अरब तथा उसका सहयोगी मुलुकहरूले कतारविरुद्ध गरेको अवरोधले सिरियाको शान्तिप्रक्रियालाई थप कठिन बनाउने चेतावनी दिएको छ । रूसी राष्ट्रपति भ्लादिमिर पुटिनले खाडीको कूटनीतिक समस्याबारे साउदी राजा सलमानसँग टेलिफोन वार्ता गरेपछि क्रेमलिनले विज्ञप्ति जारी गर्दै यस्तो बताएको हो । टर्कीका राष्ट्रपति रेसेप तायिप इर्दोगानले पनि खाडी संकट समाधानका लागि नेतृत्वदायी भूमिका निर्वाह गर्न साउदी राजा सलमान विन अब्दुलाजिज अल साउदसँग आग्रह गरेका छन् । उनले कतारले टर्कीसँगै आतंकवादी संगठनविरुद्ध दृढ अडान राखेको पनि स्मरण गराएका छन् । यता साउदी राजा सलमानसँगको सोमबारको भेटमा पाकिस्तानी प्रधानमन्त्री नवाज सरिफले साउदीको सार्वभौमसत्ता र प्रादेशिक अखण्डताका पक्षमा पाकिस्तानी जनता र सरकारको समर्थन रहेको जनाएका छन् ।कारण थाहा छैनकतारका विदेशमन्त्री शेख मोहम्मद विन अब्दुलरहमान अल थानीले साउदी अरब नेतृत्वमा कतारलाई आर्थिक नाकाबन्दी लगाइनुको कारण अझै थाहा नभएको बताएका छन् । कतारी समाचार समितिका अनुसार विदेशमन्त्री थानीले कतारले कुनै पनि प्रकारको दबाब स्वीकार नगर्ने पनि बताएका छन् । फ्रान्सको पेरिसमा बोल्दै उनले समस्या समाधानका लागि युरोपेली मध्यस्थताको कुनै योजना नभएको स्पष्ट पारेका छन् ।"
अवरोध छैन : साउदी अरब,दोहा (एपी) साउदी अरबका विदेशमन्त्री अदेल अलजुबिरले कतारमाथि कुनै पनि प्रकारको अवरोध नभएकोमा जोड दिँदै आवश्यक परे आफ्नो देशले खाद्यान्न र औषधि आपूर्ति गर्ने बताएका छन् । अमेरिकी विदेशमन्त्री रेक्स टिलरसनसँगको भेटवार्ताअघि बोल्दै उनले कतारका बन्दरगाह र विमानस्थलहरू खुला रहेको बताएका हुन् । उनले कतारले आवश्यक परेका बेला सामान आपूर्ति र निर्यात गर्न पनि सक्ने बताए । दुई देशमा रहेका परिवारलाई आवतजावत गर्न पनि साउदी अरबले स्वीकृति दिएको जुबिरले उल्लेख गरे । उनले साउदी मानवीय सहायता एजेन्सी किङ सलमान सेन्टर मार्फत कतारलाई खाद्यान्न र औषधि आपूर्ति गर्न पनि इच्छुक रहेको बताए ।
पहिरोमा ९२ को मृत्यु,ढाका (बीबीसी) दक्षिणपूर्वी बंगलादेशमा मनसुनी वर्षापछि आएको पहिरोमा ९२ जनाको मृत्यु भएको छ । मृत्यु हुनेमा ५ सैनिक पनि छन् ।रंगमति जिल्ला प्रशासनमा प्रवक्ताले उक्त जिल्लामा मात्र ६० जनाको मृत्यु भएको जनाएका छन् । पहिरो जाँदा मानिस सुतिरहेकाले उक्त क्षति भएको बताइएको छ । रंगमति भारतसँग सीमा जोडिएको जिल्ला हो । खराब मौसमका कारण उद्धारमा कठिनाइ भएको बताइएको छ । बाढीका कारण सञ्चारसम्पर्क तथा विद्युत् आपूर्तिसमेत अवरुद्ध भएको छ ।
चार क्षेत्रमा सहकार्य गर्ने कुन्मिङको प्रस्ताव,"बेइजिङ चीनको युन्नान प्रान्तका उपाध्यक्ष याङ चिया वुले नेपालसँग चारवटा कुरामा सहकार्य गर्ने प्रस्ताव गरेका छन् । मंगलबार युन्नान प्रान्तको कुन्मिङमा आयोजित नेपालमा पर्यटन, लगानी र व्यापारका अवसर विषयक सेमिनारमा बोल्दै याङले संस्कृति, पर्यटन, पूर्वाधार र व्यापारमा सहकार्य गर्न सकिने विचार राखेका हुन् । युन्नान प्रान्तले नेपालसँग सांस्कृतिक आदानप्रदान बढाउँदै सहकार्य गर्न चाहेको उनले बताए । युन्नान प्रान्तमा थुप्रै अल्पसंख्यक चिनियाँको बसोबास रहेको र सांस्कृतिक रूपमा अत्यन्त धनी रहेकाले आफ्ना अनुभव नेपालका लागि हितकर हुने भन्दै उनले सांस्कृतिक सञ्चार आदानप्रदान गरेर दुई पक्षीय फाइदा लिन सकिने विचार व्यक्त गरे ।युन्नान प्रान्त पर्यटनका लागि चीनमै नामी रहेको बताउँदै उनले पर्यटन प्रवद्र्धनमा नेपालसँग सहकार्य गर्न सकिने उल्लेख गरे । नेपालसँगको हवाई सेवालाई अझै प्रभावकारी बनाउँदै अधिक चिनियाँ पर्यटकलाई नेपाल घुम्न प्रोत्साहित गर्ने बताउँदै उनले नेपाली पर्यटन प्रवद्र्धनमा प्रान्तीय सरकारले सक्दो सहयोग गर्ने आश्वासन दिए । युन्नान प्रान्तको भूबनोट र हावापानी नेपालसँग मिल्ने भएकाले यो प्रान्तले गरेको भौतिक पूर्वाधारको विकास नेपालका लागि उत्तम हुने उनको भनाइ थियो ।यसैगरी, नेता याङले नेपालसँग व्यापारमा सहकार्य गर्ने विचार पनि व्यक्त गरे । नेपाली हस्तकलाका सामानको बजार पहुँच विस्तारका लागि आफूले सक्दो प्रयास गर्ने उनले बताए । चीनसँगको व्यापार घाटा कम गर्न नेपाली उत्पादनलाई युन्नान प्रान्तले प्राथमिकतामा राखेको र हरेक वर्षको मेलामा नेपाललाई धेरै प्रदर्शनी कक्ष उपलब्ध गराएको उनले बताए । चीनको युन्नान प्रान्तको कुन्मिङमा सोमबार सुरु भएको दक्षिण तथा दक्षिणपूर्वी एसिया वस्तु व्यापार तथा लगानी मेला २०१७ को साइडलाइनमा मंगलबार उक्त सेमिनार आयोजना भएको हो ।सेमिनारमा चीनका लागि नेपाली राजदूत लीलामणि पौडयालले नेपालमा चिनियाँ पर्यटन, लगानी र व्यापारसम्बन्धी विस्तृत विवरण समेटिएका सामग्री प्रस्तुत गरेका थिए । उनले आफ्नो प्रस्तुतिमा चिनियाँ पर्यटकका लागि नेपाल उत्कृष्ट गन्तव्य रहेको तथ्यसहित बुद्ध धर्ममा विश्वास गर्ने चिनियाँहरूका लागि जीवनमा एकपटक बुद्धको जन्मस्थल लुम्बिनीको भ्रमण गर्नुपर्ने बताए । नेपालको असल छिमेकी मुलुक चीनसँग युगौँदेखि सुमधुर सम्बन्ध रहेको र नेपालमा चिनियाँ लगानी बढिरहेको सन्दर्भमा चिनियाँहरूको प्राथमिकतामा पर्ने कृषि, पूर्वाधार, जलविद्युत्, पर्यटनलगायत क्षेत्रमा लगानी गरेर चिनियाँले राम्रो प्रतिफल लिन सक्ने विचार उनले व्यक्त गरे ।"
नेपालीमूलका भुटानीद्वारा आत्महत्या,"न्युयोर्क (कास) टेक्सासको डालासमा बसोबास गर्दै आएका नेपालीमूलका एक भुटानी शरणार्थीले आत्महत्या गरेका छन् । ४३ वर्षीय हरि अधिकारीले डालासको फोर्टवर्थको आफ्नै घर बाहिरको रूखमा भुन्डिएर आत्महत्या गरेका हुन् । सोमबार बिहानै काममा जानुपर्ने अधिकारीको गाडी घर कम्पाउन्डमै भएपछि श्रीमतीले खोजी गर्दा उनी भुन्डिएको अवस्थामा भेटिएका थिए । अधिकारी शरणार्थी पुनर्बासअन्तर्गत सन् २००९ मा अमेरिका आएका थिए । उनले पाँच वर्षअघि डालासमा घर किनेका थिए । टेक्सास नेपाली समाजका अध्यक्ष कृष्ण लामिछानेले घटनाले आफू स्तब्ध भएको बताएका छन् । आइतबार सामान्य अवस्थामै रहेका अधिकारीले आफ्नो सुसाइड नोटमा आफ्नो मृत्युको जिम्मेवार कोही नभएको उल्लेख गर्दै काम गर्ने ठाउँमा हुने टर्चर का कारण आत्महत्या गर्नुपरेको उल्लेख गरेका छन् । अधिकारीकी श्रीमती, १६ वर्षीय एक छोरा एवं ९ वर्षीया छोरी छन् ।"
"विषाक्त खानाले १ को मृत्यु, ९ सय बिरामी","मोसुल (बीबीसीसिन्हवा) इराकको मोसुलस्थित अल खजिर इलाकामा रहेको शरणार्थी शिविरमा रमाजानको अवसरमा दिइएको खाना खाँदा १ जनाको मृत्यु हुनाको साथै ९ सयभन्दा बढी बिरामी परेका छन् । खाना खाएपछि मानिसमा पेट दुख्ने, बान्ता हुने र शरीरमा पानी कम हुने समस्या देखिएको थियो । म्याद नाघेका विषाक्त खानेकुरा खाएर बिरामी परेकाहरूमा महिला, बालबालिका र वृद्धको संख्या बढी रहेको बताइएको छ। प्रभावित व्यक्तिको उपचारका लागि अर्बिल र निनेभेह प्रान्तका चिकित्सक समूह पुगेका र उनीहरूको स्थिति सामान्य बन्दै गएको बताइएको छ । उपचारका लागि इर्बिल स्वास्थ्य विभागले चिकित्सक समूह र ३० एम्बुलेन्स पठाएको थियो । उक्त खाद्यपदार्थ कतारी हयुमनिटरियन अर्गनाइजेसन ले सहयोग स्वरूप दिएको इराकी संसद् सदस्य जैहिद अल खतोनीले बताएका छन् । मानवीय सहयोग स्वरूप पठाइएका खाद्यान्नमा गेडागुडी, चामल, कुखुराको मासु, दही र इर्बिल रेस्टुरेन्टबाट ल्याइएका पेयपदार्थ थिए । राष्ट्रसंघीय शरणार्थी नियोग (यूएनएचसीआर) ले ८ सय व्यक्ति प्रभावित भएका र २ सय जनालाई अस्पताल लगिएको जनाएको छ । नियोगले घटनाप्रति चासो व्यक्त गरेको छ । मोसुलबाट विस्थापित करिब ९ सय शरणार्थी अल खजिरमा रहेका दुई शिविरमा बस्दै आएका छन् ।"
विशाखापट्टनम्बाट कन्टेनरवाहक रेल भित्रियो,"पर्सा भारतको विशाखापट्टनम् बन्दरगाहबाट पहिलोपटक एक कन्टेनरबाहक रेल्वे र्याक नेपाल आइपुगेको छ । आयातकर्ताले तेस्रो मुलुकबाट आयात गरेका वस्तु ढुवानी गरी ल्याएको उक्त र्याक सोमबार राति सिर्सिया सुख्खा बन्दरगाहमा आइपुगेको छ । विशाखापट्टनम्बाट बिहीबार हिँडेको रेल ५ दिनपछि नेपाल भित्रिएको हो । ५० कन्टेनर बोकेको रेल्वे र्याक भारतीय रेल्वेको भगिनी कम्पनी कोंकरको हो । र्याकमा २० फिटका कन्टेनर छन् । कोलकाताबाट रेल वीरगन्ज आइपुग्न सामान्यतया साढे २ देखि ४ दिनसम्म लाग्छ । एउटा रेल्वे र्याकले ९० कन्टेनर बोकेर कोलकाता बन्दरगाहबाट आउने गरेको छ । कोंकर र हिमालयन टर्मिनलले साझेदारीमा सिर्सिया सुख्खा बन्दरगाह ठेक्कामा सञ्चालन गर्दै आएका छन् । नेपाली आयात निर्यातकर्ताले हालसम्म तेस्रो मुलुक व्यापारका लागि भारतको कोलकाता बन्दरगाह मात्र प्रयोग गर्दै आएकामा पहिलोपटक अर्को बन्दरगाहबाट ल्याएको हो । यसबाट पर्सा, बारा तथा मुलुककै उद्योगी व्यवसायीले लामो समयदेखि राख्दै आएको भारतको वैकल्पिक बन्दरगाह उपयोगको माग पनि पूरा भएको छ । सन् २०१४ मा नेपालभारतबीच भएको दुई देशीय सम्झौतामा भारतले नेपाली आयात निर्यातकर्ताका लागि विशाखापट्टनम बन्दरगाह खुला गर्न सहमति जनाएको थियो । सिर्सिया सुख्खा बन्दरगाहस्थित भन्सार कार्यालय प्रमुख सूर्य सेढाईले यो नेपाली आयातकर्ताका लागि ऐतिहासिक क्षण भएको बताए । लामो समयदेखि चर्चामा रहेको र सम्झौता भएको ३ वर्षपछि नेपाली आयातकर्ताले विशाखापट्टनम् बन्दरगाह उपयोग गर्न पाएका छन्, उनले भने, यस अर्थमा नेपालको आयात निर्यात व्यापारका लागि यो ऐतिहासिक क्षण हो ।उनले कोलकाता बन्दरगाहमा रहेको भीडभाड, व्ययभार, भारतीय भन्सार एजेन्टको असहयोग, सिपिङ लाइन कम्पनीको समस्याबाट नेपाली आयातकर्ताले मुक्ति पाउने बताए । उनले भने, अब जुन बन्दरगाह सस्तो, भरपर्दो, छरितो हुन्छ, उनीहरूले त्यही बन्दरगाह उपयोग गर्न पाउँछन् । हिमालयन टर्मिनलका सीईओ विष्णुकान्त चौधरीका अनुसार हाल आयात गरिएका ५० कन्टेनरमध्ये २० महावीर इन्टरप्राइजेजका र ३० कन्टेनर रौनियार बद्रर्सका हुन् । महावीरले अस्ट्रेलियाबाट तोरी आयात गरेको हो भने रौनियारले दुबई र कुवेतबाट फर्नेस आयल आयात गरेको हो । चौधरीले पनि नेपालको उद्योग वाणिज्यको क्षेत्रमा यो ऐतिहासिक क्षण रहेको दाबी गरे । यो नेपालका लागि ठूलो अवसर हो, उनले भने, अब नेपाली आयात निर्यातकर्ताले यो अवसरको सक्दो उपयोग गर्न सक्नुपर्छ । उनले कोंकर विशाखापट्टनमबाट वीरगन्जका लागि रेल्वे र्याक ल्याउँदा ७० प्रतिशतसम्म अर्थात् ५०६० वटा कन्टेनर भए पनि ल्याउन तयार रहेको बताए । हाल ल्याइएका ५० वटै कन्टेनर अन्तर्राष्ट्रिय सिपिङ कम्पनी मस्र्क का हुन् । मस्र्कको नेपालस्थित ह्यान्डलिङ एजेन्ट कम्पनी स्रिवाली सिपिङ एन्ड ट्रान्सपोर्ट कम्पनी प्रालिका सीईओ सुदीप समादरले मस्र्कले विशाखापट्टनमबाट पहिलोपटक रेल्वे र्याक नेपाल भित्रिएसँगै ५ दिन फ्री टाइम को सुविधा दिन सुरु गरेको बताए । हालसम्म कोलकाता बन्दरगाहबाट नेपालका लागि कन्टेनर हिँडेपछि १४ देखि २१ दिनसम्म यस्तो सुविधा नेपाली आयातकर्तालाई दिँदै आएका थिए । नेपाली आयातकर्तालाई तुलनात्मक रूपमा कोलकाता र विशाखापट्टनम् बन्दरगाह हुँदै मालसामान आयात गर्दा उस्तै लागत पर्न जाने समादरको दाबी छ । भौगोलिक रूपमा कोलकाताभन्दा विशाखापट्टनम् दोब्बर टाढा त छ, उनले भने, तर, कन्टेनहरूको सामुद्रिक भाडा विशाखापट्टनम्मा झन्डै ४० प्रतिशत कम हुन्छ, कोलकाताको जस्तो अतिरिक्त शुल्कहरू त्यहाँ तिर्नु नपर्दा त्यो खर्च बचत भई कन्टेनर ढुवानी लागत करिबकरिब उस्तै पर्न जान्छ । वीरगन्ज उद्योग वाणिज्य संघका अध्यक्ष ओमप्रकाश शर्माले संघले लामो समयदेखि विशाखापट्टनम बन्दरगाह उपयोगको माग गर्दै आएकामा पहिलोपटक त्यहाँबाट कन्टेनर आउनु खुसीको क्षण भएको बताए ।"
मुगी खेतीले कृषकलाई फाइदा,"कञ्चनपुर किसानलाई फाइदा हुने भएपछि मुगी खेतीमा आकर्षण बढेको छ । माटोलाई उर्वर बनाउनुको साथै कृषकलाई मनग्य आम्दानी दिने भएकाले कृषकको मुगी खेतीमा रुचि बढेको हो । मुङ खेतीबाट बाली सघनतासँगै खाली जमिनको सदुपयोग गरी कृषकको आयस्तर पनि वृद्धि हुन्छ । यसका साथै हावामा उडिरहेको नाइट्रोजनलाई संकलन गरेर मुगीको जरामा रहेका गिर्खाले संकलन गरेर राख्छ । मुगी खेती गरिएको जमिनमा युरिया मलको आवश्यकता पर्दैन, वरिष्ठ कृषि विकास अधिकृत यज्ञराज जोशीले भने, यसले माटोको उर्वराशक्ति बढाएर धानको उत्पादन पनि बढाउँछ । गहुँबाली भित्र्याएपछि खाली रहने जमिनको सदुपयोसँगै राम्रो आम्दानी हुने भएपछि कमलासँगै कञ्चनपुरका किसान आकर्षित भएका छन् । शुक्लाफाँटा नगरपालिका १० लालपनियाकी कमला ओझाले गत वर्ष आधा कठ्ठामा मुगी लगाइन् । त्यसैमा पनि २५३० किलो उत्पादन भयो । राम्रो उत्पादन भएपछि यसपटक उनले १ बिघामा खेती गरेकी छिन् । गाउँलेले सामूहिक रूपमै पनि मुगी खेती गरिरहेका छन् । उक्त गाउँमा हरेकले आधा बिघादेखि एकडेढ बिघासम्म खेती लगाएका छन् । गाउँमा १०१२ बिघाभन्दा बढीमा मुगी खेती गरिएको छ, प्रगतिशील समूहकी अध्यक्षसमेत रहेकी कमलाले भनिन्, मुगी खेती खाली जमिनको सदुपयोगसँगै आम्दानीको स्रोत बन्न थालेको छ । चैत तेस्रो साता गहुँ काटेर लगाएको मुगी हाल तयार हुन थालेको छ । उनका अनुसार २ महिनामा बाली तयार हुने भएकाले रोपाइँ अगावै खेत खाली गर्न सकिन्छ ।मुगी खेती आम्दानीको स्रोत बनेको छ, समूहका सचिव मनिराज जोशीले भने, यसले माटोको उर्वराशक्ति पनि बढाउँछ । उनका अनुसार एक बिघाबाट ८० हजारदेखि १ लाख रुपैयाँसम्म आम्दानी गर्न सकिन्छ । उक्त समूहमा २५ जनाले करिब १० हेक्टरमा खेती लगाएका छन् । यहाँ उत्पादन भएको मुगी स्थानीय बजारमै खपत हुने कृषकहरू बताउँछन् । जिल्ला कृषि विकास कार्यालयको तथ्यांकअनुसार कञ्चनपुरमा करिब ५० बिघाभन्दा बढीमा मुगी खेती भइरहेको छ । दोधाराचाँदनी, शुक्लाफाँटा र कृष्णपुर मुगीका लागि पकेट क्षेत्रका रूपमा चिनिएका छन् । यसपटक कृषि कार्यालयबाट ९ सय किलोग्राम बिउ वितरण गरिएको छ, अधिकृत जोशीले भने, मुगी खेती गर्ने कृषकहरूलाई सिँचाइका लागि पनि सहयोग गरेका छौं । कञ्चनपुरमा मुगी खेती सुरु गरिएको एकदुई वर्ष मात्रै भएको छ । विगतका वर्षमा कृषकले परीक्षणका लागि मात्रै लगाउने गरे पनि यस वर्ष भने व्यावसायिक रूपमै लगाएको पाइन्छ । थोरै जमिनमा पनि राम्रो उत्पादनका कारण कृषकहरूको यसतर्फ रुचि बढेको छ ।"
पार्कका लागि जग्गा अधिग्रहण सुरु,"झापा दमकमा बन्ने औद्योगिक पार्कका लागि जग्गा अधिग्रहण प्रक्रिया सुरु भएको छ । प्रमुख जिल्ला अधिकारी उत्तरकुमार खत्रीको अध्यक्षतामा सोमबार बसेको बैठकले जग्गा अधिग्रहणको निर्णय गरेको हो ।दमकमा चीनले वान बेल्ट वान रोड (ओबर) अन्तर्गत क्लिन इन्डस्ट्रियल पार्क निर्माण गरिदिने भएको छ । जग्गा अधिग्रहण तथा व्यवस्थापनका लागि एउटा टोली अध्ययनमा खटिएको छ । उक्त टोलीले एक साताभित्र प्रतिवेदन तयार गर्नुपर्नेछ । प्रतिवेदनअनुसार जग्गा अधिग्रहण गरी मुआब्जा वितरण सुरु गरिने दमक नगरपालिकाका कार्यकारी अधिकृत युवराज दाहालले जानकारी दिए । जग्गा अधिग्रहणका लागि सरकारले चालु वर्ष ३० करोड रुपैयाँ निकासा गरेको छ । बैठकमा अधिकृत दाहाल, दमक तथा भद्रपुरका नापी र मालपोतका प्रमुख, प्रमुख कोष नियन्त्रक तथा नेपाल औद्योगिक विकास कम्पनीका प्रतिनिधि सहभागी थिए । दमक १० मा ५ सय बिघा क्षेत्रफलमा इन्डस्ट्रियल पार्क निर्माण गर्ने तय भएको छ । इन्डस्ट्रियल पार्कमा ओबरअन्तर्गत चीनले तीन सय अर्ब लगानी गर्ने सम्झौता भइसकेको छ । औद्योगिक पार्कका लागि स्थानीय रमा सामुदायिक वनको ४ सय बिघा जमिनको व्यवस्थापन भइसकेको अधिकृत दाहालले बताए । बाँकी जग्गा अधिग्रहणको प्रक्रियाबाट पूरा गरिने उनले बताए ।"
काँडा र झाडीबाटै मनग्ये आम्दानी,"काभ्रे स्थानीयले वनका काँडा, झाडी पोलेर चारकोल बनाई मनग्ये आम्दानी गरिरहेका छन् । उनीहरूले चारकोल उत्पादन गरेरै मासिक ३० देखि ४० हजार रुपैयाँ कमाइ गर्न थालेका हुन् । चौरीदेउराली गाउँपालिका १ का गोपाल खड्काले काम नलाग्ने काँडा, उन्युँलगायतका झारपात पोलेर दैनिक १५ सय रुपैयाँ आम्दानी गरिरहेको बताए । घर नजिकै रहेको वनको झाडीका कारण बँदेलले अन्न लगाए पनि भित्र्याउन पाइँदैनथ्यो, उनले भने, बालीनाली पनि बच्यो र काम नलाग्ने फोहोर सफा गर्दा पैसा पनि आयो । श्रीमान् श्रीमती दुई जनाले मिहनेत गरेर उनले मासिक ३० देखि ४० हजार रुपैयाँ कमाइ गरिरहेको बताए । उनले १ बोरा चारकोल १ सय ५० रुपैयाँमा बिक्री गर्ने बताए । गाउँमा १७ जनाले यस्तो चारकोल बनाउने गरेका छन् । खेर गइरहेको झारपात, उन्युँ, काँडाहरू पोलर चारकोल बनाइछ । सोही चारकोल कच्चा पदार्थका रूपमा पिलो सेप ब्रिकेट (प्यालेट) बनाउनका लागि काम लाग्छ । वैकल्पिक इन्धनका रूपमा प्रयोग गर्न सकिने प्यालेट रेस्टुरेन्टमा तन्दुरी, सेकुवा पोल्नको प्रयोग हुँदै आएको छ । जिल्ला वन कार्यालयका अनुसार जिल्लाका ४० स्थानमा चारकोल उत्पादन हुने गरेको छ । सानोबाङथली, महादेवस्थान, नगरकोट, टकुचा, पनौती र चौवासमा चारकोल उत्पादन गर्दै आएका छन् । जिल्ला वन अधिकृत प्रेम खनालले झाडी व्यवस्थापनमार्फत कृषकले फाइदा लिइरहेको बताए । झाडी हुँदा राम्रो बिरुवा आउन पाउँदैन र जंगलमा आगलागीको पनि सम्भावना उत्तिकै हुन्छ, खनालले भने, यसले आम्दानीका साथसाथै वन संरक्षणमा पनि उत्तिकै महत्त्व छ । खेर गइरहेको झाडीबाट दोहोरो फाइदा लिन सकेकामा सानोबाङथलीकी भगवती खरेलले खुसी व्यक्त गरिन् । जंगली जनावरको भय पनि भएन, आम्दानी पनि भयो, खरेलले भनिन्, यस्ता लघु उद्यम गर्न सरकारी वा अन्य तवरबाट पनि सहयोग भए हुन्थ्यो । पिलो सेप ब्रिकेट (प्यालेट) को बजार माग उच्च रहेको अर्गानिक वल्र्ड प्रालिका अध्यक्ष राजनप्रसाद पराजुलीले बताए । थोरै लगानी र मिहेनतमा उत्पादन गर्न सकिनेमा हामी विदेशबाट महँगो मूल्यमा किनिरहेका छौं, उनले भने, सुरुकै चरणमा भएका कारण मागअनुसारको आपूर्ति हुन सकेको छैन । उत्पादित प्यालेट प्रतिकिलो ७० रुपैयाँमा बिक्री भइरहेको छ ।"
केराखेतीमा किसानको आकर्षण,"भरतपुर किसानले उचित बजार मूल्य पाएपछि व्यावसायिक केराखेतीमा आकर्षण बढेको छ । राम्रो आम्दानी हुँदा कृषकको केराखेतीमा रुचि बढ्दै गएको चितवन केरा उत्पादक संघका अध्यक्ष विष्णुहरि पन्तले बताए । यो सिजनमा राम्रो मूल्य पाउँदा केरा किसान दंग छन् । किसानको केरा बगानबाटै बिक्री हुन थालेको छ । खेती गर्नेको संख्यासमेत बढेको छ । यहाँका किसानले व्यावसायिक केराखेतीबाट रामै्र आम्दानी लिन सफल भएका छन्, उनले भने, हिजोआज बगानबाटै केरा बिक्री हुने गरेकोले किसान खुसी छन् । हाल दर्जनको ४८ देखि ५४ रुपैयाँसम्ममा बोटबाटै बिक्री हुने गरेको छ । गत वर्ष दर्जनको ३६ देखि ४५ रुपैयाँसम्म मूल्य थियो। यस सिजनमा झन्डै ४७ हजार टन केरा उत्पादन भएको छ । गत वर्ष ४२ हजार टन भएको थियो । यहाँ उत्पादन भएको केरा ५० प्रतिशत राजधानीमा खपत हुन्छ । बाँकी बुटवल, दाङ भैरहवा, पोखरालगायतका सहरमा बिक्री हुन्छ । रत्ननगर, कालिका र खैरहनी, जगतपुर, ठिमुरालगायतका स्थानमा केराखेती गरिएको छ । जिल्लालाई केराको पकेट क्षेत्रका रूपमा लिइन्छ । गत वर्ष ५ सय ९० किसानले केराखेती गरेका थिए । यो वर्ष बढेर ६ सय ३० पुगेका छन् । जिल्लामा पछिल्लो समय २ हजार ६ सय ५० हेक्टरमा केराखेती गरिएको अध्यक्ष पन्तले बताए । यहाँ सरकारी नीतिअनुसार उद्योग वाणिज्य संघ, कृषि विकास कार्यालयको सहयोगमा एक गाउँ, एक उत्पादन मार्फत केराखेती थालिएको हो । खेतीयोग्य जमिन प्लटिङ गरेर नमासिएको भए जिल्लामा केराखेती गर्नेको संख्या अझै बढ्ने केरा व्यवसायी लक्ष्मण सुवेदीले बताए । एक वर्षमा १ अर्ब ५ करोड रुपैयाँसम्मको केरा बिक्री हुने गरेको छ, उनले भने, हावाहुरी, रोग नलागेको अवस्थामा राम्रो आम्दानी हुन्छ । सुवेदीले ५५ बिघामा केराखेती गरेका छन् । यहाँका किसानले ९० प्रतिशत स्थानीय माल्भोग केरा लगाएका छन् । बाँकीले विलियम हाइब्रिट जातको केरा लगाउँदै आएका छन् । केराखेतीका लागि ७० करोड रुपैयाँ बढी लगानी गरेको संघले जनायो । केराको थामबाट नेपाली कागज बनाउन सकिन्छ भने कोसाबाट मम, अचार, चिप्स बनाएर बिक्री गर्न सकिन्छ । केरा लगाउन अन्य बाली मास्नु पर्दैन, खाली जग्गामा नै केराखेती गर्न सकिन्छ, सुवेदीले भने, बेलाबेलामा रोगको प्रकोप नहुने हो भने केराले सिंगो नेपाली बजार धान्न सक्थ्यो । चितवनमा झन्डै १० हेक्टरका दरले प्रत्येक वर्ष केराखेती विस्तार भइरहेको छ ।"
गलैंचाको माग धान्न मुस्किल,"ताप्लेजुङ ओलाङचुङगोलामा बुनेको गलैंचाको माग धान्न मुस्किल पर्न थालेको छ । यहाँको गलैंचाका लागि चीनदेखि माग आउन थालेकाले ७ दिनदेखि महिना दिनपछि मात्रै पाइने अवस्था छ । गलैंचामा आफ्नो नाम लेख्न मिल्ने, चाहेको बुट्टा भर्न सकिने र इच्छानुसारको कटिङ हुने भएकाले यहाँको गलैंचा धेरैले किन्न चाहन्छन् । यस्तो माग नेपालभन्दा छिमेकी चीनबाट धेरै आउन थालेको छ । तर, माग आउनासाथ गलैंचा पाउन सकिँदैन । यसका लागि महिना दिनसम्म कुर्नुपर्ने हुन्छ । सदरमुकाम फुङलिङबाट तीन दिनको पैदलमा रहेको ओलाङचुङगोला पहिला गलैंचा व्यापार र चौरी पालनले प्रख्यात थियो । गोलाको गलैंचा सदरमुकाम फुङलिङमा बिक्रीका लागि ल्याएर पसलमा राखिन्थ्यो । व्यापारीले गलैंचा बिक्री भएपछि मात्रै बुन्नेलाई पैसा दिए हुन्थ्यो । तर, हाल सदरमुकामका व्यापारीले गलैंचा पाउन छाडेका छन् । बस्तीमै अर्डर पुग्ने भएपछि यस्तो भएको हो । नयाँ पुस्ताले यसलाई नअँगालेर बुन्नेको कमी भएपछि गोलाको गलैंचा व्यवसाय नै प्रभावित हुँदै गएको स्थानीय बताउँछन् । बच्चैदेखि गलैंचाको तानमा बसेकी डोङगा शेर्पाले भनिन्, हाम्रो पुस्तादेखि पछाडि गलैंचा बुन्ने कोही पनि हुँदैन । नयाँ पुस्ताले सिक्नै नचाहेको र अभिभावकमा गलैंचा बुनाएर राख्नु हुँदैन पढ्न पठाउनुपर्छ भन्ने भावना भएको उनले बताइन् । मैले पनि मेरो छोरीलाई सदरमुकाम फुङलिङमा पढ्न पठाएकी छु, उनले थपिन्, उसले आएर अब तानमा नझुन्डियोस्, जागिर खाओस् भन्ने मेरो पनि चाहना छ । हालसम्म यहाँको गलैंचा महिला मात्रैले बुन्ने गरेका छन् । पुरुषलाई चौरीपालन र महिलालाई गलैंचा बुन्नेमा पहिल्यैदेखि काम विभाजन गरिएको छ । महेन्द्र आधारभूत विद्यालयकी शिक्षिका योङगा बालुङ शेर्पा महिलाहरूले गलैंचा बुन्नुलाई दोस्रो दर्जामा राखेको बताउँछिन् । हिजोआज महिलामा जसरी पनि जागिर खाने भन्ने मात्रै ध्याउन्न छ, उनले भनिन्, जागिर नखानेले पनि होटल, ट्रेकिङजस्ता व्यवसाय अँगालेका छन् । त्यसैले गलैंचा बुन्नेको संख्या अधिक घटेको उनले सुनाइन् ।तिब्बतबाट कच्चा पदार्थ गलंैचा बुन्न प्रयोग हुने कच्चा पदार्थ चीनको तिब्बतबाट ल्याउने गरिएको छ । ओलाङचुङगोलाको ८० प्रतिशत गलैंचा पनि तिब्बत जान्छ । एउटा गलैंचाकाको मूल्य १४ हजार रुपैयाँ पर्छ । तयारी गर्न ७ हजार रुपैयाँको धागो, भुवाजस्ता कच्चा पदार्थ लाग्ने स्थानीयहरू बताउँछन् । एउटा गलैंचा सिध्याउन एक जनालाई कम्तीमा ७ दिन लाग्छ ।तिब्बतबाट ऊन ल्याएर नेपालमा बाट्ता लागत बढ्ने भएकाले धागो नै किनेर ल्याउने गरिएको छ । ओलाङचुङगोलामा त बुन्ने काम मात्रै हुन थालेको छ । राम्रो र बलियो हुने भएकाले गलैंचाको लोकप्रियता भने अधिक रहेको व्यापारी दावा एन्ड लामा बताउँछन् । उपहार दिने, कोसेली लाने र जिल्लामा बसेर सरुवा जाने कर्मचारीले यहाँको गलैंचा सम्झनास्वरूप लिएर जाने गर्छन् । उद्योगको प्रवद्र्धनघरेलु तथा साना उद्योग विकास समितिले गलैंचामा नयाँ पुस्तालाई भित्र्याउन कार्यक्रम गर्ने बताएको छ । विगतका वर्षमा ओलाङचुङगोलामा बुन्ने र कटिङ गर्ने तालिम दिएको र भविष्यमा स्तरोन्नतिमा लगानी गर्ने समितिले जनाएको छ । समितिले ६६ जनालाई तानलगायतका सामग्री वितरण गरेको जनाएको छ ।"
जडीबुटीबाट २३ लाख राजस्व,"मुगु (कास) जिल्लामा जडीबुटी निकासी र संकलनबाट २३ लाख ७७ हजार राजस्व संकलन भएको छ । जिल्ला वन कार्यालयका अनुसार साउनयता साधारण च्याउ, सेतो चिनी, पदमचाल, चिराइतो, कटुकी, बिसजरा, अत्तिस, जटामसी र सुगन्धवाललगायत जडीबुटीबाट उक्त राजस्व रकम संकलन भएको हो । १ हजार ४ सय क्विन्टल जडीबुटी बाहिर निकासी भएको छ । सहायक वन अधिकृत द्रोणविक्रम कार्कीका अनुसार तीन वर्षयता जडीबुटीको राजस्व संकलनमा वृद्धि हुँदै गएको छ । साधारण च्याउ ८ सय ९० किलो, सेतो चिनी ७६ क्विन्टल, चिराइतो २०, कटुकी ३ सय ७१, बिसजरा ४ र अत्तिस डेढ क्विन्टल संकलन भएको छ ।"
नेपाललाई चाहिएको बराबरी,"यमन पनि सन्तुष्टनतिजालाई लिएर यमनी टिमका प्रशिक्षक अब्राहम मेब्रटुले पनि सन्तुष्टि व्यक्त गरे । हामी ३ अंकको लागि आएका थियौं तर बराबरीले कम्तीमा १ अंक हात लाग्यो । यसमा सन्तुष्ट छौं, इथियोपियाका उनले भने ।एक अंक हात पारेर हामी समूहको शीर्षस्थानमा पुगेका छौं । हाम्रो लक्ष्य पहिलोपल्ट एसियन कपमा छनोट हुने हो, उनले भने । पहिलो खेलमा ताजकिस्तानलाई २१ ले हराएको यमन दुई खेलमा ४ अंकसहित समूह एफ को शीर्षस्थानमा उक्लियो । एक खेलमा ३ अंक जोडेको फिलिपन्स दोस्रो स्थानमा छ । नेपाल १ अंकसहित तेस्रोमा छ भने एक खेल कम खेलेको ताजकिस्तानले अंकको खाता खोल्न बाँकी छ । समूहका शीर्ष दुई टिम सन् २०१९ मा युएईमा हुने एसियन कपमा छनोट हुनेछन् ।प्रशिक्षक इब्राहिमले नेपाली टिमको पनि प्रसंशा गरे । हामीले राम्रो खेल्यौं तर नेपाली गोलकिपरका कारण गोल गर्न सकेनौं । नेपालले पनि राम्रो खेल्यो, उनले भने ।"
जित्ने मौका थियो,"महादेशीय प्रतियोगिताको छनोटमा यसपालि पहिलोपल्ट अंक जोड्न पाउँदा नेपाली टिमका मुख्य प्रशिक्षक ग्योतोकु कोजीले सन्तुष्टि व्यक्त गरे ।नतिजाप्रति खुसी छौं, उनले पत्रकार सम्मेलनमा भने, हामीलाई जित्ने अवसर थियो तर यो ९बराबरी० खराब नतिजा होइन । उनले अघिल्लो दिन पनि जितका लागि खेल्ने तर बराबरी नतिजा पनि खराब नहुने बताएका थिए।उनले भारतसँग उत्रिएको पहिलो रोजाइको टिममा दुई खेलाडी परिवर्तन गरेका थिए । उनले विमल घर्तीमगरको स्थानमा भरत खवासलाई अग्रपंक्तिमा नवयुगको सहकर्मी बनाएका थिए भने मिडफिल्डमा हेमन गुरुङलाई बेन्चमा राख्दै विशाल राईलाई खेलाए । भारतसँगको खेलपछि आक्रमणमा परिवर्तन चाहिएको थियो । खेलाडीले आज डिफेन्स पछाडिको खाली ठाउँ उपयोग गरे, कोजीले भने ।उनले यमनी टिम बलियो भएको पनि बताए । मेरो विचारमा यमन हामीभन्दा बलियो टिम हो । प्रत्येक खेल कठिन हुन्छ । अर्को खेलमा ताजकिस्तानसँग पनि गाह्रो हुनेछ । त्यसमा पनि राम्रो गर्ने प्रयास गर्नेछौं, उनले भने । होम एन्ड अवे का आधारमा हुने छनोटमा अब नेपालले ताजिकिस्तानसँग हल्चोकमा ५ सेप्टेम्बरमा खेल्नेछ ।नेपालले तीन महिनाअघि मनिलामा भएको छनोटको पहिलो खेलमा फिलिपिन्ससँग ४१ को हार बेहोरेको थियो । त्यसपछि राष्ट्रिय टिमले मुम्बईमा भारतसँग खेलेको हो । ती दुवै खेलमा नेपाली टिम निरिह नै देखिएको थियो ।"
कार्डिफमा पाकिस्तानको आत्मबल बलियो,"कार्डिफ ९एएफपी० कप्तान सरफराज अहमदले च्याम्पियन्स ट्रफीको सेमिफाइनलमा बुधबार इङल्यान्डको सामना गर्दा आफ्नो टिम आत्मविश्वासी हुने बताएका छन् । पाकिस्तानले सोफिया गार्डेनमा केही दिन अन्तरमा खेल्न लागेको यो दोस्रो महत्त्वपूर्ण खेल हुनेछ । यसअघि सोमबारमात्र पाकिस्तानले श्रीलंकामाथि तनावपूर्ण जित निकालेको थियो । यो जितसँगै पाकिस्तानले अन्तिम चारको यात्रा गरेको हो, विश्वका उत्कृष्ट आठ टिमको प्रतियोगितामा । जितका लागि २ सय ३७ रनको झिनो लक्ष्य पछयाइरहेको भए पनि पाकिस्तान एक समय ६ विकेट गुमाएर १ सय ३७ रनको खराब स्थितिमा थियो । तर त्यसयता सरफराजले श्रीलंकाबाट उपहार प्राप्त दुई जीवनदानको मद्दतले उत्कृष्ट ६१ रन बनाए । उनी नटआउट थिए । उनलाई २८ रन बनाएर मोहम्मद आमिरले पनि बलियो साथ दिए । उनीहरूले आठौं विकेटमा निर्णायक साबित ७५ रनको ठोस साझेदारी गरेका थिए । कार्डिफको मैदानमा विकेटकिपर ब्याट्सम्यान सरफराजले आत्मसात् गरेको यो दोस्रो प्रख्यात जित हो । यसअघि अघिल्लो वर्ष मात्र पाकिस्तानले इङल्यान्डलाई यसै भूमिमा ४ विकेटले हराएको थियो । त्यति बेला पाकिस्तानले ३ सय ३ रन सफलतापूर्वक पछयाएर ह्वाइटवास गर्न दिएको थिएन । हामीले यहाँ पछिल्लो पटक खेल्दा तीन सय रन पछयाएका थियौं । त्यसैले कार्डिफमा खेल्दा हाम्रो टिम आत्मविश्वासी हुने गर्छ, सरफराजले भने । उनको जस्तै दाबी आए पनि एउटा तथ्य निश्चित छ, इङल्यान्ड टिममा त्यस सिरिजयता निकै सुधार आएको छ । पछिल्लो वान डे विश्वकपयता लगातार सबैभन्दा राम्रो खेलिरहेको टिम इङल्यान्ड नै हो । सन् २०१५ को विश्वकपको समूह चरणबाटै बाहिरिएपछि इयान मोर्गनको नेतृत्वमा इङल्यान्डले यसपल्टको च्याम्पियन्स ट्रफीमा उत्कृष्ट खेलेको छ । अहिलेसम्म खेलेका सबै तीन खेलमा उत्साहजनक जित निकालेको छ । इङल्यान्ड निकै राम्रो टिम हो, यसमा शंका छैन, सरफराजको भनाइ छ, राम्रो टिमविरुद्ध खेल्दा आफू पनि सकारात्मक हुने गर्छ । हामी इङल्यान्डविरुद्ध यस्तै हुनेछौं, उनले थपे ।"
लालीगुराँस विजयी,"काठमाडौं (कास) आयोजक लालीगुराँस नेसनल एकेडेमी (एलएनए) ए तेस्रो लालीगुराँस अन्तरविद्यालय बास्केटबलको जुनियर ब्वाइजतर्फ क्वाटरफाइनल पुगेको छ । घरेलु कोर्टमा मंगलबार लालीगुराँसले डिफेन्डिङ च्याम्पियन ग्रिनल्यान्डलाई १९१७ ले पराजित गर्यो । सर्जन महतराले ९ स्कोर गरे । एन्जल्स हर्ट, ग्रीनफिल्ड, नेरिक र महामञ्जुश्री क्वाटरफाइनल पुगे ।"
मार्सल आर्टमा नयाँ नेतृत्व,"काठमाडौं (कास) अन्तर्राष्ट्रिय मार्सल आर्ट संघ नेपालको दोस्रो साधारणसभाले प्रकाश श्रेष्ठको नेतृत्वमा १३ सदस्यीय केन्द्रीय कार्यसमिति चयन गरेको छ । उनी यसअघि महासचिव थिए । उपाध्यक्षमा रामजनक कटवाल र कृष्णप्रसाद सिवाकोटी, महासचिवमा प्रशान्त प्रधान, सचिवमा सुस्मिता तामाङ र कोषाध्यक्षमा लक्ष्मीकुमारी बम्जन चुनिए ।"
इरान लगातार दोस्रोपल्ट विश्वकपमा,"तेहरान एएफपी उज्वेकिस्तानमाथि २० को विजय हात पार्दै इरान २०१८ को विश्वकपमा छनोट भएको छ । सोमबार तेहरानको अजादी रंगशालामा इरानलाई विजय बनाउने क्रममा सरदार अजमोउन र मेहदी तारेमीले गोल गरे। समूह ए को ८ मध्ये ६ खेल जितेर इरानले २० अंकसहित अर्को वर्ष रसियामा हुने विश्वकपमा स्थान पक्का गरेको हो । मंगलबार राति कतारसँग खेल्ने क्रममा रहेको दक्षिण कोरिया १३ अंकसहित दोस्रो स्थानमा छ । ८ खेल खेलेको उज्वेकिस्तानको १२ अंक छ । टोलीको छनोट हुने आशा अझै कायमै छ । एसियाली क्षेत्रबाट समूहका शीर्ष दुई टोली सोझै छनोट हुने प्रावधान छ भने तेस्रो टोलीले प्लेअफ खेल्नुपर्नेछ । २०१८ को विश्वकपमा छनोट हुने इरान तेस्रो राष्ट्र हो । आयोजकको हैसियतमा रसिया सोझै छनोट भएको थियो भने दक्षिण अमेरिकी क्षेत्रबाट ब्राजिल यसअघि नै विश्वकपमा पुगिसकेको छ । छनोट चरणमा इरान अझै अपराजित छ । एसियाको शक्तिशाली टोलीले छनोट चरणका क्रममा कुनै गोल खर्चेको पनि छैन । छनोटमा उज्वेकिस्तानमाथि दोस्रो विजय हात पार्नेक्रममा रोस्तोभका फरवार्ड अजमोउनले २३ औं मिनेटमा खाता खोलेका थिए । इरानले खेलभर वर्चस्व जमायो । तर कमजोर फिनिसिङले गर्दा थप गोल गर्न सकिरहेको थिएन । ४८ औं मिनेटमा तारेमीलाई अकमाल सोराखमेदोभले फाउल हानेका थिए । तर मासोउद सोजाईले पेनाल्टी प्रहार क्रसबार माथि हान्न पुगे । अजमोउनको पासमा तारेमीले ८८ औं मिनेटमा दोस्रो गोल थप्दै विजय पक्का गरे । इराकले यसअघि १९७८, १९९८, २००६ र २०१४ मा गरी चारपल्ट विश्वकप खेलेको थियो । उज्वेकिस्तान अझै विश्वकपमा पुग्न सकेको छैन । पोर्चुगिज प्रशिक्षक कार्लोस क्विरेजले इरानलाई लगातार दोस्रो पटक विश्वकपमा पुर्याएका हुन् ।"
भारोत्तोलन प्रशिक्षकलाई हृदयघात,"काठमाडौं कास दक्षिण एसियाली खेलकुदका सर्वाधिक पदक जितेका भारोत्तोलक सुनीललाल जोशी हृदयघात भई अस्पताल भर्ना भएका छन् । भारोत्तोलनका मुख्य प्रशिक्षक रहेका जोशीको बाँसबारीस्थित शहिद गंगालाल हृदयरोग केन्द्रमा उपचार भइरहेको छ । उनको मुटुको एउटा भल्भ पूरै बन्द भएकाले तत्कालै एन्जियोप्लास्ट गरिएको थियो । सोमबार राति अचानक असजिलो महसुस भएपछि जोशीलाई काठमाडौं मोडल अस्पताल लगिएकोमा त्यहाँबाट बाँसबारी रेफर गरिएको हो ।बेलुका ७८ बजेसम्म हामी सँगै थियौं । त्यत्तिकै बसिरहँदा गुरु ९सुनीललाल० ले पेटमा असजिलो महसुस गर्नुभएपछि मैले नै उहाँलाई मोटरबाइकमा राखेर घर पुर्याइदिएको थिएँ, भारोत्तोलन खेलाडी विपिन महर्जनले भने, राति ११ बजेतिर गुरुले फेरि फोन गर्नुभयो । पीडा बढेको भन्नु भएपछि उहाँलाई अस्पताल लगेका हौं । मोडलमा लगेर ईसीजी गरेपछि मुटुमा निकै खराबी भएकोपायौं ।त्यसपछि जोशीलाई तुरुन्तै बाँसबारी लगिएको थियो । हाल सीसीयुमा उपचाररत जोशीको स्वास्थ्यमा सुधार भइरहेको जनाइएको छ ।"
न्यु होराइजन सेमिफाइनलमा,"भैरहवा न्यु होराइजन उच्चमावि रूपन्देही, वाल्मीकि शिक्षासदन चितवन र राजन मेमोरियल उच्चमावि काठमाडौं यहाँ जारी एक्सपर्ट स्कुल लिग क्रिकेट च्याम्पियनसिपको सेमिफाइनल पुगेका छन् । अनिरुद्ध उच्चमावि कञ्चनपुर अघिल्लो दिनै अन्तिम चारमा पुगेको थियो। स्थानीय सिद्धार्थ रंगशालामा राजन मेमोरियल मंगलबार अनिरुद्धसँग ५ विकेटले पराजित भए पनि रनरेट राम्रो भएपछि सेमिफाइनलमा स्थान सुरक्षित गर्न सफल भयो । राजनसँगै सत्यवती उच्चमावि तनहुँको ११ अंक थियो ।टस जितेको राजनले १ सय ११ रन बनाएको थियो । अनिरुद्धले १७२ ओभरमा ५ विकेट गुमाउँदै १ सय १४ रन बनाएको थियो । रोशन साउदले ४५, पारस क्षेत्रीले ३१ र साजन गौतमले १३ रन बनाए । राजनका अनुप नेपालले २, निरोज खडका, सुरज केसी र संगम नेपालले ११ विकेट लिए। राजन मेमोरियलबाट विजय तामाङले सर्वाधिक ३१, सुसन कार्कीले २४ र अमितकुमार महतोले २३ रन बनाए । अनिरुद्धका रविन साउद र रोशन साउदले २२ विकेट लिए । रोशन म्यान अफ द म्याच भए । अर्को खेलमा न्यु होराइजनले वाल्मीकि शिक्षासदनलाई ७ विकेटले हरायो । टोली समूह विजेता हुँदै सेमिफाइनल प्रवेश गर्यो । ९८ रनको लक्ष्य होराइजनले १३५ ओभरमा ३ विकेट गुमाई पूरा गरेको थियो । टोलीका कुशल मल्लले २८, विशाल खत्रीले २२ र मौसम खाम्चाले २० रन बनाए । वाल्मीकिका सुलभ बरालले ३ विकेट लिए ।यसअघि टस जितेको वाल्मीकिले १९२ ओभरमा सबै विकेट गुमाई ९७ रन बनाएको थियो । उत्सव श्रेष्ठले २१ र सुजन चापागाईंले १४ रन बनाए । होराइजनका सन्देश पाण्डेले ३२ ओभरमा ६ रन खर्चंदै ६ विकेट लिए । उनी म्यान अफ द म्याच भए । सन्दीप पाण्डेले ३ विकेट लिए । बुधबार सेमिफाइनलमा वाल्मीकि र अनिरुद्ध तथा न्यु होराइजन र राजन मेमोरियलबीच प्रतिस्पर्धा हुँदै छ ।"

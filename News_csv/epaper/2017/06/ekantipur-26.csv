शीर्षक,विवरण
सुनसान भए सदरमुकाम,अझ ताप्लेजुङको उत्तरी भेकमा मतदाता मत दिन ६ घण्टासम्म हिँडेर मतदान स्थलमा पुग्नुपर्ने ठाउँसमेत छन् । ताप्लेजुङको उत्तरी भूभागका कतिपय अप्ठ्यारो ठाउँका मतपेटिका र मतपत्र हेलिकप्टरबाट लानुपर्ने र ल्याउनुपर्ने स्थिति छ । मौसमका कारण हेलिकप्टरबाट मतपेटिका र मतपत्र लान तथा ल्याउन नसकिने हो कि भन्ने चिन्ता निर्वाचन कर्मचारीहरूको छ ।
पाकिस्तानमा तेल ट्यांकर विस्फोट,पाकिस्तानको तेहरिकएइन्साफ पार्टीका अध्यक्ष इमरान खानले ट्वीटमार्फत आगलागीलाई राष्ट्रिय शोकको घटना भन्दै मृतक तथा घाइतेका परिवारलाई आवश्यक सहयोग गर्न स्थानीय नेतृत्वलाई आग्रह गरेका छन् । इस्लामाबादस्थित अमेरिकी दूतावासले पनि उक्त भयानक आगलागी घटनाबाट दु:खी भएको भन्दै मृतकका परिवारप्रति समवेदना व्यक्त गरेको छ ।
अब मौन अवधि,"असार १४ गते हुने स्थानीय तह दोस्रो चरणको निर्वाचनका लागि आइतबार राति १२ बजेदेखि मौन अवधि सुरू भएको छ । निर्वाचन हुने दिनभन्दा ४८ घण्टाअघि मौन अवधि सुरू भएपछि राजनीतिक दल, उम्मेदवार र समर्थकले सभा, सम्मेलन, घरदैलोजस्ता कुनै पनि गतिविधि र प्रचार गर्न पाउने छैनन् । वेबसाइट वा सामाजिक सञ्जालमार्फत समेत प्रचार गर्न नपाइने निर्वाचन आयोगले जनाएको छ । निषेधित कुनै पनि काम भएमा कानुनबमोजिम हदैसम्मको कारबाही हुनेछ, आयोगले भनेको छ । निर्वाचनको सम्पूर्ण तयारी पूरा भएको पनि आयोगले जनाएको छ । सबै मतदान केन्द्रमा निर्वाचन सामग्रीसहित कर्मचारी र सुरक्षाकर्मी पुगिसकेका छन् ।"
तयारी पूरा : आयोग,"निर्वाचन स्वतन्त्र, निष्पक्ष र भयरहित रूपमा सम्पन्न गर्न स्थानीय तह निर्वाचन सुरक्षा योजनामा व्यवस्था भएअनुसार सरकारले उक्त सिफारिस गरेको थियो । सरकारको सिफारिस राष्ट्रपतिबाट स्वीकृत भएपछि मात्र सेना परिचालन हुने संवैधानिक व्यवस्था छ ।"
विभागले म्यानपावरसँग लाखौं असुल्यो,"विभागका महानिर्देशक विश्वराज पाण्डे भने म्यानपावरसँग रकम असुल गर्ने कार्य नगरेको बताउँछन् । हामीले कसैलाई परिचालन गरेका छैनौं, उनले कान्तिपुरसँग भने, उठाएको प्रमाण भए कारबाही गर्छौं । विवरण नबुझाउनेलाई ५० हजार जरिवानादेखि इजाजत रद्दसम्म कारबाही गरिने उनले बताए ।"
अब्बल पन्छाएर कमजोर विद्यार्थी भर्ना,नेसनल र युनिभर्सलले आईओएमको सिफारिस लत्याएकलेजले भर्ना गरेका र आईओएमले सिफारिस गरेका दुवै विद्यार्थी भर्ना गराइदिन अदालत गुहारे
८४ वर्षपछि पुनर्निर्माण,"मन्दिर निर्माण उपभोक्ता समितिका अनुसार पुनर्निर्माणका लागि ९४ लाख रुपैयाँ लाग्ने अनुमान छ । जसमध्ये स्थानीय बासिन्दाबाट करिब ८ लाख संकलित भएको छ । पुनर्निर्माणका लागि मध्यपुर थिमि नगरपालिकाबाट ९ लाख, निर्वाचन क्षेत्र नम्बर २ सांसद विकास कोषबाट १० लाख र कमेरोटार जग्गा एकीकरण आयोजनाबाट १० लाख सहयोग भएको छ । बाँकी श्रमदान तथा आर्थिक सहयोगबाट पुनर्निर्माण भइरहेको समिति अध्यक्ष श्रेष्ठले बतँए । मन्दिरको दायाँबायाँ ऐतिहासिक २ पोखरी थिए । पोखरी पुरिएर लोप भएको स्थानीय विकेश श्रेष्ठ बताउँछन् । मन्दिर परिसरमा २ कलात्मक ढुंगेधारा पनि थियो । कमेरोटार जग्गा एकीकरण गर्ने क्रममा एक ढुंगेधारा पुरिएर लोप भयो, अर्को लोप हुने अवस्थामा छ, उनले भने, सम्बन्धित निकायको बेवास्ता र आर्थिक अभावले ढुंगेधाराको संरक्षण हुन सकेन ।"
फसेको रकम उठाउन अपहरण,"दम्पतीमाथि काठमाडौं प्रहरी परिसरमा समेत ठगी मुद्दा दर्ता भएको प्रहरीले जनाएको छ । काभ्रे, धुलिखेलका माधवप्रसाद श्रेष्ठ र मञ्जु श्रेष्ठ दम्पतीबाट पनि उनीहरूले २७ लाख रुपैयाँ र ६५ तोला सुन लगेको भन्दै ३ असारमा उजुरी परेको थियो । प्रहरीले अपहरणमुक्त भएका दुवै जनालाई ठगीको आरोपमा मुद्दा चलाउने तयारी थालेको छ । अपराध महाशाखाका प्रमुख एसएसपी दिनेश अमात्यका अनुसार व्यक्तिगत फाइदाको लोभमा अपहरणको प्रयास भएको देखिन्छ ।"
लागूऔषधबाट मुक्ति सम्भव,"१ लाख प्रयोक्ता स्कुल र कलेजका विद्यार्थी भएको कुँवरको दाबी छ । कुल लागूऔषध प्रयोक्तामध्ये ११ सय जना मात्रै उपचारको पहुँचमा छन्, अरू त कोही लागूऔषध बेचिरहेका छन्, कोही हेपटाइटिस सी सारिरहेका छन्, उनले भने । नेपालमा लागूऔषध नियन्त्रण गर्ने निश्चित निकाय नहुँदा दिनानुदिन यसले ठूलो रूप लिइरहेको कुँवर बताउँछन् । दुव्र्यसनमा फँसेकाहरूलाई उपचारले मात्रै हुँदैन, उनले भने, उपचारपछि उनीहरूलाई पुन:स्थापना नगरेका कारण समस्या बढेका छन् । लागूऔषध प्रयोक्ता न्यूनीकरणका लागि राष्ट्रिय रणनीति बन्नुपर्ने उनको भनाइ छ । अधिकांश दुव्र्यसनमा फस्छन्, यौनरोगबाट पीडित हुन्छन्, लागू पदार्थ जुटाउन जघन्य अपराधमा संलग्न हुन्छन्, उनले भने । डा सेढाईंका अनुसार पटकपटक लागूऔषध लिने व्यक्तिको दिमाग सुस्त हुने र मानसिक रोग लाग्न गई अन्त्यमा अशक्त हुन सक्छन् । समयमै उपचार केन्द्रसम्म पुग्ने हो भने छुटकारा पाउन शतप्रतिशत सम्भव छ, उनले भने ।"
मनाइँदै इदउल फित्र,"जकात अर्थात् दानरमजान महिनाको रोजासँग जकात (दान) को सम्बन्ध पनि जोडिएको छ । जकात पनि इस्लामका ५ आधारमध्येको एक हो । इस्लामी कानुनअनुसार कुनै व्यक्ति ऋणमुक्त छ र उसंग दैनिक उपभोग्य वस्तु, आवश्यक आवास सुविधाबाहेक साढे ७ तोला सुन वा साढे ५२ तोला चाँदी वा त्यसबराबरको सम्पत्ति छ भने उसले जकात निकाल्नु जरुरी छ ।"
देश विकासको जिम्मा पनि बिदेसिनेलाई ?,"नौ वर्षअघि, आर्थिक वर्ष २०६६६७ को बजेट वक्तव्यमा विप्रेषणलाई पूर्वाधार विकासमा प्रयोग गर्ने उद्देश्य ले विदेशमा काम गर्ने नेपालीलाई लक्षित गरी पूर्वाधार विकास ऋणपत्र (बन्ड) जारी गर्ने घोषणा गरेको थियो। दक्षिण कोरिया, मलेसिया, संयुक्त अरब इमिरेट्स, साउदी अरेबिया र कतार गरी पाच मुलुकमा काम गर्ने नेपाली कामदारहरूलाई ७ अर्ब रुपैयाको यस्तो बन्ड बेच्ने उद्देश्य थियो । विगत नौ वर्षमा यो माध्यमबाट नेपालको विकास प्रयोजनका लागि कुनै उल्लेख्य रकम संकलन हुन सकेन । आर्थिक वर्ष २०६६६७ मा ४६ लाख रुपैया र त्यसपछिका वर्षमा क्रमशः ४० लाख र ८६ लाख रुपैयाको बन्ड मात्र बिक्री भयो ।आगामी आर्थिक वर्षका लागि प्रस्तुत बजेटले पनि यस्तो विप्रेषणलाई अन्य क्षेत्रका अतिरिक्त जलविद्युत् क्षेत्रमा आकर्षित गराउन स्वेच्छिक रूपमा रेमिट हाइड्रो मा लगानी गराउने उल्लेख छ । सरकारकै स्वामित्वमा रहेको जलविद्युत् लगानी तथा विकास कम्पनीको सहायक कम्पनीका रूपमा रेमिट हाइड्रो कम्पनी आउदै छ । विप्रेषणलाई पूर्वाधार विकासमा लगाउने दशक पुरानै प्रस्तावले माथि उल्लेख भएका पाच मुलुकलाई मात्रै समेटेको थियो । यो राजनीतिक दृष्टिमा असुहाउदो देखिएकाले पछिल्ला वर्षमा अरू आधा दर्जन मुलुकका नाम र गैरआवासीय नेपाली सम्भावित विप्रेषण स्रोतका रूपमा थपिएका छन् । पछिल्ला दिनमा विप्रेषण र त्यसलाई नेपालको विकासमा लगाउने भाष्यमा अनौठो परिवर्तन भएको छ । एक दशकअघि विप्रेषण आयलाई मुलुकको विकासमा सदुपयोग गर्ने र त्यसलाई उपभोगमा मात्र खेर जान नदिने कोणबाट सरकारी धारणा आएका थिए । अथवा विप्रेषणलाई विकासमा लगानीको भरलाग्दो स्रोतका रूपमा हेरिएको थियो । तत्कालीन सरकारी दस्तावेजले त्यही देखाउछन् । तर, अहिले रेमिट हाइड्रोको प्रस्तावनासम्म आउदा यसको उद्देश्य विशुद्ध रूपले वैदेशिक रोजगारीमा जानेहरूको भविष्य, मुख्यतः नेपाल फर्केपछिका लागि, सुरक्षित हुनेगरी लगानीका अवसर सिर्जना गर्नु हो भन्छन्, सरकारी अधिकारीहरू । रेमिट हाइड्रोको प्रबन्धपत्र र यसका लागि छुट्टै बनाउन लागिएको कानुनमा नै यस्तो उद्देश्य राख्ने कसरत अहिले भइरहेको छ ।विप्रेषणबाट यस्ता लगानीमा कति नै पैसा आउछ र ? यो मूलतः उनीहरूमा लगानी र बचतको बानी बसाल्नका लागि हो । भविष्यका लागि हो । कम्पनी सम्बद्ध अधिकारीहरू यसै भन्छन् । सायद विगतका असफलताको लाज ढाक्न यो तर्क सहायक हुने उनीहरूलाई लागेको हुन सक्छ । अर्थ मन्त्रालयका अधिकारीहरू त यस्ता झिनामसिना कुरामा ध्यान दिने आवश्यकता कहिल्यै देख्दैनन् । केही हचुवा प्रावधान बजेट वक्तव्यमा समावेश गरिदिएपछि, मानौं उनीहरूको जिम्मेवारी पूरा हुन्छ । यही प्रसंगमा पनि दक्षिण कोरियाबाट नेपालीले नेपाल रकम ल्याउने औपचारिक माध्यमबारे नै दुई सरकारबीच समझदारी नबनेको अवस्थामा नौ वर्षअघि नै त्यो मुलुकबाट बन्डमा लगानी हुने आकलन गरिएको थियो ।शब्दजालमा जेजे भनिए पनि विप्रेषणबारेका नीति निययम र योजनाले के प्रस्ट्याउछ भने सरकारको वास्तविक नियत तिनै पाच वा छवटा, ठूलो संख्यामा नेपाली शारीरिक श्रम गर्न गएका मुलुकमा नै केन्द्रित रहनेछ । अथवा वैदेशिक रोजगारीमा जाने निम्न आय कोटीका कामदारहरूलाई दपेट्ने काम सरकारले छोडेको छैन । मलेसिया, साउदी अरेबिया, कतारजस्ता मुलुकहरूबाटै मुलुकभित्र सबभन्दा बढी राजस्व भित्रिन्छ । अमेरिका र युरोप (बेलायतबाहेक) बाट आउने रकम कतारबाट आउनेभन्दा कम छ । सरकार मात्र होइन गैरआवासीय नेपाली संघको नेतृत्व त मूलतः विकसित मुलुकबाट आउने गरेको छ । तर, तिनको ध्यान पनि ती मुलुकहरूबाट लगानी भिœयाउनेभन्दा विप्रेषणको सदुपयोगको नारामा नै केन्द्रित हुने गरेको वर्षौं भइसक्यो । विप्रेषण र विकासबीचको अन्योलको यो एउटा उदाहरण हो ।यी सबै योजना, नीति र उद्देश्य हेर्दा सरकारको ठूलो सदाशय र मुलुक विकास गर्ने चिन्ता भएकोजस्तै देखिन्छ । त्यति हुदाहुदै पनि मीठा शब्दजालमा मोहोरिएका अन्य धेरै योजनाजस्तै कामदारहरूको विप्रेषणसम्बद्ध कार्यक्रम सफल नभएका मात्रै होइन, दयनीय ढंगले असफल भएका छन् । यसका अर्थसामाजिक कारण धेरैवटा हुन सक्छन् । कामदारहरूको विदेश हिड्दा लिएको ऋण तिर्ने र परिवार पाल्ने पहिलो प्राथमिकता हुन सक्छ । वा सरकारले ल्याउने लगानी र बचतका कार्यक्रमबारे उनीहरूले राम्रो सूचना नपाएका हुन सक्छन् । र, सरकारको विश्वसनीयतामाथि नै उनीहरूको पटक्कै विश्वास नभएर सरकारी प्रस्तावनालाई उनीहरूले जानीजानी बेवास्ता गरेको पनि हुन सक्छ । यसबारे कुनै खोज, अनुसन्धान नभएकाले कुनै निष्कर्ष दिन सजिलो छैन ।तर, केचाहि प्रस्ट छ भने नेपाल राज्य, नीतिनिर्माता र सुकिलो लुगा लगाउने एनआरएन नेतृत्व सबैलाई यी दीनहीन नेपालीले मध्यपूर्वको खाडी र सुदूरपूर्वको झाडीमा गएर कमाएको पैसा मुलुक पठाइदिएर मात्र पुगेको छैन । त्यो पैसालाई मुलुकको विकासमा लगानी गर्ने जिम्मेवारी पनि उनीहरूले नै बोकिदिनुपरेको छ । यहानेर, कार्ल माक्र्सको भाषामा भन्दा एउटा गम्भीर वर्गविभेद भएको छ । उपल्लो आर्थिक हैसियतमा हुनेले निरन्तर मुलुकको दोहन त गरेकै छन्, राष्ट्रलाई ठूलो घात पनि गरिरहेका छन् । र, श्रम गरेर विप्रेषण पठाउने निम्न आयका, मुलुकमा रोजगारी नापएर बिदेसिएका नागरिकलाई राज्यले निरन्तर दपेटी पनि रहेको छ । यस्ता उपायहीनहरूलाई दपेट्नेमा माक्र्सका तथाकथित अनुयायी शासक हरू नै अग्र पंक्तिमा छन् ।अन्य मुलुकमा पनि धनी र गरिबबीचको बढ्दो खाडलको अचेल अक्सर चर्चा हुने गरेको छ । तर नेपालका सन्दर्भमा यस्तो विभेदको आयाम अत्यन्तै फरक छ । उत्पादन क्षेत्र (म्यानुप्याक्चरिङ) मुलुकको आयको मूल आधार रहेका अर्थतन्त्रहरूमा ज्यालादर र पुनर्वितरण (कर) प्रणाली एकपक्षीय हुनुलाई विभेदको कारण मानिएको छ । त्यहाका धेरै कमाउनेहरूले नै विलासी जीवन बिताउने गरेका छन् । तर, नेपालमा खासगरी वैदेशिक रोजगारीको सन्दर्भलाई जोडेर हेर्दा, कुनै कमाइ नगर्ने वर्गले कमाइ गरेर ल्याउने वर्गलाई राज्यका सुविधा दिने कुरामा पूर्णतः बेवास्ता गरेर आपूले मात्रै एकलौटी स्रोतको दुरुपयोग गरिरहेको छ ।चालु आर्थिक वर्षको बितेका १० महिनामा औपचारिक माध्यमबाट आएको विप्रेषण ५६७ अर्ब रुपैया पुगेको छ । कुल विप्रेषणको ५० प्रतिशत मात्र औपचारिक माध्यमबाट भित्रिन्छ भन्ने सरकारी दाबीलाई नै आधार मान्दा यो अवधिमा १,१२८ अर्ब रुपैयाको विप्रेषण भित्रेको मान्नुपर्ने हुन्छ । र, यही अवधिमा व्यापार घाटा ७६० अर्ब रुपैया पुगेको छ । व्यापार घाटा यत्रो ठूलो बनाउन सघाउने आयातमा मूलतः पेट्रोलियम पदार्थ, यातायातका साधन तथा पार्टपुर्जा र महगा मोबाइल फोन छन् । यही १० महिनामा युरोप, अमेरिका, अस्ट्रेलिया र तेस्रो मुलुकमा पढ्न जाने विद्यार्थीले शुल्कका लागि बैंकिङ प्रणालीबाट मात्रै २७ अर्ब नेपाली रुपैया बराबरको विदेशी मुद्रा लिएर गएका छन् । उनीहरूले गर्ने यात्रा, परिवारले गर्ने भ्रमण र खान, बस्नका लागि लैजाने सबै रकम गरी १ खर्ब रुपैया बराबरको विदेशी मुद्रा बाहिरिइरहेको सहज अनुमान लगाउन सकिन्छ । यसका अतिरिक्त मकाउ, ब्रुनाई, सिङ्गापुर आदि ठाउमा जुवा खेल्न जानेदेखि अलिकति पनि हैसियत हुनेहरू छुट्टी मनाउन विदेश जानेसम्मका लागि चाहिने विदेशी मुद्रा विप्रेषणबाटै खर्च गर्न सम्भव भएको हो ।केही प्रश्न स्वाभाविक छन् । यदि विप्रेषणमार्पत् कम्तीमा १ हजार अर्बभन्दा बढी विदेशी मुद्रा मुलुकमा नभित्रिने हो भने यीमध्ये कति वस्तु वा सेवा यसरी आयात हुन सक्थे होलान् ? यी कठोर शारीरिक श्रम गर्न जानेमध्येका कति प्रतिशतको घरमा आप्नै सवारीसाधन (मोटरसाइकल नै सही) होला ? ती र तिनका परिवारले (सार्वजनिक सवारी प्रयोग गरेको अपवाद छोडेर) कति पेट्रोलियम पदार्थको उपभोग गर्लान् ? अथवा, यी कामदारमध्ये कति जनाका छोराछोरी यसरी विदेशी मुद्रा सटही गरेर तथाकथित पहिलो विश्वका विश्वविद्यालयमा पढ्न जाने शौभाग्य पाए होलान् ? यद्यपि, यी जटिलभैं लाग्ने प्रश्नका उत्तर अत्यन्तै सरल, हरेक जनसामान्यले तत्क्षण दिन सक्ने छन् मुलुकको अर्थतन्त्र थेग्ने गरी वैदेशिक रोजगारीमा जानेहरूले कमाएको पैसा अर्थतन्त्रलाई धराशायी नै बनाउने गरी मुलुकको अभिजात्य वर्गले मात्रै खर्च गरिहेको छ । त्यसमाथि, नीति निर्माणको तहमा बसेको यही सुविधाभोगी अभिजात्य वर्गले मुलुक छोडेर बिदेसिनेहरूलाई लखेट्न छोडेको छैन ।अन्त्यमा, दुइटा काल्पनिक प्रश्न । एक, अहिले शिक्षाको शुल्कका लागि एक वर्षमा बाहिरिने २८३० अर्ब रुपैया पाचवटा विश्वविद्यालयलाई हैसियतअनुसार दिएर तिनका प्राज्ञिक विभागहरूलाई विश्वस्तरीय बनाउन नसकिएला ? विदेशी प्राध्यापक र जनशक्तिसमेत झिकार यहींको शिक्षालाई गुणस्तरीय बनाउन सके अर्को वर्षदेखि पढ्नकै लागि बिदेसिनेको लर्को क्रमशः कम हुदै जाने थियो नै । यसले अर्थतन्त्रलाई थप चलायमान बनाउन यो एकपटकको लगानीले उत्तिकै मद्दत गथ्र्यो । दुई, यी निम्नमध्यम वर्गीय जनताले कमाएको पैसा उनीहरूकै उपभोगमा खर्च गर्न छोडिदिएर अभिजात्य वर्गले अनेकौं बहानामा विदेश पलायन गराइरहेको पुजीलाई उत्पादनशील क्षेत्रमा लगाए हुदैन ? त्यसले निर्यात नै बढाउन नसके पनि उपभोग्य वस्तुको आयात प्रतिस्थापन त निश्चयै गथ्र्यो । पूर्वाधार बन्थ्यो ।तर, यतिखेरको नेपालको विडम्बना के हो भने सार्वजनिक, निजी सबै क्षेत्रको निर्णायक तहमा बस्ने अभिजात्य वा एलिट हरू पुजी पलायन र व्यापार घाटाका माध्यम वा कारक छन् । तिनका छोराछोरी नफर्किने गरी विदेश पलायन भएका छन् । बिदेसिएका गरिब कामदार, जसको नेपाल नै फर्किएर आउनुको विकल्प छैन, मुलुक विकास गर्ने भारी पनि शासकहरूले यिनैलाई बोकाउने अत्याचार गरिरहेका छन् ।"
कृष्णभूषण वलको सम्झना,"भूकम्पपीडितलाई ट्याक्सीसरकारले गर्ने जनसरोकारका प्रायः क्रियाकलाप देखेर गज्जब लाग्छ । यहा उल्लेख गर्न लागेको विषय भने हालै भूकम्पपीडित जिल्लाका लागि दिइएको ट्याक्सी नम्बर चिठ्ठाको हो । पहिला पनि एक लट यसरी नै गोलाप्रथाद्वारा स्वरोजगार, व्यवसायी तथा सर्वसाधारणका लागि भनी १५ सय ट्याक्सी दिइएको थियो । योपटक पनि त्यत्ति नै संख्यामा बाड्दै छ । सहरमा जति नै ट्याक्सी थपे पनि सर्वसाधारणले सहुलियत र सुविधा पाउने होइन । सरकारको आफ्नै नियम चल्छ, तिनका आफ्नै गुनासो र नियम हुन्छन् । तर उदेकलाग्दो विषय त मुखलाई माड छैन केलाई घ्यू भनेझैं आज भूकम्प गएको पूरा दुई वर्ष हुदासमेत अझै धेरैको हालत टहरा र त्रिपालमै गुज्रिरहेको छ । एक त भूकम्पपीडितका लागि भनेर बनाइएको पुनर्निर्माण प्राधिकरणको सीईओ पद लुछाचुडीमै ठूला दल रमाए । त्यसपछि लामो समय कर्मचारी व्यवस्थापन नै हुन सकेन । अर्कातर्फ सयौं प्राविधिक छनोट हुने तर कार्यक्षेत्रमा नजाने, गए पनि अनेक कार्यविधि नभएको तथा भत्ता नपुगेको भनेर आन्दोलन गर्नसमेत हौसिए । कहिले तत्कालीन गाविस सचिवले सम्म थप भत्ता नपाएको भनी काममा अवरोध गर्न थाले ।सयौं पासधारी कर्मचारी तथा व्यवस्थापनको उपस्थितिमा आउने हिसाबमा महालेखाले औंला ठड्याउन वा आइन्दा यस्ता फुर्मायस खर्च नगर्न भनेर सुझाव दिन मिल्छ कि मिल्दैन ? यदि जिम्मेवार निकाय संवेदनशील हुने र मितव्ययी तथा पारदर्शी तरिकाले गर्न चाहेका भए यत्रो तामझामको जरुरत नै पर्ने थिएन । विभाग, प्रहरी प्रशासन, उपभोक्ता मञ्चसहित सय पचास नागरिक उपस्थित भएको हलमा टेलिभिजनले प्रत्यक्ष प्रसारण गर्दै छनोट भएकाको नामावली विभागको वेबसाइट तथा केही दैनिकमा दिएको भए टन्टै खत्तम हुन्थ्यो । श्रीकृष्ण राजवंशी सुनकोसी गाउपालिका३, सिन्धुली"
एउटा पुल नहुँदाको सास्ती,"एउटा झोलुंगे पुलसमेत नभएर दोलखाको उत्तरी सीमास्थित अन्तिम बस्ती लप्ची गाउँको स्वदेशी बस्तीसँग सम्पर्क असार लाग्नेबित्तिकै टुटेको छ । तामाकोसी नदीमा वर्षाले बढाएको पानी सतह नघटेसम्म अर्थात् करिब ६ महिनासम्म लप्ची गाउँका बासिन्दाले नाकाबन्दीसरहको जीवन गुजार्नुपर्ने हुन्छ । २०७२ सालको भूकम्पले झोलुंगे पुल भत्काएपछि १८ घरधुरी र गुम्बामा रहेका करिब सय जना थुनिनुपर्ने अवस्थामा पुगेका हुन् । यसले भूकम्पपछिको पुनर्निर्माणमा राज्य कति सुस्त छ भन्ने त देखाउँछ नै, पुनर्निर्माणका लागि प्राथमिकता निर्धारणको कमजोरीसमेत औंल्याउँछ । राज्यबाट उपलब्ध हुने सेवासुविधाबाट वर्षको ६ महिना वञ्चित रहने अवस्थामा पुर्याउनु त्यहाँका बासिन्दाका लागि अन्यायसमेत हो । लामाबगरको लप्ची गाउँका बासिन्दाको सम्पर्क बाँकी छ महिना भने नदीमा हालिएको अस्थायी पुलमार्फत् हुँदै आएको छ । वर्षायाम सुरु भएर पानीको सतह बढ्नासाथ नदीले अस्थायी पुल बगाइदिन्छ । तर पुलको सामान नबगोस् भनेर स्थानीयले वर्षायाम सुरु हुनै लाग्दा झिकेर छ महिनासम्म राख्छन् । अर्को नेपाली बस्तीसँग सम्पर्क गर्ने सहज वैकल्पिक बाटो पनि छैन । करिब दुई दिन हिँडेर पुगिने अर्को घुमाउरो बाटो भए पनि थुप्रै खोला रहेकाले वर्षाका बेला तर्न मुस्किल पर्छ । त्यस्तो अवस्थामा नेपाली बस्ती जानैपरे कि त हेलिकोप्टर नै चार्टर गर्नुपर्छ जुन सामान्य आर्थिक हैसियत भएका व्यक्तिका लागि सम्भव छैन । त्यति बेला उनीहरूले आपतकालीन अवस्था आइपरे तिब्बततर्फका फलेक बजारमा पुग्नुपर्छ जुन सहज पनि छैन । अर्को बस्तीसँग सम्पर्क टुट्ने भएकैले लप्चीका बासिन्दाले असारअघि नै आउने ६ महिनाका लागि खानेकुरा जोहो गरेर बस्नुपर्छ । कमजोर आर्थिक अवस्था भएकाहरूका लागि एकैचोटि धेरै खाद्यसामग्री जोहो गर्न समस्या हुन्छ । असारपछिको ६ महिनामा कोही सिकिस्त बिरामी भइहाले ँभाग्यभरोसा भन्दै बस्नुपर्ने अवस्था छ । बढी खर्च गरेर हेलिकोप्टरबाट बिरामीलाई बाहिर लान सकिने भए पनि टेलिफोन सेवा नियमित नहुने अर्को समस्या छ । आवागमन समस्याकै कारण बालबालिकाको पढाइ पनि बिथोलिएको छ ।लप्ची गाउँमा यो समस्या अहिले भर्खरै उत्पन्न भएको होइन । भूकम्पले झोलुंगे पुल भत्काएकै दुई वर्षभन्दा बढी भइसकेको छ । विश्वप्रसिद्ध गुम्बासमेत रहेको एउटा सिंगो गाउँ वर्षको आधा समय सम्पर्कविहीन बन्ने अवस्थामा पुग्दासमेत पुल निर्माणका लागि तदारुकता देखाउन नसक्नु राज्यको कमजोरी हो । लप्चीलाई अर्को गाउँ जोड्ने स्थायी खालको झोलुंगे पुल हाल्न सरकारले तत्काल व्यवस्थापन गर्नै समस्या हुने गरी उति धेरै बजेट चाहिने पनि होइन । यो समस्या साबिक गाविस वा जिविसकै पहलमा पनि समाधान हुन सक्ने हो । त्यसो त माथिल्लो तामाकोसी जलविद्युत् आयोजना र गौरीशंकर संरक्षण क्षेत्र आयोजनासँग पुल निर्माणका लागि आग्रह गर्दा पनि बेवास्ता गरेको स्थानीयको गुनासो छ । गौरीशंकर संरक्षण क्षेत्रभित्र पर्ने बस्ती र तामाकोसी नदीको पुल भएकाले स्थानीयले उनीहरूसँग सहयोगको अपेक्षा राख्नु स्वाभाविक पनि छ । एउटा सिंगो हिमाली गाउँ राज्यको उपस्थितिविहीनताको अवस्थामा लामो समय गुज्रनु लज्जाजनक पनि छ । त्यसैले तत्काल देखिएको आवागमन समस्यालाई सुल्झाएर लप्चीको सम्पर्क नेपाली बस्तीसँग स्थापित गर्न सम्बन्धित निकायले तदारुकता देखाउनुपर्छ । त्यस क्षेत्रमा स्थायी प्रकृतिको पुल र भरपर्दो बाटोको खाँचो छ । लप्चीकै अवस्थाबाट मुलुकका अन्य गाउँ पनि गुज्रिरहेका हुन सक्छन्, तिनको पहिचान गरेर राज्यबाट उपलब्ध हुने शिक्षा, स्वास्थ्यलगायतका सेवासुविधामा नागरिकको पहुँच स्थापित गर्नुपर्छ ।"
"पत्रिका, साहित्य र इतिहास","साहित्यिक पत्रिका र राज्य शक्तिबीचको सम्बन्ध दुई किसिमको हुन्छ । एउटा सहज हुन्छ जसमा राज्यले ती पत्रिकाबाट जन्मिने साहित्य र विचारलाई राष्ट्रिय लोकतान्त्रिक पाराको संस्कृतिको अभ्यास मान्छ । प्रतिद्वन्द्वी मान्दैन । अर्को किसिमको राज्यशक्ति जसले लेखेका र बोलेका पाठहरूलाई करेली समातेर हाँकेको हुन्छ त्यसले साहित्यिक पत्रिकामाथि निगरानी राखेको हुन्छ । अधिनायकवादी राज्यको ँहेजिमोनी हो त्यो । शासन गर्नेले पाठ चिन्छ, साहित्य चिन्छ, त्यसको शक्ति चिन्छ । त्यसैले त्यसको दमन गर्छ । यस विषयमा निकै विचारकहरू र लेखकले छलफल गरिसकेका छन् । नेपालमा राणातन्त्रका बेला साहित्यिक पत्रिका चलाउन नपाउनुको कारण त्यही थियो । कम्युनिस्ट देशमा साहित्यिक पत्रिकामाथि त्यस्तै दृष्टि हुन्छ । पुँजीवादी, तथाकथित प्रजातान्त्रिक मुलुक अमेरिकामा पनि साहित्यिक पत्रिकाले के छाप्छन् भनेर निगरानी र प्रतिबन्ध गरेका कथा छन् । फेरि, ज्ञान र पाठ के ठीक हो, के उपभोग गर्न पाइन्छ भनेर नियन्त्रण गर्ने वा हेजिमोनी गर्नेहरूसँग कुनै न कुनै किसिमले कामचलाउ सम्बन्ध राख्न साहित्यिकहरू नै लागिपर्छन् । १९९१ सालको श्रीपञ्चमीदेखि प्रकाशित ँशारदा साहित्यिक पत्रिकाका कथा शक्ति, शासक र राजनीतिसँग त्यसरी नै जोडिन्छन् । यो पत्रिका आरम्भ गर्न जुद्धशमशेरलाई मनाउनुपरेका कठिनाइका वर्णन छन् । नेपालमा आएका एक जना अङ्ग्रेजतिर देखाई धेरै पत्रिका निकाल्न दिएर ब्रिटिसले गल्ती गरेजस्तो गर्नु हुँदैन भन्ने उनको भनाइ उद्धृत गर्दै जुद्धले पत्रिका ननिकाल्न दिएको सल्लाहका प्रसङ्ग छन् । दुई वर्षपछि काशीबहादुर श्रेष्ठले बनारसबाट ँउदय पत्रिका निकाले । राणाकालको अन्त्यतिर दार्जिलिङबाट पारसमणिको सम्पादन र प्रकाशनमा ँभारती ९२००६० निस्किनुलाई शक्ति र सिर्जनाको इतिहाससँग जोडेर अध्ययन हुँदा धेरै कुरा बुझिन्छन् । ँशारदा पत्रिका साहित्यिक हुनुको अर्थ वाचाल थियो । नेपाली सिर्जनशील चिन्ता हुनेहरूले जुद्धसँग गरेको यो मौन सम्झौता थियो । राणाकालमा चलेका पत्रिकाहरू स्वतन्त्र थिएनन् तर तिनले प्रकाशित गरेका साहित्यिक कुरा र, साधारण नै भए पनि, विचारहरूको इतिहासमा स्थान हुन्छ । तिनको पनि अध्ययन हुनुपर्छ । ग्रीष्मबहादुर देवकोटाले लेखेको ँनेपालको छापाखाना र पत्रपत्रिकाको इतिहास ९२०२४० भन्ने ग्रन्थको भूमिकामा सूर्यविक्रम ज्ञवालीले लेखे, ँअहिले नेपाली पत्रकारिताको इतिहास लेख्ने बेला भएको छैन ।।।नेपाली पत्रकारिता १९५० भन्दा पछिको शिशु हो । ज्ञवाली शून्य आमवृत्तलाई सङ्केत गर्छन्, तर १९६० वैशाखमा प्रकाशित गोरखापत्रको तेस्रो अङ्कको सम्पादकीयमा लेखिएको छ, ँअरूअरू देशमा अखबारैबाट उन्नति भयाको देखेर हामीले पनि सोही देखाशि गरि यो गोर्खापत्र अखबार निकालेको।।। । यो कुरा वाचाल छ । एउटा अमूर्त आमवृत्तलाई प्रेरणाको स्रोत मानेर, पाठको उपभोक्ता अज्ञात, मौन र अदृश्य भए पनि अखबारको धर्म परिभाषित गर्नु ँजिरो ग्राउन्ड मै भए पनि ठूलो काम हो । ँमधुपर्क को घरको इतिहास हो । बसुन्धराको एउटा अमूक थलोमा मधुपर्क साहित्यिक पत्रिकाले जेठ ३०, २०७४ मा आयोजना गरेको कार्यक्रम अभूतपूर्व थिएन । यो कार्यक्रम हुने पद्धतिकै सिसिसिलाभित्र थियो । सम्मान गर्ने र यसको स्वर्ण अङ्कको रूपमा अमूर्त संस्कृति विशेषाङ्क सार्वजनिक गरिने भनी आएको यो पत्रिकाका निकै समयदेखिका लगनशील सम्पादक र निबन्धकार श्रीओम श्रेष्ठ रोदनको निम्तोका आधारमा म पनि गएँ । त्यहाँ सम्मानित र सम्मान दिने सय पुग्नै लागेका सत्यमोहन जोशी र माधव घिमिरेले त्रियानब्बे वर्ष पुगेका श्यामदास वैष्णवलाई यो पत्रिकामा छापेको उत्कृष्ट कवितालाई भनेर पुरस्कार दिएको दृश्य ऐतिहासिक थियो । यी मानिसहरूले साहित्यिक पत्रिका र एकतन्त्री राणा शासनका बीचमा भएका अलिखित सम्झौतामा कस्ता पाठ कति छाप्न पाइन्छ भन्ने कुरा बुझेर ँहेजिमोनी सँग सम्झौता गरेका थिए । मिसेल फुकोको पाठ हेजिमोनीको सिद्धान्त सम्झिन्छु । तर राणाहरूले नेपाली साहित्यका पाठलाई लिएर एकतन्त्री शासनमा कस्ता विचार राखे रु त्यो नेपालको इतिहास लेखनको एउटा अर्कै माध्यम हो, विषय हो । अर्को एउटा कुरा बिर्सिनु हुँदैन । नेपालमा अर्को विधामा लेख्ने राष्ट्रिय इतिहासकारहरूले साहित्यिक पाठ खोजिदिने, व्याख्या गरिदिने अनि साहित्यलाई कसरी लिनेजस्ता सूक्ष्म विषयमा काम गरेका छन् । नेपाली साहित्यको इतिहासको मानक बनाउने काम इतिहासकार बाबुराम आचार्यले नगरेका भए कुरा निकै फरक पर्ने थियो । त्यसैगरी इतिहासकार चित्तरञ्जन नेपालीले नेपाली कविहरू पत्ता लगाएर इतिहासमा तिनका व्याख्या गरे । बालचन्द्र शर्माले पनि त्यसै गरे । यी इतिहासकारहरूका आप्नाआप्ना धारणा, शक्तिसँगका मौन सम्झौता कामको हिसाबले भए होलान् । हामी सहमत नहौंला । तर तिनले नेपाली साहित्यकार र समीक्षकहरूले भुल्न नहुने एउटा गुन लगाएका छन् । तिनीहरूले त्यो समयमा पनि राष्ट्रिय इतिहासको लेखनको क्रममा साहित्यलाई खोजिदिएर ल्याउनु भनेको कुराले साहित्य र शासकका हेजिमोनीको बीचमा हस्तक्षेप गर्नु र शासकलाई साहित्य ग्रहणयोग्य बनाइदिनु हो । आधुनिक समयमा आएर युवा पुस्ताका इतिहासकार डा। प्रत्यूष वन्तले साहित्यलाई लिएर फराकिलो आमवृत्तसम्म पुर्याएर संवाद गर्न सक्ने आधार खोजिदिएका छन् । वन्तले नेपाली साहित्यिक पाठका लेखक र उपभोक्तालाई आप्नो भाषामा लेखिएको पाठबाटै आत्मविश्वाससाथ विश्वमा आप्ना कुरा भन्नुको आधिकारिकता देखाउँदै आएका छन् । गायत्री स्पिभाक चक्रोवोर्ती जो नेपालमा प्राध्यापक अरुण गुप्तोले आप्नो संस्था आएसरमा पटकपटक बोलाउँदा नेपालमा परिचित भइसकेकी छन्, तिनले बङ्गाली लेखक महाश्वेता देवीका बङ्गाली कथालाई लिएर त्यही विषयको सामथ्र्यमाथि बलिया लेख लेखेको निकै वर्षदेखि हो । सम्पादक रोदन र सहायक सम्पादक तुल्सीहरि कोइरालाले पत्रिकाको छोटो इतिहास भने जसमा केही मिलेका केही नमिलेका इतिहासका सूचना प्रवाहित भए । महत्त्वपूर्ण काम गरेका सम्पादकहरूका नाम पनि भने । अरू केही नमिलेजस्तो लाग्ने सूचना पनि सुन्यौं । जस्तो कि मधुपर्क भन्ने नाम कसले जुरायो भन्ने कुरामा म र रोचक घिमिरे चकित परेका थियौं । बालकृष्ण समले आपूले साहित्यिक पत्रिकालाई महको भाँडो ठानेकाले आपूले ँमधुपर्क नाम जुराएको अनि त्यो मिटिङमा उपस्थितहरूलाई मन परेको जस्ता कुरा पटकपटक भनेका सम्झना छन् । मलाई खासै त्यसमा केही भन्नु छैन । अब यो कुरा रोचक घिमिरे र मलाई मात्र थाहा भएको देखिएकोले यसको अर्थ रहेन । ँरचना पत्रिकाका सम्पादक र प्रकाशक यी घिमिरे पनि त्यहाँ उपस्थित हुनु साहित्यिक पत्रिकाले इतिहास मनाएको त्यो सुखद अवसरमा एउटा वाचाल उदाहरण थियो । रचनाको सय अङ्क, २०६५ को निम्ति मैले सबै अङ्क पढेर लेखेको लेख ँरचनाका सय अङ्क ः साहित्यिक युगहरूको प्रसङ्ग को पुछारमा यस्तो लेखेको रहेछु ँसाहित्यको अध्ययनमा आएका परिवर्तनलाई आत्मसात् नगरी साहित्य अघि बढ्दैन भन्ने कुरा रचनाका सय अङ्कहरूको सन्देश हो । अर्को महत्त्वपूर्ण सन्देश रचना पत्रिकाको अस्मिता नै हो । आज बाहिरी शक्तिवृत्त वा अर्जुन अप्पादुराई र अरू विद्वान्हरूले भनेजस्तो ँसेलुलर शक्तिवृत्तको रचना गर्ने र स्थापित शक्तिहरूजस्तो प्रशासन र शक्तिकेन्द्रहरूको प्रभावभन्दा भिन्न सिर्जनात्मक शक्तिको रचना गर्नुपर्छ भन्ने विचार बलियो भएको छ । कहीँ कतै सम्झौता नगरी नेपाली इतिहासका चुनौतीपूर्ण कालखण्डमा यस्तै सिद्धान्तलाई लिएर काम गर्ने रचना पत्रिका र यसका सम्पादक, प्रकाशक र सहयोगी साहित्यकारहरूको यो आधी शताब्दी नेपाली साहित्यको इतिहासमा एक महत्त्वपूर्ण युग हो । रोचक घिमिरेको रचनाको अहिले पनि नियमित पाठक हुन पाउनुले मलाई एउटा युगको सम्झना गराउँछ । नगेन्द्र शर्मा त्यसरी नै ँअभिव्यक्ति साहित्यिक पत्रिका निकालेर सक्रिय छन् । अच्युतरमण अधिकारीले ँउन्नयन पत्रिका अनेक महत्त्वपूर्ण विशेषाङ्कसहित प्रकाशित गरी अहिले मात्रै बिसाएका छन् । उनको एक मात्र सहयोगी छाताले उनको साथ छाडेको देखिएको छैन । सत्र सालदेखि आधुनिक नेपाली साहित्यिक पत्रिकाहरूको एउटा नयाँ युग आरम्भ भएको थियो जस्को साहित्यिक पत्रिका ँरूपरेखा ले बलियोसँग प्रतिनिधित्व गरेको छ । बालमुकुन्द पाण्डे अनि पछि उत्तम कुँवरको ठूलो लगनशीलता र सम्पादनमा निस्केको यो पत्रिकाले नेपालको राजनीतिमा दबिएको स्वतन्त्र स्वरलाई साहित्यिक अभिव्यक्तिको माध्यम दिएको कुरा अलिकता लागेर अध्ययन गर्दा प्रस्ट हुन्छ । रचना र अरू केही समय निस्केर बन्द भएका पत्रिकाहरूको पनि त्यही भूमिका रहेको थियो । मेरो अनुभवमा अर्को पनि सन्जोग परेको भेटिन्छ । ँरूपरेखा को सय अङ्कको निम्ति सम्पादक उत्तम कुँवरले मलाई रूपरेखाको ऐतिहासिक ँशारदा पत्रिकासँग तुलना गरेर एउटा लेख लेखिदिनु भने । मलाई यो विषय राम्रो लाग्यो अनि शारदाका केही नभेटिएका बाहेक सबै अङ्क पढेर ँशारदा र रूपरेखा ः दुई युगको प्रसङ्ग शीर्षकमा लामो लेख लेखें । त्यो लेख पछि साझाले छापेको मेरो किताब सिर्जना र मूल्याङ्कन ९२०३९० मा परेको छ । सन् १९२५ सम्ममा भानुभक्त आचार्यको ँरामायण २१ संस्करण छापिइसकेको समयदेखिको कथा हो, अहिले दार्जिलिङको भाषिक र पहिचानको आन्दोलन । छोटकरीमा, नेपाली भाषाको मात्र कथा होइन साहित्यिक पत्रिका, शक्ति र इतिहासको सम्बन्धलाई हामी कसरी हेर्छांै भन्ने कुरा हो । त्यो दिन मधुपर्कले त्यही सम्बन्धको गोधूलि केही मात्रामा भए पनि खोलेको थियो ।"
यसपल्ट त मनै फाट्यो?,"केही दिनअघि कान्तिपुरका सम्पादक सुधीर शर्मासमेतको टोलीले मधेसको यात्रा गरिएको विवरण छापिएको छ । शर्माले लेख्नुभएको छ, मधेसमा ँउनीहरू र ँहामी भन्ने भावना विकसित हँुदै गएको छ, मधेस र राज्यका बीच मतभेदभन्दा पनि मनभेद बढेको छ । यो यस्तै हो भने यो खतरनाक संकेत हो । हामीले यस संकेतलाई गम्भीरतापूर्वक लिनुपर्छ । बाँकी मुलुक चुनावमय भएको छ । तर प्रदेश नम्बर २ मा भने आन्दोलन र चुनावस्थगन छ ।नेपालमा दोस्रो जनआन्दोलनले नयाँ युगको प्रवद्र्धन गर्यो । त्यति मात्र गरेन । दोस्रो जनआन्दोलन माओवादी जनयुद्धको ऐतिहासिक पृष्ठभूमिमा भएको थियो । तर त्यस दोस्रो जनआन्दोलनले एकातिर माओवादीको गुरिल्ला युद्धको कार्यनीतिलाई प्रश्नचिह्न लगाएको थियो । क्रान्ति दर्शनका हिसाबले सबैथरीका हिंसात्मक संघर्षको सीमा उजागर गर्यो । अर्कोतिर जनआन्दोलनले माओवादीले उठाएका सबैजसो सवालको औचित्य स्थापित गरेको थियो । माओवादीले मधेसप्रति विभेदभावका विरुद्ध समेत आवाज उठाएको थियो, यद्यपि माओवादी जनयुद्ध र मधेसको सम्पर्क कहिल्यै मधुर भएन । मधेसको भावनालाई नजरअन्दाज गरेर अन्तरिम संविधानको घोषणा भएपछि यो भावनामा टेकेर उपेद्र यादवले अन्तरिम संविधान डढाएका थिए । त्यसपछि लहान काण्ड टाढाको विषय रहेन । मधेस आन्दोलनले गुणात्मक रूपमा नयाँ उचाइ प्राप्त गर्यो । त्यसै आन्दोलनको शमन र थामथुम सरकारले मधेसका यावत् मागहरू पूरा गर्ने लिखित सम्झौता गर्योे । संघीय राज्यको यस्ता मागहरूमध्ये प्रमुख थियो । तर यति मात्र थिएन । भाषा र नागरिकताका सवाल पनि उठे । तत्कालीन सरकारले सबथोक गर्न सकारो । तर मधेस आन्दोलन यथावत् छ ।मधेस आन्दोलनको तुजुक र ऊर्जाले नेपालका एकथरीका ँराष्ट्रवादी हरूका बीचमा थरीथरीका शंका उत्पन्न गरेको छ । पृथ्वीनारायण शाहको विजयदेखि आजसम्म मुलुकमा रहेको एउटा शक्तिशाली शासकीय समूहले मधेसलाई बिरानो सम्झियो । राणाशाहीका पालामा मधेसप्रति दुर्भावनापूर्ण सोचाइ विशेष बलियो भयो । यस्तो सोचाइका केही ऐतिहासिक कारण थिए । तर ऐतिहासिक कारणको आधारमा एउटा राष्ट्रिय राज्यको बलियो जग खडा हुन सक्दैन । २००७ सालको क्रान्तिले यस्तो सोचाइलाई तात्कालिक रूपमा परास्त गर्यो । राजा महेन्द्रको शासनकालमा मधेसप्रतिको भेदभावको पुनरावृत्ति भयो, पारस्परिक दूरी बढ्यो । महेन्द्रले राष्ट्रवादको संकीर्ण परिभाषा गरेर आफ्नो तानाशाहीलाई औचित्य प्रदान गरे । उनी एक हदसम्म सफल भए । महेन्द्रको राष्ट्रवाद नेपाली कांग्रेसको प्रखर प्रतिरोधलाई समेत मत्थर बनाउन सफल भयो । बीपी कोइरालाको राष्ट्रिय मेलमिलापको व्याख्यामा यसको प्रतिध्वनि भेटिन्छ । त्यो थिएन भने मधेसले अगाडि सारेको प्रस्तावले एउटा प्रजातान्त्रिक म्ुलुकले चिन्तित बन्नुपर्ने खास कारण थिएन । कांग्रेस वृत्तमा कमसेकम कुनै अलमल हुनु हुँदैन थियो । तर अफसोस, हाम्राबीच यस्तो अलमल छ ।मधेस आन्दोलनले संविधान संशोधनको माग लगातार गरिरहेको छ । संविधानले यस्ता माग अगाडि सार्ने र शान्तिपूर्ण आन्दोलन गर्ने अधिकार सबैलाई उपलब्ध गराएको छ । मधेसले बाहेक कमरेड विप्लवको नेतृत्वमा रहेको समूह पनि संविधान र चुनावप्रति सकारात्मक दृष्टि राख्दैन । राजनीति आफैंमा यो अनौठो कुरो होइन । यति भएर पनि एउटा कित्तामा मधेसको ँहठ भने अनावश्यक र दुराशयपूर्ण भन्ने धारणा बनेको छ । यसमा मधेसले पनि प्रतिक्रिया देखाउँदै छ । क्रियाप्रतिक्रियाको यस जङ्गलमा सु्धीर शर्माले संकेत गरेझैं हामी र उनीहरू बेग्लै हो भन्ने भावनाको विकास भइरहेको बोध हुन सक्छ । एउटा कुरा सत्य हो मधेस र मधेसीले नेपाली राज्यसँग एकाकार गर्न सकिरहेको छैन । आफ्ना समयमा गजेन्द्रनारायण सिंहले आफ्ना कार्यकर्तालाई सिकाएका थिए यो देश निश्चय हाम्रो हो, तर राज्य भने होइन । गजेन्द्रनारायण सिंहको यो कथन आज पनि निराधार छैन । पुराना मधेसवादी कार्यकर्ताहरूलाई गजेन्द्रवाणी अवश्य पनि सम्झना होला । गजेन्द्रनारायण सिंह नेपाली कांग्रेसको संस्कारमा हुर्किएका राजनीतिज्ञ थिए । के भन्दा र गर्दा आफ्नो गन्तव्यमा पुग्न सकिन्छ भन्ने राजनीतिको पनि उनलाई राम्रो हेक्का थियो । पञ्चायती व्यवस्थाको प्रतिकूल अवस्थामा गजेन्द्रनारायण सिंहले मधेस आन्दोलनलाई स्थापित गरेका थिए । उनले यस्तो गर्दा राष्ट्रिय दृष्टिकोणलाई ओझेल पारेका थिएनन् । अहिलेका केही मधेस नेताहरूको बोली वचन हेर्दा उनीहरूले गजेन्द्रनारायणलाई देखेकोचिनेको प्रतीत हुँदैन । कतिपय मधेसी नेताहरूको अभिव्यक्तिले नेपालमा विभाजनवादी राजनीतिलाई प्रश्रय दिएको छ । गैरमधेसी मूलका कतिपय ठूला नेताहरूले त्यसको प्रतिक्रियामा झन् ठूलो स्वरमा हाक्काहाकी विभाजनकारी राजनीति बोलेका छन् । मुलुक र जनताका लागि जीवनका सर्वश्रेष्ठ वर्ष जेल बिताउनुभएका साथीहरू सत्ताको राजनीतिको आवेशमा बगेका देखिन्छन् । सत्ताको राजनीतिको हानथापमा वर्तमान संविधान विवादास्पद बनेको हो । संविधान घोषणा गर्ने क्रममा शीर्षस्थ नेताहरूले तात्कालिक लाभ हेरे । दीर्घकालीन दृष्टि राख्न सकेनन् । टोमस जेफर्सन भन्थे विनाशभन्दा विलम्ब राम्रो । त्यसो भन्दा, अहिले विनाश नै हुन आँट्यो भन्ने छैन । त्यसैले २ नम्बर प्रदेशको चुनाव सर्दा आकाश नै झर्योे भन्ने पनि होइन ।लामो समयदेखि नागरिकताको सवालले नेपाललाई पिरोलेको छ । कांग्रेस र कम्युनिस्टका पुराना पुस्ताका नेताले नागरिकताको बारेमा कस्ता धारण राख्थे भन्ने कुरा २००९ को नागरिकता ऐनबाट थाहा पाइन्छ । २००७ साल लगत्तैपछि पनि भाषाका सम्बन्धमा विवाद उठेको थियो । त्यस विषयमा राष्ट्रिय नेताहरू स्पष्ट थिए । यी दुवै सवाल आज पनि जीवित छन् । तर यी दुई सवाललाई हेर्ने हाम्रो दृष्टिकोण फेरिएको छ । मधेस र बाँकी नेपालका बीचमा २००७ को क्रान्तिले नयाँ सम्बन्ध स्थापना गरेको थियो । मधेसले राणाकालीन हेपाइ र भेदभावबाट उन्मुक्ति पाएको थियो । २०१७ सालको राजा महेन्द्रको शाही कदमले मधेसलाई बलात पर धकेल्यो । मधेस पनि उसैगरी २०१७ शाही कदमको विरोधमा अग्रपंक्तिमा रह्यो । दुर्गानन्द झा र शिवचद्र मिश्रा सहिद भए । मधेसले प्रतिरोध गरिरह्यो । २०४६ मा प्रजातन्त्रको आगमनपछि मधेसले राहत पायो । तर त्यो राहत पर्याप्त भएन । दोस्रो जनआन्दोलनपछि मात्र मधेसवाणी फुटेको छ । राष्ट्रिय रूपमा यसले सुनवाइ पाउनासाथ सुधीर शर्माको आलेखले उत्पन्न गरेको आशंका निर्मूल हुनेछ । मधेस आन्दोलनसँग विमति राख्ने मानिसले सर्वप्रथम एउटा कुरा बुझ्न आवश्यक छ । यो परदेशी आन्दोलन होइन । प्रजातान्त्रिक व्यवस्था, मूल्य मान्यता गहिरिंदै जाँदाको परिस्थितिको अभिव्यक्ति र विस्तार हो । प्रजातन्त्रको प्रयोगको तार्किक परिणति हो मधेसको असन्तुष्टि । यो एक राष्ट्रिय समस्या हो । परदेशीले खडा गरेको समस्या होइन । हामीले परदेशीलाई यसरी नै उड्किरहने हो भने लोककथाको गोठालाको बाघ आयो, बाघ आयो भन्ने कथा चरितार्थ हुन बेर छैन ।राष्ट्रियराज्यको इतिहास पुरानो छैन । पुराना जमानाका राज्य वा साम्राज्यहरू आफूखुसी टुक्रिन्थे, गाँसिन्थे । राष्ट्रियताको उद्भवपछि यो परम्परा बन्द भएको छ । कार्डिनल रिसलुको नेतृत्वमा ँवेस्ट फेलिया को सन्धि ९सन् १६४८० भएपछि आधुनिक राष्ट्रियराज्यको सैद्धान्तिक आधार बन्न थालेको हो । आधुनिक राष्ट्रमा विविध भाषा, जातीयता हुन्छन् । तर राष्ट्रियराज्यले यी सबैप्रति समान दृष्टिकोण राख्छ । मधेसलाई नेपाली राष्ट्रप्रति कुनै प्रतिवाद छैन । उनीहरूले राज्यप्रति गुनासो राखेका छन् । त्यो अस्वाभाविक छैन । त्यस्तो गुनासोमा केही गैरजिम्मेदार प्रवृत्ति देखिएका छन् । रणनीति र कार्यनीतिका क्षेत्रमा पनि भूल भएका छन् । मधेसले उग्रराष्ट्रवादीको मन जित्ने प्रयास गरेका छैनन् । उल्टो उनीहरूलाई तर्साउन खोजेका छन् । मुलुकको भूराजनीतिक अवस्थाको सीमासामथ्र्य बिर्सिएका छन् । राजनीतिक यथार्थ एकातिर छ । कतिपय मधेसी नेताको भावना अर्कोतिर छ ।सुधीर शर्माले भनेजस्तो मधेससँग हाम्रो मनभेद भइसकेको जस्तो लाग्दैन । मनभेद र मतभेदमा भाषाका दृष्टिले फरक छ । मतभेद मतैक्यमा पुग्छ । मनभेद भएको छ भने मिलाउन गाह्रो पर्छ । अरुणा लामाले गाएकी छन् यसपल्ट त मनै फाट्यो केले सिउने केले टाल्ने हो।।। । मधेस र पहाडको सम्बन्ध यस्तो मनभेदमा पुगेको छैन भन्ने मेरो अनुभूति छ । पहाडमधेस अझै परस्पर पराई भएका छैनन् । मधेसका शीर्षस्थ नेताहरूको बिहेवारीदेखिन खानपान चाडतिहारमा हामी एकअर्कासँग नजिकिँदै गएका छौं । मन फाटेको छैन । मत मात्र बाझेको हो खुला समाजमा यो स्वाभाविक हो ।कुनै समय बीपीले भन्नुभएको थियो राष्ट्रियताको मूलतत्त्व भनेको जनता हो, भूगोल होइन । पृथ्वीनारायण शाहले निर्माण गरेको भूगोलमा टेकेर राजा महेन्द्रले राष्ट्रियताको एउटा अत्यन्त संकीर्ण परिभाषा स्थापित गरे । एउटा राजा एउटा देश, एउटा भाषा एउटा भेषको नारा लगाए । यो गलत थियो । १९७१०७२ मा बीपीले यसको प्रतिवाद गर्नुभएको थियो । बीपीको राष्ट्रियताको परिभाषा आज पनि प्रासंगिक छ । मधेसका जनतालाई उपेक्षा गरेर नेपालले राष्ट्रियताको स्वस्थ जग बसाउन सक्दैन । मधेस, पर्वत, हिमाल सबैले राम्रोसँग बुझ्नुपरेको छ । मिले पनि लडे पनि, दिबानीफौजदारी जे गरे पनि यो दियादी झगडा हो । कौटुम्बिक कलह हो । मतभेद होस्, मनभेद नहोस् ।राष्ट्रियताका व्याख्याकारले सधैं भनेकै छन्, ँप्रजातन्त्र र राष्ट्र्रवाद अन्यान्योश्रित छन् ।"
एकएक भोटको महत्व,"विराटनगर जनपथ टोलकी ३८ वर्षीया सविता मरिककोमा बिहानदेखि एकपछि अर्को गर्दै लावालस्करका साथ उम्मेदवार भोट माग्न पुगिरहेका हुन्छन् । चुनाव नजिकिंदै जाँदा दलित डोम समुदायका उनको घरआँगनमा चहलपहल बढिरहेको छ । उनले कहिले नदेखेका वा यसअघि टोलमै कहिल्यै पाइला नटेकेकाहरू उनीसँग एक भोटका लागि हात जोडिरहेका हुन्छन् । उनको कोठामा सबै दलको घोषणापत्र र स्वतन्त्र उम्मेदवारको प्रतिबद्धतापत्रको चाङ लागिसकेको छ । जिते महानगरको कायापलट हुने गरी विकास गरिदिन्छु नभन्ने त कोही हुन्न । कोहीले उनको छोराछोरीलाई जागिर लगाइदिने आश्वासन दिन्छन् भने कतिले त भोटलाई नोटले किन्न प्रस्तावसम्म राख्छन् । उनको श्रीमान् ४२ वर्षीय किरणलाई पेयपदार्थसहितको भोजभतेरका लागि चुल्हे निम्तो दिएर जानेको पनि कमी छैन ।सविता एक निजी शैक्षिक संस्थामा सरसफाइको काम गर्छिन् भने श्रीमान् मासु व्यवसायी हुन् । दुवै जना टाउको हल्लाउँदै सबैखाले उम्मेदवारको विचार सुन्छन् । भोट दिन्छु वा दिन्नँ भने भन्दैनन् । आदरभावका साथ ँमेरोमा आउनुभएकोमा धन्यवाद, विचार गर्छु नि, भनी सहज जवाफ फर्काउँछन् । तीन छोराछोरीका अभिभावक मरिक दम्पतीले एक मतको महत्त्व मजाले बुझेका छन् । यो दुई दशकको राजनीतिक आरोहअवरोहले उनीहरूलाई आफूजस्ता सर्वसाधारण जनताको शक्तिको आभास गराइसकेको छ । उनी कुनै प्रलोभन वा भावनामा बगेर गलत उम्मेदवारलाई जिताउने पक्षमा भने छैनन् । कुनैकुनै राजनीतिक कार्यकर्ताले नाम किटान गरेरै फलानोलाई मत दिनुपर्ने भन्दै मतदातालाई दबाब दिन पनि पछि हट्दैनन् । आफ्नो दलका उम्मेदवारले नजिते नगर वा गाउँको विकास हुनै नसक्ने भन्नसमेत उनीहरू हिचकिचाउँदैनन् । मोरङको सीमावर्ती जहदा गाउँपालिकाका अगुवा ३४ वर्षीय वीरेन्द्र मण्डलले चुनावी राजनीतिमा आफ्ना उम्मेदवारलाई अब्बल देखाउने होडबाजीलाई सहज रूपले लिने गरेको बताउँछन् । हुनेखाने एवं पहुँचवाला उम्मेदवारले विपन्न एवं कमजोर वर्गलाई किन्ने प्रयास गर्नु, नसके धाकधम्की र दबाब सिर्जना गर्न खोज्ने प्रवृत्ति पनि देखिएको उनी बताउँछन् । सदरमुकामदेखि १२ किमि टाढा रहेको उनको गाउँका अधिकांश ठाउँमा बाटो पुगेको छैन । बिजुली छैन । विद्युत् पुगेको ठाउँमा पनि बत्ती बल्दैन । नेपाल टेलिकमको टावर छैन । नजिकबाटै बगेको लोहोन्द्रा खोलामा बाँध नहुँदा वर्षामा पूरा गाउँ बाढीको चपेटामा आउँछ । ँयी स्थानीय मागलाई पूरा गर्न सक्ने क्षमता भएको जनप्रतिनिधि चाहियो, उनी भन्छन्, ँबल र पैसाको तागतको अहंकारभन्दा काम गर्ने इच्छा शक्ति भएको जनप्रतिनिधि चाहियो ।सबैतिरका जनताको बसोबासको कारणले मोरङले पूरा देशको र यहाँको दक्षिणपूर्वी भेकले पूरा मधेसको प्रतिनिधित्व गरिरहेको हुन्छ । स्थानीयताको अधिकार, पहिचान र प्रगतिको वकालत गर्ने खुबी भएकाको खोजीमा मतदाता छन् । यसका लागि शिक्षित एवं चेतनशील नागरिकले जाति, समुदाय र वर्गको विभाजनबाट माथि उठेर फराकिलो दृष्टिकोणका साथ मतदान गर्न चाहन्छन् । मोरङ रंगेली नगरपालिकाकी ३८ वर्षीया व्यवसायी एवं गृहिणी जानकीदेवी साह होहल्ला र तामझामबाट थोरै पनि प्रभावित नभई आफ्नो एवं परिवारजनको मत गलत व्यक्तिलाई नजाओस् भन्नेमा सतर्क छिन् । केही उम्मेदवारले प्रचारप्रसारमा र दैनिक भोज गरेर अथाह रकम खर्चिरहेको उनलाई ठीक लाग्दैन । जनताले अपेक्षा गरेअनुरूपको काम पाँच वर्षभित्रमा सम्पन्न गर्ने विश्वास दिलाउनेतिर उम्मेदवारहरू लाग्नुपर्नेमा उनी जोड दिन्छिन् ।विभिन्न खाले अन्योललाई चिर्दै अहिले मुलुक स्थानीय तहको दोस्रो चरणको निर्वाचनमा होमिएको छ । जनप्रतिनिधि नहुँदा लामो समयदेखि पछि धकेलिएको पूर्वाधार विकास सम्पन्न भएर कम्तीमा जनताको आधारभूत आवश्यकताको पूर्ति होस् भन्ने मतदाताले चाहेका छन् । मधेसकै पहाडी भेक होस् वा सीमावर्ती मधेसी भेक, स्थानीयमा गजबको उमंग छ । आआफ्नो पक्षमा जनमत पार्नलाई घरदैलो र चुनावी सभाले गति लिएकै छ । जता पुगे पनि आआफना दलका झन्डासहित पैदल, मोटरसाइकल र चारपांग्रेमा मत माग्दै गरेका भेटिन्छन् । सार्वजनिक एवं निजी सवारीसाधनसमेत उम्मेदवारको तस्बिरहरू, उनीहरूको योजना, प्रतिबद्धता तथा मतदाता शिक्षासम्बन्धी पोस्टरहरूले ढाकिरहेको छ । सबै दल उत्तिकै विश्वासका साथ चुनावी प्रतिस्पर्धामा उत्रेकाले एकएक भोटका लागि संघर्ष गर्नुपर्ने अवस्था छ । हेर्दाखेरि सामान्य लाग्ने त्यही एकएक भोटले उम्मेदवार वा दलको मात्र नभएर जनताको भविष्य निर्धारण गर्छ । त्यही भएर भनिन्छ, हरेक योग्य नागरिक मतदानबाट वञ्चित हुनुहुन्न ।"
दुव्र्यसनमा युवा,"डासगुन बल्लभ पन्तप्रा डासरोजप्रसाद ओझासंयुक्त राष्ट्रसंघको तथ्यांकअनुसार विश्वभर करिब २० करोड मानिसले लागूपदार्थ प्रयोग गर्ने गर्छन् । नेपालमा लागूपदार्थ प्रयोग एवं दुव्र्यसन निरन्तर रूपमा बढ्दै गइरहेको सरकारी एवं गैरसरकारी संस्थाको तथ्यांकले देखाउँछ । तर देशव्यापी अध्ययनको अभावमा यसको यकिन अझै पनि निश्चित रूपमा गर्न सकिएको छैन । केन्द्रीय तथ्यांक विभागले सन् २०१३ मा गरेको एक अध्ययनमा अहिले नेपालमा रक्सी तथा सुर्तीजन्य पदार्थबाहेक करिब ९१,५३४ लागूपदार्थ प्रयोगकर्ता रहेका छन् । तीमध्ये ७६।९ प्रतिशत ३० वर्षमुनिका पाइएको छ । त्यस्तै विभिन्न सर्वेक्षणअनुसार नेपालमा कुल जनसंख्याको २५७३ प्रतिशत सुर्तीजन्य पदार्थ र १७।४ प्रतिशत जाँडरक्सी प्रयोग गर्ने गरेको पाइएको छ । यीमध्ये अधिकांश किशोर अवस्थाका प्रयोगकर्ताहरू सुर्तीजन्य, रक्सीजन्य, अफिमजन्य पदार्थ, गाँजा र बेन्जोडायजेपिन प्रयोग गर्छन् । १९८७ को साधारणसभाबाट संयुक्त राष्ट्रसंघले प्रत्येक वर्ष जुन २६ मा विश्वभर लागूपदार्थ दुरुपयोग र अवैध तस्करीविरुद्ध अन्तर्राष्ट्रिय दिवस मनाइन्छ । यस वर्षको नारा ँपहिले सुनौँ भन्ने छ । यस वर्षको विषय लागूपदार्थ दुव्र्यसन रोकथामका लागि, बालबालिका, किशोर एवं युवाहरूको कुरा गैरआलोचक एवं उनीहरूका समस्या ध्यानपूर्वक सुन्नु नै पहिलो प्राथमिकता रहेकोमा ध्यानाकर्षण गराउन खोजेको छ । लागूपदार्थ दुव्र्यसन आफैँमा एउटा जटिल स्वास्थ्य समस्या हो, जसको आफ्नो जैविकमनोसामाजिक कारणहरू छन् । एकपटक प्रयोग गर्दैमा कुनै व्यक्ति त्यसमा निर्भर नभए पनि नियमित प्रयोगले भने दुव्र्यसनीमा निर्भर हुन पुग्छन् । प्रायःजसो निर्भर बनाउने प्रमुख कारणहरू नराम्रो साथीसंगत, घर तथा विद्यालयमा दुव्र्यवहार, हिंसा, घरछिमेक र विद्यालयमा अनुगमनको अभाव, लागूपदार्थको सहज उपलब्धता र त्यसप्रतिको स्वीकार्यता रहेको छ । प्रायःजसो लागूपदार्थमा पूर्ण निर्भर हुन त्यस पदार्थको प्रकृतिको आधारमा केही समय लाग्छ, जुन समय अति महत्त्वपूर्ण रहन्छ । यस समयमा प्रयोगकर्ताको भावना र चासोलाई ध्यानपूर्वक सुनी समाधान गरिएमा लागूपदार्थमा निर्भर हुनबाट बचाउन सकिन्छ । लागूपदार्थ दुव्र्यसनीको रोकथाम जति चाँडो गर्न सकियो यो त्यति नै प्रभावकारी हुन्छ र भविष्यमा यसबाट हुन सक्ने स्वास्थ्यसम्बन्धी कानुनी र सामाजिक जोखिमबाट प्रयोगकर्तालाई बचाउन सकिन्छ । लक्षणकिशोर अवस्थामा लागूपदार्थ प्रयोग सुरु भइसकेको प्रायः अभिभावक र शिक्षकले अलि ढिला थाहा पाउने गरेको पाइएको छ तर नियमित अनुगमन गरिएमा समयमै यसको पहिचान गर्न सकिन्छ । यस सन्दर्भमा सुरुआतमा देखिने महत्त्वपूर्ण पाँच लक्षण निम्न हुन् ः१) हाउभाउ, व्यवहार र व्यक्तित्वमा असामान्य परिवर्तन देखिनु, २) शैक्षिक प्रदर्शनमा गिरावट एवं विद्यालयमा अनुपस्थिति बढ्दै जानु,३)साथीहरूको समूहमा अचानक परिवर्तन हुनु,४)उच्च जोखिम व्यवहारमा वृद्धि, जस्तै चोटपटक, हिंसा र यौन व्यवहारमा संलग्नता बढ्नु,५)स्वास्थ्य अवस्थामा परिवर्तन देखिनु ९दुब्लाउने, खानामा अरुचि, निद्रा कमी० तथा लागूपदार्थ प्रयोग गर्न चाहिने उपकरण भेटिनु, ९सलाई, सुई, कपास आदिरोकथामका उपायकिशोर अवस्थामा लागूपदार्थको प्रयोगको जोखिम रहन्छ भन्ने कुरा प्रत्येक अभिभावक र शिक्षकले बुझ्न जरुरी छ र लागूपदार्थ प्रयोगबारे थाहा पाएमा यसलाई कहिल्यै लुकाउन हुँदैन । यसरी लुकाएर ढाकछोप गर्दा अथवा हडबडमा सुजबुझ र परामर्शबिना यसलाई व्यवस्थापन गर्न खोजेमा यसको नतिजा झन् प्रत्युत्पादक हुन सक्छ । त्यसैले किशोर अवस्थाको सुरुआती प्रयोगको समयमा सहानुभूतिसहित उनीहरूको विचार सुनेमा मात्र यसले किशोरकिशोरीको लागूपदार्थ प्रयोगको सन्दर्भबारे महत्त्वपूर्ण जानकारी थाहा पाउन सकिन्छ । र यसलाई समयमै व्यवस्थापन गर्न सकेमा धेरै प्रयोगकर्तालाई लागूपदार्थमा निर्भर नहुन र व्यवहारमा परिवर्तन ल्याउन अभिभावक र शिक्षकलाई सहज हुन्छ । कहिलेकाहीँ भने समयमै सही सहयोग र उपाय अपनाए पनि लागूपदार्थको जटिल प्रकृतिले गर्दा केही यसको दुव्र्यसनमा निर्भर हुन पुग्छन् । नेपालमा लागूपदार्थ दुव्र्यसनीका लागि धेरै किसिमका उपचारका सम्भावना भए तापनि प्रचारप्रसारको कारणले सुधार केन्द्रलाई मात्र सर्वसाधारणले उपचारको एक मात्र विकल्प ठान्छन्, जुन ठीक होइन । लागूपदार्थ दुव्र्यसनीको प्रकार र प्रकृतिअनुसार यसका आफ्नै जटिलता एवं प्रमाण आधारित उपचार पद्धति छन् । धेरैजसो लागूपदार्थका दुव्र्यसनीको उपचार मनोचिकित्सकको परामर्श एवं उपचारबाट अस्पतालबाटै व्यवस्थापन गर्न सकिन्छ । यस्तो उपचार देशका प्रमुख अस्पताल एवं शिक्षण अस्पतालमा सजिलै लिन सकिन्छ । त्यस्तै केही लागूऔषध ९अफिमजन्य पदार्थ० को हकमा भने मौखिक प्रतिस्थापन उपचार पद्धति पनि प्रमाण आधारित उपचार पद्धति मानिन्छ, जुन सेवा देशभरि नै करिब १२१५ स्थानबाट निःशुल्क प्राप्त गर्न सकिन्छ । लागूपदार्थ दुव्र्यसनी उपचारको अर्काे महत्त्वपूर्ण उपचार पद्धति सुधार केन्द्र हुन् । देशैभर करिब १५० यस्ता केन्द्र सञ्चालित छन् । तिनले धेरै प्रयोगकर्तालाई पुनःस्थापन प्रदान गर्दै आइरहेका छन् । केही महिनाको अनिवार्य बसाइमा प्रयोगकर्ताहरूलाई दुव्र्यसनीमुक्त जीवन जिउने आधारभूत सीप सिकाइन्छ । प्रायः यस्ता केन्द्रहरू पूर्वलागूपदार्थ प्रयोगकर्ताहरूद्धारा सञ्चालित छन् । लागूपदार्थ दुव्र्यसनीको प्रकृति, प्रयोग अवधि र दुव्र्यसनीसँग सम्बन्धित अन्य स्वास्थ्य समस्याका आधारमा मनोचिकित्सकको सल्लाहमा उपचार पद्धति छनोट गरिएमा किशोरहरूलाई अधिक लाभ हुन पुग्छ । आजका किशोरकिशोरीहरू भविष्यमा राष्ट्र विकासमा महत्त्वपूर्ण भूमिका निर्वाह गर्ने भएकाले यो समस्यालाई गहन रूपमा मनन गरी यसको रोकथामका लागि समयसापेक्ष नीति तथा कार्यक्रम तर्जुमा गरी त्यसलाई कार्यान्वयन गर्न आवश्यक देखिन्छ ।यसरी हाम्रो समाजमा किशोरावस्थामा विकराल बन्दै गइरहेको लागूपदार्थ दुव्र्यसनबारे उनीहरूका कुरा पहिले सुनी, समयमा नै सही व्यवस्थापन गर्न अभिभावक, शिक्षक तथा प्रयोगकर्ता स्वयं जागरुक हुन जरुरी देखिन्छ । यस वर्षको लागूपदार्थ दुरुपयोग र अवैध तस्करीविरुद्ध अन्तर्राष्ट्रिय दिवसले दिन खोजेको नारा पनि यही नै हो । यसबारे राज्य र सम्पूर्ण सरोकारवालाले सकारात्मक पहल गर्नु नै अहिलेको आवश्यकता हो । डा। पन्त लागूपदार्थ दुव्र्यसनी बाहिरंग विभाग, मानसिक विभाग र डा। ओझा मानसिक विभाग, त्रिवि शिक्षण अस्पताल, महाराजगन्जका प्रमुख हुन् ।"
मुख्य माग सडक,"डोटी (कास) केआईसिंह गाउपालिकाका मतदाताले गाउमा कालोपत्रे सडक बनाउन उम्मेदवारलाई आग्रह गरेका छन् । ६१ वर्षीय नरबहादुर धामीले गाउसम्म सडक पुगे जिल्लाकै सुगम र नमुना गाउपालिका हुने बताए । माग हामीसग धेरै छन्, उनले भने, तर, पनि मुख्य माग कालोपत्रे नै हो, यो माग पूरा गर्नेलाई एकमुष्ट मत जान्छ । क्षेत्रीय सदरमुकाम दीपायलदेखि वायलसम्म २० किमि कच्ची सडक छ । ग्रामीण पहुच कार्यक्रमअन्तर्गत जिल्ला विकास समितिले सो सडकको स्तरोन्नति गरिरहेको छ । सडकमा खाल्टाखुल्टी, धूलो, हिलो भएका कारण वायलवासीलाई यात्रा गर्न असहज छ । सो सडक वायल हुदै ३५ किमि पूर्व बोगटान गाउपालिकासम्म तन्किएको छ । वायलवासीको बुझाइमा सडक कालोपत्रे हुदा बस, ट्रक समेत चल्न सक्ने भएकाले व्यापारव्यवसाय अझै फस्टाउने सम्भावना छ । केआईसिंह गाउपालिकासगै बोगटान गाउपालिकाको केन्द्रविन्दु पनि वायल नै हुन्छ, अनितादेवी कुवरले भनिन् । यातायात व्यवसायीले सडक खराब रहेको भन्दै स्थानीयसग दीपायलवायलको भाडा एकतर्फी नै दुई सय रुपैया असुलिरहेका छन् । गाउसम्म सडक पुगे पनि गाडीको असहजता छ, शंकर विकले दुखेसो पोखे, गाउपालिकाको सदरमुकाम भइसक्यो, अब सडक कालोपत्रे भइदिए गाउपालिकाको मुहार फेरिने आशा छ । स्थानीयले गाउपालिकालाई जिल्लाकै नमुना बनाउन भौतिक संरचनाका खाकासमेत तयार पारिसकेका छन् । भौतिक संरचना बनाउन केही मुआब्जा लिएर व्यक्तिगत जमिनसमेत उपलब्ध गराउन स्थानीयबीच समझदारी भइसकेको छ, नरबहादुर धामीले भने, तर, काम गर्ने जोसजागर भएका प्रतिनिधि आउछन् कि आउदैनन्, चिन्ता छ । अर्का स्थानीय सुनील विश्वकर्माले सडक कालोपत्रे भइदिए गाउपालिकामा उत्पादित कृषिजन्य सामग्रीले बजार पाउने बताए । उम्मेदवारले पनि सडक कालोपत्रे गर्ने आश्वासन बाडदै भोट मागिरहेका छन् ।अन्न जोगाइदेऊबाके राप्ती सोनारी गाउपालिका१ कुशुम बैरिया र आसपासका बस्तीका अधिकांशको पेसा कृषि हो । तर, किसानहरूलाई वर्षभरि उत्पादन गरेको खाद्यान्न भिœयाउन पाइने हो कि होइन भन्ने चिन्ताले सधंै सताउने गर्छ । कारण हो, बाके राष्ट्रिय निकुञ्जबाट निस्कने वन्यजन्तुले वर्षेनी अन्नबालीमा पुयाउने नोक्सानी ।सिचाइ नपुगे पनि स्थानीयले कृषिलाई निरन्तरता दिइरहेका छन् । वन्यजन्तुले क्षति नगर्ने हो भने अधिकांशका घरमा उत्पादन भएको अन्नले वर्षभरि पुग्छ । तर वर्षभरि गरेको दुःख एकैछिनमा वन्यजन्तुले नष्ट गर्दा किसानहरूलाई सधैं सास्ती हुने गरेको छ । निर्वाचनका लागि भोट माग्न आउने सबै उम्मेदवारसग उनीहरूको पहिलो माग छ, वर्षभरि दुःख गरेर उत्पादन गरेको अन्न जोगाइदेऊ । उम्मेदवारसग उनीहरूले यसबारे स्पष्ट योजना माग्ने गरेका छन् । उनीहरूले निकुञ्ज क्षेत्रमा आधुनिक तारबार गर्न सुझावसमेत दिने गरेको बताए । पूर्वपश्चिम राजमार्गअन्तर्गत दाङसग सीमा जोडिएको कुशुम बैरिया र आसपासका क्षेत्रमा केहीले साना होटेल र पसलसमेत सञ्चालन गरेका छन् । राजमार्गसग जोडिएकाले सुगम मानिने कुशुम आसपासका गाउहरूमा भने समस्यै समस्या छन् । विद्युत्, सिचाइ, राप्ती नदीमा पुल, अस्पताल लगायतका समस्यालाई पन्छाएर मतदाताले निकुञ्ज क्षेत्रमा विद्युतीय तारबारको मुद्दालाई पहिलो माग बनाएका छन् ।"
मतदाताका थरीथरी माग,बबई नदीको कटान र बाढीले क्षति पुयाएको बर्दियाको थपुवा क्षेत्र । तस्बिर ः कमल पन्थीकान्तिपुर
"पार्टी होइन, व्यक्तिलाई भोट","डडेलधुरा जिल्लामा पार्टी संगठनभन्दा सम्बन्धका आधारमा भोट खस्ने देखिएको छ । आमनिर्वाचनमा दलगत आधारमा खस्ने गरेको भोट स्थानीय तहमा भने व्यक्तिअनुसार जाने संकेत छ । मतदाताले असल व्यक्तिसगै गाउघरको सम्बन्ध जोडिएका उम्मेदवारलाई भोट दिने बताएका छन् । स्थानीय तहमा नातागोता, क्षेत्र र जातका आधारमा अधिकांश मतदाताहरूको मत खस्ने देखिन्छ, भागेश्वर गाउपालिका डुङरीका रामबहादुर ठकुराठीले भने, सैद्धान्तिक भोट थोरै मात्र खस्ने देखिन्छ । नातागोता वा गाउकै व्यक्ति उम्मेदवार भए पहिले उसैले प्राथमिकता पाउन उनको बुझाइ छ । मतदाता संख्या बढी भएको ठाउबाट उम्मेदवारी परेकाले जित्ने सम्भावना बढी छ, अजयमेरू गाउपालिकाका कर्मसिंह भाटले भने, त्यसैले स्थानीय तहमा सैद्धान्तिक भोट कुन पार्टीका बढी छन्, कसले जित्छ भन्नुको कुनै अर्थ छैन । स्वतन्त्रबाट समेत जित्न सक्ने उनले दाबी गरे । बेलापुरका देवराज जोशीले पनि धेरै मत जात, उम्मेदवारको व्यक्तित्व, क्षेत्र र नातागोताका आधारमा खस्ने अनुमान गरिएको बताए । त्यसपछि उम्मेदवारको गुणका आधारमा भोट खस्ने देखिन्छ, उनले भने, दलगत अधारमा १५ देखि २० प्रतिशत मात्रै खस्ने अनुमान गरिएको छ । त्यसैले नवदुर्गा गाउपालिकाको वडा नम्बर ३ मा विष्ट समुदायकै व्यक्तिले मुख्य तीन दलबाट टिकट पाएका छन् । समुदाय आधारमा बढी मत खस्ने अनुमान गरेर राजनीतिक दलले विष्ट समुदायबाट वडा अध्यक्ष बनाए, उनले भने, राजनीतिक दलले समेत यो कुरा बुझेका छन् ।जोशीले पार्टीभित्र क्रियाशील व्यक्तिको समेत सम्बन्धका आधारमा भोट खस्ने प्रचार हुने गरेको बताए । गोप्य रूपमा नातागोताका अधारमा एक भोट काका, भतिज, मामालाई भन्दै माग्न थालेका छन्, उनले भने, यस प्रकारको चुनावको प्रचारलाई हेर्दा तपाईं के भन्नुहुन्छ ? त्यसैले पार्टीको आधारक्षेत्रभन्दा क्षेत्र, जातको आधारक्षेत्रमा उम्मेदवार बलिया र कमजोर साबित हुदै छन् । नया संरचनामा बनेका गाउपालिकामा साबिकका गाविस जोडिएका छन् । भागेश्वरका रामचन्द्र जोशीले मत सबिकका गाविस र गर्खाका आधारमा खस्ने अनुमान गरेका छन् । साबिकको रुपाल गाविसबाट बगरकोट निवासी अध्यक्षका उम्मेदवारले भोट कम पाउने देखिन्छ, स्थानीय दुर्गा पन्तले भने, सैद्धान्तिक रूपमा आफ्नो पार्टीको नभए पनि आफ्नो क्षेत्रवासी भएकाले उसैले भोट बढी पाउने स्थिति छ । परशुराम नगरपालिकाका खडक सिंह भाटले भने स्थानीय चुनावमा जहिले पनि आफ्नो मान्छे छानिने बताए । यो चुनावमा भोट आफ्नो र राम्रो मान्छेलाई दिइन्छ, उनले भने, दल हेरिदैन । उनले स्थानीय चुनावमा एउटै मान्छेले तीनचार वटा चुनाव लगातार जितेको दृष्टान्त दिए ।"
म्यादी प्रहरीकै भर,स्याङ्जा (कास) दोस्रो चरणको स्थानीय तहको निर्वाचनका लागि स्याङ्जामा कार्यरत प्रहरी जनशक्तिमध्ये आधाभन्दा बढी अन्यत्र खटाएपछि म्यादी प्रहरीको जिम्मेवारी बढेको छ । जिल्लामा कार्यरत ४ सय २० जना प्रहरीमध्ये २ सय ६० जना दोस्रो चरणको निर्वाचन भइरहेका जिल्लामा खटिएका छन् ।
प्रतिनिधित्व नभएको गुनासो,"प्यारिभिट्टा (झापा) आदिवासी अल्पसंख्यक समुदायका मतदाताले निर्वाचनमा आफ्नो समुदायको प्रतिनिधित्व हुन नसकेको भन्दै आक्रोश पोखेका छन् ।दलहरूले अल्पसंख्यक समुदायबाट निर्वाचनमा नगन्य मात्रै प्रतिनिधित्व गराएका छन् । नेताहरूले हाम्रो पीडा बुझ्ने मान्छेलाई उठाएको खोइ मेचीनगर प्यारीभिट्टाको मुण्डा बस्तीका नारायण मुण्डाले सोधे, हाम्रा मान्छे नै नभएपछि हाम्रा लागि अधिकार कसले दिलाउछ ?झापाका दलहरूले उम्मेदवारीमा राजवंशी समुदायबाहेक अन्य अल्पसंख्यकको उल्लेख्य सहभागिता गर्न सकेका छैनन् । केही दलले धिमाल, मेचे र सन्थाल समुदायलाई अवसर दिएको देखिन्छ । तर, उनीहरूको संख्या ज्यादै नगन्यमात्रै छ मुण्डा समुदायका अगुवा बन्धनकुमार मुण्डाले भने, सबै अल्पसंख्यकको बराबरी सहभागिता हुदा राम्रो हुन्थ्यो । तत्कालीन नकलबन्दा गाविसका उपाध्यक्षसमेत रहेका मुण्डाले स्थानीय चुनावमा दलहरूले मुण्डा, किसान, उराउ, खडिया, कलवार खत्वे, झागड, गनगाई, धिमाल, मेचे, कोचे, मालपाडे आदि अल्पसंख्यकको प्रतिनिधित्व गराउन नसक्नु दुखद रहेको बताए । जिल्ला निर्वाचन कार्यालयका अनुसार कुल जनसंख्याको ०५ प्रतिशतभन्दा कम जनसंख्या भएका दलितबाहेकका समुदायलाई संविधानले अल्पसंख्यक भनेको छ । नेपालको संविधानको धारा ३०६ को उपधारा (१) मो ९८ जातिलाई अल्पसंख्यक समुदायका रूपमा सूचीकृत गरेको छ ।अल्पसंख्यक समुदायको कुल संख्यामध्ये आधाभन्दा वढी झापामा बसोबास गर्छन् । २०६८ को जनगणना अनुसार अल्पसंख्यक समुदायको कुल जनसंख्या २९ लाख ६७ हजार १ सय ८९ रहेको उल्लेख छ । अल्पसंख्यकमध्ये सबैभन्दा बढी कलवार समुदायको जनसंख्या १२ लाख ८ हजार २ सय ३२ र सबैभन्दा कम कुसुण्डा समुदायको २ सय ७१ छ । यसैबीच, झापामा मात्रै बसोबास गर्ने लोपोन्मुख किसान समुदायका मतदातालाई भोट माग्न पुगेका कतिपय दलका उम्मेदारले भोट नदिए भत्ता खोस्ने धम्की दिएका छन् । किसान महिला चिलो किसानले केही पार्टीले भोट नदिए भत्ता खोस्ने धम्की दिएको बताइन् । चिलोले भनिन्, केहीले बढाएर ५ हजार बनाइदिन्छौं पनि भने । किसान समुदायलाई सरकारले मासिक २ हजार रुपैया सुरक्षा भत्ता प्रदान गर्दै आएको छ ।"
समर्पणको कथा,"काठमाडौं (कास) वरिष्ठ पत्रकार एवं लेखक नारायण वाग्ले कुनै बेला डकुमेन्ट्री फिल्मप्रति राम्रो भावना राख्दैनथे । उनलाई लाग्थ्यो, यो केवल प्रोपागान्डाको टुल हो, विज्ञापन सामग्री हो । तर, जसै उनी डकुमेन्ट्रीहरू नियाल्न थाले, सोच फेरियो ।यो त कला रहेछ, अभिव्यक्तिको माध्यम, उनको अचेलको ठम्याइ छ, डकुमेन्ट्रीप्रति मेरो परख बिस्तारै बढदै गयो ।सन् १९९६ देखि फिल्म साउथ एसियाको नियमित दर्शक बनेयता आफूले डकुमेन्ट्री बुझ्न थालेको उनले बताए । उक्त फेस्टिभलको पछिल्लो संस्करणमा त उनी जुरी मेम्बर नै बने । अनि दक्षिण एसियाका विभिन्न मुलुकबाट प्राप्त सयौं डकुमेन्ट्रीमध्ये वाग्लेहरूको निर्णायक टोलीले अ वालनट ट्री लाई उत्कृष्ट घोषित गयो । यो डकुमेन्ट्री हेरेर म अवाक् बनेको थिए, वाग्लेले सम्झिए, ह्युमन स्टोरीको एंगलबाट हेर्दा यो निकै अपिलिङ छ ।पाकिस्तानी निर्देशक अमर अजिजको उक्त फिल्ममा शरणार्थी जीवन बिताइरहेका एक वृद्ध, उनको परिवार र समाजको अवस्था देखाइएको छ । भारतपाकिस्तान छुट्टिदाको कथालाई निर्देशकले पाकिस्तानको आन्तरिक द्वन्द्वले सिर्जित वर्तमान दुरवस्थासग जोडेर देखाएका छन् । शिविरको जिन्दगी र आप्रवासीहरूको मनोदशा समात्न डकुमेन्ट्री युनिटले लामो समय खर्चिएको थाहा लाग्छ । पत्रकारले जस्तै काम गरेका छन् उनीहरूले, वाग्लेले भने, काममा धैर्य चाहिन्छ भन्ने यसबाट सिक्न सकिन्छ ।चलचित्र समीक्षक समाज (फिक्सन) को नियमित शृंखला सन्डे सिनेमा को संवाद सेसनमा वाग्लेले यो फिल्मलाई उत्कृष्ट बनाउनुको कारण प्रस्ट पारेका थिए । फिल्म प्राविधिक रूपमा जस्तो भए पनि यसको कथा बलियो भएकाले आफूहरू कन्भिन्स्ड भएको उनले बताए । यसमा समर्पणको कथा छ, युनियन हाउसको सभाहलमा खचाखच दर्शकसामु उनले भने, पाकिस्तानप्रति रुचि बढाउने क्षमता राख्छ । पाकिस्तानप्रतिको स्टेरियोटिपिकल बुझाइलाई पनि तोडिदिन्छ ।जहाको कथा हो, त्यही अर्थात् पाकिस्तानमै यो फिल्म राम्ररी प्रदर्शन भएको छैन । त्यहा यस्ता फिल्म देखाउने माहोल छैन । दक्षिण एसियाका अन्य देश पनि कतिपय यस्ता कुरामा संकुचित छन् । तर, नेपालमा त्यस्तो जटिल वातावरण नरहेकोमा खुसी व्यक्त गर्दै वाग्लेले स्वतन्त्र फिल्म मेकिङलाई प्रवद्र्धन गर्न हामी लाग्नुपर्ने बताए । सम्बन्धित निकायले बुझ्नुपयो, उनले भने, तपाईंहामी बुझ्ने मान्छेले पनि राम्रा डकुमेन्ट्रीलाई सराहना गर्नुपयो ।फिल्म साउथ एसियाका क्रममा यो डकुमेन्ट्रीबारे थप केही तथ्य फेला पयो कि ? मेडिएटरको भूमिकामा रहेका अर्का पत्रकार नारायण अमृतको यो प्रश्नमा वाग्लेले भने, निर्देशकले आफ्नै कथा भनेका रहेछन् । उनका हजुरबा र डकुमेन्ट्रीका मुख्य पात्रको कहानी उस्तै रहेछ । यो थाहा पाउनेबित्तिकै निर्देशकले पात्रलाई पछ्याएका रहेछन् । पाकिस्तानी निर्देशकको उक्त फिल्ममा भारतीय सिनेमाटोग्राफर र भारतीय सम्पादक रहेको चाल पाउदा आफू दंग परेको समेत वाग्लले सेयर गरे । डकुमेन्ट्री कला किन रहेछ भने यसले राजनीतिक सिमाना हेर्दैन रहेछ, उनले भने, यसमा त विज्ञता सेयर हुदो रहेछ । पाकिस्तानमा राम्रो छायांकार र सम्पादक नहुदा अजिजले भारतीय फिल्ममेकर लिनुपरेको र राम्रो स्टोरीमा भारतीयले पाकिस्तानीको साथ दिएको वाग्लेको आशय थियो ।"
बहसमा धरावासी,"चितवन (कास) चितवन साहित्य परिषद्ले साहित्यकार कृष्ण धरावासीको लेखनको मूल प्रवृत्तिबारे बहस चलाएको छ ।नारायणगढमा शनिबार आयोजित लीलाबोध र कृष्ण धरावासीका आख्यान कार्यक्रममा अर्का लेखक अमर न्यौपानेले साहित्यकार र अनुरागीहरूको भीडमाझ भने, धरावासी पारदर्शी लेखक हुन् । आफ्नो लेखनबाट पाठकलाई नायक बनाउन उनी लागिपरेका छन् । उनले धरावासीको प्रशंसामा निकै समय खर्चिए ।धरावासीले ईश्वर कडेल, सरिता तिवारी, डा एकनारायण पौडेल, डीआर पोखरेल लगायतका सर्जकहरूले राखेका जिज्ञासा मेटाएका थिए । राधा, तपाईं, टुडाल, झोला, शरणार्थी, लीलाबोध लगायतका सर्जकले आफ्ना कृतिहरूमध्ये धेरैजसो जागिरे जीवनकै क्रममा लेखेको सुनाए । धरावासीलाई परिषद् अध्यक्ष सुरेन्द्र अस्तफलले चिसाप साहित्य सम्मान प्रदान पनि गरे ।धरावासी र न्यौपाने शनिबारै चियासग कविता कार्यक्रममा पनि सहभागी भए । उक्त कार्यक्रमको ३३ औं शृंखलामा हेटौंडाका कवि आरआर चौंलागाई प्रस्तुत भएका थिए ।"
शिक्षाविद्् मल्लका अनुभव,"काठमाडौं (कास) शिक्षाविद् सर्वज्ञभक्त मल्लले चार दशकको शिक्षा अनुभव पुस्तकमा उतारेका छन् । प्राडा मल्लको शिक्षा संस्मरण मेरो जीवन गाथा आइतबार पूर्व प्रधानन्यायाधीश केदारप्रसाद गिरीले सार्वजनिक गरे ।त्रिवि शिक्षा संकायका पूर्व डिनसमेत रहेका मल्लले ४० वर्ष अघि र पछिको शिक्षा अनुभव उक्त पुस्तकमा समेटेका छन् । पुस्तकबारे त्रिविका पूर्वउपकुलपति केदारभक्त माथेमा, वरिष्ठ पत्रकार भैरव रिसाल, भरतमणि जंगमले समेत टिप्पणी गरेका थिए ।"
काफ्लेका समालोचना,"काठमाडौं (कास) साहित्यकार सूर्यप्रसाद लाकोजू पेसाले शिक्षक हुन् । पनौतीका ४० वर्षीय लाकोजूका दर्जनभन्दा बढी कृति प्रकाशित भइसकेका छन् । उनैको कृतिहरूको समीक्षा गरी साहित्यकार भीमप्रसाद काफ्लेले एक सूर्य ः अनेक आलोक नामक समालोचनात्मक कृति निकालेका छन्। गीतकार एवं निर्देशक यादव खरेलले शनिबार राजधानीमा उक्त कृतिको विमोचन गरे । लाकोजूका भावनाका फूलहरू र फूलहरूको मेला मुक्तक संग्रह, स्पर्श, मेरो मन मेरो गीत, घामको चुम्बन, सुसेली कविता संग्रह, कोपिला बालकविता संग्रह, प्रेरणाको चौतारी प्रेरक प्रसंग, गुरास फुल्ने मन हाइकु संग्रहलगायत कृतिमाथि समालोचना गरिएको छ । काभ्रेमै बसेर लाकोजूले अक्षरको खेती गरी साहित्यका क्षेत्रमा नया कृतिहरू लेख्दै आएको खरेलले बताए । लाकोजूका सबै कृतिहरूको समालोचना गरी कृति प्रकाशित हुनु ठूलो उपलब्धि रहेको उल्लेख गर्दै खरेलले अब लेखिने कृतिहरू थप परिष्कृत र उत्कृष्ट बनाउन लाकोजूलाई चुनौती थपिएको बताए। झन्डै नौ वर्ष पहिले एक निबन्ध प्रतियोगितामा काफ्लेसग भेट भएको लाकोजूले सम्झिए । त्यति बेला मैले उहालाई मेरा दुई पुस्तक दिएको थिए । फूलहरूको मेला मुक्तक संग्रहको समालोचना गरी बनेपाको पत्रिकामा छपाउनुभएको रहेछ, उनले भने, त्यसपछि उहाले पछिल्लो समय प्रकाशित सबै कृतिहरूको समालोचना गरिसक्नुभएछ । काफ्लेले कृतिमा लाकोजूका प्रत्येक कृतिबारे गहन विश्लेषण गरेको समालोचक डा रामप्रसाद ज्ञवालीले दाबी गरे । उनले भने, काफ्लेले कृतिमा मात्र सीमित नभई सम्बन्धित विधाका इतिहासदेखि वर्तमानसम्मको अवस्थालाई पनि सिर्जनात्मक शैलीमा चित्रण गरेका छन् । पढदा निबन्धजस्तो लाग्छ । साहित्यकार रिसाउछ भनेर प्रखर समालोचना गर्न डराउन नहुने समेत ज्ञवालीले बताए । कसैलाई समालोचना गर्न प्रेरित गर्ने खालको कृति लेख्न सक्नु लाकोजूको सबल पक्ष रहेको समालोचक डा कुमार कोइरालाले सुनाए । लाकोजूका कृतिबारे समालोचना लेखेर समयसापेक्ष यथार्थको प्रतिष्ठा उच्च बनाउने प्रयत्न गरेको काफ्लेले बताए । कार्यक्रममा जनमत वाङ्मय प्रतिष्ठान नेपालले साहित्यकार तोया गुरुङलाई जनमत वाङ्मय सम्मान र राजभाइ प्रधानलाई जनमत धौलागिरि सम्मान गरेको थियो ।"
बक्सअफिस अवार्ड,"काठमाडौं (कास) लन्डनमा आयोजना गर्न लागेको बक्सअफिस फिल्म फेयर अवार्डले आइतबार विधागत उत्कृष्ट पाचको मनोनयन सार्वजनिक गरेको छ । स्थानीय थर्ड आई संस्थाको पहलमा असार १७ मा हुने उक्त अवार्डका लागि २८ विधागत उत्कृष्ट अवार्ड र १५ पब्लिक च्वाइस मनोनयन रहेका छन् । अवार्डमा उत्कृष्ट फिल्मतर्फ छक्का पञ्जा, गाजलु, वीरविक्रम, लभ सासा र लुट २ मनोनयनमा परेका छन् भने निर्देशकमा हेमराज बीसी, प्रचण्डमान श्रेष्ठ, मिलन चाम्स, रामबाबु गुरुङ र निश्चल बस्नेत प्रतिस्पर्धामा छानिएका छन् । नवनिर्देशकतर्फ भने छक्का पञ्जा की दीपाश्री निरौला, बिजुली मेसिन का नवीन अवाल, डाइङ क्यान्डल का नरेश केसी, म त तिम्रै हु का श्रीराम महत र उमंग का शिव शर्मा रहेका छन् ।अवार्डका लागि नेपालतर्फबाट भुवन केसी, करिश्मा मानन्धर, आर्यन सिग्देल, केकी अधिकारी, अनमोल केसी, प्रदीप खडका, अनुपविक्रम शाही, वर्षा शिवाकोटी, सलोन बस्नेत, अशिष्मा नकर्मी, दिया पुनलगायत बलिउड गायिका सञ्जीवनीसहित ४५ सदस्यीय कलाकारप्राविधिक टिम लन्डन जाने निश्चित भएको छ । थर्ड आईका संयोजक विकास देवकोटाले अवार्डलाई ऐतिहासिक बनाउन कुनै कसर बाकी नराखिने जिकिर गर्दै नेपाली टिमलाई स्वागत गर्न आतुर रहेको जनाएका छन् । दसौं संस्करणको बक्सअफिस अवार्डलाई नेपालमा थर्ड आईका नेपाल संयोजक हरि सिलवाल र बक्सअफिस अध्यक्ष आरके सुवेदीले व्यवस्थापन गरेका हुन् ।"
फेरि एकसाथ,"आलिया भट्ट र सिद्धार्थ मल्होत्रा कति भाग्यमानी रहे भने, पहिलो फिल्म नै सुपरहिट भइदियो । स्टुडेन्ट अफ द इयर ले उनीहरूले करिअरको पहिलो पाइलामै गजबको आत्मविश्वास दियो । कपुर एन्ड सन्स मा दोहोरिएका उनीहरूले यसमा पनि सगै काम गरे । अनि यो जोडी निकै पपुलर बन्यो । फिल्ममा मात्रै होइन, रियल लाइफमा उनीहरूबीच अफेयर चलेको बताइन्छ । तर, धेरैजसो बलिउडकर्मीको सिको गर्दै दुवैले यो निकटतालाई सार्वजनिक रूपमा स्वीकार गरिसकेका छैनन् । आलिया र सिद्धार्थ फेरि पनि एउटै फिल्ममा देखिने भएका छन् । मोहित सुरीले निर्देशन गर्ने भनिएको आशिकी थ्री मा उनीहरूले पुनः सहकार्य गर्न लागेका हुन् । खबर अनुसार, सिद्धार्थ मोहितसग स्क्रिप्टबारे छलफल गरिरहेका छन् । ऐयारी को छायांकन सकिनासाथ उनी आशिकी थ्री को काममा लाग्नेछन् । केही दिनपहिले आलिया र सिद्धार्थलाई मोहितको म्याट्रिक्स अफिसमा देखिएको थियो । त्यही बेलादेखि उनीहरूले नया प्रोजेक्टबारे छलफल सुरु गरेको बताइन्छ ।आलिया अहिले मेघना गुलजारको फिल्मको सुटिङमा छिन् । यो सर्ट फिल्म हो । यसपछि उनी गुल्ली ब्वाइ को सुटिङमा व्यस्त हुनेछिन् । मोहित भने यहीबीच आलियाले आशिकी थ्री का लागि समय निकालून् भन्ने चाहिरहेका छन् ।"
मुख्य रजिस्ट्रारमा सुवेदी सिफारिस,सर्वोच्च अदालतका रजिस्ट्रार नृपध्वज निरौलालाई सत्यनिरूपण तथा बेपत्ता छानबिन आयोगको सचिवमा सरुवा गरिएको न्यायपरिषदका प्रवक्ता निर्मला पौडेलले बताइन् । बेपत्ता आयोगका सविच राजन भट्टराईलाई न्याय परिषदमा सरुवा गरिएको छ ।
अफलोड यात्रुको पैसा खोइ ?,वार्षिक २० देखि २५ करोड बिदेसिन्छ
मुख्य रजिस्ट्रारमा सुवेदी सिफारिस,काठमाडौं (कास) सर्वोच्च अदालतमा मुख्य रजिस्ट्रार पद सिर्जना गरिएको छ । न्यायपालिका संघीय संरचनामा गएपछि सर्वोच्च अदालतमा मुख्य सचिवसरहको पद सिर्जना गरिएको हो । न्यायसेवा आयोगको बैठकले उक्त पदमा हाल न्यायपरिषदका सचिव नहकुल सुवेदीलाई सिफारिस गरेको छ । सर्वोच्च अदालतका रजिस्ट्रार नृपध्वज निरौलालाई सत्यनिरूपण तथा बेपत्ता छानबिन आयोगको सचिवमा सरुवा गरिएको न्यायपरिषदका प्रवक्ता निर्मला पौडेलले बताइन् । बेपत्ता आयोगका सविच राजन भट्टराईलाई न्याय परिषदमा सरुवा गरिएको छ ।
भारतमा ट्रम्प गाउ,"नयादिल्ली (सिन्ह्वा) भारतको नयादिल्लीबाट ८० किलोमिटर टाढा पर्ने एउटा गाउको नाम अमेरिकी राष्ट्रपति डोनाल्ड ट्रम्पको नाममा राखिएको छ । हरियाणा प्रदेशको मेवात जिल्लामा पर्ने मारोरा भन्ने उक्त गाउमा अधिकांश मुस्लिम समुदायको बस्ती छ । सुलभ इन्टरनेसनल नामक संस्थाले उक्त गाउलाई खुला दिसामुक्त बनाउन सबैको ध्यानाकर्षण गराउने उद्देश्यले यस्तो नाम दिएको हो । संस्थाका संस्थापक विन्देश्वर पाठकले गाउको नया नाम राखिएपछि सरकारले ध्यान दिएर खानेपानी र सरसफाइको अवस्थालाई विश्वस्तरमा पुयाउनुपर्ने बताएका छन् । १६५ घर रहेको उक्त गाउमा अहिलेसम्म जम्मा २० मात्रै शौचालय छन् । पाठकले मारोरा गाउलाई ट्रम्प गाउ नामकरण गरिएको घोषणा हालै मात्रै वासिङ्टन डीसीमा भएको एक कार्यक्रममा गरेका थिए । मैले त्यहाको सरसफाइका बारेमा प्रस्तुति दिइरहेको थिए, त्यही बेलामा मेरो दिमागमा यस्तो उपाय आयो, यसलाई त्यहाका जनताले राम्रै तरिकाले लिएका छन्, उनले भने । भारतमा यसरी अमेरिकी राष्ट्रपतिको नाममा गाउको नाम राखेको यो पहिलो पटक भने होइन । नयादिल्लीसग सीमा जोडिएको दौलतपुर नासिराबाद भन्ने अर्को गाउलाई पनि यसअघि कार्टरपुरी नाम दिइएको थियो । उक्त गाउमा अमेरिकी पूर्वराष्ट्रपति जिम्मी कार्टरले सन् १९७८ मा भ्रमण गरेका थिए ।"
लगातार पहिरोले सास्ती,"भरतपुर नारायणगढमुग्लिन सडकखण्डअन्तर्गत इच्छाकामना गाउपालिका६ कालिखोला आसपास बिहीबार रातिदेखि पहिरो खस्ने क्रम थामिएको छैन । पहिरो हटाएर यातायात सञ्चालन गर्नासाथ फेरि खस्दा यात्रुलाई सास्ती भएको हो । शनिबार रातिको पहिरो आइतबार बिहान पन्छाइयो । त्यही स्थानमा अपराह्न फेरि पहिरो खसेपछि आवागमन रोकियो। उक्त पहिरो ४ घण्टापछि आइतबार साझ पन्छाएपछि यातायात सञ्चालनमा आएको हो । गाडीको जाम खुकुलो नहुदै पटकपटक पहिरो खस्ने गरेकाले यात्रु अलपत्र परेका छन् ।यस खण्डमा बिहीबार राति इलाका प्रहरीको बा१झ १३९० नम्बरको गाडी पहिरोसगै २ सय मिटर तल त्रिशूलीमा खस्दा प्रहरी सहायक निरीक्षकसहित ३ प्रहरीको मृत्यु भएको थियो । उक्त घटनामा हराएका एक प्रहरी जवान अझै फेला परेका छैनन् । प्रहरी कालिखोलाको पहिरो पन्छाएर फर्किंदै थियो । जिल्ला प्रहरी उपरीक्षक दीपक थापाका अनुसार आइतबार अपराह्न पहिरो हटाउन ४ वटा स्काभेटर परिचालन गरिएको थियो । प्रहरी र उक्त सडक आयोजनाका कर्मचारीले ४ घण्टापछि पहिरो हटाएर गाडी खुलाएको थापाले बताए । सडकको ४० मिटर लम्बाइ ढाकेको पहिरो स्काभेटरको मद्दतले पन्छाएर त्रिशूलीमा खसालेकाले चाडो भएको नारायणगढमुग्लिन सडक आयोजनाका इन्जिनियर शिव खनालले बताए । राति पहिरो पन्छाउन सम्भव नभएकाले स्काभेटर प्रयोग गरेका हौं, उनले भने, अहिले पहिरो हटाइएको छ । यस खण्डमा गत हिउदमा समेत सुख्खा पहिरो झरेर हैरान तुल्याएको थियो । पानी पर्न थालेपछि अहिले दिनहु पहिरो खस्न थालेको हो । मानवीय क्षति बढ्न थालेपछि प्रमुख जिल्ला अधिकारी नारायणप्रसाद भट्टले आइतबार आयोजना प्रमुख र ठेकेदार कम्पनीलगायतलाई बोलाएर छलफल गरेका थिए । पहिरोको पूर्वजानकारी नगराउदा क्षति बढेको भन्दै आयोजान निमित्त प्रमुख गोविन्द खनालप्रति भट्टले आक्रोश पोखे । यो सडकखण्ड राष्ट्रको लाइफलाइन हो, उनले भने, यहा केही घटना भयो भने राष्ट्रियअन्तर्राष्ट्रियस्तरमा चासोको विषय बन्छ ।लगातार पहिरो खसे पनि आयोजनाले स्थानीय प्रशासनलाई कुनै जानकारी गराएको थिएन । छलफलमा आयोजना र ठेकेदारको कामलाई लिएर आलोचना भएको थियो । आयोजनका आवासीय इन्जिनियर पुष्कर रेग्मीले ठेकेदारलाई काम छिटो सम्पन्न गर्न दबाब दिइरहेको बताए । ठेकेदारको व्यवस्थापन पक्ष कमजोर भयो, उनले भने, चाडो काम सक्न चाहिने उपकरण र जनशक्तिका बारेमा सुझाव दिएका छौं । प्रशासन र आयोजनाबीच ६ महिनाअघि सडकखण्डमा द्रुत उद्धार टोली परिचालन गर्ने सहमति भएको थियो । तर, आयोजनाको कमजोरीले टिम परिचालन हुन नसकेको जिल्ला प्रहरी उपरीक्षक थापाले बताए । प्रहरी र आयोजनाको प्राविधिकसहितको टोली २४ सै घण्टा उक्त खण्डमा खटिने सहमति भए पनि आयोजनाले सवारी र प्राविधिक उपलब्ध नगराउदा टोली परिचालन हुन सकेन, उनले भने, टोली परिचालन भएको भए बिहीबार प्रहरीको जिपसहितको मानवीय क्षति हुने थिएन । टोलीले पहिरो खसेको स्थानको पहिचान र पहिरोमा परेकाको तत्काल उद्धार गर्ने योजना थियो । नारायणगढमुग्लिन सडक खण्डको जुगेडीदेखि मुग्लिनसम्मको २९ स्थान पहिरोको जोखिम भएको सडक आयोजनाले जनायो । अनुगनम समिति गठनसडकको ठेक्का पाएको कम्पनीले काम चित्त बुभ्दो नगरेको गुनासोपछि स्थानीय प्रशासनले इच्छा कामना गाउपालिका प्रमुख गीता गुरुङको सयोजकत्वमा वडा अध्यक्षसहितको अनुगमन समिति गठन गरेको छ । ठेकेदार कम्पनीले काम तीव्र गतिमा गरेको छछैन अनुगमन गर्न समिति गठन गरिएको प्रजिअ भट्टले जनाए । यो समिति कडा र निरन्तर अनुगमनमा हिड्छ, प्रमुख जिल्ला अधिकारी भट्टले भने, अनुगमनकै कमीले ठेकेदारले काम छिटो नगरेको भन्ने व्यापक गुनासो छ । समितिका पदाधिकारी सबै पहिरो क्षेत्रका जनप्रतिनिधि हुुन् । प्रमुख गुरुङले पहिरो जोखिम क्षेत्रमा ठेकेदारले पहाड काट्नेजस्ता काम ढिला गरेको आरोप लगाइन् । तपार्इंहरूको काम निकै सुस्त छ, उनले भनिन् त्यस्तो क्षेत्रमा पहिरो रोक्ने उपाय अवलम्बन गर्नुस् ।रातिमा रोक्ने तयारी रातिमा पहिरो खसेर क्षति बढेकाले स्थानीय प्रशासनले उक्त समयमा आवागमन रोक्ने तयारी गरेको छ । त्यसका लागि जिल्ला ट्राफिक र सडक आयोजनालाई तीन दिनभित्र रातिमा गाडी चलाउन मिल्नेनमिल्ने अवस्था बुझेर प्रतिवेदन बुझाउन प्रजिअ भट्टले निर्देशन दिएका छन् । शुक्रबार बिहान पहिरो पन्छाउन गएको प्रहरीको भ्यान पहिरोमा परी मानवीय क्षति भएपछि विकल्पको खोजीमा प्रशासन लागेको हो । राति पहिरो खसेको नदेखिने, पहिरो खसेको समयमा जानकारी नहुने, पहिरो पन्छाउ पनि कठिन हुने र मानवीय क्षति बढ्न सक्ने भन्दै बेलुकी ५ बजेदेखि बिहान ५ बजेसम्म सवारी रोक्ने प्रशासनले तयारी गरेको छ । रातभर सडकमा लाममा बसेका यात्रु अत्तालिने, उनीहरू निकै तड्पिने र पहिरोको जोखिम उच्च हुने भएकाले राति सवारी चलाउन दिने कि नदिने भन्ने विषयमा प्रतिवेदन आएपछि निर्णय गर्ने प्रजिअ भट्टले जनाए ।बिहीबारदेखि पटकपटक पहिरो यात्रुहरू बाटोमै अलपत्र रात्रिबस नचलाउने प्रशासनको तयारी"
दार्खावासी शोकमग्न,"धादिङ (कास) मुग्लिनको पहिरोमा परेर शुक्रबार मृत्यु भएका प्रहरी सहायक निरीक्षक निश्चलकुमार तामाङको जन्मथलो दार्खा गाउ शोकमा डुबेको छ । विकट बस्ती दार्खाका निश्चल ५ वर्षअघि प्रहरीमा भर्ना भएका थिए । प्रहरीको त्यो पदसम्म पुग्ने बस्तीकै उनी पहिलो युवा हुन् । मिलनसार र सहयोगी स्वाभावका निश्चलको मृत्युले गाउबस्ती र तामाङ समुदायका युवा शोकमा छन्, उनका साथी लोकेन्द्र तामाङले भने ।हाल काभ्रेमा कार्यरत प्रहरी हवल्दार सविनासग ३ वर्षअघि विवाह गरेका निश्चलकी एक छोरी छन् । गत बुधबार उनले सविनालाई फोन गरेका थिए । काभ्रे सरुवा गर्ने वा सविनाको यतै सरुवा मिलाउने बारेमा छलफल भएको थियो । कालिखोला पहिरोले उनीहरूका सबै सपना बगायो, लोकेन्द्रले भने । अन्तिम संस्कारका लागि प्रहरीको हेलिकप्टरमा शव शनिबार दार्खा लगिएको छ ।"
प्रधानाध्यापकलाई गोली प्रहार,"जनकपुर विलट साह सर्वोदय मावि, सिनरजोडाका प्रधानाध्यापक नरेन्द्रकुमार शर्मालाई अज्ञात समूहले गोली प्रहार गरेको छ । आफ्ना एक सहकर्मीसग आइतबार बिहान विद्यालय जादै गरेका शर्मालाई मोटरसाइकलमा आएका दुई युवामध्ये एकले गोली हानेको प्रहरीले जनाएको छ । गालामा गोली लागेका उनलाई सघन उपचारका लागि काठमाडौंको ग्य्रान्डी अस्पताल भर्ना गराइएको छ ।जनकपुर उपमहानगर७ जिरोमाइलको घरबाट सहायक शिक्षक आनन्दकुमार मण्डलसग विद्यालय जादै गर्दा लक्ष्मीनिया बजारबाट २ किलोमिटर पश्चिम पुग्दा गोली प्रहार गरिएको थियो । बाया हात काटिएकाले शर्मा आफैं मोटरसाइकल चलाउने अवस्थामा छैनन् । शर्मालाई गोली लागेपछि सगै रहेका मण्डल बेहोस भएका थिए । स्थानीयवासीले दुवैलाई जनकपुर अञ्चल अस्पताल पुयाएका थिए । प्रारम्भिक उपचार भए पनि त्यहा उपचार सम्भव नभएपछि शर्मालाई हेलिकप्टरबाट काठमाडौं लगिएको हो ।घटनाको साक्षीका रूपमा मोटरसाइकल चालक शिक्षक आनन्दकुमार मण्डलसग सोधपुछ भइरहेको प्रहरी उपरीक्षक लालमणि आचार्यले जानकारी दिए । घटनाको कारण भने अझैसम्म खुलेको छैन । धनुषा र महोत्तरीमा सुरक्षा सतर्कता बढाइएको छ । प्राप्त हुलियाका आधारमा शंकास्पद व्यक्तिहरूको खोजी गर्न निर्देश दिइएको छ, आचार्यले भने । उनले आक्रमणकारी पक्राउ पर्ने दाबी गरे ।"
शैक्षिक गन्तव्य बनाइने,"दोलखा (कास) जनप्रतिनिधिले जिल्लालाई शैक्षिक गन्तव्य बनाउन साझा प्रतिबद्धता गर्दै ११ बुदे शैक्षिक अवधारणा घोषणा गरेका छन् ।दुई नगर र सातवटा गाउपालिकाका प्रमुख र उपप्रमुखले शिक्षाको समायनुकूल परिवर्तन र विकासबिना जिल्लाको विकास हुन नसक्ने ठहर गर्दै अवधारणामा प्रतिबद्धता जनाएका हुन् । जिल्लाको सबैभन्दा जेठो र एक मात्र स्नातकोत्तर विषयमा पढाइ हुने सामुदायिक क्याम्पस गौरीशंकर बहुमुखी क्याम्पसले आयोजना गरेको कार्यक्रममा स्थानीय तह मिलेर दोलखा जिल्लालाई उच्च शिक्ष्ाँको एक उत्कृष्ट शैक्षिक गन्तव्य बनाउन आवश्यक पूर्वाधारमा लगानी गर्ने प्रतिबद्धता गरिएको छ ।जिल्लास्थित माननीय सांसद, निर्वाचित जनप्रतिनिधिहरू, प्रजिअ, स्थानीय विकास अधिकारी, जिल्ला शिक्षा अधिकारी, शिक्ष्ाँविद्, राजनीतिक दल, समाजसेवी र ग्रामीण विकासका विषयका विषयविज्ञहरूद्वारा हस्ताक्षेरित प्रतिबद्धतामा स्थानीय तहले आफ्नो क्षेत्रभित्र सञ्चालित क्याम्पसहरूको नियमित रेखदेख, अनुगमण र स्वामित्व ग्रहण गर्ने उल्लेख छ ।जिल्लाभित्रका क्याम्पस आपसी समायोजन गर्दै जाने र भएका क्याम्पसमा समायनुकूल प्राविधिक तथा व्यावसायिक विषय सञ्चालन गर्ने प्रतिबद्धतासमेत गरिएको छ ।प्रतिबद्धताअनुसार शैक्षिक उपलब्धि मापनको आधारमा अनुदान उपलब्ध गराउदै स्थानीय शिक्षण संस्थाबाट उत्पादित जनशक्तिलाई जिल्लाभित्रै खपथ गर्न प्राथमिकता दिइने उल्लेख छ । शिक्ष्ँण संस्थालाई अत्याधुनिक प्रवधियुक्त बनाउने जोड दिदै गुणस्तीय शिक्ष्ाँका लागि राजनीतिक हस्तक्षेपबाट शिक्षण संस्थालाई मुक्त गर्ने प्रतिबद्धता गरिएको छ । कार्यक्रममा सांसदहरू पशुपति चौलागाईं र पार्वत गुरुङले जिल्लालाई शैक्षिक गन्तव्यको रूपमा विकास गर्न पूर्वाधार विकासका लागि निर्वाचन क्षेत्र विकास कार्यक्रम परिचालन गरिने बताए । भीमेश्वर नगरपालिकाका प्रमुख भरत केसीले नगरलाई शैक्षिक हब बनाउन सहकार्य गरिने बताए ।"
चुनावले बढायो सद्भाव,"रंगेली (मोरङ) मधेस आन्दोलनको नेतृत्व गर्ने प्रमुख केन्द्रमध्येको एक रंगेली नगरपालिकामा स्थानीय तहका उम्मेदवार तथा दलका कार्यकर्ता साम्प्रदायिक सद्भावसाथ चुनावमा होमिएका छन् । आन्दोलनका बेला सिर्जित परिस्थितिजन्य असन्तुष्टि, तीक्तता र असमझदारी त्यागेर भोट मागे उनीहरूले । पाच वर्षभित्र सडक, चपक्रथ र तटबन्ध निर्माण, शैक्षिक क्रान्तिको जग बसाल्ने एवं रोजगारीका अवसर सिर्जना गर्ने प्रतिबद्धता उम्मेदवारले व्यक्त गरेका छन् । यो नगरलाई मुलुककै नमूना सहर बनाइछाड्ने अठोटसाथ विपन्नदेखि सम्पन्न परिवारका उम्मेदवार चुनावी मैदानमा छन् । १६ हजार ५१ पुरुष र १३ हजार ८ सय ७३ महिला गरी कुल २९ हजार ९ सय २४ मतदाता रहेको यो थलोमा कुन दल वा उम्मेदवारको वर्चस्व रहन्छ, अहिल्यै भन्न सकिने अवस्था छैन । मारवाडी, हलुवाई र मण्डल समुदाय बहुल मुख्य बजार क्षेत्रमा करिब ९ हजार १ सय मतदाता छन् । बाहुन, क्षत्री एवं आदिवासीको वर्चस्व रहेको उत्तरी दर्वेसामा मोटामोटी ९ हजार ४ सय, पूर्णतया मधेसी समुदायको पकड रहेको पूर्वी आपगाछीमा करिब ३ हजार ३ सय र मिश्रित जातिको बसोबास भएको पश्चिमतिरको बबिया बिर्तामा झन्डै ८ हजार मतदाता छन् । शिक्षा, चेतना र अन्तर्जातीय सम्बन्धका कारण केही वर्षयता यहा मधेसी र पहाडीबीचको भावनात्मक सम्बन्ध निकै प्रगाढ भएको छ । दुई दसकअघिकै जसरी अब जाति वा समुदाय हेरेर मत खस्ने आधार देखिन्न । चौतर्फी भिडन्त हुने कारणले ८ हजार मत ल्याउनेले प्रमुख पदमा र नौसाढे नौ हजार मत ल्याउनेले उपप्रमुख पदमा जित्ने जानकारहरू बताउछन् । स्थानीयले यो निर्वाचनलाई व्यक्ति र संगठनबीचको प्रतिस्पर्धाको रूपमा पनि लिएका छन् । स्थानीय ठेला श्रमिक विनोद मण्डलले भएमध्येबाट राम्रो उम्मेदवार छानेर जिताउने बताए । कामभन्दा बढी दादागिरी गरे अर्को चुनावमा भोट हाल्दैनौं,उनले भने । विद्युतीय सवारी चालक मकेश्वर महतोले सबै उम्मेदवार राम्रा भएकाले कडा प्रतिस्पर्धा हुने बताए । दाहिनेदेब्रे गफ गर्नेभन्दा इमान्दार उम्मेदवारलाई छानेर दिने हो, उनले भने । अर्का स्थानीय शिवराज दाहालका अनुसार यहा जातीयताका आधारमा भोट हुदैन, सबैले पार्टी र व्यक्ति हेरेर नेता चयन गर्छन् । मधेसी मूलका व्यवसायी कैलाश मण्डलले दल र उम्मेदवार दुवैलाई ध्यानमा राखेर मत हाल्ने बताए । कुनै दलको संगठन मजबुत छ, कसैको उम्मेदवार गतिलो छ, उनले भने, दुवै पक्ष राम्रो भएकाले जित हात पार्छ ।"
पेट्रोलियम पदार्थमा कमिसन बढाउन अनावश्यक दबाब,"काठमाडौं पेट्रोलियम पदार्थ ढुवानी गर्दा हुने क्षति (प्राविधिक लस) को मात्रामा कमिसन बढाउन व्यावसायीहरूले अनावश्यक दबाब दिएका छन् । नेपाल आयल निगमले हाल ४ हजार लिटर पेट्रोल थानकोट डिपोबाट पम्पसम्म ढुवानी गर्दा करिब ३५ लिटर क्षति हुने अनुमान गरी सो बराबरको मूल्य समायोजन गरिदिने गरेको छ । त्यस्तै, ४ हजार लिटर डिजेल ढुवानी गर्दा करिब २४ लिटर क्षति हुने अनुमान गरी मूल्य समायोजन पनि गरेको छ । तर, व्यावसायीहरूले भने अब यो मात्रा पेट्रोलमा ८४ र डिजेलमा ६० लिटर (४ हजार लिटर ढुवानी गर्दा) पुयाउनुपर्ने मागसहित दबाब दिएका छन् ।वाग्मती पेट्रोलियम डिलर्स एसोसिएसन नेपालले प्रधानमन्त्री कार्यालय, गुणस्तर तथा नापतौल विभाग, आपूर्ति व्यवस्थापन तथा उपभोक्ता हित संरक्ष्ँण विभाग, जिल्ला प्रशासन कार्यालय, आयल निगममा कमिसन बढाउनेबारे मागपत्र दर्ता गर्दै दबाब दिएका हो । एसोसिएसनको दबाबलाई नेपाल पेट्रोलियम डिलर्स राष्ट्रिय एसोसिएसनले सही भन्दै समर्थन गरेको छ । तर, अनुचित र अनावश्यक दबाबप्रति डिलर्स राष्ट्रिय एसोसिएसनकै केही पदाधिकारीसमेत रुष्ट छन् । अत्यावश्यक सेवा सञ्चालन ऐन २०१४ र अत्यावश्यक पदार्थ नियन्त्रण (अधिकार) ऐन २०१७ अनुसार व्यवसायीले कमिसन बढाउन अनावश्यक दबाब दिनु कानुन विपरीत हो । अत्यावश्यकीय सेवा सञ्चालकले कानुन विपरीत कुनै विरोध कार्यक्रम गरे सरकारले त्यस्तो गर्नेलाई तत्काल नियन्त्रणमा लिई कानुनी कारबाही गर्न सक्छ । मुलुक स्थानीय तहको चुनावमा होमिएको समयमा अनावश्यक दबाब स्वीकार्य नहुने र व्यावसायीहरूले कुनै अवरोध गरे राज्य मूकदर्शक भएर बस्न नहुने उपभोक्तावादीले जनाएका छन् । तर, व्यवसायीले लिखित रूपमै अनावश्यक दबाब र धम्की दिए पनि सरकार मूकदर्शक बनेर बसेको छ । जानकारहरूका अनुसार मटितेल, पेट्रोल, डिजेल, ग्यासलगायत सबै प्रकार लुब्रिकेन्ट अत्यावश्यक वस्तुभित्र पर्छ । अत्यावश्यक पदार्थ नियन्त्रण (अधिकार) ऐन २०१७ अनुसार अत्यावश्यक बस्तुको आपूर्तिमा अबरोध गर्न पाइदैन । ऐनअनुसार अत्यावश्यक वस्तु सञ्चय गरी राख्ने व्यक्ति, कम्पनी, उद्योगलाई तोकिएको इलाकामा तोकिएको अवस्थामा बिक्री गर्न बाध्य गराउने उल्लेख गरिएको छ ।ऐनमा कारबाही के गर्ने भन्ने उल्लेख नगरिए पनि उपभोक्तावादीका अनुसार नियम विपरीत कार्यगर्ने कुनै व्यक्ति, व्यवसाय र उद्यँेगलाई कडा कारबाही हुन्छ । कारबाहीको अधिकार जिल्ला प्रशासनलाई दिइएको छ । व्यवसायीको अनावश्यक दबाबप्रति उपभोक्ताकर्मीले बिरोध जनाएका छन् । राष्ट्रिय उपभोक्ता मञ्चका अध्यक्ष प्रेमलाल महर्जनले नियमक निकायलाई दबाब दिनु गलत भएको बताए ।ऐनअनुसार कुनै व्यक्तिले दबाब दिनकै लागि हडताल गरे वा त्यसमा भाग लिए वा लिइरहेमा निजलाई ६ महिनासम्म कैद वा २ सय रुपैयासम्म जरिवाना वा दुवै सजाय हुन सक्छ । त्यस्तै कुनै व्यक्तिले यसका लागि अरूलाई दुरुत्साहन गरेमा पनि निजलाई एक वर्षसम्म कैद वा १ हजारसम्म जरिवाना वा दुवै सजाय हुने उल्लेख छ । तर, व्यवसायीहरूले ऐन विपरीत अनावश्यक दबाब र धम्की दिइरहे पनि सरकार मूकदर्शक बनेको छ । राष्ट्रिय एसोसिएसनका अध्यक्ष्ँ लीलेन्द्र प्रधानले बन्द हडतालको पक्ष्ँमा नभए पनि बाध्य भएर घोषण गर्नुपरेको प्रतिक्रिया दिए । निगमका प्रवक्ता सीताराम पोखरेलले प्राविधिक लस बारे नापतौल विभागले अध्ययन गरिरहेको बताए । इन्धनको बारेमा नापतौल विभागले प्रतिवेदन तयार गर्दै छ, उनले भने, प्रतिवेदनअनुसार निर्णय गर्छौं । आपूर्ति मन्त्रालयका सहसचिव एवं प्रवक्ता सूर्यप्रसाद श्रेष्ठले व्यवसायीको दबाब र विरोध सम्बन्धमा ध्यानाकार्षण भएको बताए ।"
राजमार्र्गमा म्याद नाघेका खाद्यवस्तु,"नौबिसे ९धादिङ० ९कास० पृथ्वी राजमार्गका होटल तथा पसलहरूमा उद्योगहरूले म्याद सकिन लागेका वा म्याद नाघेका खाद्य वस्तुहरू सप्लाई गर्दै आएको पाइएको छ । स्थानीय प्रशाासन र जिल्ला खाद्य अधिकार सञ्जालको अनुगमन टोलीले गल्छीदेखि नौबिसेसम्मका होटल तथा पसलको निरीक्षणका क्रममा यो तथ्य फेला परेको हो । अनुगमन टोलीले एक महिनाअघि नै म्याद नाघेका गुँदपाक, मिठाई, बेकरीका उत्पादन, कुकिज र जुसहरू बरामद गरेको छ । पसलेहरूले भने एक दिनअघि मात्रै कम्पनीका उत्पादनहरू सप्लाई गर्नेहरूले दिएर गएको दाबी गरे । खैरनी धार्केस्थित कान्तिपुर होटलका सञ्चालक कुमार विष्टले सामान आपूर्ति गर्नेहरूले ती सामग्रीहरू पसलमा पुर्याउने गरेको र आफूहरूलाई म्यादबारे थाहा नभएको बताए । जिल्ला अनुगमनमा संलग्न सहायक प्रमुख जिल्ला अधिकारी लीलाधर अधिकारीले भने, ँहालैका उत्पादन भएका र म्याद नाघेका खाद्य वस्तु मिलाएर बेच्ने गरेको पनि पाइयो । एक्लेफाँटका तयारी खाद्य पदार्थ बेच्ने पसलहरूमा म्याद नाघेका दर्जनौं डिब्बा गुँदपाक, पुष्टकारीका पोका, बिस्कुट, लेज, जुसहरू फेला परेको थियो । म्याद नाघेका खाद्य वस्तुहरू अनुगमनकर्ताले नियन्त्रणमा लिई नष्ट गरेको छ । सबैभन्दा बढी म्याद सकिएका पुष्टकारी र गुँदपाक पृथ्वी राजमार्गका विभिन्न होटलहरूमा सप्लाई भएको पाइएको छ । खाना खाने र सार्वजनिक शौचालयसँगै रहेका तयारी खाद्य बिक्रेताहरूले ग्राहकसँग मनपरी मूल्य लिने गरेको गुनासो आएपछि स्थानीय प्रशाासनले अनुगमन गरेको हो । धार्केस्थित साथीभाइ खाजा घर र नमस्ते होटलका सञ्चालकलाई स्थानीय प्रशासनले खाद्य पदार्थमा बढी मूल्य लिएको आरोपमा कार्यालयमा हाजिर हुन निर्देशन दिएको छ । यात्रुहरूले खाना खाने होटलको सरसफाइ, मूल्यसूची, व्यवसाय दर्ताको पनि अनुगमन गरिएको छ ।"
मूल्य वृद्धिदर ५५,"काठमाडौं मुलुकको बजार भाउ नियाल्ने नेपाल राष्ट्र बैंकको आन्तरिक अध्ययनले चालु आर्थिक वर्षमा मूल्य वृद्धिदर ५ प्रतिशतभित्रै रहने देखिएको छ । विगत १० महिनामा मूल्य वृद्धिदरको स्थितिका आधारमा बाँकी दुई महिनाको समेत प्रक्षेपण गरेर केन्द्रीय बैंकले यो अवस्था देखाएको हो । चालु आर्थिक वर्षको १० महिना ९साउनदेखि वैशाख० सम्मको औसत वार्षिक विन्दुगत मूल्य वृद्धिदर ४।८ प्रतिशत छ । यो चालु आर्थिक वर्षको वार्षिक लक्ष्यभन्दा २।७ प्रतिशत विन्दुले कम हो । चालु आर्थिक वर्षमा मूल्य वृद्धिदर ७।५ प्रतिशतभित्रै राख्ने लक्ष्य लिइएको थियो । १० महिनासम्मको तथ्यांक हेर्दा उक्त लक्ष्य सजिलै पूरा हुने देखिन्छ । यसअघि राष्ट्र बैंकले तय गरेका मूल्य वृद्धिदरका धेरै लक्ष्यहरू पूरा भएका छैनन् । यसकारण विरलै मात्र प्राप्त हुने मूल्य वृद्धिको वार्षिक लक्ष्य यो वर्ष पूरा हुने भएको हो । गत असोजसम्म केही उच्च रहेको मासिक मूल्य वृद्धिदर त्यसपछि घट्न थालेको थियो । गत फागुनमा यस्तो वृद्धिदर २।९ प्रतिशतमा झर्यो । त्यसपछिका महिनामा यस्तो दर थोरै बढे पनि अपेक्षाभन्दा कम नै छ । यसकारण बाँकी दुई महिनामा ७७ प्रतिशतले मूल्य वृद्धि भएको अवस्थामा पनि वार्षिक मूल्य वृद्धिदर औसतमा ५।२ प्रतिशत रहनेछ । ँजेठ र असारमा मूल्य वृद्धिदर ५ प्रतिशतभन्दा कमै हुने देखिन्छ, राष्ट्र बैंक स्रोतले भन्यो । यसकारण चालु आर्थिक वर्ष वार्षिक मूल्य वृद्धिदर औसतमा ५ प्रतिशतभित्रै रहने आकलन गरिएको हो । ँचालु आर्थिक वर्षको वार्षिक औसत मूल्य वृद्धिदर ५ प्रतिशतकै हाराहारीमा रहने देखिन्छ, राष्ट्र बैंक अनुसन्धान विभाग प्रमुख नरबहादुर थापाले भने । गत वर्षको आधार मूल्यको प्रभाव र आपूर्ति व्यवस्थामा आएको सुधारका कारण समीक्षा अवधिमा उपभोक्ता मूल्य वृद्धिदरमा कमी आएको उनले बताए । ँगत वर्ष मुलुकमा असहज परिस्थितिका कारण वार्षिक मूल्य वृद्धिदर झन्डै १० प्रतिशत थियो, थापाले भने, ँयस वर्ष मुलुकको अवस्था सामान्य हुनुका साथै छिमेकी राष्ट्रहरूमा मूल्य वृद्धिदर न्यून रहेकाले फाइदा पुगेको हो । गत वर्ष नाकाबन्दीका कारण बजार भाउ निकै अकासिएको थियो ।यस वर्ष मूल्य वृद्धिदर न्यून रहे पनि आगामी वर्ष केही चाप हुने थापाको आकलन छ । ँयो वर्ष लक्ष्य भेटे पनि आगामी वर्ष मूल्य वृद्धिदरमा पनि दबाब पर्ने देखिन्छ, उनले भने, ँयो वर्षको कम आधार मूल्य, बजारमा बढ्दो मागलगायत कारण मूल्य वृद्धिमा दबाब पर्न सक्छ, उनले भने । यो वर्ष स्थानीय निकायमा ठूलो रकम विनियोजन भएको छ । त्यसले अनुत्पादक क्षेत्रमा खर्च बढ्ने भएकाले मूल्य वृद्धिदरमा चाप पर्ने उनको आकलन छ । वैशाखमा वार्षिक विन्दुगत मूल्य वृद्धिदर ३।४ प्रतिशत छ । त्यसयताको तथ्यांक केन्द्रीय बैंकले सार्वजनिक गरेको छैन । अघिल्लो आर्थिक वर्षको तुलनामा यो करिब साढे ६ प्रतिशत विन्दुले कम हो । तर, गत चैतको तुलनामा यो ०।४ प्रतिशत विन्दुले कम हो । यो वर्ष बजारमा उपभोक्ताले सस्तोमा वस्तु तथा सेवा त पाएनन् तर वृद्धिदरको अंकमा भने निकै सुधार देखियो । यसकारण यो वर्ष मूल्य वृद्धिको क्षेत्रमा खासै चाप परेन । यसको अर्थ बजार भाउ बढ्दै हो तर कम दरले मात्रै । गैरखाद्य वस्तु तथा सेवाको मूल्य बढे पनि अन्तर्राष्ट्रिय जगतमा खाद्य वस्तुको मूल्य न्यून भएकै कारण मुलुकलाई ठूलो राहत मिलेको हो । गत वर्षको आधार मूल्यको प्रभाव र आपूर्ति व्यवस्थामा आएको सुधारका कारण समीक्षा अवधिमा उपभोक्ता मूल्य वृद्धिमा कमी आएको राष्ट्र बैंकले जनाएको छ ।क्षेत्रगत आधारमा विश्लेषण गर्दा गत वैशाखसम्म काठमाडौं उपत्यकाको मूल्य वृद्धिदर सबैभन्दा कम छ । उक्त अवधिमा काठमाडौं उपत्यकाको मूल्य वृद्धिदर १।९ प्रतिशत छ । अघिल्लो वर्षको सोही अवधिमा काठमाडांै उपत्यकामा यस्तो वृद्धिदर साढे ११ प्रतिशत थियो । काठमाडौं उपत्यकापछि कम मूल्य वृद्धि हिमालमा छ । गत वैशाखमा हिमाली क्षेत्रको मूल्य वृद्धिदर २।८ प्रतिशत, तराईमा ३।६ प्रतिशत र पहाडमा ४ प्रतिशत रहेको राष्ट्र बैंकको तथ्यांक छ । अघिल्लो वर्षको वैशाखमा पहाडमा ११ प्रतिशत, तराईमा ८।६ प्रतिशत, हिमालमा ९।१ प्रतिशत र काठमाडौं उपत्यकामा ११।५ प्रतिशत थियो ।"
भारतीय रेल्वेको जरिवाना ६ गुणासम्म बढ्यो,"वीरगन्ज भारतीय रेल्वेले सीमावर्ती रक्सौल स्टेसनको माल गोदाममा आउने र्याकको विलम्ब शुल्कमा भारी वृद्धि गरेको छ । पूर्व मध्य रेल समस्तीपुरले गत बिहीबार जारी गरेको सूचनाअनुसार विलम्ब शुल्क ६ गुणासम्म बढेको छ । यही जुन २४ शनिबारदेखि १० दिनका लागि नयाँ विलम्ब शुल्क लागू गरिएको रेल्वेले जनाएको छ । रेल्वेले अनलोडमा ९ घण्टा र गोदाममा राखिएको मालसामान हटाउन १२ घण्टा निःशुल्क समय उपलब्ध छ । उक्त समयभित्र सामान हटाउन नसकेको खण्डमा एउटा बोगीको प्रतिघण्टा १ सय ५० भारतीय रुपैयाँको दरले जरिवाना लिने गरेको छ । एउटा रेल्वे र्याकमा ५९ वटासम्म बोगी हुन्छन् । आयातकर्ताका अनुसार ६ गुणा जरिवाना तिर्नुपरे एउटा र्याक निःशुल्क समयभन्दा बढी रोकिएमा १० लाख ७९ हजार भारतीय रुपैयाँ जरिवाना दाखिला गर्नुपर्छ । वीरगन्ज उद्योग वाणिज्य संघ अध्यक्ष ओमप्रकाश शर्माका अनुसार भारतीय रेल्वेले वृद्धि गरेको जरिवानाले आम नेपाली उपभोक्ता मारमा पर्ने छन् । ँविलम्ब शुल्कको विरोध गरे पनि कतै सुनवाइ भएको छैन, उनले भने, ँसरकारले नै सुनवाइ नगरिदिएपछि हाम्रो के नै लाग्छ र रु शुल्क वृद्धिले आयातित सामग्रीमा भर पर्नुपरेका नेपाली उपभोत्तामा असर पर्ने भएको छ । शुल्क वृद्धि बराबरको मूल्य उपभोग्य सामग्रीहरूमा थप हुनेछ ।रक्सौल रेल्वे स्टेसनमा हाल क्लिंकर, जिप्सम, स्ल्याग, कोइलालगायतका वस्तु थुप्रिएका छन् । रेल्वेको पत्रमा तोकिएको समयभन्दा दुई घण्टासम्म ढिलाइ भएमा सामान्य दररेटमा जरिवाना लिइने उल्लेख छ । तर, त्यसपछिको विलम्ब समयमा जरिवानाको दररेट बढदै गएको छ । दुईदेखि चार घण्टासम्म दुई गुणा, चार घण्टादेखि ६ घण्टासम्म सामान्य दरको चार गुणा र ६ घण्टादेखि बढीमा ६ गुणा जरिवाना लिने उल्लेख छ । नयाँ दरमा आयातकर्ताले एक बोगीमा प्रतिघण्टा ९ सय भारतीय रुपैयाँ जरिवाना तिर्नुपर्छ । रक्सौल गोदामको मालसामान लोड गरी गन्तव्यसम्म लैजान कम्तीमा एक साता समय लाग्ने ती आयातकर्ताले बताए । त्यसमाथि केही दिनदेखि लगातारको वर्षाले रेल्वे स्टेसनको गोदामदेखि भारतीय कस्टम जोड्ने सडक हिलाम्मे बनेको छ । गोदाम वरिपरि पनि पानी जमेको छ । भारतीय रेल्वेले रक्सौल गोदाममा मालसामान थुप्रिने बित्तिकै जरिवाना दर बढाउने गरेको छ । नाकाबन्दी र महाभूकम्पको समयमा समेत जरिवाना बढाएको थियो । संविधान संशोधनबिना नै सरकारले दोस्रो चरणको निर्वाचन गरेको विरोधमा राष्ट्रिय जनता पार्टीले जेठ ३० देखि गरेको ५ दिन बन्दले सीमावर्ती रक्सोल रेल्वे स्टेसनको गोदाममा नेपाल आउने वस्तु थन्किएका छन् । आयातकर्ताका अनुसार थन्किएको वस्तु यथाशीघ्र ढुवानी गर्न दबाबका लागि भारतीय रेल्वेले जरिवाना वृद्धि गरेको हो । रक्सौल रेल्वे स्टेसनको गोदाममा अहिले ४६ हजार टन औद्यँेगिक कच्चा पदार्थ थुप्रिएको छ । उद्योगी व्यवसायीका अनुसार रेल्वेको गोदाममा ६ हजार र अन्यत्र ठाउँमा करिब ४० हजार टन नेपाल आउने मालवस्तु अलपत्र परेको छन् । गोदाममा सामान अनलोड गर्ने स्थान अभाव भएपछि रक्सौल रेल्वे स्टेसन नजिकै ९ वटा र्याक होल्डमा राखिएको छ । ँयहाँको गोदाममा चाप बढेपछि रेल्वेको हाजीपुर कार्यालयले नेपाली मालसामान बोकेको ती र्याकलाई बाटोमै रोकिदिएको छ, संघका एक पदाधिकारीले भने, ँएक र्याकमा करिब ३ हजार ८ सय टन कच्चा पदार्थ लोड हुने गरेको छ । नेपालका लागि दैनिक ३ र्याक मालसामान रक्सौल स्टेसनमा आउने गरेको छ । केही दिनअघिसम्म भारतीय रेल्वेले मागको तुलनामा अति न्यून र्याक दिएपछि नेपालको आयात प्रभावित बनेको थियो । हाल चर्को जरिवानाको मारले सताएको छ ।"
होटल र रिसोर्टद्वारा सार्वजनिक जग्गा अतिक्रमण हटेन,"नगरकोट नाल्दुम ९काभ्रे०  प्रशासनको बेवास्ताका कारण वर्षौंदेखि वन र सार्वजनिक जग्गा अतिक्रमण गरी बनेका नगरकोट क्षेत्रका ठूला होटल, रिसोर्ट र ससाना टहराहरू हटाउन सकिएको छैन । अतिक्रमणकारीको जालोे, शक्ति र पहुँच, राजनीतिक र प्रशासनिक निकायको दोहोरो चरित्र, जनप्रतिनिधिविहीन र आँट गर्ने कर्मचारी सरुवा हुने कारणले ०६७ देखि हटाउने प्रयास भए पनि अतिक्रमण हट्न नसकेको हो । काभ्रे र भक्तपुरको सिमानामा पर्ने नगरकोट र नाल्दुम क्षेत्रमा रहेका क्लब हिमालय, स्पेस माउन्टेन, होटल भ्यु प्वाइन्ट, लास्ट होराइजन रिसोर्ट, मधुवन होटल, द फोर्ट, स्तुपा रिसोर्ट, होटल चौतारी, सनसाइन रिसोर्ट, होटल बेसो, होटल ग्रिन भ्याली, होटल माइल स्टोन, होटल निर्भना भ्याली लगायतका होटल तथा रसोर्टले सार्वजनिक जग्गा अतिक्रमण गरी व्यवसाय गरिरहेका छन् । भूकम्पले क्षति पुगेको स्पेस माउन्टेन अहिले सञ्चालनमै छैन । साविक नाल्दुम ८ मा ४० वटा जति होटल तथा छाप्रोले सार्वजनिक जग्गा अतिक्रमण गरी व्यवसाय गर्दै आएका छन् । जिल्ला वन कार्यलय काभ्रेको तथ्याक अनुसार ३१ रोपनी सार्वजनिक जग्गा, २ सय ५२ वर्गमिटर वन क्षेत्र अतिक्रमण भएको छ । प्रशासनका अनुसारक्लब हिमालयनले १३ रोपनी, द फोर्टले ५ रोपनी, स्पेस माउन्टेनले एक रोपनी, होटल भ्यु प्वाइन्टले २ रोपनी र मधुवन होटलले १ रोपनी जग्गा अतिक्रमण गरी व्यवसाय सञ्चालन गरिरहेका छन् । सार्वजनिक जग्गा भएकाले स्थानीय तहले हटाउनुपर्ने तर्क वन कार्यलयले गर्दै आएको छ भने स्थानीय तहले वन क्षेत्र भएकाले वन कार्यलय नै अतिक्रमण हटाउन पहल गर्नुपर्ने तर्क गर्दै आएको छ । ०३३३८ मा नापी हुँदा बाँझो जग्गा भएकाले रेकर्डमा पर्ती जग्गा नै उल्लेख छ । तर, नाल्दुम नगरकोट क्षेत्रमा पहाडी सामुदायिक वन कार्यक्रमअन्तर्गत ०४०४१ मा वृक्षरोपण भएपछि त्यहाँ हाल वन क्षेत्र छ । ँसबै सरकारी रेकर्डमा पर्ती जग्गा भएकाले अतिक्रमण हटाउने जिम्मा स्थानीय तहको हो, जिल्ला वन अधिकृत प्रेम खनालले भने, ँफिल्डमा भने वन नै भएकाले समन्वयन गरी अतिक्रमण हटाउन पहल गर्छौं । मण्डनदेउपुर नगरपालिका प्रमुख टोकबहादुर वाइवाले भर्खरै निर्वाचित भएर आएकाले यसबारे अध्ययन गर्ने बताए । ँकेही जग्गा अतिक्रमण भएको छ भन्ने सुनेको छु, उनले भने, ँयसबारे सत्यतथ्य छानबिन गरी कारबाही अघि बढाउँछु । जिल्ला वन क्षेत्र नियन्त्रण कार्यदलले ०६७ मा नै अतिक्रमणबारे अध्ययन गरेर प्रतिवेदन पेस गरे पनि त्यसयता अतिक्रमण हटाउने काममा प्रगति भने भएको छैन । काभ्रेका प्रमुख जिल्ला अधिकारी शिव सिंखडाको अध्यक्षतामा बसेको अतिक्रमण नियन्त्रण व्यवस्थापन कार्यदलको बैठकले पहिलो चरणमा भक्तपुर जिल्लाका प्रजिअ, सुरक्षा प्रमुख र वन कार्यालयका प्रमुखसँग बैठक बसेर तत्कालै नगरकोट क्षेत्रको अतिक्रमण हटाउन सुरु गर्ने निर्णय गरेको छ । ँदुवै जिल्लाका सरोकारवाला बसेर कार्ययोजना बनाई अतिक्रमण तत्काल हटाउँछौं, सिंखडाले भने । भक्तपुरका जिल्ला वन अधिकृत फणीन्द्र पोखरेलले हटाउनका लागि सबै निकायको समन्वय चाहिने बताए । ँएक्लो प्रयासले केही हुने हैन, दुई जिल्लाको सवाल भएकाले वन र प्रशासनको क्षेत्रीय कार्यालयले समन्वय गर्नुपर्छ, उनले भने, ँठूलो बजेट र सुरक्षा पनि आवश्यक छ, राज्यशक्तिले चाह्यो भने नहुने केही छैन ।"
एनआईसी एसिया दुहबीमा,काठमाडौं ९कास० एनआईसी एसिया बैंकले सुनसरीको दुहबीमा आफ्नो १०८ औं शाखा खोलेको छ । दुहबी नगरपालिकाका प्रमुख कार्यकारी अधिकृत प्रमोदकुमार चौधरी र दुहबी उद्योग वाणिज्य संघका अध्यक्ष उमेश गोस्वामीले आइतबार संयुक्त शाखाको उद्घाटन गरेका हुन् । बैंकले हरेक सम्भावित बजार क्षेत्रमा आफ्ना ग्राहकलाई सेवा उपलब्ध गराउने अभिप्रायले अन्य विभिन्न स्थानमा चँँडै नै थप शाखा सञ्चालन गर्ने योजना अगाडि सारेको जनाएको छ ।
टुरिजम डेभलपमेन्टद्वारा नयाँ कार्डहरू जारी,काठमाडौं ९कास० टुरिजम डेभलपमेन्ट बैंकले ईएमभी चिप प्रविधिमा आधारित भिषा डेबिट कार्डयूएस डलर कार्ड अन्तर्राष्ट्रिय ट्राभल कार्ड जारी गरेको छ । यी कार्डहरू विश्वव्यापी रूपमा प्रयोग गरिने अत्याधुनिक ईएमभी चिप प्रविधिमा आधारित भएकाले धेरै सुरक्षित भएको दाबीले बैंकको छ । यसैगरी बैंकले स्मार्ट मोबाइल बैकिङ सेवासमेत सुरु गरेको जारी विज्ञप्तिमा छ ।
क्रेजी मेला असार १७ सम्म,"काठमाडौं ९कास० शिखर सुजले भृकुटीमण्डपको प्रदर्शनीस्थलमा भइरहेको व्रेजी सेल मेलाको अवधि असार १७ गतेसम्म बढाएको छ । मेलामा उपभोक्ताले सस्तो मूल्यमा आकर्षक जुत्ता चप्पल पाउने हुँदा ग्राहकको मागलाई ध्यानमा मेलाको समय अवधि ६ दिन थप गरिएको जारी विज्ञप्तिमा छ । व्रेजि सेल मेलामा गर्मी याम लक्षित गरि नयाँ डिजाइनका जुत्ता तथा चप्पलहरू बिक्री वितरणमा ल्याइएको आयोजकले जनाएको छ । जुत्ताहरूमा खुद्रा बिक्री मूल्यमा ८५ प्रतिशतसम्म छुट उपलब्ध गराइएको छ भने ३८, ३९ र ४० नम्बरका जुत्ता चप्पलमा छुटपछि पनि छुटको व्यवस्था गरिएको विज्ञप्तिमा छ ।"
वैदेशिक रोजगारीलाई व्यवस्थित नगरे समस्या,"इलाम वैदेशिक रोजगारीले मुलुकको आर्थिकस्तरलाई मजबुत बनाए पनि प्रभावकारी व्यवस्थापन नगरे गम्भीर समस्या पर्ने सरोकारवालाले चिन्ता व्यक्त गरेका छन् । लहडमा बिदेसिने क्रम बढदा रोजगारी दिने मुलुक र यहाँको समाजमा पनि गम्भीर प्रभाव पर्दै गएको सदरमुकाममा आइतबार राष्ट्रिय मानव अधिकार आयोगद्वारा आयोजित आप्रवासी कामदारको मानव अधिकारीसम्बन्धी छलफलका सहभागीले निष्कर्ष निकालेका हुन् । ँभारतमा करिब ४० लाख र त्यसबाहेक रहेका ३७ लाख नेपालीको व्यवस्थापनमा प्रभावकारी काम थाल्न ढिलो भइसकेको छ, आयोगका सदस्य सुदीप पाठकले भने, ँराज्यले सही नीति र व्यवस्थापन गर्न सकेन भने आउँदो दस वर्षभित्र वैदेशिक रोजगारको समस्यले मुलुक ठूलो संकटमा पर्नेछ । कानुनी प्रक्रिया पूरा गरेर भारतबाहेक अन्य देशमा जानेको संख्या १६ लाख ८४ हजार पुगेको छ । ठूलो संख्यामा नेपाली रहेको देशबाट कुनै कारणबस सबैलाई उठाउनुपर्यो भने ल्याउने तयारीदेखि सम्बन्धित देशमा हुने अधिकार हननलगायत विविध समस्याबाट मुक्त गराउन ठोस नीतिको आवश्यकता रहेको उनको भनाइ छ । ँवैदेशिक रोजगारबाट नेपाल फर्किसकेपछि उनीहरूले गर्ने कामदेखि अशक्त भएर आउने र गम्भीर रोग लिएर आउनेको व्यवस्थान कसरी गर्ने भन्ने कसैले पनि हेक्का राखेका छैनन्, पाठकले थपे, ँहाल देखिएका यावत् समस्या सरकारी नीति, उदासीनता र अनुगमनको अभावमा नै भएका हुन् । अरब मुलुकमा जाने महिलाहरूका अवस्था अझै दर्दनाक रहेको सहभागीले बताए । वैदेशिक रोजगार ऐन २०६४ लाई समयानूकल बनाउनुपर्ने र वैदेशिक रोजगार प्रवद्र्धन बोर्डलाई परिवर्तन गरी वैदेशिक रोजगार व्यवस्थापन बोर्डका रूपमा कार्य गर्नुपर्ने उनको सुझाव छ । अधिकांश महिलाहरू श्रम र यौन शोषणमा पर्ने गरेको बताउँदै तत्कालका लागि ती मुलुकमा नपठाउनु नै उचित हुने उनको तर्क छ । गैरकानुनी ढंगबाट पुग्ने महिलाहरू अधिकांश बेचिएर पुग्ने गरेकाले पनि समस्या जटिल बनेको आयोगको ठम्याइ छ । कानुनी प्रक्रिया पुर्याएर जाने २ लाख ३८ हजार महिलामध्ये इलाम नवौं स्थानमा रहेको छ । कानुनी प्रक्रिया पुर्याएर गएकाहरू दुर्घटनाका कारण कोमामा पुगेकालाई ल्याउने, उनीहरूविरुद्ध परेको मुद्दाबापतको रकम व्यहोर्ने र मृत्यु भएका सदस्यलाई ५ लाख रुपैयाँ प्रदान गर्ने निर्णय भने सकारात्मक रहेको आयोगको प्रतिक्रिया छ । वैदेशिक रोजगारीमा देखिएका विकृति लागि व्यवस्थित तथ्यांक संकलनदेखि समस्या समाधानका उचित विकल्पसमेत दिने गरी काम थालिएको आयोगले जानकारी दियो । छवटा देशसँग श्रम सम्झौता गरेको नेपालले १ सय देश देशलाई खुला गरेको छ । तर, १ सय ५० भन्दा बढी देशमा रोजगारीका लािग जाने गरेको तथ्यांक आयोगसँग छ । सम्झौता भएका देशसँग पनि कतिपय ठाउँमा सरकार खुम्चिएकाले कामदारको हितमा नभएको सरोकारवालाको भनाइ छ । नेपाल बार एसोसिएसनका केन्द्रीय उपाध्यक्ष मदन खड्काले सम्बन्ध बिच्छेदका घटनामा ९० प्रतिशत कारण वैदेशिक रोजगारी रहेको उल्लेख गरे। वैदेशिक रोजगारीका कारण मानव अधिकार हननसहित उत्पन्न समस्या समाधान खोज्न सम्बन्धित निकायबीच समन्वय हुन आवश्यक रहेको अधिकांशको भनाइ थियो । मानव अधिकार तथा शान्ति कार्य समूहका प्रकाश अधिकारीले वैदेशिक रोजगारीले भित्र्याएका गम्भीर सामाजिक समस्यालाई बेलैमा हल गर्ने विधि अपनाउनुपर्नेमा जोड दिए । वैदेशिक रोजगारीका समस्या सम्बन्धमा चेतनामूलक काम गर्दै आएको ट्रेड युनियन कांग्रेसका हरि फुयालले राज्यले तोकेको उमेर हदका कारण गैरकानुनी रूपमा विदेश जानेको संख्या बढदै गएकाले उमेर हद राख्न नहुने धारणा राखे । सहभागीले वैदेशिक रोजागारीलाई व्यवसायको रूप दिन सरकारले सोहीअनुरूप व्यवस्थापन गर्नुपर्नेमा जोड दिए । विदेश गएको तथ्यांक रहे पनि फर्कनेको तथ्यांक नहुनु अर्को समस्या जड रहेको सम्बन्धितको भनाइ छ । स्थानीय तहको निर्वाचनबाट जनप्रतिनिधि चयन भइरहेकाले वैदेशिक रोजगारीमा जान चाहनेदेखि गएका घरसम्ममा सचेतना अपनाउन र समस्या समाधानका विविध उपाय अवलम्बन गर्न पनि सुझाव आएको छ ।"
सुध्रिएनन् बधस्थल र कोल्ड स्टोर,"काठमाडांै संयुक्त बजार अनुगमन गरिरहेका सरकारी टोलीले दैनिक अधिकांश बधस्थल तथा कोल्ड स्टोर फोहोर भेटाएको छ । विशेष अनुगमनबारे जानकार व्यापारीको फर्ममा अनुगमन गर्दा समेत फोहोर फेला परेको छ । आपूर्ति व्यवस्थापन तथा उपभोक्ता हित संरक्ष्ँण विभागको संयोजकत्वमा पशु सेवा विभाग, प्रहरी, उपभोक्ताकर्मी र सञ्चारकर्मीसहितको टोलीले असार २३ देखि विशेष अनुगमन जारी राखेको छ । अनुगमन सुरु गर्नुअघि विभागले विभिन्न क्ष्ँेत्रका व्यवसायीसँग छलफलसमेत गर्ने गरेको छ । अनुगमन हुँदै छ भन्ने कुनै न कुनै रूपमा व्यापारीले जानकारीसमेत पाएका छन् । तर, अनुगमनका क्रममा भने फोहोर भेटिइरहेकै हो ।यसअघि व्यापारीले पनि अनुगमनपूर्व जानकारी हुनुपर्ने माग गर्दै आएका थिए । अनुगमनका क्रममा जानकारी नदिएको भन्दै विरोधसमेत गर्दै आएका छन् । तर, जानकारी दिएर अनुगमन गर्दा पनि अधिकांश बधस्थलकोल्डस्टोर फोहोर, बिग्रेको मासु बिक्री गरिरहेको, दर्ता नभएको, ढक तराजुको नापतौल नगरेका जस्ता कैफियत फेला परेका हुन् । ँअनुगमन हुँदै छ भन्ने जानकार व्यावसायिक फर्ममा पनि दैनिक सोही प्रकारको कैफियत फेला परेको छ । बढी कैफियत फर्ममा सिलबन्दीकारोबार रोक्का पनि गरेका छौं । तर, बन्द गरेर मात्रै समस्या समाधान भएन, विभाग महानिर्देशक कुमार दाहालले भने, ँसरकारले कडा नीति ल्याउनुपर्छ । कडा नीति नभएसम्म सुधार हुन सक्दैन । नगरपालिकागाउँपालिकाले पनि कडा कदम चाल्नुपर्यो । उनका अनुसार सिलबन्दी गरिएको ५७ बधस्थलकोल्डस्टोरलाई कानुनी प्रक्रियाका लागि फाइल आपूर्ति मन्त्रालयमा पठाइएको छ । तीबाहेक दुईवटालाई सार्वजनिक अपराध ऐनअनुसार मुद्दा चलाइने बताए । केही उपभोक्ताहरू सचेत हुँदाहुँदै व्यवसायीकै पक्ष्ँमा वकालत गरेकाले पनि व्यवसायीको मनोबल बढेको उनले बताए । ँसीमित उपभोक्ताले बिग्रेको मासु पनि खाना छाडेका छैनन् । त्यसले गर्दा व्यवसायीको मनोबल थप बढेको छ, उनले भने, ँठगी गर्ने व्यवसायीलाई ग्राहकले बहिस्कार गर्नुपर्छ ।पशु बधशाला र मासु जाँच ऐन २०५५ अनुसार बध गरिने पशु वधशाला वा बधस्थलमा मात्रै बध गर्न पाइन्छ । यस ऐनले रोग लागेर वा कालगतिले मरेको पशुको मासु बिक्री गर्न बन्देज लगाएको छ । छालासहितको मासु बिक्री गर्न पनि बन्देज लगाएको छ । यस्तै इजाजत पत्र नलिई पशु बधशाला स्थापना गर्न र मासु बिक्री गर्न पाइँदैन । पशु बधशाला स्थापना गर्न वा मासु बिक्रेता भई काम गर्न इजाजत पत्र लिएर मात्र गर्नुपर्ने उल्लेख छ । मासुका लागि बध गरिने पशु बधपूर्व जचाँउनुपर्ने र बधपश्चात् पनि मासुको जाँच गराउनुपर्ने समेत उल्लेख छ । तर, अनुगमनका क्रममा सोही प्रवृत्तिको कैफियत फेला परेको माछामासु अनुगमन टोली संयोजक ढुण्डिराज पोखरेलले बताए । केही कोल्टस्टोर, पसलमा मरेको कुखुरा, ढुसी परेको मासुसमेत बिक्रीमा राखेको बताए । ँअनुगमनका क्रममा अधिकांश माछामासु पसलबधशाला दर्ता छैन । मासु पसल सञ्चालनका लागि न्यूनतम पूर्वधार नै छैन । सरसफाइको अवस्थाम पनि नाजुक छ । नापतौलबाट पनि ठगी भएको छ, उनले भने । बधस्थल निर्माण, दर्ता प्रक्रियामा सम्बन्धित नगरपालिकाले कडाइ गर्नुपर्ने उनले बताए । ँन्यूनतम पूर्वाधार हेरेर मात्रै दर्ताका लागि स्वीकृति दिनुपर्छ, उनले भने । आपूर्ति विभागका अनुसार माछामासु तथा बधस्थल क्षेत्रको अनुगमन पशु सेवा विभागले गर्नुपर्छ । ऐनअनुसार उपभोक्ताको जीउज्यान माथि खेलबाड गर्नेलाई १० हजार जरिवाना र कैदको पनि गर्न सकिन्छ । तर, पशु सेवा विभाग अनुगमनबाट पन्छिँदै आएको आपूर्तिको आरोप छ । ँपशु सेवा विभागले अनुगमन गरेर कारबाही गर्नुपर्ने हो, विभागका एक अधिकारीले भने, ँअनुगमन नहुँदा आपूर्तिले हस्तक्षेप गर्नुपरेको छ । ऐनअनुसार बध गरिएको पशु रोगी भेटिए, निषेध गरिएको मासु बिक्री गरे र छालासहितको मासु बिक्री गरेमा पहिलोपटक ५ हजारसम्म जरिवाना हुन्छ । दोस्रो पटकदेखि पटकैपिच्छे दस हजार रुपैयाँ जरिवाना वा एक महिनासम्म कैद वा दुवै सजाय हुने ऐनमा उल्लेख छ । तर, उपभोक्ता ठगी गर्ने कोल्डस्टोर, बधस्थललाई कारबाही हुन सकेको छैन । संयुक्त अनुगमन टोलीले मंगलबार र बुधबार जोरपाटीको पूर्णबहादुर शाही मासु पसल र बधशालामा अनुगमन गर्दा मासुहरू खुला राखेको, सरसफाइमा ध्यान नदिएको, फोहोर छरपस्ट रहेको फेला परेको थियो । व्यवसाय र प्यान दर्ता नभएको, नापतौल मेसिनको प्रमाणीकरण नभएको पनि फेला परेको छ । ती व्यवसायीलाई सम्पूर्ण कागजातसहित ७ दिनभित्र विभागमा उपस्थित हुन निर्देशन दिइएको छ । जोरपाटीमै रहेको कुमा शाही मासु पसल तथा बधस्थलको अवस्था पनि उस्तै थियो । ँमासु राख्ने स्थल, सरसफाइ तथँ भुइँ अग्लो हाइट बनाउने, व्यवसाय दर्ता, नापतौल मेसिनको प्रमाणीकरणसहित ७ दिनभित्र विभागमा उपस्थित हुन निर्देशन दिएका छौं, पोखरेलले भने । गोकर्णस्थित बिजु शाही बधस्थलको अवस्था पनि लथालिंग थियो । मासु र फोहोर सँगसँगै राखेको, हडीहरूमा किरा परेको, मासु काट्ने स्थान अत्यधिक फोहोर भएकाले हालका लागि कारोबार रोक्का गरिएको छ । ँव्यवसाय दर्ता प्यान दर्ता र नापतौल प्रमाणीकरणसहित सरसफाइ गरी स्तरोन्नतिको प्रमाणसहित विभागमा पेस नगरुन्जेल कारोबार बन्द गरेका छौं, उनले भने ।"
पुनर्कर्जा लिने बढे,"काठमाडौं बैंक तथा वित्तीय संस्थालाई केन्द्रीय बैंकले सुपथ दरमा प्रदान गर्दै आएको पुनर्कर्जा कोषको आकार बढ्ने देखिएको छ । पछिल्ला वर्षहरूमा बैंक तथा वित्तीय संस्थाको कर्जा प्रवाह क्षमता बढेसँगै सुपथ दरको कर्जाको माग धेरैले बढेपछि केन्द्रीय बैंकले पुनर्कर्जा कोषको आकार पनि बढाउन गृहकार्य थालेको हो । प्राथमिकता प्राप्त र रणनीतिक महत्त्वका उत्पादनशील क्षेत्रमा कर्जा प्रवाह बढाउने उद्देश्यले पुनर्कर्जा कोषको आकार बढाउनुपर्ने देखिएको र त्यसबारेमा आवश्यक गृहकार्य भइरहेको राष्ट्र बैंक अन्ुसन्धान विभाग प्रमुख नरबहादुर थापाले बताए । नेपाल उद्योग परिसंघ ९सीएनआई० ले आइतबार आयोजना गरेको आगामी आर्थिक वर्षको मौद्रिक नीतिसम्बन्धी छलफल कार्यक्रममा थापाले यस्तो बताएका हुन् । हाल राष्ट्र बैंकले करिब साढे १० अर्ब रुपैयाँ बराबरको पुनर्कर्जा कोषमार्फत बैंक तथा वित्तीय संस्थालाई सुपथ दरमा कर्जा सुविधा दिँदै आएको छ । विगतका वर्षहरूमा पुनर्कर्जामा बैंक तथा वित्तीय संस्थाको रुचि कम भए पनि हाल आएर बढेको राष्ट्र बैंकले जनाएको छ । ँकर्जा, तरलता र ब्याजदरमा आउने उतारचढावले वित्तीय प्रणालीमा पार्न सक्ने प्रतिकूल असर न्यूनीकरण गर्न पनि कोषको आकार बढाउनुपर्ने देखिएको हो, थापाले भने, ँहाम्रो चाहना उक्त कोषमा सरकारले पनि सहयोग गरोस् भन्ने हो, यसका लागि सरकारसँग छलफल भइरहेको छ, अझै अन्तिम निर्णय भइसकेको छैन । गत वैशाखसम्म बैंक तथा वित्तीय संस्थाले १२ अर्ब ८१ करोड ४० लाख पुनर्कर्जा उपयोग गरेका छन् । जसमध्ये साधारण पुनरकर्जा १२ अर्ब ८ करोड ८० लाख र निर्यात कर्जा ७२ करोड ६० लाख रुपैयाँ छ । अघिल्लो वर्षको सोही अवधिमा साधारण पुनर्कर्जा ४ अर्ब ५७ करोड र निर्यात पुनर्कर्जा १ अर्ब १७ करोड गरी कुल ५ अर्ब ७४ करोड रुपैयाँ पुनर्कर्जाको उपयोग भएको थियो । उत्पादनशील क्षेत्रतर्फ लगानी तथा निर्यात विस्तारमा समेत सहयोग पुर्याउने उद्देश्यले सहुलियत दरमा प्रदान गरिने पुनर्कर्जाको उपयोग धेरैले बढेको राष्ट्र बैंकले बताएको छ ।भूकम्पपीडितहरूलाई बढीमा २ प्रतिशतसम्मको ब्याजमा आवासीय घर निर्माण कर्जा प्रदान गर्न शून्य ब्याजदरमा पुनर्कर्जा सुविधा उपलब्ध गराउने व्यवस्थाअन्तर्गत गत वैशाखसम्म ६७ करोड ५० लाख २५ हजार रुपैयाँ कर्जा प्रवाह भएको राष्ट्र बैंकले जनाएको छ ।हाल बैंक तथा वित्तीय संस्थालाई दिइएको ५ प्रतिशत स्प्रेड ९कर्जा निक्षेपबीचको ब्याज अन्तर० राष्ट्र बैंकलाई चित्त नबुझेको थापाले दोहोर्याए । संवैधानिक निकायबाट निकै ठूलो दबाब आएको र भारतलगायत छिमेकी राष्ट्रहरूमा स्प्रेड दर कम रहेकाले त्यसतर्फ पनि सोच्नुपर्ने अवस्था आएको बताए । ँभारतमा यस्तो स्प्रेड ३ प्रतिशत मात्र छ, थापाले भने, ँयसकारण पनि विभिन्न संवैधानिक निकायबाट राष्ट्र बैंकलाई स्प्रेड घटाउन दबाब दिइरहेका छन् । दबाब दिने कुन संवैधानिक निकाय हो भन्ने कुरा नखुलाइए पनि ब्याजदरमा देखिएको उच्च उतारचढावप्रति राष्ट्र बैंक सन्तुष्ट नभएको उनले बताए । कार्यक्रममा सीएनआईका अध्यक्ष हरिभक्त शर्माले मुलुकको पूर्वाधार विकासका लागि पूर्वाधार विकास कोष स्थापना गर्नुपर्ने, बैंकिङ प्रणालीमार्फत भुक्तानी गर्ने बानीको विकासका लागि सरकारले विशेष कार्यक्रम ल्याउनुपर्ने, ब्याजदर र तरलतामा देखिएको अस्वाभाविक उतारचढाव नियन्त्रणका लागि प्रभावकारी नीति ल्याउनुपर्नेलगायत सुझाव दिएका थिए ।"

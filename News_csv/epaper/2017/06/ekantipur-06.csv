शीर्षक,विवरण
कतारलाई एक्ल्याइयो,"कतारसँग स्थल सीमा जोडिएको एक मात्र मुलुक साउदी अरबले सीमासमेत बन्द गरेको छ । इजिप्टले हवाई तथा जलसम्बन्ध तोड्दै आफ्ना राजदूतलाई फिर्ता बोलाएको छ । साथै कायरोस्थित कतारी राजदूतलाई ४८ घण्टाभित्र देश छाड्न आदेश दिएको छ । यूएईको विमान सेवा एयर अरेबिया, इमिरेट्स, इत्तिहाद र फ्लाई दुबई तथा साउदी अरेबियाको साउदियाले कतारका उडान रद्द गरेका छन् । साउदी अरेबिया, यूएई र बहराइनले आफ्ना देशमा रहेका कतारी नागरिकलाई दुई साताभित्र देश छाड्न निर्देशन दिएका छन् । यी तीन देशले आफ्ना देशका नागरिकलाई कतारको भ्रमण गर्नसमेत प्रतिबन्ध लगाएका छन् ।"
नेपाली कामदार अन्योलमा,कतारमा झन्डै चार लाख नेपाली कार्यरत छन्  श्रम स्वीकृति लिएर जानेको संख्या हालसम्म ९ लाख छ
पुन: मतदानको निर्णय यथास्थितिमा राख्न आदेश,उनीहरूले भरतपुर घटनामा मतगणनास्थल कब्जा नभएको र मतपत्रसमेत नष्ट नभएको दाबी गर्दै आयोग निर्णय त्रुटिपूर्ण भएकाले खारेज हुनुपर्ने माग राखेका थिए ।
देउवालाई बाटो खुला,संसद् गतिरोध अन्त्य  आज प्रधानमन्त्री चुनिँदै
समितिमा २ पत्रकार नियुक्त,काठमाडौं (कास) सूचना तथा सञ्चार मन्त्रालयले न्यूनतम पारिश्रमिक निर्धारण समितिमा २ जना पत्रकारलाई नियुक्ति गरेको छ । पत्रकारद्वय युवराज विद्रोही र शिवराज योगीलाई सोमबार नियुक्तिको निर्णय भएको हो । विद्रोही नेपाल पत्रकार महासंघ काठमाडौं शाखाका पूर्वअध्यक्ष र योगी नेपाल प्रेस युनियनका केन्द्रीय सदस्य हुन् ।
६ आयोगका विधेयक संसद्मा पेस हुँदै,"दलित, आदिवासी जनजाति, मधेसी, थारू र मुस्लिम आयोगले पहिलो पटक कानुन पाउनेछन्"
विदेशीलाई निर्वाचन अवलोकन अनुमति,"आयोगले ४९ हजार स्वदेशी पर्यवेक्षकलाई स्थानीय निर्वाचन पर्यवेक्षणको स्वीकृति दिए पनि विदेशीलाई पर्यवेक्षण अनुमति भने नदिएको प्रवक्ता शर्माले जानकारी दिए । आयोगले स्थानीय निर्वाचनमा विदेशीलाई पर्यवेक्षण अनुमति नदिने नीति लिएको छ । विदेशी कूटनीतिज्ञहरूले निर्वाचन अवलोकन गर्न चाहेमा परराष्ट्र मन्त्रालयसँगको सहकार्य र आवश्यक सुरक्षा व्यवस्था मिलाएर समूहमा तोकिएका स्थानमा पुग्नुपर्ने सचिव मैनालीले बताए । उनीहरूले जान चाहेको ठाउँका लागि पूर्वस्वीकृति लिनुपर्नेछ । आयोगस्रोतले पर्यवेक्षणको दबाब थेग्न कठिन भएपछि अवलोकन स्वीकृति दिनुपरेको जनाएको छ । अमेरिका, बेलायत र युरोपियन युनियनले पर्यवेक्षण गर्न नपाएपछि अवलोकनका लागि मात्र चासो दिएका छैनन् ।"
गरिबका सबै कार्यक्रम गरिबी निवारण मन्त्रालयमा,"काठमाडौं (कास) सरकारले गरिबी निवारणसँग सम्बन्धित सबै कार्यक्रमलाई सहकारी तथा गरिबी निवारण मन्त्रालय मातहत ल्याएको छ । मन्त्रिपरिषद्को आइतबार बसेको बैठकले प्रधानमन्त्री कार्यालय, अर्थ मन्त्रालय र स्थानीय विकास मन्त्रालय मातहत रहेका गरिबी निवारणसँग सम्बन्धित कार्यक्रमलाई गरिबी निवारण मन्त्रालय मातहत राख्ने निर्णय गरेको हो । निर्णयअनुसार प्रधानमन्त्री एवं मन्त्रिपरिषद् कार्यालयअन्तर्गत रहेको गरिबी निवारण कोषलाई सहकारी एवं गरिबी निवारण मन्त्रालय मातहत ल्याइएको छ । सहकारी तथा गरिबी निवारणमन्त्री हृदयराम थानीका अनुसार अर्थ मन्त्रालयअन्तर्गत रहेको युवा स्वरोजगार कार्यक्रम तथा स्थानीय विकास मातहत रहेको गरिबसँग विश्वेश्वर कार्यक्रमसमेत गरिबी मन्त्रालय मातहत ल्याइएको छ । मन्त्रिपरिषद्ले गरिबी निवारणसँग सम्बन्धित नीति तथा कार्यक्रमहरूको सम्पर्क मन्त्रालयसमेत यसैलाई तोकेको छ । उनका अनुसार मन्त्रिपरिषद्ले गरिबी निवारण कोषलगायतलाई कानुनी रूपमै गरिबी निवारण मन्त्रालय मातहत ल्याउन सम्बन्धित ऐनहरू संशोधन प्रक्रिया अघि बढाउने निर्णयसमेत भएको छ । मन्त्री थानीले एउटै उद्देश्य बोकेका कार्यक्रम फरकफरक मन्त्रालयमा हुँदा काममा तालमेल नभएको भन्दै गरिबी निवारण मन्त्रालय मातहत ल्याउन लबिइङ गर्दै आएका थिए ।"
त्रिविको नयाँ भवन,"काठमाडौं (कास) भूकम्पपछि निर्माण गरिएको त्रिभुवन विश्वविद्यालयको पहिलो भवन सोमबार अनावरण गरिएको छ । त्रिवि उपकुलपति तीर्थराज खनियाले राजधानीको बल्खुस्थित त्रिवि परिसरमा निर्मित चारतले भवन अनावरण गरेका हुन् । ६ हजार स्क्वायर फुटको नवनिर्मित भवन १ रोपनी १ पैसा क्षेत्रफलमा बनाइएको छ । यो भवन १० करोड २२ लाख रुपैयाँ लागतमा निर्माण गरिएको हो । यसमा त्रिविको विज्ञान तथा प्रविधि अध्ययन संस्थान, मानविकी तथा सामाजिकशास्त्र संकाय र शिक्षाशास्त्र संकायको परीक्षा भवनका रूपमा उपयोग गरिनेछ । २०७२ वैशाख १२ गतेको भूकम्पले त्रिविका थुप्रै संरचनामा असर गरेको छ । त्यसयता निर्माण सम्पन्न भएको यो नै पहिलो भवन हो । रेक्टर कार्यालयको भवन पनि चाँडै बनिसक्ने कार्यक्रममा बताइएको थियो ।"
वातावरण दिवसमा पुरस्कृत,"काठमाडौं (कास) वातावरण मन्त्रालयले वातावरण संरक्षण क्षेत्रमा योगदान पुर्याएका विभिन्न व्यक्ति र संस्थालाई सोमबार पुरस्कृत गरेको छ । विश्व वातावरण दिवसका अवसरमा मन्त्रालयले यस वर्षको वातावरण संरक्षण पुरस्कार मकवानपुरको महिला, बालबालिका तथा वातावरण सुधार केन्द्रलाई प्रदान गरेको छ । कैलालीका वातावरण अभियन्ता लालबहादुर रावललाई संरक्षण पुरस्कार प्रदान गरिएको छ । यी दुवै पुरस्कारको राशि एक लाख ५० हजार रुपैयाँ छ । यस्तै, ५० हजार रुपैयाँ राशिका महिला पुरस्कार कास्कीकी इन्दिरा पराजुली र पत्रकारिता पुरस्कार गोरखापत्रका लक्ष्मीप्रसाद उपाध्यायले पाए । २५ हजार रुपैयाँ राशिका वातावरणमैत्री उद्योग पुरस्कार युनिलिभर नेपाल र जलवायु परिवर्तन व्यवस्थापन पुरस्कार मोरङका अभिषेक श्रेष्ठलाई प्रदान गरियो । राष्ट्रपति विद्यादेवी भण्डारीले पुरस्कार वितरणपछि स्वच्छ तथा मनोरम वातावरण र जीवनको पर्याय बोकेको वन क्षेत्र संरक्षण गर्दै सुन्दर भविष्य सुनिश्चित गर्न मन, वचन र कर्मले लाग्न सबैलाई आह्वान गरिन् । यस्ता कार्यले विश्व वातावरण सन्तुलन कायम राख्न मद्दत पुर्याइरहेको राष्ट्रपतिको विश्वास छ । वातावरणमन्त्री जयदेव जोशीले संघीय लोकतान्त्रिक गणतन्त्र स्थापनासँगै आर्थिक, सामाजिक विकास र वातावरण विकासले समेत गति लिन थालेको बताए । वातावरण संरक्षण समितिका कार्यवाहक सभापति एवं पूर्ववातावरण मन्त्री मानबहादुर विश्वकर्माले संविधान कार्यान्वयन स्वरूप वातावरण संरक्षण तथा प्रवद्र्धनबारे स्थानीय निकायले महत्त्वपूर्ण भूमिका निर्वाह गर्नुपर्ने धारणा राखे ।"
राजधानीमा हैजा,"विश्व स्वास्थ्य संगठन (डब्लूएचओ) का अनुसार हैजा भिब्रियो काँलेरी नाउँ गरेको ब्याक्टेरियाद्वारा आन्द्रामा संक्रमणले उत्पन्न हुने झाडापखालासम्बन्धी एक गम्भीर रोग हो । संक्रमित आहार वा पानीले यसको जीवाणु शरीरमा प्रवेश गर्छ । संक्रमण भएको २४ घण्टादेखि ५ दिनसम्ममा हैजाको लक्षण देखिन थाल्छ । डब्लूएचओका अनुसार सही उपचार नहुँदा शरीरमा पानीको मात्रा कम भई मृगौलाले काम गर्न छाडे रोगीको मृत्यु हुन सक्छ । डा पुनले रोगप्रतिरोधक क्षमता कम भएका जस्तै कुपोषित बालबालिका, एचआईभी संक्रमित, अंग प्रत्यारोपण गराएका, दीर्घ रोगी लगायतकाहरू हैजाको संक्रमणमा परे मृत्यु हुने सम्भावना बढी रहने बताउँछन् ।"
चुरेलाई दाता खोजिँदै,सरकारी बजेट वार्षिक करिब २ अर्ब  २० वर्षे गुरुयोजनालाई आवश्यक साढे दुई खर्बभन्दा बढी रकम सरकारी बजेटबाट मात्र सम्भव छैन : समिति
स्थानीय तहमा मनोमानी,"सामाजिक सुरक्षा भत्ता वृद्धि, महँगो गाडी खरिद, भोजभतेर र फजुल खर्चलगायत सस्तो प्रचारबाजीका काम नगर्नूनगराउनू : मन्त्रालय"
विमानस्थल किन धाउँछन् निर्वाचन अधिकृत ?,यी पाँचै जनालाई गृह मन्त्रालयले आवश्यकता नभएको विमानस्थल अध्यागमनमा काज सरुवा गरेको थियो । विमानस्थल अध्यागमन कर्मचारीका निम्ति गतिलो र आकर्षक ठाउँ मानिन्छ । गृह मन्त्रालयले केही वर्षअघि विमानस्थल अध्यागमनलाई तीन सिफ्ट चल्ने गरी संरचना बनाएको थियो । जसका निम्ति ६ उपसचिवको परिकल्पना गरिएको थियो । तर अध्यागमन अहिले पनि दुई सिफ्टमै चलिरहेको छ । अध्यागमनकै कर्मचारी दुई सिफ्टका लागि चार उपसचिव पर्याप्त हुने बताउँछन् । भएकै उपसचिव पनि धेरै भएका बेला अन्यत्र खटाइएका उपसचिवको लगाव अचम्मलाग्दो देखिन्छ ।
विद्यार्थीलाई इँटा बोकाइँदै,"यस्तो गर्नु सरासर गलत हो, घटनाबारे म बुझ्छुदीनानाथ गौतमशिक्षा अधिकारी"
भक्तपुरमा भूकम्पपीडित बढे,"सहुलियतमा काठ लिन चाहने पीडितले नागरिकताको प्रतिलिपि, जग्गाधनी प्रमाणपत्र (पुर्जा) को प्रतिलिपि, निजी आवास पुनर्निर्माणका लागि जिल्ला समन्वय समितिसँग सम्झौता गरेको राहत पत्रको प्रतिलिपि, भवन निर्माणका लागि लिएको नक्सापासको प्रतिलिपिसँगै निवेदन पेस गर्नुपर्ने कार्यालयले जनाएको छ ।"
धुर्मुससुन्तलीको मिनी नेपाल योजना,"घोषणा कार्यक्रममा कलाकार मदनकृष्ण श्रेष्ठ, पुनर्निर्माण प्राधिकरणका सहायक प्रवक्ता भीष्मकुमार भुसाल, पूर्वप्रधानसेनापति रुक्मांगत कटवाल, समाज कल्याण परिषदका सदस्यसचिव डिल्लीप्रसाद भट्टलगायतले शुभकामना व्यक्त गरेका थिए ।"
रानीपोखरी पुनर्निर्माण सुरु,"नयाँ स्टिमेटअनुसार भित्री संरचना बनाउन भ्याटबाहेक १ करोड २६ लाख रुपैयाँ लाग्ने अनुमान रहेको विभागका सिनियर डिभिजनल इन्जिनियर सम्पत्त घिमिरे बताउँछन् । बाहिरीभित्री गरी यसअघि झन्डै १० करोड रुपैयाँ लाग्ने अनुमान गरिएको थियो । अब १५ दिनभित्रै ठेक्का प्रक्रिया टुंगिन्छ, घिमिरे भन्छन्, निर्माण सुरु भएको डेढ वर्षमा सम्पन्न गर्ने लक्ष्य छ ।"
नगर कार्यपालिका गठन,"भक्तपुर नगरपालिकामा भने महिला सदस्य पदका लागि नेमकिपाको मात्र उम्मेदवारी परेको र निर्विरोध निर्वाचित भएको मुख्य निर्वाचन अधिकृत भोजराज शर्माले बताए । भक्तपुर नगरमा नेमकिपाका तर्फबाट सुनीता प्रजापति, कृष्णलक्ष्मी दुवाल, सरिना द्योला, रोशनमैया सुवाल र छोरीमैया सुजखू प्रजापति निर्विरोध निर्वाचित भए । भक्तपुर नगरपालिकामा दलित वा अल्पसंख्यक सदस्यका लागि उम्मेदवारी नै परेन । निर्वाचित महिला सदस्यहरूले शुक्रबारै शपथग्रहण गरेको शर्माले बताए । भक्तपुर नगरपालिकामा निर्विरोध निर्वाचित ५ महिला सदस्यसहित १७ सदस्यीय नगर कार्यपालिका गठन भएको छ ।चाँगुनारायण नगरपालिकामा भने मतपरिणाम ढिलाइका कारण नगर कार्यपालिका गठनका लागि आगामी ३१ गते चुनाव गरिने भएको छ ।"
जेब्रा क्रसिङमा ठक्कर दिँदा एकको मृत्यु,काठमाडौं (कास) उपत्यकामा ट्राफिक प्रहरीले जेब्रा क्रसिङबाट बाटो नकाट्ने बटुवालाई धमाधम कारबाही गर्ने अभियान चलाइरहेका बेला बसले जेब्रा क्रसिङबाटै बाटो काटिरहेकी युवतीलाई ठक्कर दिँदा घटनास्थलमै मृत्यु भएको छ । जेब्रा क्रसिङबाट बाटो काट्ने क्रममा ना४ख ४२६२ नम्बरको बसले सोमबार बिहान बसुन्धरामा ठक्कर दिँदा सुनसरी घर भई सुकेधारा बस्दै आएकी २३ वर्षीया रविना चौधरीको मृत्यु भएको महानगरीय प्रहरी वृत्त चक्रपथले जनाएको छ । प्रहरीले बस र चालक विनय तामाङलाई नियन्त्रणमा लिएको छ । ट्राफिक प्रहरीले एक सातादेखि जेब्रा क्रसिङ र आकासे पुलबाट बाटो नकाट्ने बटुवालाई २ सय रुपैयाँ जरिवाना गर्ने अभियान सुरु गरेको छ । बटुवालाई ट्राफिक अनुशासन कायम गराउन अभियान चलाइएको हो ।
वातावरण दिवसमा सफाइ,काठमाडौं (कास) विश्व वातावरण दिवसका अवसरमा होटल अन्नपूर्णले सोमबार वाकाथन र दरबारमार्ग सफाइलगायत कार्यक्रम गरेको छ । होटलद्वारा जारी विज्ञप्तिअनुसार सफाइमा सबै कर्मचारी सहभागी भएका थिए । यस अवसरमा होटलले परोपकारी संस्था इकोसोप बैंकसँग सहकार्य गर्ने घोषणासमेत गरेको छ । यस संस्थाले होटलमा प्रयोग भइसकेका साबुनका टुक्रालाई पुन: प्रयोग गरी परोपकारी कार्यमा लगाउने गर्छ । त्यसैगरी होटलले आफ्ना कर्मचारीका सन्ततिबीच चित्रकला प्रतियोगिता आयोजना गरेको थियो ।
राष्ट्रिय फोटो पत्रकार समूहमा रत्नकृष्ण,"भक्तपुर (कास) राष्ट्रिय फोटो पत्रकार समूहको शाखा भक्तपुरमा विस्तार भएको छ । शाखाको भेलाले फोटो पत्रकार रत्नकृष्ण श्रेष्ठको नेतृत्वमा ९ सदस्यीय कार्यसमिति गठन गरेको छ । उपाध्यक्षमा रमेश गिरी, सचिवमा जयराम बास्तोला, सहसचिवमा रामगोपाल तमखु, कोषाध्यक्षमा लक्ष्मी गारु तथा सदस्यमा विजय कोजू, सुन्दर शिल्पकार, सविना केसी र सरोज वादे चयन भएका छन् ।"
तात्दै चुनावी माहोल,बदर मत घटाउन र निर्वाचनसम्बन्धी जानकारी दिन जिल्लाका एक सय २८ मतदान केन्द्रमा एक जनाको दरले मतदाता शिक्षा कार्यकर्ता परिचालन गरिएको निर्वाचन अधिकृत पाण्डेले बताए ।
७३४ उम्मेदवारको जमानत जफत,महानगरका वडामा पनि अधिकांश एमाले र कांग्रेसका उम्मेदवारले मात्रै जमानत जोगाए
रंगेलीको साख फर्कने आस,"जिल्ला निर्वाचन अधिकारी तुलसीप्रसाद तिमिल्सिनाका अनुसार नगर कार्यपालिकामा यसअघि नगरपालिकामा निर्वाचितबाट ५ जना महिला र दलित वा अल्पसंख्यकबाट नयाँ निर्वाचित ३ जना गरी ८ जना थपिएका छन् । गाउँ कार्यपालिकामा यसअघि गाउँपालिकामा निर्वाचित ४ जना महिला र दलित वा अल्पसंख्यकबा नयाँ २ जना गरी ६ जना थपिएका छन् । ११११ वडा रहेको बेंसीसहर र सुन्दरबजार नगरपालिकामा २१२१ सदस्यीय नगर कार्यापालिका साथै १०१० वडा रहेको मध्यनेपाल र राइनासमा २०२० सदस्यीय कार्यपालिका गठन भएको छ । यस्तै, ९९ वडा रहेको क्व्होलासोंथर, मस्र्याङ्दी र दोर्दी गाउँपालिकामा १७१७ सदस्यीय गाउँ कार्यपालिका र ६ वडा रहेको दूधपोखरी गाउँपालिकामा १४ सदस्यीय गाउँ कार्यपालिका गठन भएको जिल्ला निर्वाचन कार्यालयले जनाएको छ ।"
दाजुभाइकै प्रतिस्पर्धा,निर्वाचन कार्यालय मतदाता शिक्षा प्रभावकारी नभए धेरै मत बदर होला भनेर सजक भइरहेको कुँवर उल्लेख गर्छन् । उनले अझै निर्वाचन आउने दिन बाँकी भएकाले प्रभावकारी नभएका गाउँमा कार्यालयको निगरानीमा मतदाता शिक्षालाई अगाडि बढाइने बताए ।
समृद्ध राष्ट्रियताको आधारशिला,"निष्कर्ष लामो कालखण्डदेखि जति पनि बहस, विवादहरू भए, राजनीतिक उतारचढाव आए, राज्यबाट समावेशी राष्ट्रराज्य बन्ने क्रममा सिर्जना हुने स्वाभाविक बहस र प्रक्रियाहरू हुन् । नेपालको भूराजनीतिक तथा सामरिक संवेदनशीलता उच्च भएको कारणले आवश्यकताभन्दा बढी चर्चा भएको मात्रै हो । अहिलेका लोकतान्त्रिक र समृद्ध देशहरू अमेरिका, भारत, जर्मनी अष्ट्रेलिया, दक्षिण अफ्रिकाजस्ता देशहरू पनि नेपालमा जस्तै लामो चुनौतीपूर्ण प्रक्रियाबाट गुज्रिएका थिए र कतिपय देशमा उक्त प्रक्रिया अझै जारी छ । त्यसैले नेपालमा अहिले जति पनि मुद्दाहरूको उद्भव भएको छ, उक्त मुद्दाहरूको लोकतान्त्रिक प्रणाली, राष्ट्रिय एकता, भौगोलिक अखण्डता र जनताको सार्वभौमिकताको परिधिभित्र रहेर अविलम्ब समाधान गरिनुपर्छ । संकीर्ण र उग्रराष्ट्रवादको आवरणमा स्वाभाविक बहसलाई निषेध होइन, राष्ट्रहित अनुरुप सम्बोधन गर्नुपर्छ । त्यसैले राष्ट्रियता र भौगोलिक अखण्डताको नाममा राजा, राणा र पञ्चायती शासकहरूले जुन गल्ती गरे, अब त्यस्तो गल्ती पुनरावृत्ति गरिनु हुँदैन । अब अर्को धर्म, जाति, संस्कृति र भाषा विशेषको राज्य बनाउने होइन, सबै नेपाली नागरिकको साझा राष्ट्रराज्यको विकास गर्नुपर्छ । होइन भने थप विवादमात्रै होइन, बहुआयामिक द्वन्द्वसमेत निम्त्याउन सक्छ ।"
एनसेललाई पूरै कर तिराऊ,"अब यो विषय निकै अगाडि बढिसकेको छ । कर छुट दिनुपर्छ भन्न सकिने आधार छैनन् । त्यसैले समिति, उच्च अधिकारी र राजनीतिक नेतृत्व छुट दिने प्रपञ्चमा अझै लाग्नु पदीय दुरुपयोगको उच्च नमुना हो । यो प्रवृत्ति तत्काल रोकिनुपर्छ भन्ने हाम्रो स्पष्ट धारणा हो । सँगै एनसेलले पछिल्लो समय थप कर बुझाई आफैंले कानुनी व्यवस्थाको सम्मान गरेको छ । अब आफैंका लागि इज्जतसाथ नेपालमा व्यवसाय गर्ने आधार पूरै कर बुझाएपछि बन्दै जानेछ । हामीले सुरुदेखि उठाएको विषय लाभमा कर तिर्नुपर्छ भन्ने हो । वैदेशिक लगानी जतिसक्दो बढी आउनुपर्छ । यहाँ वैध रूपमा कमाएको नाफा आफ्नो मुलुक लैजान पाउनुपर्छ भन्नेमा हामी सचेत छौं । एनसेल र यसको लगानीकर्ता आजियाटाले पनि बाँकी १० प्रतिशत रकम बुझाएर निर्धक्कसँगै व्यवसाय गरी नाफा कमाउन पाइएको यो अवसरलाई सदुपयोग गरोस् ।"
ताण्डव नाच नदेखाऊ,"राजपा हिम्मत गर दम छ भनेअहिले पनि तराईमा लक्षित राजपा दलले अघोषित रूपमा आन्दोलनको कार्यक्रम भनेर सार्वजनिक गरिरहेका छन् । यद्यपि आन्दोलनका कार्यक्रम फिर्ता लिए पनि उनीहरूको मानसिकता अहिले पनि दोस्रो चरणको निर्वाचनमा सहभागी नहुने र जनताको मताधिकारलाई उपयोगमा ल्याउन नदिने तथापि आफ्नो विश्वासका आधारहरूको मार्ग नखोज्ने प्रवृत्ति राजपामा अहिले पनि हावी भइरहेको लक्षण देखिइरहेको छ । राजपालाई यो निर्वाचन एक अवसर हो र नागरिकलाई सिँढीको एक खुड्किला चढ्ने भरपर्दो र विश्वासिलो आधार हो । राजपा दल संविधान अकाट्य वस्तु होइन, यो त सधैं परिवर्तन र सहमतिको आधारमा संशोधन हुन्छ र गर्न सकिन्छ । निर्वाचन भनेको निश्चित समयमा आउँछ र सबैभन्दा उत्तम व्यवस्था पनि हो, लोकतान्त्रिक व्यवस्थामा । निर्वाचनमा सहभागी हुनु नै सबैको अस्तित्वलाई स्वीकार गर्छौं भन्ने मूलभूत मान्यता रहन जान्छ । राजपा निर्वाचनबाट नभाग, अगाडि सर । तराईको जिल्लामा धेरै आश्वासन बाँडेका र संकल्प गरेका कुरालाई साकार बनाउने र जनताको घर र आँगनमा पुर्याउने वा गरेर देखाउने अवसर आएको छ । यसलाई सदुपयोग गरिदेऊ, नागरिकको मुहारमा विजयको मुस्कान छर्न देऊ । अतिन आचार्यबसुन्धारा, काठमाडौं"
स्थानीय सरकारको विद्यालय शिक्षा कार्यसूची,"आठौं संशोधनपछि शिक्षा ऐनले अभिभावकबाट सहयोग लिन सक्ने व्यवस्था छ, अब नसक्नेलाई मात्र नि:शुल्कको नीति बनाउनु जरुरी छ ।"
दलतन्त्रमा निजीकरणको खतरा,दलतन्त्र र त्यस आधारमा फस्टाएको समाजवादी निजीकरणको डरलाग्दो छाया जनजीवनका सबै पाटामा शक्तिशाली नियन्ताको रूपमा फैलिँदो छ ।
वृद्ध भत्ता र सामाजिक सुरक्षा,वृद्ध भत्ताको बदला सरकारले ज्येष्ठ नागरिक आवासगृह निर्माण गर्ने र उनीहरूको आर्थिक वर्ग पहिचान गरी नि:शुल्क तथा सशुल्क रूपमा स्थान उपलब्ध गराउने हो भने साँचो अर्थमा ज्येष्ठ नागरिक लाभान्वित हुने थिए ।
शपथ रोक्न आदेश,"जिल्लाको पश्चिम विजयनगर गाउँपालिका पिपरी, दक्षिणको यशोधरा गाउँपालिका बैदोली, पूर्वको मायादेवी गाउँपालिका पकडी, शुद्धोदन गाउँपालिका लबनी र पूर्वपश्चिम राजमार्गमा रहेको बुद्धभूमि नगरपालिका निर्वाचन अधिकृतको कार्यालय बुड्ढीमा इन्टरनेट जोडिएको छ ।"
पुनर्निर्माणमा भूमिका खोज्दै जनप्रतिनिधि,"भूकम्पको केन्द्रविन्दु बारपाकसमेत समेटिएको सुलिकोट गाउँपालिकाका प्रमुख विष्णु भट्टले अनुदान पाउन छुट भएका पीडितको खोजी गरी तत्काल राहत दिनुपर्ने बताए । सरकारले तयार पारेको नक्सा र डिजाइन अनुसार भूकम्प पीडितले घर बनाउन सक्ने अवस्था छैन, उनले भने, नीति परिवर्तन गरेर पीडितले सजिलै अनुदान पाउने व्यवस्था गर्नुपर्छ । निजी घर पुनर्निर्माणको नीति पीडितभन्दा डोनरमैत्री भएको भन्दै उनले असन्तुष्टि जनाए । प्राधिकरणका कार्यकारी अधिकृत गोविन्द पोखरेलले जनप्रतिनिधिलाई पुनर्निर्माणको अधिकार लिएर अघि बढ्न आग्रह गरे । जनप्रतिनिधिमार्फत हामी काम गर्न चाहन्छौं, उनले भने । पीडितका स्थानीय तहको समस्या जनप्रतिनिधिहरूले टुंगो लगाउनुपर्ने उनको भनाइ थियो । नेतृत्व लिनुस् हामी तपाईंहरूलाई सहयोग गरेर पुनर्निर्माणको काम जिम्मा दिन्छौं, जनप्रतिनिधिसँग उनले भने । छुटेका र राहत नपाएका पीडितको गुनासो सुनुवाइ गर्ने भरपर्दो माध्यम नवनिर्वाचितहरू भएको उनले बताए ।"
युवा मतदानबाटै वञ्चित,"युवा अभियन्ता मुक्तिराज पौडेलले लामो समयदेखि राजनीतिक गतिविधि नहुँदा र राजनीतिक दलले युवाको मन जित्न नसक्दा युवा पिँढी मतदाता बन्ने अवसरबाट छुटेको बताए । चुनाव होला भन्ने विश्वास नहुनु, लामो समयदेखि स्थानीय चुनाव नहुनु तथा दल र नेतृत्वप्रति अपनत्व महसुस गर्न नसक्दा नै धेरै युवा मतदानबाट छुटेका हुन्, उनले भने ।"
गाउँमा एम्बुलेन्स,हाँडीखोला प्रवासी समूह र बेलायतमा बस्दै आएका हाँडीखोला निवासी चिरञ्जीवी ढकालले एम्बुलेन्स खरिद गरेर मनहरि गाउँपालिका३ स्थित हाँडीखोला स्वास्थ्यचौकीलाई सोमबार एक समारोहबीच हस्तान्तरण गरेका हुन् । हाँडीखोला प्रवासी समूहले १० लाख २६ हजार र एनआरएन बेलायतका सचिव चिरञ्जीवी ढकालले ३ लाख आर्थिक संकलन गरी १३ लाख २२ हजारमा एम्बुलेन्स खरिद गरेका थिए ।
आयोग उत्तीर्णहरू अलपत्र,"झापाको धूलाबारीबाट दैनिकजसो विराटनगर धाइरहेकी अर्पणा प्रसाईं यिनैमध्येकी एक हुन् । नेपाली विषयकी शिक्षिका उनले पनि पढाउन पाएकी छैनन् । शिक्षा कार्यालयमा विभिन्न विद्यालयबाट विषयशिक्षक खोज्दै प्रधानाध्यापक र व्यवस्थापन समितिका मान्छे आइरहेका छन् उनले भनिन्, तर, नियुक्तिपत्र पाइसकेका हामी कामविहीन भएर बस्नुपरेको छ । चितवनका पोखरेल लामो दूरी जाउजाउ गरिरहन समस्या भएको बताउँछन् । शिक्षा कार्यालयले विद्यालयमा खटाउने मिति पर्खिरहेका उनी यता आउँदा होटलमा बसेर कार्यालयमा हाजिर गर्थे । होटलमा बसेर साध्य भएन उनले भने, अचेल घरैबाट कहिलेकाहीँ आउनेजाने गरिरहेको छु । मोरङका लागि तोकिएका तर विद्यालय नखटाइएका शिक्षकहरू गणितका ५, विज्ञानका ५, अंग्रेजीका ३, नेपालीका २ र सामाजिक विषयका १ जना छन् । विभिन्न विद्यालयमा यी विषयका शिक्षक अभाव भए पनि शिक्षाले पठाउन आलटाल गरेको भन्दै उनीहरू रुष्ट छन् । जिल्ला शिक्षा अधिकारी देवेन्द्रराज खनालले कतिपय विद्यालयमा विषयवस्तु नमिलेर समस्या भएको बताए । शिक्षा समितिको बैठकबाट समस्या सुल्झाएर सबै शिक्षकलाई विद्यालय पठाउने तयारी भइरहेको उनले जानकारी दिए ।"
ट्रयाक्टरमा आगलागी,दाङ (कास) घोराहीमा सोमबार अपराह्न वेल्डिङ गर्ने क्रममा आगलागी हुँदा एक ट्रयाक्टर जलेको छ । वेल्डिङ गर्ने क्रममा धूँवा भरिएर डिजेल बोक्ने रा१त २५६३ नम्बरको ट्रयाक्टर विस्फोट भई आगलागी भएको प्रहरीले जनाएको छ । घोराही उपमहानगरपालिकाको दमकल बिग्रिएका कारण घोराहीस्थित गौतम वाटर सप्लायर्सको ट्यांकरबाट आगो निभाइएको थियो ।
सीमा क्षेत्रबाट ८ युवतीको उद्धार,"भारत हुँदै वैदेशिक रोजगारीका लागि यूएई, कतार, मलेसिया र किर्गिस्तान जान लागेका युवतीहरूलाई फिर्ता पठाइएको भट्टले बताइन् । वैशाख तेस्रो साता काठमाडौंदेखि दिल्लीसम्म सञ्चालन हुने बसमा भिक्षुको भेषमा भारततिर जाँदै गरेकी एक युवतीलाई समेत फिर्ता पठाइएको छ । यो नाकामा रोकिएका अधिकांश युवतीलाई घरपरिवारकै सदस्यले सीमा कटाउन ल्याएका छन्, भट्टले भनिन्, भेष बदलेर सीमा कटाउन प्रयास भइरहेको छ ।"
सुवेदी र नेम्बाङलाई सासंक पुरस्कार,कार्यक्रममा साहित्यकार तेजराज खतिवडा (तेराख) को आख्यान अवस्थल को लोकार्पण नि गरियो । साहित्यकार कोमलप्रसाद पोख्रेलले अवस्थल प्रयोगवादी कृति भएको टिप्पणी गरे ।
लाइभ ब्यान्ड,हामी म्युजिकबाहेक अन्य व्यवसायमा पनि संलग्न छौं । त्यही भएर ब्यान्डलाई आय आर्जनको बाटो बनाउनुपरेको छैन । यसले गर्दा संगीतमा गुणस्तरीय काम गर्न सकेका छौँ । बजारका अरू म्युजिकल ब्यान्डभन्दा हामी अलग छौं ।
सम्बन्धमा चिसोपन,"फिल्म फेसन मा सँगै काम गरेका प्रियंका र कंगना रनोट सोही फिल्मका कारण एकअर्काबाट टाढिए । प्रियंकाले फिल्ममा आफू मुख्य भूमिकामा रहेको र कंगना सहायक कलाकार भएको टिप्पणी गरेपछि कंगना रुष्ट भएकी थिइन् । उनीहरू एकअर्कासँग बोल्दैनन् । अनुष्काले चाहिँ कफी विद करण मा आफू दीपिकाको साथी हुँदै नभएको भन्ने प्रतिक्रिया दिएकी थिइन् । अनुष्का र दीपिकाबीच व्वाईफ्रेन्डको विषयमा कोल्ड वार सुरु भएको थियो । सहकर्मीहरूको लडाइँ झगडा देख्दा अभिनेत्री जुही चावला दिक्क मान्छिन् । उनी यसलाई अभिनेत्रीहरूबीच व्याप्त असुरक्षाको आभास, औधि महत्त्वाकांक्षा र अतिरिक्त रहरहरूको परिणाम भन्न रुचाउँछिन् । परिस्थितिसँग डिल गर्ने क्षमता उमेरसँगै बढ्छ, जुही भन्छिन्, म पनि कुनै बेला माधुरी दीक्षित, मनीषा कोइराला र करिश्मा कपुरसँग दाँजिनु पर्दा अप्ठ्यारो महसुस गर्थें । म त्यो बेला सानै र अपरिपक्व रहिछु । त्यस्ता प्रतिस्पर्धी भावना विस्तारै सेलाउँदै जान्छन् ।"
याङ्जाकोटमा छक्कापञ्जा२,"कथा लेखनमा सघाएका फिल्मकर्मी विकास आचार्य फरक स्वाद दर्शकले पाउने बताउँछन् । युवाको कथा तर, वरिपरि देखिरहेर पनि खासै वास्ता नगरिएका कुरा यो फिल्ममा हुनेछ, उनले भने । कलाकार केदार घिमिरे अघिल्लो फिल्मकै कलाकार धेरैजना भए पनि यसपटक पात्र र चरित्र नौलो रहने बताउँछन् । अघिल्लोपल्ट परदेशीको नवविवाहिताको भूमिकामा रहेकी वर्षा राउतले भनिन्, योपल्ट मोडर्न केटीको भूमिकामा छु । रमाइलो भइरहेको छ ।"
अक्षय बने मिस्टर नेपाल,"१६३५ वर्ष उमेर समूहका नेपाली युवाहरू सहभागी प्रतियोगिताको ग्रान्ड फिनाले सुशील नेपाल, कला सुब्बा र रोजिन शाहीले सञ्चालन गरेका थिए ।"
सकियो किफ,"फेस्टिभलमा नेपाल, स्लोभाकिया, रूस, फ्रान्स, इजरायल, स्विट्जरल्यान्ड, चीन, अमेरिका, डेनमार्क र स्पेन गरी १० मुलुकका ११ फिल्म देखाइएको आयोजक नेपाल फिल्म सोसाइटीका अध्यक्ष एवं अभिनेता कृष्ण मल्लले बताए । शुक्रबार उपराष्ट्रपति नन्दबहादुर पुनद्वारा उद्घाटित फेस्टिभल दीपाश्री निरौला निर्देशित छक्का पञ्जा प्रदर्शनीसँगै सुरु भएको थियो ।"
बहुभाषी कवि गोष्ठी,"प्राज्ञ एवं कवि श्रवण मुकारुङले भाषिक उत्थानका लागि सरकारले खासै चासो नदिएको दाबी गरे । प्रज्ञा प्रतिष्ठानले मातृभाषा साहित्य विभाग स्थापना गरे पनि सरकारले बजेट उपलब्ध नगराउँदा मातृभाषा साहित्य फस्टाउन नसकेको उनको गुनासो थियो । उनले पञ्चायती व्यवस्थामा आफ्नो भाषा बोल्दा जेल जानुपर्ने अवस्थाबाट अहिले स्वतन्त्र भए पनि भाषिक साहित्यको विकासमा अझै धेरै काम गर्न बाँकी रहेको बताए । राजधानीबाहिर पहिलो पटक दमकमा बहुभाषी कवि गोष्ठी हुन सकेकोमा उनले खुसीसमेत प्रकट गरे । गोष्ठीमा बोल्दै कवि उपेन्द्र सुब्बाले पनि भाषिक कवि गोष्ठीहरू राजधानीमै केन्द्रित गर्ने परम्परा तोडिएकोमा खुसी व्यक्त गरे । गोष्ठीमा झापा, मोरङ, इलाम र पाँचथरका २६ कविले रचना सुनाएका थिए ।"
शान्तिप्रियका गीत,"फिल्म तथा एल्बममा गीत लेख्दै गर्दा आफ्नै एल्बम ल्याउने सोचाइ आएर अधर ल्याएको हुँ, शान्तिप्रियले भने, अब निरन्तरता दिनेछु । संगीतकार शम्भुजित बाँस्कोटाले शान्तिप्रियसँगको चिनाजानीले दुई दशक काटेको उल्लेख गर्दै आफूले पहिलो भेटमै उनको साहित्यिक चेतको पहिचान गरिसकेको बताए । कवि नवराज लम्सालले भने शान्तिप्रियलाई तेस्रो धारको गीतकारका रूपमा टिप्पणी गर्दै तर्क दिए, किनकि उहाँका शब्दले मायाको व्याख्या तेस्रो पक्षबाट गरेका छन् । कार्यक्रममा अभिनेत्री वसुन्धरा भुसाल र चलचित्र संघका अध्यक्ष प्रदीपकुमार उदयले गीतकारका रूपमा शान्तिप्रियलाई शुभकामना दिए ।"
फेवातालका माछाआश्रित व्यक्तिमा भेटियो पारो,"पारो एउटा खतरनाक धातु हो । कुनै पनि माध्यमले वातावरणमा फैलिएको पारो विस्तारै नदी, तलाउ आदिमा मिसिन्छ । त्यहाँबाट माछा आदि हुँदै अन्तत: मानव शरीरमा पुग्छ । यसबाहेक अस्पताल वा घरमा उपयोग हुने थर्माेमिटर, दाँत भर्न प्रयोग हुने अमलगम, पारोमा आधारित मल आदि पारो प्रदुषणका प्रमुख स्रोत हुन् । पारोको असरबाट बच्ने एकमात्र उपाय यसलाई कुनै माध्यमले शरीरभित्र प्रवेश गर्न नदिनु नै हो । मुलुकमा भएका पारोको समस्यालाई निदान गर्न सरकारले मिनामाता मर्करी महासन्धिलाई छिट्टै अनुमोदन गरी प्रभावकारी कार्यान्यनमा जानुपर्ने निर्देशक साह बताउँछन् ।"
चट्टान फोर्न सेनाले काम थाल्यो,"महत्त्वाकांक्षी सडकसेनाको सहयोगमा चट्टान फोरेर निर्माण भइरहेको उक्त सडक रोल्पाकै महत्त्वाकांक्षी सडकमध्येमा पर्छ । पूर्वी रोल्पाको मुख्य व्यापारिक बजार सुलीचौरलाई थबाङसँग जोड्ने उक्त सडकको निर्माण भएपछि रुकुम, बाग्लुङ र डोल्पासमेत जोडिनेछ । सुलीचौरउवाथबाङ सडकको निर्माण कार्य नसकिएकाले थबाङलाई पूर्वदक्षिणबाट सडक सञ्जालले जोड्न सकिएको छैन । सुलीचौरदेखि थबाङसम्मको करिब ५५ किलोमिटर सडकमध्ये अहिलेसम्म सुलीचौरदेखि सेरमको सिरक्याङ भीरसम्मको ३० किलोमिटर सडक खण्डको ट्रयाक खनिसकिएको छ । त्यस उताको करिब २५ किलोमिटरमध्ये अझै करिब ५ किलोमिटर बाँकी छ । थबाङ गाउँपालिका केन्द्रको थबाङ गाउँसम्म पूर्वी रोल्पाबाट सडक सञ्जालले जोड्न चट्टानकै कारण ढिला भएको हो ।"
खाडी मुलुकबीच आपसी तनाव,घटनाबारे तत्काल नबोल्न दूतावासलाई निर्देशन
बस र ट्रक जुध्दा २२ को मृत्यु,"नयाँदिल्ली (बीबीसी) भारत उत्तर प्रदेशको बरेलीमा सोमबार बिहान बस र ट्रक जुध्दा २२ जनाको मृत्यु भएको छ । घटनामा १९ जना घाइते भएका छन् । उत्तर प्रदेशकै गोन्डा जाँदै गरेको बस विपरीत दिशाबाट आइरहेको ट्रकसँग सोमबार बिहान १ बजेतिर बरेलीमा निर्माणाधीन राष्ट्रिय राजमार्ग नं २४ मा ठोक्किएको थियो । दुर्घटनापछि डिजेल पोखिएर भीषण आगलागी हुँदा जलेर बस यात्रीको मृत्यु भएको थियो । दुर्घटनाका बेला बसका प्राय: यात्रु निदाइरहेकाले केहीले मात्र भागेर ज्यान बचाउन सकेको प्रहरीले जनाएको छ । मृत्यु हुनेहरूको शव चिन्नसमेत नसक्ने अवस्थामा रहेको जनाइएको छ । घाइतेमध्ये केहीको अवस्था चिन्ताजनक रहेको पनि अधिकारीहरूले बताएका छन् । उत्तर प्रदेशका प्रहरी प्रवक्ता राहुल श्रीवास्तवले बसमा ४१ यात्रु रहेको र घाइतेहरूलाई तत्काल अस्पताल पुर्याइएको जनाएका छन् । दुर्घटनाबारे छानबिन गरी सत्यतथ्य पत्ता लगाउन उत्तर प्रदेश सरकारले एक अनुसन्धान समिति गठन गर्न निर्देशन दिएको छ । यसैबीच, प्रधानमन्त्री नरेन्द्र मोदीले घटनाप्रति दु:ख व्यक्त गर्दै मृतकका परिवारलाई २ लाख र घाइतेहरूलाई ५० हजार रुपैयाँ दिने घोषणा गरेका छन् । उत्तर प्रदेश सरकारले पनि मृतकका परिवारलाई २ लाख र गम्भीर घाइतेलाई ५० हजार रुपैयाँ राहत दिने जनाएको छ ।"
विपक्षीले माग्यो प्रधानमन्त्री मेको राजीनामा,लन्डन ब्रिज र बरो मार्केटमा भएका आक्रमणमा ७ जनाको मृत्यु भएको थियो । प्रहरीको गोली प्रहारबाट ३ जना संदिग्ध आक्रमणकारी मारिएका थिए । मारिने आक्रमणकारीको पहिचान भएको लन्डन प्रहरीले जनाएको छ ।
फ्लोरिडामा गोली प्रहारबाट ५ को मृत्यु,ओल्र्यान्डो (सीएनएन) अमेरिकाको फ्लोरिडा राज्यको ओल्यान्डोस्थित औद्योगिक क्षेत्रमा सोमबार भएको गोली प्रहारमा ५ जनाको मृत्यु भएको छ । मारिनेमा एकजना आक्रमणकारी पनि रहेको डब्लूएफटीभीले जनाएको छ । प्रहरीले यो घटना आतंकवादसँग सम्बन्धित नरहेको स्पष्ट पारेको छ । घटनाबारे अनुसन्धान जारी रहेको पनि प्रहरीले जनाएको छ ।
फिलिपिन्सलाई अमेरिकाको हतियार सहयोग,"मनिला (एएफपी) इस्लामिक लडाकुविरुद्ध लड्न अमेरिकाले सोमबार फिलिपिन्सलाई आतंकविरोधी हतियार दिएको छ । एक दशक पुरानो आतंकवादविरोधी सहयोग कार्यक्रमअनुसार अमेरिकाले १ करोड ५० लाख डलर बराबरका हतियार दिएको हो । मनिलामा सोमबार आयोजित एक समारोहबीच अमेरिकाले ती हतियार हस्तान्तरण गरेको हो । सेनाका एक स्थानीय कमान्डरका अनुसार अमेरिकाले सयौं मेसिन गन, पेस्तोल तथा ग्रिनेड लन्चर दिएको हो ।"
घरबाहिर निस्कनै सास्ती,"बाँकेमा पनि उस्तैबाँके हावामा पानीको मात्रा कम अर्थात् सापेक्षिक आद्र्रता ५६ प्रतिशत हुँदा तापक्रम ४० डिग्री सेल्सियस भए पनि खपिनसक्नु गर्मी छ । हावामा पानीको मात्रा आधाभन्दा बढी घटेपछि शरीरबाट खल्खली पसिना चुहिन्छ । गर्मीका कारण दिउँसो र राति घरभित्र बस्न सकिने अवस्था छैन । सोमबार नेपालगन्जमा तापक्रम ३९ डिग्री सेल्सियस मापन भएको छ । पूर्वबाट चलिरहेको हावामा पानीको मात्रा सुकेपछि गर्मी बढी महसुस भएको नेपालगन्जस्थित हावापानी फिल्ड कार्यालयकी प्रमुख रीता महतोले बताइन् । तापक्रम कम छ तर सापेक्षिक आद्र्रता निकै बढेकाले बढी गर्मी महसुस भएको हो, उनले भनिन् ।"
चार दिन विद्यालय बन्द,केही दिनयता पश्चिम तराईको तापक्रम ४१ डिग्री सेल्सियस नाघेको छ । जलवायु तथा मौसम विज्ञान विभागको फिल्ड कार्यालय अत्तरियाका अनुसार पछिल्ला ३ दिनयता यहाँको तापक्रम ४१ डिग्रीभन्दा बढी छ । शनिबार यहाँको तापक्रम यस वर्षकै सबैभन्दा बढी साढे ४१ डिग्री सेल्सियस पुगेको फिल्ड कार्यालयका कर्मचारी राममणि मिश्रले बताए । गत वर्ष पनि जेठ मध्यतिरै यस क्षेत्रमा तापक्रम साढे ४२ डिग्री पुगेको थियो ।
इजरायलका लागि युवा छनोट,"उक्त कार्यक्रममा सहभागीका लागि साना किसान कृषि सहकारी संस्था लिमिटेडमा एक वर्षदेखि सेयर सदस्य लिई आर्थिक कारोबार गरिरहेका, २२ वर्ष पूरा भएका, प्लस टु पास र सामान्य अंग्रेजी बोल्न सक्ने विद्यार्थीले अवसर पाउने गरेका छन् । हालसम्म १ हजार ६ सयभन्दा बढी विद्यार्थीलाई इजरायल गइसकेका छन् ।"
बस्ती डुब्ने जोखिम,"खोलाको भाग अग्लो बनेकाले खोला बस्तीतिर सोझिएको हो, उनले भने, बाँध बाँधेर पनि खोलालाई रोक्न गाह्रो भइसकेको छ । अहिले धप्पर टोलमा तारजालीसहितको बाँध बाँध्ने काम भइरहेको छ । तर बेतेनी टोलको ११ सय मिटर बाँध फुटेकाले बक्राहा खोलाको बाढीले यसपालि पनि ठूलै क्षति पुर्याउने अवस्था रहेको श्रेष्ठले बताए । हामीले पोहोर बर्खादेखि नै बाँध निर्माणका लागि पहल गर्यौं, उनले भने, बल्लतल्ल जल उत्पन्न प्रकोप नियन्त्रण डिभिजन विराटनगरले १५ करोडको ठेक्का प्रक्रिया सुरु गरेको छ तर यसपालि काम होलाजस्तो छैन ।"
करेन्ट लागेर मृत्यु,नुवाकोट (कास) घरमा रहेको पाइप सार्दा बिजुलीको तारमा छोएपछि करेन्ट लागेर एक जनाको ज्यान गएको छ। विदुर नगरपालिका वडा नम्बर५ पीपलटारका ३३ वर्षीय हरिप्रसाद पुडासैनीको आइतबार मृत्यु भएको जिल्ला प्रहरी कार्यालयले जनाएको छ । उनी रसुवाको नीलकण्ठ नमुना मावि र कालिका हिमालय क्याम्पसमा अध्यापन गराउँदै आएका थिए।
होचा खगेन्द्र बिरामी,"पोखरा (कास) होचा व्यक्तिको कीर्तिमान राखेका खगेन्द्र थापामगरलाई थप उपचारका लागि राजधानीको मनमोहन मेमोरियल मेडिकल कलेज भर्ना गरिएको छ । बिरामी परेपछि उनी १३ दिनअघि पश्चिमाञ्चल क्षेत्रीय अस्पतालमा भर्ना भएका थिए । अस्पतालले थप उपचारका लागि आइतबार काठमाडौं रिफर गरेको हो । उपचारमा संलग्न चिकित्सकमध्येका फिजिसियन तथा हर्मोनरोग विशेषज्ञ डा सुनीलकुमार चौधरीले प्रारम्भिक जाँचमा खगेन्द्रको शरीरमा रगतको मात्रा कम, जन्मजात कम तौल भएका कारणले जेनेटिक समस्या र मुटुको धडकन बढी चलेको देखिएको बताए ।"
कागती बिरुवा वितरण,काभ्रे (कास) विश्व वातावरण दिवसको सन्दर्भ पारेर पाँचखालको आर्थिक विकास बचत तथा ऋण सहकारी संस्थाले आफ्ना सेयर सदस्यलाई २५ सय कागतीका बिरुवा वितरण गरेको छ । वातावरण संरक्षण र आयआर्जनमा समेत सहयोग पुग्ने हेतुले बिरुवा वितरण गरेको संस्थाले जनाएको छ । दिवसकै सन्दर्भ पारेर जिल्ला समन्वय समित लगायतका विभिन्न संघसंस्थाले प्रभातफेरि लगायतका कार्यक्रम गरेका थिए ।
अनलाइनबाट बस टिकट,"बुटवल (कास) पश्चिम नेपाल बस व्यवसायी संघले अनलाइनमार्फत बस टिकट लिन मिल्ने सेवा सुरुवात गरेको छ । सुपर एसी, डिलक्स, एसी र डिलक्स गाडीका लागि अनलाइनबाट टिकट काट्न थालेको हो । यात्रुको सुविधाका लागि अनलाइन टिकटको व्यवस्था भएको अध्यक्ष दधिराम खरेलले बताए । यात्रुहरूले घरमै बसी बसी टिकट काटेर पायक पर्ने ठाउँबाट बस चढ्न सक्छन, उनले भने,यात्रुको सन्तुष्टि नै हाम्रो सम्पत्ती हो ।"
पानी नै प्रमुख चुनावी मुद्दा,"हरेक पटक भएको निर्वाचनमा खानेपानीका योजना ल्याउने वाचासहित उम्मेदवारले मत मागेको उनले बताए । तर २० वर्ष बितिसक्दा पनि गाउँहरू काकाकुल नै छन्, रावल भन्छन्, संसदीय व्यवस्था सकियो, गणतन्त्र आयो, त्यसपछि भएका निर्वाचनमा पनि सबैले खानेपानीका नाममा मत मागे निर्वाचन जितेपछि भावर मानव बस्ने ठाउँ नै होइन भन्दै दलका नेताहरू पन्छिए । धनगढीडडेलधुरा राजमार्गदेखि चुरे फेदी कर्णालीसम्म भावर क्षेत्रका कुनै पनि गाउँमा खानेपानीका योजना छैनन् । निंगालीका व्यवसायी दधिराम सापकोटाले भने, एमाले, कांग्रेस र माओवादी तीनवटै प्रमुख दलले भिन्न समयमा चुनाव जिते पनि कसैले पनि भावर क्षेत्रमा रहेको खानेपानीको चरम संकट टार्न पहल गरेनन् । यस पटकको निर्वाचनमा दलभन्दा पनि काम गर्न सक्ने र खानेपानीको संकट समाधान गर्न सक्ने उम्मेदवारलाई मत हाल्ने योजना रहेको पनि सापकोटाले बताए । ०५४ को स्थानीय निर्वाचनमा भावर क्षेत्रका ७ वटै गाविसबाट एमालेका उम्मेदवारले जितेका थिए । गोदावरी, सहजपुर, निंगाली, खैराला, पाण्डोन, मोहन्याल र सुँगरखाल गाविस रहेको भावर क्षेत्रमा नयाँ संरचनामा दुईवटा गाउँपालिका बनेका छन् । ०६४ मा भएको संविधानसभा निर्वाचनमा माओवादीलाई मत दिए, खानीडाँडामा व्यवसाय गर्ने खगेन्द्र गौतमले भने, जुन जोगी आए पनि कानै चिरेका माओवादीले पनि निर्वाचन जितेपछि कुनै काम गरेनन् ।"
अनुगमन गर्नुअघि व्यापारीलाई जानकारी,अनुगमन छड्के हुनुपर्नेमा त्यसो नगरिएकाले प्रतिफल शून्य हुने
९८ वयस्कको बैंक खाता,राष्ट बैंकको तथ्यांकअनुसार गत चैतसम्म बैंक तथा वित्तीय संस्थामा १ करोड ८८ लाख ४३ हजार ६ सय ५ वटा निक्षेप खाता खुलेका छन् । सोही अवधिमा ११ लाख ८३ हजार ६ सय ३२ वटा ऋण खाता खुलेको तथ्यांक छ । २४ लाख २६ हजार ग्राहकले मोबाइल बैकिङ सुविधा लिएका छन् भने ७ लाख ३४ हजार ९ सय ग्राहकमा इन्टरनेट बैंकिङ सेवा पुगेको राष्ट्र बैंकको तथ्यांक छ । सोही अवधिमा एटीएम संख्या २ हजार ४७ रहेको राष्ट्र बैंकले जनाएको छ ।
सुधारियो बजार,"करिब साढे ६ हजार कारोबारबाट १ सय ४९ कम्पनीको १३ लाख ९१ हजार ८ सय ९० कित्ता सेयर किनबेच भए । ती कारोबारबाट ६२ करोड रुपैयाँ परिचालन भएको छ । अघिल्लो दिनको तुलनामा कारोबार रकम करिब ७ करोड रुपैयाँले बढी हो । कारोबारमा आएकामध्ये ९७ कम्पनीको सेयर मूल्य बढ्यो, ३३ कम्पनीको घट्यो र १९ कम्पनी सेयर मूल्य स्थिर रह्यो । नेप्से बढेपछि बजार पुँजीकरण पनि १० अर्ब रुपैयाँ भन्दा धेरैले विस्तार भई १८ खर्ब ७५ अर्ब रुपैयाँ कायम भएको छ । सोमबार बैंकिङ समूहको परिसूचक ०७, होटलको ०२७, विकास बैंकको ०५६, जलविद्युत्को ०३६, बिमाको ०१८, उत्पादन तथा प्रशोधनको ०८९ र अन्य को ०६७ प्रतिशतले बढे ।"
थप भन्सार र अध्यागमन स्थापनाको आग्रह,भारतस्थित नेपाली महावाणिज्य दूतावासको आयोजना र हेल्ट टुरिजमलगायतका संस्थाको संयोजनमा हरेक दुई वर्षमा नेपालभारत मैत्री बैठक हुँदै आएको छ । आगामी वर्षदेखि प्रत्येक वर्ष आलोपालो प्रणालीमा नेपाल र भारत दुवै देशमा बैठक आयोजना गरिने ग्रामीण पर्यटन क्षेत्रका अगुवा राज वासुले बताए । यसै अवसरमा सामाजिक एवं पर्यटकीय क्षेत्रमा योगदान गर्ने दस सामाजिक संस्था र व्यक्तिलाई सम्मान गरिएको थियो ।
सूचना तथा सञ्चार प्रविधि दिवस अनुमोदन,"यो निर्णय सूचना तथा सञ्चार प्रविधि क्षेत्रमा संघर्षरत व्यक्ति तथा संस्थाहरूका लागि गौरवपूर्ण र ऐतिहासिक पनि भएको महासंघद्वारा जारी विज्ञप्तिमा उल्लेख छ । नेपाल सरकारको यो निर्णयले हामीलाई थप हौसला र उत्प्रेरणा प्राप्त भएको छ, विज्ञप्तिमा छ, यो निर्णय समग्र सूचना तथा सञ्चार प्रविधिको विकास र विस्तारका लागि कोसेढुंगा सावित हुनेछ । क्यान महासंघले सूचना प्रविधिको विकास, विस्तार र प्रवद्र्धनका लागि आगामी दिनहरूमा पनि सरकार र निजी क्षेत्रसँग समन्वय गर्दै अघि बढ्ने प्रतिबद्धतासमेत विज्ञप्तिमार्फत व्यक्त गरेको छ । महासंघको अगुवाइमा नेपाल सरकारका विभिन्न निकाय तथा निजी क्षेत्रका संघसंस्थाहरूसँगको सहकार्यमा विगत ७ वर्षदेखि मे २ तारिखलाई उक्त दिवसका रूपमा मनाइँदै आएको थियो ।"
सीजीको पोटेटो चिप्स पिज्जा फ्लेभरमा,"काठमाडौं (कास) सीजी फुड्सले क्विक्स ब्रान्डको पिज्जा फ्लेभरमा पोटेटो चिप्स बजारमा ल्याएको छ । पिज्जा फ्लेभरको उक्त पोटेटो चिप्स १० रुपैयाँ र २० रुपैयाँ गरी दुई प्रकारको प्याकिङमा बजारमा उपलब्ध रहेको कम्पनीले जनाएको छ । कम्पनीले साविकको सावर क्रिम र ओनियन, योङहर्ट मसाला र ट्याङ्गी मसाला फलेभरको पोटेटो चिप्स पनि बजारमा ल्याएको जारी विज्ञप्तिमा छ ।"
बैंकद्वारा वृक्षरोपण,"काठमाडौं (कास) एनआईसी एसिया बैंकले विश्व वातावरण दिवसमा विभिन्न स्थानमा वृक्षरोपण कार्यक्रम गरेको छ । बैंकका अनुसार कुस्मा शाखाद्वारा जिल्ला प्रहरी कार्यालय पर्वत, अत्तरीया शाखाद्वारा कैलाली जिल्लास्थित सैनिक आवासीय महाविद्यालय र इलाम शाखाद्वारा इलाम नगरपालिकाको स्वामित्वमा रहेको नगर बाल उद्यानमा वृक्षरोपण गरेको जारी विज्ञप्तिमा उल्लेख छ । त्यस्तै लक्ष्मी बैंकले राजधानीस्थित नेपाल आर्मी इन्स्टिच्युसन अफ हेल्थ साइन्सेज परिसरमा आयोजित वृक्षरोपण कार्यक्रममा सहयोग गरेको छ । विश्व वातावरण दिवसमा वृक्षरोपमा सहयोग गरेको बैंकले जनाएको छ ।"
रजतजयन्तीको अवसरमा रक्तदान,काठमाडौं (कास) नेपाल धितोपत्र बोर्डले रजतजयन्तीको अवसरमा रक्तदान कार्यक्रम आयोजना गरेको छ । कार्यक्रममा १ सय ५१ जनाले रक्तदान गरेका छन । नेपाल रेडक्रस सोसाइटीको सहयोग तथा बोर्ड कर्मचारी युनियनको समन्वयमा सोमबार रक्तदान सम्पन्न भएको हो ।
सिद्धार्थ बैंक कावासोतीमा,काठमाडौं (कास) सिद्घार्थ बैंकले नवलपरासीको कावासोतीमा आफ्नो शाखा कार्यालयको औपचारिक उद्घाटन गरेको छ । शाखाबाट सम्पूर्ण बैंकिङ सेवाका साथ एटीएम सेवासमेत उपलब्ध हुने जारी विज्ञप्तिमा छ ।
सेन्चुरीको शाखा विस्तार,काठमाडौं (कास) सेन्चुरी कमर्सियल बैंकले बदिर्याको बाँसगढी नगरपालिकामा ३२ औं शाखा सञ्चालनमा ल्याएको छ । साथै काठमाडौंको मूलपानीस्थित ग्रिनहल सिटी हाउजिङमा एटीएम सेवा सुरु गरेको बैंकले जनाएको छ ।
रियलको प्रतियोगिता बुटवलमा सकियो,काठमाडौं (कास) रियल स्कुल अफ नेपाल २०१७ अन्तर्गत पहिलो क्षेत्रीय फाइनल पश्चिमाञ्चलको बुटवलमा सम्पन्न भएको छ । यस प्रतियोगिताबाट विजयी विद्यालयका विद्यार्थीहरूले काठमाडौंमा सम्पन्न हुने अन्तिम चरणमा अन्य विजयी विद्यार्थीसँग प्रतिस्पर्धा गर्ने जारी विज्ञप्तिमा छ ।
हारपछि पाकिस्तानी क्रिकेटमा भुइँचालो,"द हिन्दूले भने भारतले पाकिस्तानको क्रिकेट पीडामा थप दु:ख थपेको जनाएको छ । उसका अनुसार पछिल्लो समय भारत र पाकबीचको क्रिकेट अब प्रतिस्पर्धात्मक हुन छाडेको समेत आरोप लगाएको छ । क्रिकेट लेखक ओसमन समिउद्दिनले पाकिस्तानी क्रिकेट अब भारतविरुद्ध चुनौती पेस गर्न पनि असमर्थ हुन थालेको आरोप लगाएका छन् । उनले लेखेका छन्, भारतको जित साँच्चै निकै सहज रह्यो, निकै सहज ।"
नेपालको पहिलो खेल सिंगापुरसँग,अन्तिम सूचीपछि थप प्रशिक्षणका लागि भारत जाने प्रयास रहने र वर्षाले प्रभावित हुने नदेखिएमा मलेसिया पनि जान सकिने दासले जनाए । उनका अनुसार त्यसका लागि आईसीसीको स्विकृति बाँकी छ ।
पुलिस समूहविजेता,जावलाखेलको जितसँगै समूह सी मा नकआउट प्रवेशको प्रतिस्पर्धा रोमाञ्चक बन्यो । जावलाखेल र लुम्बिनीको ६६ अंक छ । उक्त खेल कम खेलेको हिमालयन शेर्पाको खातामा ३ अंक छ । अब हिमालयन र एनआरटीबीच हुने अन्तिम खेलले क्वाटरफाइनल पुग्ने टिमको फैसला गर्नेछ । एनआरटीले खेलेका दुवै खेल हारेको छ ।
सरुको चार गोल,"मोरङले नवलपरासीमाथि ४१ को विजय पायो । मोरङका लागि चारै गोल सरु लिम्बू एक्लैले गरिन् । उनले १५, १८, २६ र ७१ औं मिनेटमा गोल गरेकी थिइन् । नवलपरासीबाट हिना रानाले पेनाल्टीमा एक गोल गरिन् ।"
कतारसँग नियमित सम्पर्कमा छौं,"फिफाले एक इमेलमार्फत जारी गरेको वक्तव्यमा फिफा विश्वकप २०२२ को सन्दर्भमा स्थानीय आयोजक कमिटीसँग नियमित सम्र्पक मा रहेको उल्लेख छ । अहिलेको परिस्थितिमा हामीसँग थप केही भन्नु छैन, वक्तव्यमा भनिएको छ । यसै गरी कतारको विश्वकप आयोजक समिति र एसियाली फुटबल महासंघले पनि प्रतिक्रिया दिन अस्वीकार गरेका छन् । यतिखेरको कूटनीतिक लडाईंले विश्वकप तयारी प्रभावित हुनसक्छ ।"
डर्बी जितपछि पुलिस फाइनलमा,"आरिफ शेख ८ रनमा आउट भए । कप्तान मन्जित श्रेष्ठले २९ बलमा २ चौका र १ छक्कासहित २२ रन बनाए । आठौं नम्बरमा ब्याटिङ गरेका सिद्धान्त लोहनीले ३८ बल खेल्दै ४ चौका र १ छक्का प्रहार गरी ४० रन बनाए । उनी अन्तिम ओभरमा आउट भए । अन्तिम ओभरमा सिद्धान्त र ललितसिंह भण्डारीलाई आउट गरेका अनिलले ९ ओभरमा ३९ रन खर्चेर ३, अरुण ऐरी र ज्ञानेन्द्रले २२ तथा अविनाश बोहरा र भुवन कार्कीले ११ विकेट लिए ।"
नेपाल र भारत मुम्बईमा भिड्दै,"नेपालका पूर्वप्रशिक्षक स्टेफेन कन्स्टेन्टाइनले सम्हालेको भारतले पछिल्ला पाँचै खेल जितेको छ भने नेपालले तीन जित, एक हार र एक बराबरी नतिजा बेहोरेको छ ।"
मुरेलाई सफलता,महिलातर्फ तेस्रो वरीयताप्राप्त रोमानियाकी सिमोना हालेप र पाँचौं वरीयताकी युक्रेनकी एलिना स्भिटोलिना क्वाटरफाइनल पुगेका छन् ।
धन र सञ्जयको अग्रता,"सूर्य नेपाल गल्फ टुर २०१६१७ को अन्तिम प्रतियोगितामा नम्बर एक प्रो शिवराम श्रेष्ठले ६ अन्डर ६६ स्कोर गरे । आठ गल्फरले स्कोर अन्डरमा राखेको दिन एमेच्योर शुक्रबहादुर राई चार अन्डर ६८ सहित चौथो स्थानमा छन् । सूर्यप्रसाद शर्मा तीन अन्डर ६९ को कार्ड बनाएर शीर्ष पाँचमा रहे भने रामे मगर, भुवन नगरकोटी र बलभद्र राई एक अन्डर ७१ सहित संयुक्त छैटौं स्थानमा छन् । तीर्थ पौडेल, राजेन्द्र थापामगर, चूडाबहादुर भण्डारी र एमेच्योर विजय श्रेष्ठ इभन पार ७२ स्कोर गर्दै संयुक्त नवौंमा रहे । १२ लाख रुपैयाँ पुरस्कारको सिजनको अन्तिम प्रतियोगितामा ३६ प्रो र १२ एमेच्योर गल्फर सहभागी छन् ।"
बेलको मन म्याड्रिडमै,"म्याड्रिड (रोयटर्स) मिडफिल्डर गारेथ बेलले आफू स्पेनिस विजेता रियल म्याड्रिडमा रमाइरहेको र भविष्य पनि यसमै बिताउन चाहेको बताएका छन् । वेल्सका अन्तर्राष्ट्रिय खेलाडीबाट शनिबार रियलले च्याम्पियन्स लिग जितेपछि यस्तो प्रतिक्रिया आएको हो । सन् २०१३ मा म्याड्रिड आएका उनले १ सय ४६ खेलमा ६७ गोल गरेका छन् । बेलले २०२२ सम्मका लागि अनुबन्धन लम्ब्याएका छन् । तर लगातारको चोटका कारण स्पेनमा उनको भविष्य शंकामा समेत परेको छ । हामी लगातार ट्रफी जितिरहेका छौं । र, म खुसी छु । मैले लामो अनुबन्धन गरेको छु, उनले भने । रियलले ४ वर्षको अवधिमा तेस्रो च्याम्पियन्स लिग जितेको छ । यो बेलको म्याड्रिड आइसकेपछिको सातौं ट्रफी हो । २७ वर्षीय बेल थप सफलताका लागि त्यत्तिकै व्यग्र छन् ।"
रमाइलो दौड हुने,काठमाडौं (कास) ग्लोबल रनिङ डे मनाउन राजधानीमा बुधबार दौड गरिने भएको छ । नेपाल डायनामिक रनिङ क्लबले ललितपुरको पाटन दरबार स्क्वायरमा रमाइलो दौड गर्दै छ । विश्वका १ सय ६५ भन्दा बढी मुलुकमा जून ७ का दिन ग्लोबल रनिङ डे मनाइन्छ । नेपालमा भने गत वर्षदेखि यस्तो दौड गरिन थालेको हो । आयोजक क्लबका प्रवक्ता सहदेव व्यञ्जनकारका अनुसार मानिसलाई स्वास्थ्यप्रति सचेत तुल्याउन यस्तो दौड गरिन्छ । रनिङ डेको नारा लाखौं बालबालिका दौडिन्छन् भन्ने छ । स्वस्थ बालबालिका भविष्यको कर्णधार भएकाले दौडप्रति उनीहरूलाई उत्साही पार्न दौड गरिएको उनले बताए ।

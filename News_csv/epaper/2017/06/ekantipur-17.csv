शीर्षक,विवरण
नतिजा सुधारोन्मुख,"विद्यार्थीले प्राप्त गरेको कुनै विषयको नतिजा चित्त नबुझेमा पुनर्योग गर्न सक्ने भएका छन् । यसका लागि प्रतिविषय ५ सय रुपैयाँ र निवेदन परीक्षा नियन्त्रण कार्यालय, क्षेत्रीय शिक्षा निर्देशनालय र शिक्षा कार्यालयमा बुझाउन सकिन्छ । नतिजा प्रकाशन भएको १५ दिनभित्र निवेदन दिन सकिन्छ ।"
उम्मेदवार छनोटले खैलाबैला,"मनोनयन गर्ने दुई दिन अघिसम्म पनि एउटा पक्ष उम्मेदवार छनोट गर्दै, अर्को पक्ष बहिष्कार गर्दै  देउवानिकट हुने दौडका कारण चर्किन पुग्यो उम्मेदवार विवाद  जिल्ला नेताहरू नै भन्छन् शेरबहादुर दाइ र आरजु भाउजूलाई कुरा लगाउनेले विवाद समाधान गर्न दिएनन्"
आँखा शिविरलाई न्युजिल्यान्डमा १० लाख संकलन,"अस्ट्रेलिया (कास) सिन्धुपाल्चोकको बाह्रबिसेमा आँखा शिविर सञ्चालन गर्न न्युजिल्यान्डमा १० लाख रुपैयाँभन्दा बढी सहयोग रकम संकलन गरिएको छ । आँखा रोगबाट पीडितलाई नि:शुल्क उपचार पुर्याउन एनआरएनए, न्युजिल्यान्डले च्यारिटी डिनरमार्फत उक्त रकम संकलन गरेको हो । नेपालको टिचिङ अस्पतालअन्तर्गतको आँखा विभागसँग सहकार्य गरेर आउँदो सेप्टेम्बरमा आँखा शिविर सञ्चालन गर्न लागिएको र कार्यक्रम सफल बनाउन सहयोग रकम संकलन गरिएको जानकारी एनआरएनए, न्युजिल्यान्डका अध्यक्ष बाबुराजा महर्जनले दिए ।"
चुनाव सार्ने निर्णय मान्दैनौं : राजपा,सल्लाहमै निर्णय भएको हो सत्ता घटक
प्रधानमन्त्रीलाई भारत र चीनका दूतले भेटे,"प्रधानमन्त्री र राजदूत पुरीबीच पछिल्लो राजनीतिक अवस्था, निर्वाचन, तराईको समस्या र विकास प्रक्रियालगायतमा छलफल भएको देउवाको सचिवालयले जनाएको छ । प्रधानमन्त्री देउवालाई भारतीय समकक्षी नरेन्द्र मोदीले यसअघि नै दिइसकेको दिल्ली यात्राको निमन्त्रणाबारे छलफल भएको परराष्ट्र अधिकारीले जनाएका छन् । प्रधानमन्त्री देउवा दोस्रो चरणको निर्वाचनपछि मन्त्रिपरिषद् विस्तार गरेलगत्तै भारत जान सक्ने बताइएको छ । चिनियाँ राजदूत युले पनि भेटमा देउवासँग चीन भ्रमणबारे कुराकानी गरेकी थिइन् । देउवालाई चिनियाँ प्रधानमन्त्री लि खछ्याङले चीन भ्रमणको निम्ता गरिसकेको जानकारी दिँदै त्यसको समय मिलाउने विषयमा छलफल भएको थियो । भारत भ्रमणपछि देउवाले चीन भ्रमण गर्न सक्ने बताएको छ ।"
प्रदेश १ मा एमालेले टुंग्यायो उम्मेदवार,"काठमाडौं (कास) एमालेले विराटनगर महानगरपालिकामा चुनावी तालमेलको सम्भावना ख्याल गर्दै मेयरमा मात्र उम्मेदवारी घोषणा गरेको छ । तर तालमेल कुन दलसँग गर्ने भन्ने टुंगो लगाइसकेको छैन । शुक्रबार आधिकारिक रूपमा प्रदेश नम्बर १ को उम्मेदवार सूची सार्वजनिक गरेको एमालेले विराटनगर महानगरपालिकाको मेयरमा विनोद ढकाललाई उठाएको छ । महासचिव ईश्वर पोखरेलले विराटनगरमा चुनावी तालमेलको सम्भावना ख्याल गरेर उपमेयरको नाम अहिले सार्वजनिक नगरेको बताए । स्रोतका अनुसार उपेन्द्र यादव नेतृत्वको संघीय समाजवादी फोरम, विजयकुमार गच्छदारको लोकतान्त्रिक फोरम र माओवादी केन्द्र तीनै दलसँग तालमेलका लागि छुट्टाछुट्टै कुराकानी भइरहेको छ ।"
जिम्मेवारीअनुसार स्रोत पठाऊ,"सभामुख ओनसरी घर्तीलाई शुक्रबार ज्ञापनपत्र बुझाउँदै उनले राष्ट्रिय प्राकृतिक स्रोत तथा वित्त आयोग, अन्तरसरकारी वित्त व्यवस्थापन र स्थानीय तहको शासन सञ्चालनसम्बन्धी संसद पुगेको विधेयकमै यस्तो व्यवस्था मिलाउन ध्यानाकर्षण गराए । स्थानीय तहमा जिम्मेवारीअनुसार वित्तीय स्रोत पठाउनुपर्ने सर्वमान्य सिद्धान्त उनले स्मरण गराए ।"
किन फर्किन्छन् फेरि मनोरञ्जन क्षेत्रमा ?,"मनोरञ्जन क्षेत्रलाई नराम्रो पेसा वा क्षेत्र भन्न सकिन्न । यो क्षेत्रमा कार्यरत महिला तथा किशोरीहरू आफूमा भएको गुण, गायन र नृत्यकला बेचेर राम्रै काम गरिरहेका पनि छन् भने यौन दुव्र्यवहारको शिकार हुने सम्भावना पनि उत्तिकै हुन्छ । हिजोआज मानव बेचबिखनको बाटो पनि बन्दै गएको अनुसन्धानले देखाएको छ । न पढाइलेखाइ, न अनुभव, न त कुनै परिक्षा नै दिनुपर्छ यो क्षेत्रमा छिर्न । रंगरूप र उमेर भने हेरिन्छ । जति कम उमेर उति राम्रो र जति उमेर बढदै गयो मनोरञ्जन क्षेत्रमा टिक्न उति नै मुस्किल । त्यसैले पनि अधिकांश अशिक्षित र कलिला किशोरकिशोरी काम गरिरहेका भेटिन्छन् । सबैलाई उद्धार गरी पाल्न पनि असम्भव छ भन्छन् बालबालिकाको हकहितका लागि लागेका सरकारी तथा गैर सरकारी संस्थाहरू । तर केहीलाई उद्धार गरी लैजाँदा पनि फेरि फर्केर त्यही दलदलमा आउँछन् । किन त ?उनकी आमा कस्ती थिइन् उनलाई याद छैन । आफन्त भन्छन् उनी ६७ वर्षकी हुँदा उनका बुबाले आत्महत्या गरे रे । दाजु दिदी कोही नभएकाले उनी नुवाकोटमै आफन्तसँग बस्न थालिन् । १४ वर्षकी हुँदा हो, फेसबुकमार्फत ३४ महिनादेखि चिनजान भएका एक केटा साथीलाई भेट्न भनि काठमाडौं आइन् । उनले फोन नं नदिए पनि फेसबुकबाटै भेट्ने स्थान तय गरे र भेटे पनि । उक्त भेटमा ती युवकबाट उनी बलात्कृत भइन् । घरबाट ल्याएको केही पैसा, सरसामान, थोरै गरगहना लुटेर लगेपछि एक्लै उनी सडकछेउ टोलाएर बसिरहेकी थिइन् । नुवाकोट फर्किन न भाडा थियो न त परिवारलाई मुख देखाउने हिम्मत नै । साँझ पर्दै थियो, एक हूल महिला आए । उनलाई के भो भनेर सोधे ।सबै घटना सुनिसकेपछि उनीहरू आफू बस्ने स्थानमा राख्न तयार भए । तर, बदलामा उनले कमाएर बुझाउनुपर्ने भयो । तर, वेटरको काम मात्र होइन, त्यहाँ आउने केही ग्राहकसँग जान भन्थे । उनी जानुपथ्र्यो, तर त्यसबापतको पैसा पनि तिनै महिलाले नै लिन्थिन् । डान्स बारमा काम गरेको तलब कति आउँथ्यो त्यो पनि थाहा थिएन । टिप्सले आफूलाई चाहिएको केही सरसामान लुकाएर किन्थिन् ।नचाहँदा नचाहँदै पनि राति वेटरको काम र दिउँसो ती महिलाहरूले खोजिदिएको ग्राहकसँग उनी जानुपथ्र्यो । सुरुमा अनिच्छा भए पनि पछि सामान्य लाग्न थाल्यो । १ वर्ष यसरी नै बिताएपछि उनलाई १८ वर्षमुनिको भन्दै डान्सबारबाट उद्धार गरियो । उद्धारपछि एक संस्थामा राखियो त्यहाँ उनलाई सुरुमा बस्नै मन लागेन । बेचैनी हुने, तीव्र यौनइच्छा हुने भएपछि आवास गृहमा बस्न उनको मन मान्दैनथ्यो । गलत हो भन्ने थाहा भए पनि उनी त्यस किसिमका व्यवहार देखाउँथिन् । लामो समय रात्रिकालीन पेसामा संलग्न भएर होला राति उनलाई निद्रा नआउने समस्या देखिन्थ्यो । यसबाहेक उनका कोठामा बस्ने अन्य बालिकाहरूले राति आफूलाई छुन आउने गरेको, सुम्सुम्याउने गरेको गुनासो पनि गर्थे । अबसेसिभ कम्पल्सिभ डिसअर्डर का कारण उनले त्यस्तो व्यवहार देखाउने गरेको मनोपरामर्शदाता सनम पौडेलको भनाइ छ । यसरी यौन हिंसाबाट गुज्रेका निकै कममा यस्तो मानसिक स्थिति देखिने गरेको उनी बताउँछिन् ।धेरै समयसम्म त्यस्तो वातावरणमा बसेपछि कामेच्छा हुने गरेको र त्यस्तो व्यवहार देखाउने भए पनि अहिले उनी सामान्य छिन्, पढदै पनि छिन् । मनोपरामर्शदाता, योग र ध्यानको सहाराले अहिले उनी सामान्य भएर पढाइमा ध्यान दिइरहेकी छन्, चेतना अभिवृद्धि केन्द्रका अध्यक्ष भूपाल ढकालले भने ।मनोरञ्जन क्षेत्रमा व्यावसायिक यौनहिंसाका सिकार भएका किशोरीहरू फेरि त्यही क्षेत्रमा फर्केर जानुमा धेरै कारण छन् । तर, यौनकर्ममा मनोरञ्जन पाउनु र पैसाको लोभ निकै कममा देखिने गरेको छ । अधिकांश किशोरीले परिवारका कारणले बाध्य भएर आवास गृहमा बस्न नचाहने र कमाउन फेरि फर्किने गरेका छन् ।यस्तै मध्येकी एक हुन् कल्पना अधिकारी (नाम परिवर्तन) । बाग्लुङमा जन्मिएकी उनकी आमाको मृत्युपछि बुबाले अर्कीसँग विवाह गरे । त्यसपछि भाइसँगै मावल बस्न थालिन् । त्यहाँ पनि उनीमाथिको व्यवहार मन परेन ।टोलकै दिदीसँग काम खोज्न भनेर काठमाडौं आइन् । ती दिदी काम गर्ने दोहोरीमा उनले वेटरको काम पाइन् । १४ वर्ष हुँदैदेखि वेटरको काम गरे पनि पढाइमा रुचि घटेन । दिउँसो स्कुल जाने र बेलुका काम गर्न थालिन् । गीत गाउन पनि निकै मन पराउने उनले कहिलेकाहीं गीत गाएको देखेर दोहोरीका मालिकले गायिकाकै रूपमा जागिर दिए । सधैं आइरहने ग्राहकले उनलाई म्युजिक भिडियोका लागि प्रस्ताव गरे । गीत रेकर्ड भयो, सार्वजनिक भयो तर पारिश्रमिक पाइनन् । ती व्यक्तिसँग भएको सम्झौताअनुसार उनले शारीरिक सम्बन्ध बनाउनुपर्यो । उता मावलमा हजुरआमाको मृत्युपछि भाइ पनि काठमाडौं ल्याएकी छिन् । उनका १० वर्षीय भाइ पढदै छन् । बुबाले अर्की आमाकी छोरी (बहिनी) लाई पनि काम खोज्न भनि उनकै कोठामा छाडेका छन् । उनले स्कलरसिपमा नाम निकालेर पढदै छिन् । तर क्लास जान समय हुन्न । भाइका लागि पनि उनले काम गर्नैपर्ने बाध्यता छ । नर्सिङ पढदै गरेकी उनले अन्यत्र काम खोज्न जाँदा अप्रत्यक्ष रूपमा यौन प्रस्ताव राख्ने गरेको सुनाउँछिन् । यस्तै बाध्यताले गर्दा किशोरावस्थामै मसाज पार्लरमा काम गर्न पुगेको बताउँछिन् तनहुँकी १८ वर्षीया युवती । उनले १५ वर्षमा पढदापढदै भागेर विवाह गरिन् । लगत्तै छोरी जन्मियो । अन्तरजातीय विवाह भएकाले पतिको परिवारले स्विकारेन, काम खोज्न दुवै काठमाडौं आए ।पति घर बनाउने ज्यामी काम गर्थे भने उनी अर्काको घरमा काम गर्थिन् । अचानक पति बेपत्ता भए, पछि थाहा भयो सम्बन्ध गाँसेको वर्षदिन नपुग्दै अर्कीसँग विवाह गरेछन् । गाउँ फर्किन नमिल्ने घरायसी कामकाजले घरबहाल तिर्नसमेत गाह्रो भयो । अनि चिनजानकै महिलामार्फत बौद्धको एक मसाज पार्लरमा काम गर्न थालिन् । त्यहाँ ५ हजार रुपैयाँ तलब भए पनि बच्चालाई सँगै लिएर जान्थिन्, अर्को कोठामा राख्ने गर्थिन् । १७ वर्ष हुँदैदेखि मसाज पार्लरमै ग्राहकसँग यौनसम्बन्ध राखेबापत छुट्टै कमिसन आउने र अन्य कार्यरत महिलाहरूले पनि त्यसै गर्ने भएकाले उनले पनि पैसा बढी पाइने भएकाले यसै गर्न थालिन् ।अहिले उनी १६१७ हजार कमाउँछिन् । अहिले नानी सानी भएर जसोतसो म्यानेज गरेकी छु, उनले भनिन्, पछि ठूली भइन् भने के काम गर्ने होला, जसले उसको जीवन राम्रो होस् । उनलाई विभिन्न संस्थाले सीपमूलक तालिम लिन बोलाए पनि जाँदिनन् । किन त ? उनको जवाफ छ, सिकाउने कि त सिलाइकटाइ कि धूप, मैनबत्ती, पार्लर । सीप सिकुन्जेल खाली बस्नुपर्छ, सिकेपछि लगानी कसरी गर्ने ? मासिक यति कमाइ हुन्छ भन्ने ग्यारेन्टी हुन्न ।बालबालिकामाथि हुने व्यावसायिक यौन दुव्र्यवहार नियन्त्रणका लागि कार्यरत संस्था संस्था वाईएसटी नेपालकी रूपा शर्माका अनुसार मनोरञ्जन क्षेत्रमा कार्यरत बालिका तथा किशोरीहरू पारिवार पाल्नुपर्ने बाध्यताका कारण संस्थाको संरक्षणमा बस्न चाहँदैनन् । त्यसैले उनीहरूलाई मनोरञ्जन क्षेत्रबाट फर्काउँदा पनि बस्न मान्दैनन् । आवास गृहबाट भाग्छन् । तर तुलनात्मक रूपले महिलाभन्दा किशोरी र बालिका निकै कम मात्र मनोरञ्जन क्षेत्रमा फर्किन्छन्, शर्माले भनिन् । महिलाहरू फेरि फर्केर त्यही क्षेत्र जानुको एउटा कारण अर्थोपार्जनका लागि निर्विकल्प भएर पनि हो भन्छिन् वाईएसटी नेपालकी कार्यक्रम संयोजक भिक्ट्री थापा । विभिन्न आवास गृहमा सीपमूलक तालिम दिए पनि त्यति समयमा उनीहरू मनोरञ्जन क्षेत्रमा भए धेरै पैसा कमाइसक्छन् । जसले घरपरिवार चलाउन सकिन्छ । सीप सिकेपछि पनि त्यति कमाइ हुन्न जति मनोरञ्जन क्षेत्रमा हुन्छ । तलब बढी नभए पनि टिप्स धेरै हुन्छ । अर्को कुरा सीप सिके पनि भविष्यमा राम्रो आम्दानी गर्न सकिने भन्ने ग्यारेन्टी हुन्न । त्यसैले पनि उनीहरू अर्को पेसा रोज्न सक्दैनन् । समाजमा लुकेर काम गर्ने हुनाले यो क्षेत्र छाडेर बाहिर आइसकेपछि कसरी बाँच्ने भन्ने उनीहरूमा भविष्यप्रतिको नैराश्यता हुने गर्छ ।बालबालिकामाथिको प्रभावकतिपय महिला डान्स बार वा रेस्टुरेन्टमा काम गर्दा ससाना बच्चा लिएर पनि आउँछन् भने कतिपयले कोठामै बच्चालाई बाँधेर आउने गरेको सुनाउँछन् । मनोरञ्जन क्षेत्रमा कार्यरत अधिकांशले समाजबाट पेसा लुकाउने हुँदा नर्सिङ वा अन्य कार्यमा नाइट डयुटी गर्ने गरेको भन्दै छिमेकको जिम्मा लगाएर काममा जान्छन् । बच्चाहरूलाई डान्स बार आदिमा लिएर जाँदा उनीहरूमाथि पनि असर पर्छ, मनोविद् सनम पौडेलले भनिन् । आवास गृहमा बस्ने यस्ता केही बालिकामा बढी मेकअप गर्ने, छाडा शब्द बोल्ने व्यवहार देखिन्छन् । मनोरञ्जन क्षेत्रमा काम गर्ने कोही आमाहरू पनि आफ्नो सन्तानलाई यो क्षेत्रमा ल्याउन चाहँदैनन् । तर नचाहे पनि आमाहरू दिउँसो अर्काको घरमा काम गर्न जाने, बेलुका डान्स बार, दोहोरीमा काम गर्ने र व्यस्त हुने भएकाले छोराछोरीमाथि ध्यान दिन सक्दैनन् । त्यसैले उनीहरूको भविष्य पनि बिग्रने सम्भावना हुन्छ । मनोरञ्जन क्षेत्रमा कार्यरत बालबालिका मात्र होइन, यौन हिंसामा पर्न सक्ने सम्भावित क्षेत्र सडक बालबालिकासमेत आवास गृहबाट भाग्ने गरेका छन् । बालबालिका खोजतलास समन्वय केन्द्रका डीएसपी विश्वराज खड्काका अनुसार सडक बालबालिका बढी जसो लागूपदार्थ दुव्र्यसनमा फसेका हुन्छन् । बालबालिका सडकमा पुग्ने धेरै कारण छन् । जे कारणले सडकमा पुगे पनि त्यहाँ उनीहरूमाथि यौनहिंसा हुने सम्भावना हुन्छ । त्यस्तो नराम्रो वातावरणबाट उद्धार गरी सुरक्षित वातावरणमा पुर्याउँदा पनि उनीहरू त्यहाँबाट भाग्ने गर्छन् । डीएसपी खड्का भन्छन्, आफैं यौन व्यवसायमा लागेका बालिका पनि छन् । उद्धार गरी ल्याएपछि फेरि भागेर सडकमै आउँछन् ।समन्वय केन्द्रको गाडी देख्यो कि सडक बालबालिका उल्टै भाग्छन् । सडक बालबालिकामाथि यौन दुव्र्यवहारका घटना धेरै हुन्छन् । सडक बालबालिकाहरू धेरै किसिमका आपराधिक क्रियाकलापमा संलग्न हुन्छन् । त्यसैले आवास गृहको अनुशासित जिन्दगी उनीहरूका लागि जेलजस्तो हुन जान्छ । चोरी, पकेटमारीदेखि प्रहरीको हत्या गर्ने सडक बालबालिका पनि छन् । धेरैमा एचआईभी संक्रमण पनि देखिएको छ ।स्वतन्त्र बाँच्ने बानी परिसकेको हुन्छ । अर्को कुरा लागूपदार्थको कुलतमा फसिसकेका बालबालिका त झनै बस्दैनन् । कुनै न कुनै उपायले आवास गृहबाट भाग्ने सोचमा हुन्छन्, खड्काले भने । तथ्यांकअनुसार उपत्यकाबाट २०७३ साउनदेखि २०७४ वैशाखसम्म संरक्षण गृहमा राखिएका ९७ सडक बालबालिकामध्ये ७ बालक र ३ बालिका गरी १० जना भागिसकेका छन् । शक्ति समूहले सन् २००८ मा गरेको अध्ययनअनुसार मनोरञ्जन क्षेत्रमा कार्यरत महिलामध्ये ३३ प्रतिशत १८ वर्षमुनिका छन् । मनोरञ्जन क्षेत्रमा कार्यरत संस्थाहरूले आआफ्नै तरिकाले तथ्यांक संकलन गरेकाले एकरूपता छैन । नेपालको संविधान २०७२ को धारा ३९ मा बालबालिकाको अधिकारको व्यवस्था छ । यसको उपधारा ४ र ६ ले जोखिमपूर्ण कार्यका साथै बालबालिकालाई कुनै पनि प्रकारको उपेक्षा, हिंसा, शोषण र दुव्र्यवहार गर्न नपाइने भनेको छ । संविधानअनुसार जोखिममा रहेका बालबालिकालाई राज्यबाट विशेष संरक्षण र सुविधा पाउने हक हुनेछ । तर, पनि मनोरञ्जन क्षेत्रमा खुलेआम बालबालिकाको प्रयोग, हिंसा र शोषण भइरहँदा केन्द्रीय बालकल्याण समितिले के गरिरहेको छ त ? कार्यकारी निर्देशक तारक धिताल भन्छन्, सरकारले पनि हिंसामा परेका बालबालिकाका लागि दीर्घकालीन पुन:स्थापनाको कार्यक्रम ल्याउन सकेको छैन । दातृ निकायहरूले पनि ससाना कार्यक्रमका लागि मात्र सहयोग गर्ने गरेका छन् ।"
मर्कामा बिरामी,"ललितपुर (कास) महांकाल गाउँपालिका २, माल्टाकी अम्बिका अधिकारी पिसाब नलीको उपचार गराउन पाटन अस्पताल आइन् । शुभतारा अस्पतालले रिफर गरेपछि उनी यहाँ आकस्मिक कक्षमा भर्ना भइन् ।पछि उनलाई २६ नम्बर कोठामा लगेर उपचार गरियो र फलोअप चेकअप का लागि पुन: बोलाइयो । निरक्षर अधिकारी दम्पतीले शुक्रबार भने २६ नम्बर कोठा खोज्न नसकेर हैरान खेप्नुपर्यो । सुरुमा जचाउँदा पछि आउँदा २६ नम्बर कोठामा जानू भनेर पठाएको बताउँदै उनका पति डोलप्रसादले भने, बल्लतल्ल कोठा खोजें । घण्टौं लाइन बसें । तर जचाउने क्रममा टिकट नभएको भन्दै डाक्टरले फिर्ता पठायो । पुन: २६ नम्बर कोठानजिकै टिकट काटेर लाइनमा बसेर जचाएँ । अस्पताल आएकासँग सहायता माग्दा अनविज्ञ भएको बताउने उनले बताए । अस्पतालका कर्मचारीलाई बोल्ने फुर्सद छैन, दुर्गम पहाडी गाउँबाट आएका उनले दु:खेसो पोखे । अस्पतालमा सहायता कक्ष त छ । तर कर्मचारी नबस्दा बिरामी र कुरुवाले सास्ती खेप्नुपर्छ ।मकवानपुर थिङगीनका हरिप्रसाद तामाङकी पत्नीलाई खुट्टा सुन्निने रोग छ । उनलाई पनि शुक्रबार फलोअप जाँचका लागि बोलाइएको थियो । पत्नी लक्ष्मीको पिसाब चेकअप गराउन पैसा तिर्ने कोठा थाहा नभएर हैरानी खेप्नुपरेको उनले बताए । मलाई राम्रोसँग नेपाली बोल्न आउँदैन, उनले भने, पिसाब कहाँ लगेर दिने, जाँचेको रिपोर्ट कहिले कहाँ लिन जाने थाहा छैन । काभ्रे पनौतीका नवीन लामा कहाँ टिकट काट्ने, कहाँ गएर जचाउने अन्योलमा थिइन्् । टिकट काट्ने ठाउँमा १६ नम्बर कोठामा जानू भन्छ, उनले भने, तर कोठामा पुग्ने बाटै थाहा छैन ।उनीहरू जस्तै पाटन अस्पतालमा जचाउन आउने दैनिक हजारौं बिरामी कहाँ जाने कसलाई भेट्ने भन्नेबारे अन्योलमा पर्छन् । अस्पतालको मूलद्वारबाट पश्चिमपट्टि लाग्नेबित्तिकै के चाहनुहुन्छ ? मलाई सोध्नुहोस् भनी लेखिएको सूचना देखिन्छ । अस्पताल प्रशासनका अनुसार कक्षमा बिहान ८ देखि बेलुका ४ बजेसम्म कर्मचारी बस्ने व्यवस्था मिलाइएको छ । तर, कक्षमा कहिल्यै कर्मचारी भेटिँदैनन् । शुक्रबार दिनभरजसो सहायता कक्षमा कर्मचारी थिएनन् ।सूचना सहायता कक्ष नपुग्दै अस्पतालको पश्चिम भित्तामा कति नम्बर कोठामा केके बिरामीको जाँच हुन्छ भन्ने लेखिएको साइनबोर्ड छ । यसको रङ खुइलिसकेको छ । आकस्मिक कक्ष जाने दक्षिण ढोकामाथि एकजना बिरामीसँग एकजना मात्र कुरुवा बस्नुहोला, बिमारीलाई ट्रिएज सेक्सन मा लगी प्रारम्भिक जाँच गर्नुहोला, डाक्टर राउन्डका बेलामा इमर्जेन्सीभित्र नपसी अस्पताल व्यवस्थापनलाई सहयोग गर्नुहोला, इर्मेजेन्सी डिपार्टमेन्टलाई हूलमुक्त तथा हल्लामुक्त बनाउन सबैले सहयोग गर्नुहोला भनी लेखिएका सूचना (फलेक्स) देख्न सकिन्छ । फलेक्ससमेत नबुझिने गरी धुलाम्मे भएका छन् । उक्त सूचनानजिकै बिहानको डाक्टर राउन्ड (८९), दिउँसो (३:३०४:३०), राति (८९) को समयमा ढोका बन्द हुने लेखिएको फलेक्सको गति पनि उस्तै छ । एक्सरे रिपोर्ट लिने ठाउँमा मार्करले झयाल नम्बर २ लेखिएको छ । सानो अक्षरमा भएकाले बिरामीले हत्तपत्त देख्दैनन् ।सूचना बोर्ड च्यातिएको छ । थाममा कृपया रिपोर्टबारे सोध्नुपरेमा, बुझ्नुपरेमा अथवा रिपोर्ट लिनुपरेमा रिपोर्ट बाँड्ने ठाउँमै सम्पर्क गर्नुहोला भनी प्रिन्ट गरी टाँसिएको छ । ल्याब नम्बर १३ मा जाने भनी मार्करले लेखिएको बुझ्नै सकिँदैन । पैसा तिर्ने ठाउँमा टोकन सिस्टमका लागि राखिएको ७ वटा डिस्प्ले बोर्ड बन्द छ । पाटन अस्पतालका प्रशासकीय अधिकृत लीलाराज आचार्यले पहिलाभन्दा धेरै व्यवस्थित भएको दाबी गरे । सूचना सहायता कक्षमा कर्मचारी बस्ने व्यवस्था मिलाइएको छ, उनले भने, पाटन चर्च र सत्यसाई बाबा केन्द्रबाट सहायता कक्षमा खटिएका २ कर्मचारीलाई हामीले खाजा, खानाको खर्च मात्र व्यहोर्दै आएका छौं ।"
सञ्चार र सामाजिक संस्था परिपूरक,"काठमाडौं (कास) सामाजिक संघसंस्था र सञ्चार माध्यम एकअर्काका परिपूरक हुनुपर्नेमा सरोकारवालाहरूले जोड दिएका छन् । लोकतन्त्रको संस्थागत विकास, पारदर्शिता र जवाफदेहीपनका लागि दुवैले एकअर्कालाई सहयोग र रचनात्मक आलोचना गर्नुपर्ने उनीहरूले सुझाव दिए । अख्तियार दुरुपयोग अनुसन्धान आयोगका पूर्वप्रमुख आयुक्त सूर्यनाथ उपाध्यायले सामाजिक संस्थाहरूको सक्रियताले राज्यसंयन्त्रलाई उत्तरदायी र जवाफदेही बनाउन सघाउने बताए । सञ्चार माध्यमले सामाजिक संस्थाहरूको कामकारबाहीमा निगरानी र खबरदारी गर्नुपर्ने उनको सुझाव थियो । नागरिक समाज र सञ्चार माध्यमको सम्बन्ध विषयमा गोगो फाउन्डेसनले आयोजना गरेको अन्तक्र्रियामा पत्रकार कनकमणि दीक्षितले स्थानीय सरकार क्रियाशील हुने अहिलेको चरणमा सामाजिक संस्थाहरूलाई आत्मसंयम कायम राखेर सकारात्मक भूमिका निर्वाह गर्न सल्लाह दिए । सामाजिक संघसंस्थाहरूको क्रियाशीलताले स्थानीय सरकार दिगो र प्रभावकारी हुने भन्दै उनले सञ्चार माध्यमले पनि त्यसतर्फ ध्यान पुर्याउन सुझाव दिए । पछिल्लो जनआन्दोलनका क्रममा एकजुट देखिएका नागरिक समाजका अगुवा पछिल्लो समय आआफ्नो धारणा र विचारमा फरक रूपमा देखिनु स्वाभाविक भएको उनको भनाइ थियो । कान्तिपुर दैनिकका समाचार सम्पादक हरिबहादुर थापाले सञ्चार जगत् र नागरिक समाज दुवैले विधिको शासनका पक्षमा वकालत गर्नुपर्ने सुझाव दिए । कतिपय गैरसरकारी संस्थाहरूको कामकारबाहीमा यदाकदा प्रश्न उठ्ने गरेको भन्दै उनले कतिपय संस्थाले भने राम्रै कामसमेत गरिरहेको टिप्पणी गरे । गुण र दोषका आधारमा विश्लेषण हुनुपर्ने भन्दै उनले एकअर्कादेखि तर्सने वातावरण हटाएर परिपूरकको भूमिका निर्वाह गर्नुपर्नेमा सुझाए । फाउन्डेसनका अध्यक्ष केदार खड्काले स्थानीय तहमा काम गरिरहेका सामाजिक संस्था तथा गैरसरकारी संस्थाको नियमनका नाममा सरकारले सास्ती दिएको उदाहरण पेस गर्दै कामकारबाहीका आधारमा मूल्यांकन हुनुपर्ने सुझाव दिए ।"
विहार पुनर्निर्माण कार्यविधि पारित,"काठमाडौं (कास) राष्ट्रिय पुनर्निर्माण प्राधिकरणले भूकम्पबाट क्षति भएका गुम्बाविहारको संरक्षण, जीर्णाेद्धार तथा पुनर्निर्माणसम्बन्धी कार्यविधि २०७४ पारित गरेको छ । कार्यकारी समितिको शुक्रबारको बैठकले कार्यविधि पारित गरेसँगै भूकम्पले क्षतिग्रस्त करिब ११ सय गुम्बा तथा विहार पुनर्निर्माण गर्न सहज भएको छ । कार्यविधिअनुसार स्थानीयको सहयोगमा प्राधिकरणले काम अघि बढाउनेछ । भूकम्पले प्रभावित सय वर्ष नपुगेका गुम्बाको संरक्षण, जीर्णोद्धार तथा पुनर्निर्माणका लागि मात्र कार्यविधि लागू हुनेछ । सय वर्ष पुगेका सम्पदा पुनर्निर्माणको काम प्राचीन स्मारक संरक्षण ऐन, २०१३ अनुसार पुरातत्त्व विभागले गर्नेछ । सय वर्ष नपुगेका गुम्बा तथा विहार भने यही कार्यविधिअनुसार पुनर्निर्माण गरिने प्राधिकरणले जनाएको छ । प्रमुख कार्यकारी अधिकृत गोविन्दराज पोखरेलले कार्यविधि लागू भएसँगै गुम्बाविहारको पुनर्निर्माणले तीव्रता पाउने बताए । कार्यविधिअनुसार जोखिमयुक्त गुम्बाविहारलाई पहिलो प्राथमिकता र अन्यलाई क्रमश: क्षतिको स्तर वर्गीकरण गरी पुनर्निर्माण गर्नुपर्नेछ ।"
प्रहरीद्वारा गाँजा फँडानी,"ललितपुर (कास) महानगरीय प्रहरी वृत्त चापागाउँ, मंगलबजार, बालकुमारी र बाडेगाउँ प्रभागबाट संयुक्त रूपमा खटिएको टोलीले गाँजा फँडानी गरेको जनाएको छ । प्रहरी अनुसार ग्वार्को, बाफल, बडिखेल, झरुवारासी क्षेत्रमा प्राकृतिक रूपमा उम्रिएका गाँजाका बोट फँडानी गरिएको जनाएको छ ।"
राजपा कार्यकर्ता अन्योलमा,"जनआन्दोलन चोकमा शुक्रबार आयोजित पत्रकार सम्मेलनमा राजपा वरिष्ठ उपाध्यक्ष मृगेन्द्रकुमारसिंह यादवले भने, चुनाव हाम्रो सहमतिमा होइन, सरकारले आफूखुसी सारेको हो । उनले राजपा चुनावबाट भागेको नभई माग पूरा भए जुनसुकै बेला भाग लिन तयार रहेको बताए । यादवले संघीय समाजवादी फोरम र त्यसका अध्यक्ष उपेन्द्र यादवलाई मधेसी जनतालाई गाली नगर्न आग्रह गर्दै भने, कोकति पानीमा छ सबै थाहा छ, उपेन्द्र यादवको वास्तकिता हामीलाई थाहा छ, गालीगलौज नै गर्ने हो भने खुला ठाउँमा बसौं । अर्का वरिष्ठ उपाध्यक्ष शेखरकुमार सिंहले मधेसी जनतालाई पुरानो चस्माबाट हेर्ने शासकीय प्रवृत्ति हटाउन आग्रह गर्दै २ नम्बर प्रदेशमा चुनाव रोकिँदैमा आन्दोलन नरोकिने बताए । महासचिव मनीषकुमार सुमनले मधेसी जनतालाई विभाजित गर्न र राजपामा मनमुटाव बढाउन सरकारले चुनाव सार्ने नाटक गरेको आरोप लगाए । उनले कार्यकर्तालाई अब अन्य जिल्लामा गएर चुनाव बिथोल्ने गरी आन्दोलनमा सहभागी हुन आग्रह गरे ।"
दलित महिला तानातान,"यमुना भने अहिलेसम्म निर्णयमा पुगिनसकेको बताउँछिन् । सबैले कुरा गरिरहनुभएको छ । निर्णय लिन बाँकी नै छ, लेलेपबाट ओलाङचुङगोला फर्कंदै गर्दा बाटोमा भेटिएकी उनले भनिन्, मनोनयन दर्ता गर्ने दिनसम्म निर्णय होला । उनले कुनै पार्टीको चुनाव चिह्न नलिई आफू स्वतन्त्र भएर उठ्ने संकेत पनि गरिन् । शेर्पा जातिको मात्रै बसोबास रहेको ओलाङचुङगोलामा शेर्पाबाहेकको थरका एकजना श्रेष्ठ र यमुना सिवा मात्रै रहेका छन् ।"
रोलमोडल किसान,"पेसागत सरकारी आँकडा अनुसार मुलुकमा सबैभन्दा धेरै किसान छन् । अर्थात कुल जनसंख्या २ करोड ८० लाखमध्ये ६६ प्रतिशत नेपालीको गुजारा कृषिकर्मबाट चल्छ । यही पेसालाई मुख्य पेसा बनाउँदै आएका किसानमध्ये पनि जमिनको आकार वा आम्दानी, रोजगारी सिर्जना, आयात प्रतिस्थापन, निर्यात दरजस्ता थुप्रै इन्डिकेटरका आधारमा को होला, सर्वोत्कृष्ट किसान ? धेरैलाई जिज्ञासा लाग्न सक्छ । यो जिज्ञासाको उत्तर हो, बच्चाबाबु । अर्थात सर्लाहीमा यही उपनामले कहलिएका माछापालक किसान, अफजल हुसेन । यही साता कृषि र पशु विकास मन्त्रालयले यी ५६ वर्षीयलाई यस वर्षका लागि कृषि क्षेत्रकै सबैभन्दा ठूलो धनराशि भएको सम्मान राष्ट्रपति सर्वोत्कृष्ट कृषक पुरस्कार प्रदान गर्यो ।दुई लाख रुपैयाँ नगद र प्रमाणपत्र सहितको पुरस्कार थाप्न सर्लाही पिडारीबाट काठमाडौं आइपुगेका अफजल हुसेनले राष्ट्रपति विद्यादेवी भण्डारीसँग भेट गर्न भने पाएनन् । तर मन्त्रीविहीन कृषि र पशु विकास मन्त्रालयका सचिव सुरोज पोखरेल र युवकध्वज जीसी अनि भर्खरै किसानको हकहितका लागि गठन गरिएको किसान आयोगका अध्यक्षलाई आफ्नो कृषियात्रा, दु:खसुख सुनाउन पाए । जमिनदार पारिवारिक पृष्ठभूमिका बच्चाबाबु दक्षिणपूर्वी एसिया क्षेत्रमा प्रख्यात मानिएको पांगासियस जातको माछापालक हुन् । यस बाहेक उनी अरू कृषिकर्ममा जोडिएका छैनन् । कम्बोडिया, लाओस लगायतका मुलुकबाट उदाएको अनि एसियनक्याटफिस पनि भनिने यो प्रजातिको माछा व्यावसायिक रूपमा उनले पाल्न थालेको खासै लामो समय भने भएको छैन । सरकारी सिस्टममा आइनसक्दै पांगासियस माछापालनमा लागेका बच्चाबाबुलाई सरकारले चालु आर्थिक वर्षकै सर्वोत्कृष्ट कृषक किन घोषणा गर्यो ? यसका केही कारण छन् । कृषि सचिवको संयोजकत्वमा रहेको ७ सदस्यीय निर्णायक समितिको मूल्यांकनमा उनको फर्ममा रहेका स्रोत, साधन, उपकरण, उत्पादन स्थिति, रोजगारी सिर्जनाको अवस्था, आर्थिक लगानी, स्थानीय समुदायमा योगदान, व्यवसायको दिगोपना लगायतका १० वटा मापदण्डमा उनले अन्य किसानलाई पछाडि पारे । पूर्वपश्चिम राजमार्ग अन्तर्गत सर्लाहीको नवलपुरदेखि ८ किलोमिटर दक्षिणतर्फ पर्ने पिडारीमा उनको माछाफार्म छ । त्यहाँ ११ बिघा क्षेत्रफलमा बनाइएका १९ वटा पोखरीमा उनले पांगासियस जातका मात्रै माछा पालेका छन् । वार्षिक २ सय टन माछा उत्पादन गर्ने उनले यसबाट ३ करोड रुपैयाँ बराबरको माछाको कारोबार हुने गरेको सुनाए । मैले माछा उत्पादन थालेपछि बरफमा राखेर आयात गरिने भारतीय बासी माछा प्रतिस्थापन भएको छ, उनले भने । माछा पालनका लागिमात्रै २ करोड २५ लाख लगानी गर्न भ्याइसकेका उनले वार्षिक कारोबारबाट २५ देखि ३० प्रतिशत अर्थात ९० लाख हाहाराहारी नाफा कमाउँछन् । हाल उनी प्रतिकिलोग्राम १ सय ७० रुपैयाँ हाराहारीमा माछा बेच्छन् । उनको लागत एक किलोमा १ सय ४५ रुपैयाँ हाराहारी हुन्छ । पचासौं बिघा जमिनको स्वामित्व भएको मालिकका छोरालाई यो पेसाले किन आकर्षण गर्यो ? भनी उनलाई सोधिएको प्रश्नमा उनले अमेरिकाका लागि तय भएको तर अन्तिम समयमा हुन नसकेको आफ्नो अध्ययन यात्रा सम्झिए । ३६३७ सालतिर म अमेरिकाको कोलोराडो स्टेट युनिभर्सिटीमा एग्रिकल्चरल इकोनमिक्स अध्ययनका लागि भर्ना गर्ने तयारीमा थिएँ, यता बुबाको अपरेसन पर्यो, भारतको अलिगढवाबाट कमर्समा स्नातक सकेका उनले सुनाए, अपरेसन त भयो, तर बिग्रियो, मेरो भर्ना पनि छुट्यो । कृषिमा प्यासन भएका उनले जीविकोपार्जनका लागि उखुखेती थाले सर्लाहीमै । पछि चिनी मिल खोले । सुरुमा वर्षको ७ सय क्विन्टल उत्पादन हुने मिलले विस्तारै उत्पादनको आकार बढायो । यो अंक ७ हजार क्विन्टलसम्म पुग्यो । यसमा उनका दाजु र भाइको पनि अप्रत्यक्ष सहभागिता थियो । २०४१ मा सुरु भएको चिनी उद्योगको यात्रालाई बच्चाबाबुले २८ वर्षपछि ०६९ सालमा पूर्णविराम लगाए । यसको कारण थियो, सशस्त्र द्वन्द्व । उनका दाजु र भाइ दुबैले माओवादी द्वन्द्वकै बेला नेपाल छाड्ने मनस्थिति बनाएर भारततिर ओत खोजे । पछि त उनीहरूले नेपाली नागरिकता नै त्यागे र सदाका लागि दिल्ली नजिकको अलिगढ बसाइँ सरे । बच्चाबाबुले पनि पारिवारिक कारण देखाउँदै चिनी मिलमा पूर्णविराम लगाएपछि ०६९ सालमा माछामा हात हाले । त्यस यतादेखि उनी पूर्णरूपमा माछापालनमा खटेका छन् । उनलाई यसमा सन्तुष्टि मिलेको छ । माछा पोखरीमा फाल हानेकै पहिलो वर्ष उनले ६५५ क्विन्टल पांगासियस र ११४ क्विन्टल कार्प बिक्री गरेर १ करोड ८ लाख रुपैयाँ हात पारे । एकै वर्षको कारोबारले मैले माछाको व्यावसायिक फार्मिङको सम्भावना देखेँ, उनले सुनाए । माछा कारोबारबाट हौसिएका उनले दोस्रो वर्ष कृषि विकास बैंकबाट ऋण लिई पोखरीको संख्या बढाए । तर, २०७२०७३ मा मधेसमा भएको नाकाबन्दीले उनलाई झस्काइदियो । त्यसबेला २७ लाख रुपैयाँ बराबरको माछाको दाना ७ महिना सिमानामा थन्कियो । माछा कारोबारमै ६८ लाख डुब्यो । त्यसबेला पोखरीमा भएका माछालाई जीवित राख्न ५० औं लाख रुपैयाँको पिना लगायतका अन्य वैकल्पिक दानामा लगानी गर्नुपर्यो । त्यो वर्ष त मेरोलागि कालो वर्ष नै भयो, म कहिल्यै बिर्सिन्न, हालै पुरस्कार थाप्न काठमाडौं आएका बेला उनले भने । यस वर्ष भने उनी आशावादी छन् । उनका पोखरीमा यतिबेला ७५ हजार गोटा हाराहारी अर्थात ५० टन पांगासियस माछा छन् । यस वर्ष उनले ३ करोड ३० लाख रुपैयाँ बराबरको माछा बिक्री हुने र त्यसबाट २० प्रतिशत नाफा रहने प्रक्षेपण गरेका छन् । त्यसो त २०३० प्रतिशत हाराहारी माछा नष्ट पनि हुन्छ । ५० जनालाई प्रत्यक्ष गरी ७० जनालाई रोजगारी दिलाएका बच्चाबुबा यो प्रजातिको माछाको भुरा भने नेपालमै उत्पादन नहुने भएकाले बंगलादेशबाट आयात गर्न बाध्य छन् । सरकारले मान्यता नै दिएको छैन, आयात गर्दा प्रज्ञापन पत्रमा झुटो विवरण राखेर आयात गर्नुपरेको छ, बच्चाबाबुले भने । यो कुरा उनले यसपटक कृषि र पशु सचिवलाई पनि भनेर गएका छन् । सरकारले कृषि विमाको कार्यक्रम ल्याए पनि उनले पालेका माछालाई अझसम्म कुनै पनि विमा कम्पनीले विमा गर्न मानेका छैनन् । सरकारले यसलाई मान्यता नदिएकाले विमा हँुदैन, भन्सारबाट ल्याउँदा खाने माछा भनेर आयात गर्नुपरेको छ, सरकारी कर्मचारीहरू यसमा लाग्ने रोगबारे जानकार छैनन्, पत्नी र दुई छोराछोरीका साथ सर्लाहीमा बस्दै आएका उनले दुखेसो पोखे, मेरो पोखरीमा माछा बिरामी भएपछि विदेशी (भारत) को भेटरिनरियनलाई फोन गरेर बोलाउनुपर्छ । यति मात्रै होइन, दानाको पनि आयात भारतीय बजारबाटै गर्नुपर्छ ।सरकारी अध्ययन नभएको अनि समुद्री सतहमा फस्टाउने यो प्रजातिको माछाको बजार भने दिनप्रतिदिन बढ्दो छ । सर्लाहीमा मात्रै यो माछा दैनिक १० क्विन्टल खपत भइरहेको छ, उनले भने, कृषि विकास मन्त्रालयले यो प्रजातिको अनुसन्धान र विकास नेपालकै फार्ममा गरे करिब २ हजार किलोमिटर टाढाको भारतीय समुद्री तटबाट आयात हुने मरेका बासी माछालाई पूर्णरूपमा रोक्न सकिन्छ । बंगाली भुरा, भारतीय दाना र औषधीमा भर परेर १२ महिना कृत्रिम पोखरीमा हुर्काइएका माछालाई बिक्री गर्दै सर्वोत्कृष्ट किसान दरिएका बच्चाबाबु अर्थात अफजल हुसेन यो पुरस्कारका लागि हकदार त हुन् नै, कृषिलाई व्यावसायिक बनाउन चाहनेका लागि रोलमोडल पनि हुन् ।"
घरपरिवारलाई कसरी जोगाउने ?,"अहिले महिला साक्षरताको प्रतिशत बढेको र छोरीलाई विद्यालय पठाउने प्रचलनमा वृद्धि भएको पाइन्छ । केही समय अघिसम्म पनि छोरालाई महँगा विद्यालयमा पढाउने र छोरीलाई शुल्कै तिर्न नपर्ने विद्यालय खोज्ने अभिभावकको बाहुल्य नेपाली समाजमा व्यापक रूपमा रहेकै हो । छोरीलाई आत्मनिर्भरताको लागि शिक्षा दिनुभन्दा पनि योग्य वर प्राप्तिका लागि पढाउने, छोरी अभिभावकका लागि बोझका रूपमा रहनेजस्ता सङ्कीर्ण सोचाइ पनि परिवर्तन हुँदैछन् । पछिल्लो समय सहरी क्षेत्रमा शिक्षामा लगानी गर्दा छोरा तथा छोरीमा विभेद नगर्ने अभिभावकको सङ्ख्या बढिरहेको छ । ऋणै गरेर भए पनि छोरीलाई पनि छोरासरह विदेशका महँगा विश्वविद्यालयमा पढ्न पठाउने चलन अहिले नेपाली समाजमा बढ्दै गएको छ । यसलाई राम्रो संकेतका रूपमा लिनुपर्छ । तर अझै पनि दाइजो, तिलकजस्ता कुप्रथा कायम रहनु महिला मुक्तिका लागि अभिशाप नै हो । उहिले छोरीलाई स्वावलम्बी नबनाउने जमानामा जीवनयापन सहज होस् भनेरै दाइजो एवं तिलकको व्यवस्था भएको हुनुपर्छ । यस दृष्टिले त्यसबेला यो ठिकै पनि थियो होला, तर अहिले छोरीहरू आफ्नो खुट्टामा उभिएर छोरासरह कमाउन सक्ने भइसकेका छन् । त्यसमा पनि आजभोलि विदेशका महँगा विश्वविद्यालयमा पढ्न पठाउँदा कैयौँ अभिभावकका घरखेतै समाप्त भएको तथ्य पनि हामी कसैबाट छिपेको छैन । यस स्थितिमा पनि दाइजो, तिलक तथा नेपाली समाजमा बुहारीप्रतिको दृष्टिकोणमा परिवर्तन नआउनुचाहिँ सिङ्गो समाजका लागि त्रासदी नै हो । समय एक्काइसौँ शताब्दीको विद्युतीय सञ्चारको युगमा पुगिसक्दा पनि वर पक्षको मागअनुरूप दाइजो ल्याउन नसक्दा कैयौँ चेलीबेटी जिउँदै डढेर मर्न बाध्य छन् भने कैयौँ अपाङ्ग बनाइएका छन् । साथै वरका परिवारबाट बुहारीप्रति राखिने दृष्टिकोणमा परिवर्तन आउन नसक्नु विडम्बनापूर्ण अवस्था हो । अब छोराका लागि बुहारी भित्र्याउने अभिभावकले विचार नपुर्याए ठूलो सामाजिक सङ्कट निम्तिने खतरा देखापर्न थालिसकेको छ । पहिलो कुरा कतिपय परिवारमा छोराछोरीको पढाइमा गरिने लगानीमा विभेद नभएपछि घरखेत गरेर छोरीलाई पढाउनु, पढाइ सकिएर छोरीले कमाउन थालेपछि अर्कालाई सुम्पनु, त्यतिले पनि नपुगेर उसैलाई दासी बनाउन वर पक्षको माग र फर्माइस पुरा गर्न असीमित खर्च गर्नु, विवाहपछिका अनेक चाडपर्वमा पनि छोरीकै अभिभावकलाई पिल्सिन बाध्य पार्नु, उनीहरूकै वंश विस्तार हुँदासमेत छोरीकै अभिभावकले असीमित खर्च गर्नुपर्ने बाध्यात्मक परिस्थिति यथावत रहनु सामाजिक विसङ्गति र कुरूपताको चरम नमुना हुन् । यस्ता गतिविधि सामाजिक र मानवीय दृष्टिले तर्कसङ्गत र न्यायपूर्ण देखिँदैनन् । अझ कतिपय परिवारमा त छोराको भन्दा बढी आय बुहारीले भित्र्याउने गरेको पनि पाइन्छ । यस प्रकारको परिवेशमा यस्तो सामाजिक विसङ्गति र कुरूपता कथित इज्जतका लागि छोरीका अभिभावकले केही हदसम्म सहन स्वीकार गरे पनि स्वयं छोरीहरूले भने अब सहन गर्ने स्थितिमा नरहेको देखिँदैछ । किनकि अहिलेका छोरीहरू महिलापुरुष बराबर हुन् तथा अन्याय सहनु अपराध हो भन्नेजस्ता नाराबाट दीक्षित छन् र हुनु पनि पर्छ । उनीहरू मानवअधिकारको व्याख्या गर्न सक्छन्, विश्व परिवेशसँग साक्षात्कार छन्, त्यसमा पनि आफ्ना अभिभावकले छोरालाई भन्दा बढ्ता सम्मान दिएर पालनपोषण गरेका हुनाले उनीहरूको शब्दकोशबाट अब दासी बनेर सहिरहनुपर्छ भन्ने केही छैन । अर्काे कुरा, आफ्नो छोरोचाहिँ एककप चिया पकाउन नसक्ने, आफ्ना मोजा धुन नसक्ने स्थितिलाई सहजै सहन गरिरहेका अभिभावकले आफ्नै छोरासरह सुविधा भोग गरेर योग्यता हासिल गरेकी अनि छोरासरह नै आर्जन भएकी बुहारीचाहिँ प्रत्येक कुरामा चुस्तदुरुस्त भएर उनीहरूको घरमा प्रवेश गर्नुपर्ने तथा उनीहरूका आफन्तको दासीका रूपमा उपस्थित हुनुपर्ने अहंवादी अपेक्षा कत्तिको तर्कपूर्ण र न्यायसङ्गत हुन्छ ? यसबारे अब सोच्न ढिला भइसकेको छ । यसो भनेर यहाँ बुहारीले सासुससुराको सेवा गर्नु पर्दैन, इष्टमित्रको स्वागतसत्कार गर्नु पर्दैन भन्न खोजिएको होइन, यस्ता कार्यका लागि समान सहभागितातर्फ इङ्गित गर्न खोजिएको हो । अबका महिलाले अपेक्षा गर्ने नै समान सहभागिता र आत्मसम्मानको परिवेश हो । यसका लागि छोराका अभिभावकले आफ्ना छोरालाई पनि घरभित्रका प्रत्येक काममा अभ्यस्त बनाउनु जरुरी भइसकेको छ । कुनै पनि धार्मिक एवं पारम्परिक संस्कार जोगाउने हो भने छोरालाई पनि यी सन्दर्भमा अनिवार्य रूपमा समावेश गराउनुपर्छ । धार्मिक एवं पारम्परिक संस्कार भनेको महिलाकै ठेक्का हो भन्ने सङ्कीर्ण सोचबाट अब सबै मुक्त हुनुपर्छ । कुनै पनि महिलाले पतिका आमाबाबुलाई आफ्नै आमाबाबु मानेर सेवा गर्ने भएपछि पतिले पनि आफ्ना आमाबाबुलाई आदर गर्नुको साटो ज्वाइँ बनेर सासुससुराबाट मानमर्यादा खोजी अनावश्यक अहं देखाउनुलाई पनि अबका महिलाले सहन गर्नसक्ने छैनन् । यसैगरी यो घर मेरो हो, म यसको मालिक हुँ, ऊ मेरो दासी हो भन्ने सङ्कीर्ण दृष्टिकोणबाट मुक्त भएर समान सहभागिता एवं पत्नीको आत्मसम्मानको जगेर्नातर्फ प्रत्येक पुरुष सावधान हुनुपर्ने बेला आइसकेको छ । भविष्यमा आउन सक्ने पारिवारिक एवं सामाजिक सङ्कटको अनुमान गरेरै यी दृष्टिकोण प्रस्तुत गरिएका हुन् । यसैले यसतर्फ गम्भीर ढङ्गले सोच्न ढिला भइसकेको कुरातर्फ पनि सबैको ध्यान जानु आवश्यक छ । अहिले महिला एकातिर स्वावलम्बी छन् भने अर्काेतिर उनीहरूमा रहेको सहनशील क्षमता क्रमश: कम हुँदै गएको तथ्य सबैले देखेभोगेकै यथार्थ हो । यिनै कारणले गर्दा आजभोलि नेपाली समाजमा सम्बन्धविच्छेदका घटना पनि त्यत्तिकै बढिरहेका छन् । हाल देखिएका अधिकांश सम्बन्धविच्छेदमा आत्मसम्मान गुमाएर पितृसत्तात्मक मानसिकताको चेपमा महिलाहरू बस्न नचाहनु नै प्रमुख कारण रहेको यथार्थ छर्लङ्गै छ । सम्बन्ध विच्छेदको असर महिलालाई मात्र पर्छ, पुरुषको त खुट्टा भए जुत्ता कतिकति भन्ने सोच पनि अब नेपाली समाजमा डेट एक्सपाएर भइसकेको छ । किनकि सम्बन्धविच्छेद भएका महिलाहरूप्रति परिवार एवं समाजले राख्ने नकारात्मक दृष्टिकोण पनि कम हुँदै गएको हामीले देखिरहेकै छौँ । सम्बन्ध विच्छेद गर्दा पत्नीलाई कानुनी रूपमा दिनुपर्ने अंश, मानाचामल तथा सन्तानको पालनपोषण एवं शिक्षादीक्षाको व्यवस्थाले पतिको परिवारमा पनि विखण्डन एवं सङ्कटसाथ त्रासदीसमेत प्रवेश गर्ने अवस्था टड्कारो भइसकेको छ । यस स्थितिमा अब घरपरिवार र समाजलाई जोगाउन पुरुषले समान सहभागिता एवं पत्नीको आत्मसम्मानका लागि गम्भीरतापूर्वक सोच्नु आवश्यक छ । यसैगरी पतिका परिवार एवं आफन्तले बुहारीलाई सुनको फुल पार्ने कुखुरीका रूपमा हेर्ने तथा शिक्षित, कमाउदार एवं इमानदार दासी देख्ने एकाङ्गी, सङ्कीर्ण एवं पूर्वाग्रही दृष्टिकोणमा परिवर्तन नगरे स्थिति भयावह हुनेछ । यसैले अबका दिनमा परिवार र समाजलाई कता र कसरी लैजाने भन्ने कुरामा विशेषगरी पुरुषका आफन्त तथा लोग्ने नाम गरेका प्रत्येक पुरुषहरू सचेत हुन जरुरी छ ।"
खुश्वुदार गुलकन्द,"एक पटक फेरि राजपा (एक बखतको पुरानो मधेसी मोर्चाको परिवर्तित रूप राष्ट्रिय जनता पार्टी) र नेपाल सरकारको धारावाहिक शैलीको वार्ता असफल सावित भएको छ । यसको कारणको विषयमा विभिन्न राजनीतिक टाइप अडकल लगाइएको भए तापनि वास्तवमा यो खानपिनले गर्दा भएको हो । विशुद्ध खानपिन नै । त्यसउसले प्रमुख वार्ताधारी सम्माननीय प्रधानमन्त्री शेरबहादुर देउवाले यस सुस्वादु पक्षमा उचित ध्यान पुर्याउनु जरुरी छ । अन्यथा जहिले पनि उही मुर्गीके डेढ टाँग (हामीतिरको स्थानीय भनाइ बमोजिम उस्तैउस्तै निष्कर्षहीनता चरितार्थ हुनु) ।याद गर्नाेस्, पहिलेपहिलेको राजनीतिक अराजनीतिक वार्ताको मजेदार छाँटछन्द । अहा, क्या सुनौलो किसिमको अतित थियो त्यो संक्षेपमा चमचमाइलो इतिहास भन्नोस् । त्यस समय अहिलेको जस्तो विलकुलै निरस खाले वार्ता हुँदैनथ्यो । उदाहरणार्थ तत्कालीन विद्रोही नेकपा माओवादीसँगको सरकारी वार्तालाई लिनोस् । नेकपा माओवादीका नेता कमरेडहरू तथा सरकारी ओहदाधारी नेताहरू तारेहोटलमा सुमधुर भेटघाट गर्ने गर्थे । अनि सुस्तसुस्त ढंगले गरिने लम्बेतान संवादको सिलसिला प्रारम्भ हुन्थ्यो (बहुतै प्रेमपूर्वक) । अझ त्यसताकाका हेड विद्रोही नेकपा माओवादीका कमाण्डर कमरेड पुष्पकमल दाहाल प्रचण्डलाई कुनै पनि होटलभन्दा आरामदायी रिसोर्टहरूमा अन्तरंग छलफल गर्नु बेसी मनपथ्र्याे । जस्तो राजधानी काठमाडौं वरिपरिका धुलिखेल रिसोर्ट, ककनी रिसोर्ट, दामन रिसोर्ट, दक्षिणकाली रिसोर्ट, मनकामना रिसोर्ट, बूढानीलकण्ठ रिसोर्ट, नगरकोट रिसोर्ट इत्यादि । यस्ता लक्जरी रिसोर्टहरूका हाइ क्वालिटी खानपिनको के कुरा गर्नु ? मसला चिया, हट कफी, डबल अम्लेट, स्वीट जुस, सुपर सुप, बिग केक, लभिङ पिज्जा, रोष्ट चिकन, मटन करी, ब्राउन ब्रेड, ग्रिन सलाद, बनिला आइसक्रिम, फुलफ्राइड मोमो, मिस्क्ड चाउमिन, फ्रेस फ्रुट्स, पकेट पिकल्स, वासमती खिर, तन्दुरी रोटी, ताजा नान र (मेरो खानपिनको ज्ञान यत्ति नै) । अनि साथमा चिल्ड वियर, रेड वाइन र ब्लुलेभल ह्विस्की । अतएवं यस्तो सन्तुष्टिदायक खानपानयुक्त वार्ता फेल हुने कुरै थिएन । तर अहिलेको असन्तुष्ट राष्ट्रिय जनता पार्टीसँगको सरकारी वार्तामा के भइरहेको छ ? वस्तुत: यस प्रकारको अतिशय रुख्खासुख्खा भोजनविहीन वार्ताले केही खास हुनेवाला छैन । यस सम्बन्धमा मेरो विनम्र सुझाव के छ भने राउन्ड टेबुलमा थरीथरीका विशिष्ट खाद्यपदार्थहरूलाई जीवित साक्षी राखेर तिरंगा, छातावाल राजपासँग वार्ता गरियोस् । मतलव, विशेष भोजनसहित । जस्तो, नयाँदिल्लीको मुर्गमुसल्लम, पटनाको पानीपुरी, लखनऊको शाही कवाफ, जयपुरको केशरी हलवा, भोपालको रबडी, कोलकाताको सन्देश मिठाइ, मुम्बईको मुरम्बा, चेन्नईको मसला डोसा, भोपालको पोहा, गान्धीनगरको ढोकला, चण्डीगढको सरसोंको साग इत्यादि । त्यसपछि हाम्रा परम आदरणीय महन्थ ठाकुरहरूसँगको वार्ताको के नतिजा हुन्छ ? मेरो विचारमा यस प्रकारको उच्च खानपिनको बन्दोबस्तीले वार्तामा अपूर्व सफलताको पाइन अनिवार्य रूपले चढ्नेछ । केही गरी कुनै कमीकमजोरी भएको खण्डमा निर्धक्क लैनचौरीय खाद्य विशेषज्ञसँग कूटनीतिज्ञ परामर्श लिन सकिन्छ । अन्तत: सवाल खापिनको हो । र यही खाना सबथोक होइन र बन्धुहरू ?भारतीय प्रधानमन्त्री नरेन्द्र दामोदरदास मोदीको संसदीय चुनावी क्षेत्र उत्तर प्रदेशको पवित्र नगरी वाराणसीको बनारसी पानलाई यस सन्दर्भमा किमार्थ बिर्सनुहुन्न । यसमा अन्तरनिहित असली किमाम, ४२० नम्बरको जर्दा र खुश्वुदार गुलकन्दको कुरै अर्काे हुन्छ ।"
वृद्धलाई संक्रमण,"२१ सौं शताब्दीमा वृद्धको संख्या प्राय: सबै देशमा द्रुतगतिले बढ्ने प्रक्षेपण गरिएको छ । यसमा नेपाल अपवाद हुनसक्दैन । जन्मदरमा आएको कमी र शिशु मृत्युदरमा देखिएको अद्भुत सुधारले नेपालमा अब ६० वर्ष र त्योभन्दा बढी उमेरको जनसंख्याको क्रमिक वृद्धि देखा पर्नेछ । संयुक्त राष्ट्र संघको प्रक्षेपण अनुसार २०१७ को नेपालको कुल जनसंख्या २ करोड ९१ लाख ८७ हजार छ । त्यसमध्ये ६० वर्ष र त्योभन्दा बढीका पुरुषको संख्या झन्डै १८ लाख छ । त्यस मध्ये ८० वर्ष र त्योभन्दा माथिका पुरुष ५८ हजारभन्दा बढी छन् । सन् २०५०मा कुल जनसंख्या ३ करोड ६१ लाख ५९ हजार पुग्नेछ भने ६० वर्ष र माथिका पुरुष २६ लाख नाघ्नेछन् । ८० वर्ष र माथिका पुरुषको संख्या ३ लाख ६० हजार नाघ्नेछ । यो तथ्याङ्कको आधारमा भन्दा हाम्रो स्वास्थ्यसेवा आउँदा वर्षहरूमा वृद्ध पुरुषहरूको उपचारमा केन्द्रित हुनुपर्ने देखिन्छ । वृद्धहरूमा किन बढी संक्रमण ?वृद्ध पुरुषमा देखापर्ने स्वास्थ्य समस्यामध्ये संक्रमण प्रमुख हो । वृद्ध अवस्थाको संक्रमणका कारणबारे सर्वप्रथम मेक्षनिकोभले वैज्ञानिक आधार प्रस्तुत गरेका थिए । उनले पत्ता लगाए अनुसार संक्रमण, प्रतिरक्षा प्रणाली र बुढ्याइँ पारस्परिक सम्बन्धले बाँधिएका छन् । उनको सिद्धान्त भन्छ आन्द्रामा भएका किटाणुले जीर्ण विषादी उत्पादन गर्छन्, जसले शरीरका माक्रोफेज नाम पाएका रक्त कोशिकाहरूलाई उत्तेजित गराउँछन् र तिनीहरू आफ्नै शरीरका तन्तुहरूमाथि धावा बोल्छन् । यो अवस्थालाई अटो इम्युनिटी भनिन्छ । यो अवस्थामा शरीरमा उत्पादित रोग नाशक वस्तु रोग प्रतिकार गर्नुको सट्टा विभिन्न तन्तुमा नराम्रो असर गरेर शरीरलाई खियाउने वा वृद्ध पार्ने कार्यमा संलग्न हुन्छन् । पछिल्लो समयमा के विश्वास गरिएको छ भने शरीरमा हुने विभिन्न किटाणु, ढुसी, भाइरसजस्ता अति सूक्ष्म जीवाणु वा कुनै पनि एक कोशीय जीवले हाम्रो शरीरको प्रतिरक्षा प्रणालीलाई प्रभाव पार्छन् र बुढ्यौली निम्त्याउन मद्दत गर्छन् । त्यो बाहेक वृद्धावस्थामा शरीरमा भएका संक्रमण विरुद्धका छेकबार जस्तै त्वचा, कफ रिफलेक्स तथा मूत्र जनेन्द्रिय प्रणालीको क्षमतामा ठूलो फरक आउँछ । पातलो त्वचा, घटेको कफरिफ्लेक्स र ठिकसंँग मूत्र सञ्चय गर्न नसक्ने तथा पूर्ण मात्रामा पिसाब निखार्न नसक्ने मूत्रथैली, मूत्र सञ्चालनमा बाधा पुर्याउने प्रोष्टेट ग्रन्थि संक्रमणलाई पूर्णरूपमा निषेध गर्नुको साटो बढावा दिने गर्छन् । मधुमेहले पार्ने प्रतिरक्षा प्रणालीमा नकारात्मक असर तथा रक्त नसाका खराबीले निल्न गाह्रो पार्ने, फोक्सोमा समस्या थप्ने, रक्तनसा चँुडिएर मस्तिष्कघात हुने सम्भावना उच्च पार्छ । वृद्धावस्थामा प्रायश: अनिद्रा, चिन्ता, संक्रमण इत्यादिमा प्रयोग हुने औषधी आफैमा प्रतिरक्षा प्रणाली घातक र संक्रमण उन्मुख हुनसक्छन् । असामान्य लक्षणसंक्रमणले शरीरको कुनै भागलाई जुनसुकै उमेरमा पनि असर गर्न सक्छ । वृद्ध अवस्थामा संक्रमणले शरीरका विभिन्न प्रणालीलाई प्रभावित पार्छ । खास गरेर ८० वर्ष र त्योभन्दा माथिका वृद्धमा श्वासप्रश्वास, मूत्र तथा जनेन्द्रिय र पाचन प्रणालीमा ७५ प्रतिशतभन्दा बढी संक्रमण देखापर्छ ।अर्को महत्त्वपूर्ण कुरो के छ भने वृद्ध अवस्थामा देखापर्ने संक्रमणको लक्षण प्राय: अप्रारुपिक शैलीमा हुन्छ । त्यसैले रोग निदान ढिलो वा गलत हुनसक्छ । यकिन निदान नहुँदा वा सुरुवातको समयमा निदान हुन नसक्दा बढी वा थोरै उपचार भएर बिरामीलाई थप यातना पुर्याउने तथा एन्टिबायोटिक उपचारलाई मुकाबिला गर्न नसक्ने तुल्याइदिन्छ । संक्रमण भन्नासाथ हामी ज्वरोबारे सोच्न सक्छौं । तर वृद्ध अवस्थामा ज्वरो ज्यादै हलुका वा नहुन पनि सक्छ । तर बिरामी बरबराउने तथा उसको ज्ञान अनुभूतिमा शिथिलता आउने हुन्छ । संक्रमणमा ज्वरो नआउनुबाट शरीरको प्रतिरक्षा प्रणाली निकै कम छ भन्ने पूर्वानुमान गर्नुपर्छ । रक्त परीक्षण, पिसाबको जाँच र छातीको एक्सरे यस्ता बिरामीको निम्ति प्राय: अनिवार्य हुन्छ । दिसा पातलो वा आउँ, रगत परेको बिरामीको दिसाको जाँच पनि अनिवार्य हुनुपर्छ । अरु थप परीक्षण विशेषज्ञको रायअनुसार गर्नुपर्छ । मूत्र प्रणालीको संक्रमण ८० वर्ष वा त्योभन्दा वृद्ध पुरुषमा मूत्र संक्रमणको लक्षण नभए पनि पिसाबमा किटाणु देखापर्ने सम्भावना धेरै भएकाले सामान्य तया रोग निदान एउटा कठिन प्रश्न हुन्छ । खास गरेर निकै कमजोर तथा शिथिल पुरुषमा रोगको कारण पिसाबमा देखिएको किटाणु हो वा होइन भनी छुट्याउन जटिल तर महत्त्वपूर्ण हुन्छ । मूत्र संक्रमणको लक्षण देखाउने र पिसाबमा किटाणु भएका वृद्धहरूमा प्राय: धेरैजसो प्रतिजैविक पदार्थले काम नगर्ने हुन्छ । किनभने उनीहरूले अरु विभिन्न संक्रमणका निम्ति प्राय:जसो एन्टिबायोटिक लिइराख्ने भएकाले पिसाबमा भएका किटाणु त्यस्ता औषधीमा बानी परेका हुन्छन् र सहजै त्यसको सामना गर्न सक्छन् । पिसाब फेर्न नसकेर सधंै नली लगाउन बाध्य भएकाहरूमा संक्रमणको समस्या अझै विकराल हुन्छ । वृद्धहरूमा मूत्र प्रणालीको तल्लो भागको संक्रमण हँुदा प्राय: ज्वरो आउँदैन । मृगौलाको संक्रमण हुँदा हल्कामात्र ज्वरो देखापर्ने वा ज्वरो नहुने हुन्छ । पिसाब पोल्ने, चहर्याउने, छिनछिनमा पिसाब फेरिराख्नुपर्ने, पिसाब लागेपछि रोक्नै गाह्रो हुने, राति पिसाब फेर्न उठिराख्नुपर्ने जस्ता समस्या मूत्र प्रणालीको संक्रमणका कारण देखापर्छन् । मृगौलाको संक्रमण कोखा दु:ख्ने र हलुका ज्वरोमै सीमित हुनसक्छ । यस्ता बिरामीको पिसाब परीक्षण गर्दा नली लगाएको अवस्था भए त्यसलाई फेरेर सफा पिसाब जाँच्न दिनुपर्छ । मूत्र लक्षण नभएका बिरामीको पिसाबमा किटाणु देखापरे पनि एन्टिबायोटिक उपचार गर्नु पर्दैन । मूत्र संक्रमणका निम्ति अस्पतालमा भर्ना भएर नसाबाट एन्टिबायोटिक उपचार गराउँदागराउँदै पनि ३ देखि ५ दिनभित्र फाइदा नभए मूत्र प्रणालीमा पत्थरी वा पिप जमेको छ कि भनी थाहा पाउन अल्ट्रासोनोग्राफी दोहोर्याउनु तथा सिटिस्क्यान गर्नुपर्छ । प्रोष्टेट ग्रन्थिका कारणबाट मूत्र सञ्चालनमा बाधा परेको भए त्यसको औषधी सेवन तथा शल्य उपचार गर्नु अनिवार्य प्राय: हुन्छ । मूत्रथैलीमा नली भएका बिरामीमा मूत्र संक्रमणको लक्षण प्रस्ट रूपमा छैन भने पिसाबको परीक्षण गर्दा किटाणु नभएको अवस्था स्थापित गर्न प्रयत्न गर्नुको कुनै अर्थ हुन्न । जीर्ण प्रोष्टेट ग्रन्थि शोथ भएका पुरुषमा भने एन्टिबायोटिक उपचार ६ देखि १२ साता सम्मको हुनुपर्छ । वृद्ध अवस्थामा बिना कुनै खासै कारण बिरामी शिथिल भए, अलमलमा परे (भ्रमित भए), बरबराए, लडे, खानमा अरुचि भए, पिसाब नियन्त्रणमा समस्या भए, ज्वरो नाप्दा थोरैमात्र पनि बढेको देखापरे त्यसलाई ठूलो महत्त्व दिनुपर्छ । यस्ता बिरामीको छाती, पाचन प्रणाली तथा मूत्र प्रणालीको पूर्ण जाँच गरेर संक्रमण केन्द्रित प्रणाली पहिल्याउँदै त्यसको उपचार तथा बिरामीको रेखदेख गर्नुपर्छ । प्रोष्टेट शल्यक्रियापुरुषको उमेर जति बढ्दै जान्छ, उत्ति नै प्रोष्टेट ग्रन्थिले ल्याउन सक्ने मूत्र अवरोधको सम्भावना पनि थपिँदै जान्छ । तर बिरामीको प्रोष्टेट ग्रन्थि ठूलो भएको वा सुकेर सानो भएको हुनसक्छ । त्यसैले ग्रन्थिको वृद्धि तथा तौलमात्र हेरेर त्यसको शल्य उपचार गर्ने या नगर्ने निर्णय गर्नुहुन्न । बिरामीलाई पिसाब निखार्न समस्या छ र पिसाब निख्रिन नसकेकाले मूत्र संक्रमण हुने गरेको छ भने वा मृगौला फुलेको छ भने बिरामीको मूत्र सञ्चालन तुरुन्त व्यवस्थित गर्नैपर्छ । राति सुतेको अवस्थामा थाहै नपाएर मूत्र चुवाहट देखापरे त्यस्ता बिरामीलाई सक्दो छिटो उपयुक्त तयारी गरेर मृगौला बचाउनका लागि प्रोष्टेट ग्रन्थिको शल्य उपचार गराउनुपर्छ । त्यस्तै प्रोष्टेट ग्रन्थिको अर्वुद रोगका कारणले मूत्र अवरोध देखापरे मत्थर पार्ने शल्यक्रिया अपनाउनुपर्छ । मूत्र प्रणालीमा बारम्बार संक्रमण भए र त्यसको कारण प्रोष्टेट ग्रन्थिले उत्पन्न गरेको मूत्र सञ्चालन अवरोध हो भन्ने प्रमाणित भए त्यसको उपचार शल्यविधि हुनुपर्छ । पिसाबको थैलीको घाँटी तथा मूत्रनलीको सुरुको भागलाई शल्यविधिबाट खुकुलो पारेर वृद्ध अवस्थाको कमजोर मूत्रथैलीलाई सघाउन सकिन्छ । उचित किसिमले मूत्र सञ्चालन व्यवस्थापन गर्नु भनेको मूत्र संक्रमणबाट मुक्त हुने एक अनिवार्य पूर्व आवश्यक सर्त पालना हो । २१ सौं शताब्दी वृद्धहरूको युग हो । विभिन्न किटाणु, ढुसी, भाइरस तथा एक कोशीय जीवले मानव शरीरलाई वृद्ध बनाउन ठूलो भूमिका खेल्छन् । अरु उमेरको दाँजोमा वृद्ध अवस्थामा संक्रमण देखापर्ने सम्भावना उच्च हुन्छर शरीरको जुनसुकै भागलाई संक्रमणले असर गर्न सक्छ । तर पनि श्वासप्रश्वास, मूत्र जनेन्द्रिय तथा पाचन प्रणाली बढी निसाना हुने गर्छन् । डा भट्ट वरिष्ठ कन्सल्टेन्ट युरोलोजिष्ट हुन् ।"
चक्रव्यूहमा चुनाव,"प्रधानमन्त्री शेरबहादुर देउवाले बिहीबार बिहान ९ बजे निर्वाचन आयोगका पदाधिकारीहरूलाई सिंहदरबारमा बोलाएर बैठक गरे । बैठकको सुरुमै उनले चुनावबारे कुनै जिज्ञासा राखेनन्, सिधै आफने निर्णय सुनाए प्रदेश नम्बर २ को चुनाव सार्ने र उम्मेदवारी मनोनयनको मिति दुई दिन पछि धकेल्ने । राजनीतिक सहमतिको वातावरण बन्ने अवस्था आएकाले त्यहीअनुसार आयोगले व्यवस्था मिलाओस् भन्दै प्रधानमन्त्रीले जानकारी गराए । चुनावको अन्तिम तयारी गरेका आयोग पदाधिकारीलाई प्रधानमन्त्रीको यो निर्णय अप्रिय लाग्यो । त्यसैले बैठकमै प्रमुख निर्वाचन आयुक्त अयोधीप्रसाद यादवले कांग्रेस नेताहरूसहित बसेका प्रधानमन्त्री देउवालाई भने, चुनाव सार्नु पोलिटिकल र इलेक्ट्रोरल डिजास्टर हुन्छ । संविधानअनुसार माघ ७ गतेभित्र प्रदेश र प्रतिनिधि सभाको समेत चुनाव सम्पन्न गर्नुपर्ने दायित्व यादवले प्रधानमन्त्री देउवालाई अवगत गराउन खोजे । स्थानीय तहको चुनावै लामो समय लम्बिँदा संवैधानिक दायित्वअनुसार अन्य चुनाव गर्ने समय घर्किनेतर्फ उनीहरूको मुख्य चासो थियो । चुनाव सार्ने विषयमा आफ्नो रिजर्भेसन राख्दै आयोग पदाधिकारी बाहिरिए । लगत्तै प्रधानमन्त्री कार्यालयमै कांग्रेस, माओवादी केन्द्र र राष्ट्रिय जनता पार्टीका नेताहरूसहितको बैठक बस्यो । आयोगको असहमतिका बाबजुद चुनाव सार्ने विषयमा औपचारिक सहमति भयो र मन्त्रिपरिषद्बाट निर्णय गरियो । दिउँसो साढे तीन बजे आयोग पदाधिकारीलाई प्रधानमन्त्री कार्यालयमै पुन: झिकाइयो र मन्त्रिपरिषद्को निर्णय थमाइयो ।बिहान दिएको सुझावलाई बेवास्ता गर्दै मन्त्रिपरिषद्बाट भएको निर्णयको प्रतिवाद आयोग पदाधिकारीले गर्न सकेनन् । बरु आयोग कार्यालय फर्केर मन्त्रिपरिषद्ले जे निर्णय गर्यो, त्यही कार्यान्वयन गर्ने गरी निर्वाचनको नयाँ कार्यक्रम प्रकाशित गरे । हामीले रिजर्भेसनसहित चुनाव सार्नु हुँदैन भनेका थियौं, निर्वाचन आयुक्त सुुधीरकुमार शाहले भने, तर निर्वाचनको मितिबारे सरकारको निर्णय आएपछि विरोध गर्नुको औचित्य रहेन, किनभने कानुनले मिति तोक्ने अधिकार सरकारलाई नै दिएको छ । बिहीबारको यो घटना चुनाव गर्ने स्वायत्त निकाय कति निरीह बन्न बाध्य छ भन्ने एउटा प्रतिनिधि उदाहरण हो ।त्यसो त स्थानीय तहकै चुनाव सारिएको यो चौथो पटक हो । प्रत्येक पटक सरकारले निर्णय गर्ने र त्यसमा आयोगलाई बाध्य पार्ने गर्दै आएको छ । सुरुमा सरकारले वैशाख ३१ का लागि मिति तोक्यो । त्यसअघि आयोगले भनेको थियो, चुनावको प्राविधिक तयारीका लागि कम्तीमा १ सय २० दिन चाहिन्छ । तर सरकारले वास्ता गरेन । ८३ दिनको मात्र समय रहने गरी मिति निर्धारण गरिदियो । सरकारले घोषणा गरेपछि आयोग जसरी पनि सम्पन्न गर्नैपर्ने बाध्यतामा फस्यो । त्यही बाध्यताको उपज हो उम्मेदवारी दर्ता अगावै मतपत्र छाप्ने आयोगको निर्णय । त्यही निर्णयले आफ्नै चुनाव चिह्न लिएर भाग लिन खोज्ने दलहरू चिह्न नपाउने अवस्थामा पुगे । मतपत्रमा आफ्नो होइन, जुन चिह्न खाली छ, त्यही खोज्नुपर्ने बाध्यता आइपर्यो । त्यसले राजनीतिक समस्याको अवस्थासमेत सिर्जना भयो । केही दल सडकमा उत्रिए । प्राविधिक कठिनाइ बुझेर अन्नत: आयोगलाई साथ दिँदै पहिलो चरणको चुनावमा सामेलसमेत भए । आयोगका एक आयुक्तका अनुसार चुनावको पहिलो मिति घोषणा गर्नुअघि स्थानीय तहको चुनाव दुई चरणमा गर्नुपर्ने राय सरकारलाई दिइएको थियो । प्रमुख निर्वाचन आयुक्त यादवले पटकपटक तत्कालीन प्रधानमन्त्री पुष्पकमल दाहालको ध्यानाकर्षण गराएका थिए । तर सरकारले त्यो सुझावलाई बेवास्ता गर्दै एकै चरणमा गर्ने निर्णयमा पुग्यो । आयोग आफ्नो असहमतिका बाबजुद एकै चरणको तयारीमा लाग्यो । जब एकै चरणमा गर्ने गरी प्राविधिक तयारी अन्तिम चरणमा पुग्दै थियो, सरकारले प्रदेश १, २, ५, ७ नम्बरको चुनाव सार्ने निर्णय गर्यो । दोस्रो चरणको निर्वाचन सुरुमा जेठ ३१ गतेका लागि तय थियो । मुस्लिमहरूको रमजानको समयलाई ख्याल नगरी मिति तोकेकाले विरोध भयो । राजनीतिक वातावरण पनि नबनेको, आन्दोलनरत दलहरूलाई सहमतिमा ल्याउन भन्दै जेठ ३१ को मिति असार ९ सम्म लम्बाउने निर्णय भयो । असार ९ मा पनि रमजान नसकिनेतर्फ सरकारले ख्यालै गरेन । पुन: विरोध भएपछि असार १४ गतेलाई तेस्रोपटक सारियो । त्यो मितिमा पनि चुनाव नहुने भन्दै बिहीबार प्रदेश नम्बर २ को असोज २ सम्म धकेलिएको छ । यी सबै घटनाक्रम राजनीतिक स्वार्थअनुसार चुनावलाई प्रयोग गर्न खोज्दाका परिणाम हुन् । पटकपटक चुनावको मिति सार्दा पनि सारेको मितिमा चुनाव हुने सुनिश्चितता अझै छैन । मूल समस्या के हो, त्यो समाधान गर्नतर्फ पो लाग्नुपर्छ, मिति मात्र सारेर के हुन्छ ? राजनीतिशास्त्री प्राध्यापक लोकराज बरालले भने, अहिले पनि उठेका मागबारे केही सम्बोधन भएको छैन । चुनावको मिति सार्ने कुरा मात्र गरियो । उनका अनुसार चुनावको मितिलाई मुख्य बाधक देख्ने तर मूल समस्या समाधानमा चाहिं तत्परता नदेखाउने प्रवृत्ति दल र नेताहरूमा छ । समस्या समाधान हुने हो भने चुनाव जुनबेला जसरी गर्न पनि सकिन्छ । यसरी पटकपटक सार्दै बस्दै गर्नै पर्दैन, उनले भने ।आयोगका पदाधिकारी राजनीतिक समस्या समाधान हुने कुरा आएपछि आयोग लाचार हुनुपर्ने अवस्था आउने गरेको बताउँछन् । लामो समयदेखि राजनीतिक विवादमा मुलुक अल्झिरहेको छ, केही दिन सारेर सबै दल चुनावमा आउने र संविधान सर्वस्वीकार्य हुने हो भने त्यसका लागि सहयोगी हुन सक्नु नै राम्रो, ती आयुक्तले भने, सबैको सहभागिताले चुनावको गरिमा र विश्वसनीयता पनि बढाउँछ । मतदाताले पनि भयरहित वातावरणमा मतदान गर्न पाउँछन् । त्यसैले असहमतिकाबीच मान्न आयोग बाध्य हुनुपरेको हो ।उस्तै विगत मुलुकको चुनावी इतिहासलाई केलाउँदा २००७ सालदेखि नै भनिएको समयमा निर्वाचन नभएका प्रशस्तै उदाहरण छन् । निर्वाचनको मिति सरकारले तोक्ने, त्यसको तयारी गर्न निर्वाचन आयोगलाई भन्ने र अन्तिम समयममा स्थगित गर्ने रोग पुरानो हो । २०४६ को प्रजातन्त्र पुन: स्थापनापछि ०४८ वैशाख २९ मा पहिलो आमनिर्वाचन भएको थियो । त्यसयताका निर्वाचन समयका हिसाबाले प्राय: कुनै न कुनै रूपमा थोर बहुत प्रभावित हुँदै आएका छन् । २०५१, २०५४ र २०५४ सालको चुनाव गराएका तत्कालीन निर्वाचन आयुक्त प्राडा वीरेन्द्रप्रसाद मिश्रका अनुसार आयोगले तयारी पूरा गरेपछि सरकार र सर्वोच्च अदालतको आदेशसमेतले चुनाव रोकिएका छन् । पूर्वनिर्वाचन आयुक्त मिश्र २ सय ५० वर्षदेखि नै मुलुक राजनीतिक संक्रमणकालमै गुज्रिरहेका कारण देशले सही गति लिन नसकिरहेको बताउँछन् । विशेष रूपमा २००७ सालपछिको संक्रमणकालको परिणामले अझैसम्म दिशा लिन पाएको छैन, उनले भने, त्यही कारण निर्वाचनका माध्यमबाट मुलुकमा लोकतान्त्रिक संस्कार बस्न समय लागिरहेको छ । उनका अनुसार निर्वाचन कानुनी, प्रशासनिक सँगै राजनीतिक प्रक्रिया हो । राजनीतिको विषय दलहरूसँग सम्बन्धित हुने भएकाले मुलुकको संक्रमणकालीन राजनीतिले चुनावलाई प्रभावित बनाइरहेको छ । चुनावमा कसरी राम्रो परिणाम हासिल गर्न सक्छु भन्नेमा सबै दलको स्वार्थ गाँसिएको हुन्छ, उनले भने, चुनावको उद्देश्य नै सत्ता प्राप्ति हुन्छ । चुनावमा जानुपूर्व दलहरू आफ्ना केही मुद्दाको अवतरण खोज्छन् । जसको असर चुनावको मितिमा परिरहेको हुन्छ । त्यही कारण यस्ता घटना भइरहेका हुन् । आर्थिक भारचुनाव भनेको प्राविधिकभन्दा बढी राजनीतिक विषय हो । त्यसैले राजनीति नसङ्लिएको अवस्थामा गर्न गाह्रो हुन्छ । तर राजनीतिक वातावरण तयार नगरी अघि बढ्ने चुनावी प्रक्रियाले राज्यमाथि ठूलै आर्थिक भार थोपरिन्छ । जुन अहिले पनि थपिएको छ । सम्पूर्ण तयारी सकिएपछि मिति पर सर्नु भनेको खर्च बढ्नु हो । चुनावको तयारी गर्ने र अन्तिम समयमा सार्ने गर्दा राज्यमाथि व्यापक आर्थिक भार थपिँदै जान्छ, राजनीतिशास्त्री बरालले भने, हाम्रो जस्तो कमजोर आर्थिक अवस्था भएको मुलुकका लागि खर्चिलो चुनाव हुनु राम्रो होइन । कर्मचारी व्यवस्थापन, म्यादी प्रहरी, प्राविधिक सामग्रीहरूको बन्दोबस्ती, निर्वाचन कार्यालय, मतदान केन्द्रलगायतको खर्च लामो समयसम्म गरिरहनुपर्ने बाध्यता हुन्छ । जस्तो यसपटक म्यादी प्रहरी दुई महिनाका लागि भर्ना गरिएको थियो । तर, दोस्रो चरणमा चुनाव सरेपछि उनीहरूको म्याद थप बढ्यो । अब प्रदेश नम्बर दुईमा अझै तीन महिनापछिका लागि सारिएको छ । तिनको म्याद पुन: बढाउनुपर्ने हुन्छ । यसको सिधा आर्थिक भार राज्यकोषमा परेको छ । त्यस्तै निर्वाचनका खटिने कर्मचारीलाई विशेष भत्तासहित परिचालन गरिएको छ । चुनावको समय लम्बिनेबित्तिकै कर्मचारीलाई दिँदै आएको अतिरिक्त रकमबापतको खर्च बढ्नेछ । प्रदेश नम्बर दुईमा निर्वाचन कार्यालय, मतदान केन्द्र खुलिसकेका थिए । सबैलाई तालिम भइसकेको थियो । अब सर्नेबित्तिकै अहिलेको तालिम र कार्यालय बेकार भए । असोज २ का लागि पुन: तालिम र कार्यालयहरू सञ्चालन गर्नुपर्ने अवस्था छ । आर्थिक व्ययभारको यो एउटा अंश मात्र हो । यस्ता फजुल धेरै छन् । चुनावको मिति सारिरहँदा स्रोत साधन बढी चाहिन्छ, पूर्वनिर्वाचन आयुक्त दोलखबहादुर गुरुङले भने, कर्मचारीको प्रशासनिक, प्राविधिक खर्च अत्यधिक बढ्छ । पूर्वआयुक्त मिश्रले पनि तोकिएको निर्वाचन सर्दा आर्थिक भार मात्रै बढ्ने होइन, त्यसको प्रभाव सिंगो मुलुकलाई पर्ने गरेको बताए । पटकपटक सार्दा पहिलो कुरा त चुनावलाई लिएर अन्योल सिर्जना हुन्छ, निर्वाचनमा संलग्न कर्मचारीको मानसिक संलग्नतामा प्रभाव पर्छ, सानो मुलुक भएकाले सिंगो देशको ध्यान निर्वाचनमा हुन्छ, त्यसको प्रभाव कुनै न कुनै रूपमा आममानिसका सेड्युलसम्मलाई पार्छ, उनले भने, निर्वाचन आचारसंहिताको लामो परिबन्दमा मुलुक पर्दा त्यसले धेरै कामहरू प्रभावित बनाएको हुन्छ । सरकारले स्थानीय तह निर्वाचनका लागि आयोगलाई १० अर्ब ३० करोड रुपैयाँ दिएको छ । त्यसबाहेक निर्वाचन सुरक्षामा पनि ११ अर्ब हाराहारीमा खर्च हुने अनुमान छ । विदेशी सहायताहरू पनि प्राप्त भएको छ । पूर्वआयुक्त मिश्र चुनाव धेरै खर्चिलो हुँदै गएको देख्छन् । लोकतन्त्रमा निर्वाचनको विकल्प नरहेको र देश संघीयतामा गइसकेकाले स्थानीय, प्रदेश र संघीय धेरै प्रकारका चुनावहरू निरन्तर गराइरहनुपर्छ, उनले भने, निर्वाचनलाई कसरी कम बोझिलो र सजिलो बनाउनेतर्फका उपायहरू अवलम्बन गर्न ढिला गरिनु हुन्न । धरै बोझिलो निर्वाचन देशका लागि हितकर हुन सक्दैन ।गृहकार्य नगरी मिति सरकारले निर्वाचनको मिति तोक्दा राम्ररी गृहकार्य गरेको देखिन्न । चाडवाडलाई समेत बेवास्ता गर्दा चुनाव सार्नुपरेका उदाहरण छन् । यसपटक मुस्लिम समुदायको पर्व रमजानलाई सरकारले ख्याल नगरी जेठ ३१ को मिति घोषणा गर्यो । त्यसलाई असार ९ मा सार्दा पनि एक महिना लामो रमजान पर्वलाई याद नगर्दा एक दिनकै फरकमा सरकारले अर्को निर्णय गर्नुपर्यो । मुस्लिम समुदायको दबाबमा दोस्रो चरणको चुनावलाई असार १४ गते पुर्याइएको छ । प्रदेश नम्बर २ को निर्वाचनलाई असार १४ बाट झिकेर असोज २ मा पुर्याउने निर्णयमा पनि चाडवाडलाई ख्याल गरिएको छैन । दसैंको घटस्थापनाभन्दा तीन दिनअगाडि चुनाव राखिएको छ । जसका कारण दसैंको अवधिमा मतगणना र पुन: मतदानजस्ता निर्वाचनको कार्यक्रम गर्नुपर्ने बाध्यता आइपर्छ । यसअघि ०५१ सालमा भएको संसद्को मध्यावधि निर्वाचनमा पनि त्यस्तै भएको थियो । कात्तिक २७ मा घोषित निर्वाचनका दिन हरिबोधनी एकादशी परेपछि दुई दिन सारेर २९ गते पुर्याइएको थियो ।मिति कसले तोक्ने ? कानुनले निर्वाचनको मिति तोक्ने अधिकार सरकारलाई दिएको छ । निर्वाचन आयोगले उक्त अधिकार आफूसँग रहनुपर्ने निरन्तर लबिङ गरिरहे पनि सफल हुन सकेको छैन । आयोगले स्थानीय तह निर्वाचन ऐनमा पनि मिति तोक्ने अधिकार आफूसँगै राख्न अधिकतम प्रयास गरेको थियो । तर, सरकारले त्यसलाई रुचाएन । स्थानीय तहको मिति तोक्ने अधिकार सरकार आफैंले राख्यो । मिति तोक्नुपूर्व सरकारले आयोगसँग परामर्श लिनुपर्ने प्रावधान मात्रै राखियो । जसको परिणाम हो, आयोगको असहमति हँुदाहँुदै पनि स्थानीय तहको निर्वाचन तेस्रोपटकसम्म सर्नु । पूर्वआयुक्त मिश्र निर्वाचनको मिति तोक्ने अधिकार सरकार वा आयोग दुवैसँग रहन नहुने बताउँछन् । वास्तवमा निर्वाचनको मिति कानुनमै व्यवस्था गरिनुपर्छ । आयोगले स्वत: उक्त अवधिमा निर्वाचनको गराउनुपर्छ । निर्वाचन आयोगको काम नै निर्वाचन गराउने हो, उनी भन्छन्, सरकारले आवश्यक स्रोत साधन, कर्मचारी र सुरक्षालगायतको व्यवस्थापन मिलाउनुपर्छ ।सरकारले पटकपटक निर्वाचन सार्दै जाने र त्यसलाई थपक्क स्विकार्दै जाने विषयले आयोगको संवैधानिक साख खत्तम हुने नागरिक अगुवा र संविधानविद् बताउँछन् । वैशाख ३१ मा घोषित स्थानीय तह निर्वाचनलाई सरकारले दुई चरणमा सार्ने निर्णय गरे लगत्तै पूर्वप्रमुख निर्वाचन आयुक्त सूर्यप्रसाद श्रेष्ठ, नीलकण्ठ उप्रेती, संविधानविद् विपिन अधिकारीसहतिको टोलीले आयोग पदाधिकारीलाई भेटेर अडान लिन सुझाएका थिए । उनीहरूको बुझाइ थियो, राजनीतिक सहमतिका नाममा सरकारबाट आयोगका काममा बढी हस्तक्षेप हुन थालेको छ । र, त्यसैअनुसार आयोगलाई सझुाव थियो निरीह हुनु भएन । सरकारले जेजे भन्यो खुरुखुरु त्यही मान्दै जाने होइन । निर्वाचनको सन्दर्भमा कतिपय विषयमा आयोगले आफ्नो पोजिसन लिन सक्नुपर्छ । संविधानविद् अधिकारी सरकारले पहिलो पटक नै चुनावको मिति सार्दा बोल्न नसक्नु आयोगको गल्ती भएको बताउँछन् । त्यसको पनि परिणाम हो, दोस्रो, तेस्रो हुँदै चौथो पटक मिति सारिएको छ, उनले भने, यतिबेला आयोगले दुश्चक्रमा फसेको अनुभूति गरेर केही टिप्पणी गर्न थालेको छ । तर, जनु रूपमा आयोगले प्रश्न उठाउन सक्नुपथ्र्यो, त्यो गर्न सकेको छैन । उनले कानुनले सरकारलाई निर्वाचन अधिकार दिएको तर, राजनीतिक उद्देश्यले पटकपटक त्यसको दुरुपयोगको अधिकार नदिएको बताए । राजनीतिक रूपमा सबै पक्ष बुझेर मिति तोक्ने अधिकार सरकारसँग रहनु कुनै गलत होइन, त्यसमा आपत्ति छैन, उनी भन्छन्, तर, मिति तोक्ने अधिकार भनेको एउटै निर्वाचनका लागि पटकपटक होइन । एकपटक मिति तोकिसकिएपछिको अधिकार अयोगको हो । सार्नै पर्ने वा चरणबद्ध जानुपर्ने स्थितिको मूल्यांंकन गरी त्यसअनुसारको निर्णय आयोगले लिने हो । यतिबेला सरकारकै राजनीतिक निर्णयमा निर्वाचनको मिति तोक्ने कि नतोक्ने नीतिगत प्रश्न उठेको भन्दै उनले नयाँ हिसाबले सोच्दा सरकारलाई यो धेरै अधिकार भएको बताए । संवैधानिक र कानुनी अधिकारको रंगीन प्रयोग गर्न थालिएको देखिन्छ, उनले भने, बेलायतजस्तो परम्परागत मुलुकमा संसद्को निर्वाचन कहिले हुने भन्ने विषय कानुनी रूपमै संस्थागत गरिएको छ । त्यस्ता प्रकारका व्यवस्था गरेर जाने कि ? छलफल हुनुपर्छ । आयोगको संवैधानिक हैसियतको कदर नभएको र सरकारले संवैधानिक आयोगको गरिमा घटाउने काम गरिरहेको उनको टिप्पणी छ ।चुनाव सारिएका शृंखला"
आयोगलाई गोलचक्करमा पारियो,"अन्तिम तयारीमा पुगेका बेला पटकपटक सार्नु निर्वाचनलाई खिल्ली उडाउनु हो । मिति पर सारिरहँदा निर्वाचन आयोगजस्तो स्वतन्त्र निकायको विश्वसनीयतामा प्रश्न उठ्छ । आयोग भनेको स्वायत्त निकाय हो । त्यसैले यसले गर्ने काम स्वायत्त हुन्छन्, निष्पक्ष हुन्छन् भन्ने सरोकारवाला र जनतामा विश्वास हुन्छ । तर सरकारले आफूसँग भएको अधिकार प्रयोग गर्ने नाममा मिति सारिराख्दा निर्वाचनको विश्वसनीयतामा प्रश्न उठ्ने ठाउँ बन्छ । निर्वाचनप्रति नै शंका गर्नुपर्ने अवस्था आउँछ । निर्वाचन आयोगको मुख्य सम्पत्ति भनेकै यसको साख हो । त्यसैले आयोगको साख गिराउने ढंगले कुनै पनि निकायले काम गरिदिनु हुँदैन । सरकारले आफ्नो अधिकार प्रयोग गर्दा अहिले आयोगकै विश्वास र प्रतिष्ठामा आँच आउने अवस्था बनेको छ । यो राम्रो होइन । अहिले सरकारले सहमतिका नाममा, निर्वाचनको वातावरण बन्छ भन्ने अनुमानका भरमा मनोनयन गर्ने अघिल्लो दिन चुनावको मिति सारेको छ । अब सरेको दिनमा पनि चुनाव हुन्छ भन्ने सुनिश्चित आधार तयार भएको देखिँदैन ।आयोगले दुई चरणमा गरौं भन्ने सुझाव दिँदा सरकार एकै चरण भन्छ । अनि आयोगले एक चरणको चुनावको तयारी गरेपछि पुन: दोस्रो चरणमा गर्ने भनियो । फेरि यतिबेर तेस्रो चरण भन्दै प्रदेश नम्बर २ को चुनाव सारिएको छ । चुनावको मिति तोक्दा कहिले चाडपर्व पारिएको छ, तिथिमितिको राम्रो ख्याल नगरी सरकारले आफ्नो निर्णय गर्ने गरेको छ । खासमा निर्वाचनको पहिलो सर्त भनेको सुरक्षा हो । सुरक्षास्थिति ठीक छ भने अन्य कुनै बहानाले तलमाथि नहुनुपर्ने हो । यदि सुरक्षाका कारणले सार्नुपर्ने भयो भने आयोगले मूल्यांकन गरेर आफैंले निर्णय गर्नुपर्ने हो । अहिले पनि आयोगले शान्तिसुरक्षाको अवस्था ठीक छैन भने आफैं मूल्यांकन गरेर कुनै स्थानको चुनाव सार्न सक्थ्यो । आयोगमार्फत् सारिएको भए राम्रो हुने थियो । तर आयोगलाई वास्तै नगरी पहिल्यै सरकारले निर्णय गर्ने र पछि आयोगलाई त्यो निर्णयका लागि बाध्य पार्ने गतिविधि गरियो । आयोगले बाध्यतावश सरकारको निर्णय स्विकार्नुपर्ने अवस्था सिर्जना गरिएको छ । यो कार्यशैलीले सरकार, ठूला राजनीतिक दल र आयोगसमेतको साखलाई अन्तर्राष्ट्रियस्तरमा समेत गिराउने काम भएको छ । यस्ता कुरामा सरकार, राजनीतिक दलहरू सचेत हुनुपर्ने थियो तर त्यस्तो पाइएन । सहमति भन्दै सार्दै लगिएको छ, सारेको मितिमा चुनाव हुने विश्वासिलो आधार दिइएको छैन । यसले फेरि पनि चुनाव हुन्छ कि हुँदैन, सर्छ कि भन्ने अन्योल कायमै छ ।हामी निर्वाचन आयोगमा हुँदादेखि २०६४ सालबाटै निर्वाचनको मिति तोक्ने, आवधिक रूपमा निर्वाचन गराउने सम्पूर्ण अधिकार निर्वाचन आयोगमा हुनुपर्छ भनेका थियौं । संविधान संशोधन, ऐनकानुनहरू बनाउँदा पनि पटकपटक भनेका हौं । आवधिक निर्वाचनलाई व्यवस्थित गर्न आयोलाई मिति तोक्ने अधिकार दिने वा ऐन कानुनमै मिति निर्धारण गरिदिने लगायत विकल्पहरू उत्तम हुने थिए । तर मानिएन । सरकारलाई नै त्यो अधिकार छोडियो । यदि आयोगलाई चुनावको मिति तोक्ने अधिकार थियो भने स्थानीय तहको चुनाव २० वर्षसम्म नभएको पीडा भोग्नुपर्ने थिएन । राजनीतिक र दलीय स्वार्थका कारण कहिल्यै स्थानीय तहको मिति तोकिएन । अनि चुनावै भएन । ऐनकानुनमै व्यवस्था हुने हो भने यस्तो समस्या आउँदैन थियो । हामीले दिएको सुझावलाई राजनीतिक नेतृत्वले ग्रहण नगरेका कारण अहिले पनि विभिन्नखाले बाधा अवरोध आएका हुन् । चुनावको मिति पटकपटक सर्दा स्रोत साधन बढी चाहिन्छ । अत्यधिक रूपमा खर्च बढ्छ । कर्मचारीको प्रशासनिक, प्राविधिक खर्च बढ्छ । प्रदेश नम्बर २ मा निर्वाचन कार्यालय स्थापना भइसकेको थियो, त्यहाँको काम सबै सकिएको थियो । तर अब सर्दा त्यो खर्च सबै बेकार भयो । अब पुन: त्यहाँ असोजको चुनावका लागि नयाँ काम गर्नुपर्नेछ । संविधानअनुसार आउँदो माघसम्म प्रदेश र संघीय संसद्को समेत निर्वाचन गरिसक्नुपर्छ । ती निर्वाचनका लागि तयारी गर्नुपर्ने आयोग अब स्थानीय तहमै अल्झेर असोजसम्म बस्नुपर्ने अवस्था आयो । आयोगलाई नै गोलचक्करमा पारिएको छ । धर्मसंकट सिर्जना गरिएको छ, अप्ठेरो अवस्थामा सरकारको पछि घुम्नुपरेको छ । त्यसैले अब निर्वाचनको मानमर्यादा बढाउन सबैले सहयोग गर्नुपर्छ र गौरव प्रतिष्ठा राख्नुपर्छ । त्यसैले अब निर्वाचन सरिहाल्यो, अब चाहिं तोकिएको समयमै हुनुपर्छ । फेरि पनि कुनै बहानामा सारियो भने त्यसले जनताको चुनावप्रतिको चाहनामाथि कुठाराघात हुन्छ । निर्वाचनप्रतिको विश्वास जगाउनका लागि पनि आयोगलाई स्वतन्त्र रूपमा रहने वातावरण तयार गरिदिनुपर्छ । सरकारी निर्णय र राजनीतिक सहमतिका नाममा हुने गोलचक्करमा फसाउन हुँदैन । आउँदा दिनमा विगतका गल्ती सच्याएर अघि बढ्ने तत्परता देखाउन सक्नुपर्छ।पूर्वकार्यवाहक प्रमुख निर्वाचन आयुक्त गुरुङसँग कुराकानीमा आधारित"
रक्तदान अर्थात् जीवनदान,"तपाईंले कसैलाई जीवनको उपहार दिनुभएको छ ? त्यो पनि एक पैसा खर्च नगरी ? हो, हामी रक्तदानकै चर्चा गर्दै छौं । करिब चार महिनामा आफैं नष्ट हुने र तपाईंको शरीरमा नयाँ बनिराख्ने रगतको दान, जसको विकल्प नभएकोले यसलाई जीवनदानसमेत भन्ने गरिन्छ । यसैले होला, हालसम्म १ सय ५० पटक रक्तदान गरे पनि प्रेमसागर कर्माचार्यको धित मरेको छैन । ५३ वर्षे कर्माचार्यले १६ वर्षको उमेरदेखि नियमित रूपमा रक्तदान गर्दै आएका छन् । शरीरले साथ दिएसम्म आमव्यक्तिलाई आफ्नो रगतका माध्यमले जीवनको उपहार दिन जति बेलै तयार भइरहेका हुन्छन् उनी ।एउटा आकलनअनुसार, एकै जनाले पनि १८ वर्षदेखि ६० वर्षसम्म नियमित अन्तरालमा रक्तदान गर्न गरे भने करिब पाँच सय जनाको ज्यान जोगाउन सकिन्छ । सामान्य व्यक्तिलाई रक्तदानको महत्त्व त्यतिखेर मात्र थाहा हुन्छ, जति बेला उनीहरूका आफन्त रगतको अभावमा जीवन र मृत्युको दोसाँधमा हुन्छन्, कर्माचार्य भन्छन्, रक्तदान गर्ने बेला सुई नसामा लगाउँदा कमिलाले टोकेजस्तो मात्रै हुन्छ, पीडा भन्नु त्यति हो । कति खेर तपाईंको एक पोका (एक पिन्ट४५० मिलिलिटर) रगत १५ मिनेटभित्र संकलन भयो, थाहै पाउनुहुन्न । तर यो प्रक्रियाका माध्यमले कुनै व्यक्तिको ज्यान बचाइरहनुभएको हुन्छ ।हाम्रो शरीरमा दिनहुँ पुरानो रगतको क्षय हुनुका साथै नयाँ रगतको निर्माण भइरहेको हुन्छ । यो प्रक्रिया जीवनपर्यन्त चलिरहन्छ । तपाईंले दान गरेको एक पोका रगतको आपूर्ति शरीरले दुई दिनमै गर्ने उल्लेख गर्दै भक्तपुर क्यान्सर अस्पतालका रक्तरोग विशेषज्ञ डा अजय झा भन्छन्, ती रगतको सबै घटक बन्न करिब तीन महिनाको समय लाग्ने भएकोले दुईपल्टको रक्तदानबीच तीन महिनाको फरक हुनुपर्छ ।कर्माचार्य जति बढी रक्तदान गर्छन्, आफू त्यति नै हट्टाकट्टा भइरहेको अनुभव गर्छन ्। आफ्ना धेरैजसो साथीलाई नियमित औषधि सेवन गर्नुपर्ने बिमार भए पनि उनले हालसम्म कुनै दीर्घरोगको लागि औषधि खानुपरेको छैन । रक्तदानपछि कुनै शारीरिक समस्या वा कमजोरी हुने भ्रम चिर्नुपर्ने जनाउँदै उनी यसले मानसिक शान्तिसँगै शारीरिक फाइदासमेत पुग्ने दाबी गर्छन् । रक्तदान गर्दाताका आफ्नो शारीरिक अवस्थासमेत जानिने उल्लेख गर्दै डा झा चिकित्सकले विभिन्न परीक्षणका माध्यमले उपयुक्त ठहर्याएका जोसुकै व्यक्तिले रक्तदान गर्न सक्ने बताउँछन् । एचआईभीएड्स, यौनरोग, हेपाटाइटिस बी र सी लगायतका संक्रामक रोगको उच्च जोखिममा रहेका व्यक्तिले चाहिँ रक्तदान गर्नु हँुदैन । महिनावारी भएका बेला, स्तनपान गराउने अवस्था रहेका बेला पनि रक्तदान गर्नुहुन्न । कुनै पनि रोगको नियमित उपचार गराइरहेकाहरूले संक्रमण निको भइसकेपछि चिकित्सकले उपयुक्त रहेको बताए मात्र रक्तदान गर्न सक्छन्, डा झा भन्छन्, स्वस्थ, वयस्क, संक्रमण र रोगबाट मुक्त रहेकाहरूले रक्तदान गर्न सक्छन् । हाम्रोजस्तो निम्नआय भएको मुलुकमा पर्याप्त रक्तदान हुने गरेको छैन । कुनै पनि मुलुकको एक प्रतिशत जनसंख्याद्वारा गरिने रक्तदानले त्यो मुलुकको रगतको आधारभूत आवश्यकता पूरा हुन्छ ।हाम्रो मुलुकमा रगतको आवश्यकतामा क्रमिक रूपले वृद्घि हुँदै गएको छ । केन्द्रीय रक्तसञ्चार सेवाकी निर्देशक डा मनिता राजकर्णिकार बर्सेनि १२५ प्रतिशतले रगतको आवश्यकता बढ्ने गरेको बताउँछिन् । हाम्रो मुलुकमा रक्तदातामध्ये पुरुष ८४ प्रतिशत र महिला १६ प्रतिशत छन् । नेपाल रेडक्रस सोसाइटीका अनुसार हाम्रो मुलुकका ६७ जिल्लाका एक सय ठाउँमा ब्लड बैंक छ । विश्व स्वास्थ्य संगठन (डब्लूएचओ) का अनुसार विश्वव्यापी रूपमा बर्सेनि ११ करोड २५ लाख पटक रक्तदान हुने गरेको छ । तीमध्ये करिब आधाजति विश्वको १९ प्रतिशत जनसंख्या बसोबास गर्ने उच्च आय हुने मुलुकमा संकलित गरिन्छ । औसत रगत संकलन गर्ने दर निम्नआय भएका मुलुकको दाँजोमा उच्च आय भएका मुलुकमा नौ गुणा बढी छ । के हो रगत ?रगत जीवन हो । रगतले हाम्रो शरीरका कोषिकाहरूलाइ आवश्यक पोषक तत्त्वसँगै अक्सिजनको आपूर्ति गर्छ । साथै कोषिकाको खराब पदार्थलाई शरीरबाहिर फयाल्ने काम पनि गर्छ । एक जना स्वस्थ व्यक्तिको शरीरको तौलको करिब ७ प्रतिशत भाग रगत हुन्छ । सबैभन्दा बढी पाइने रगतको समूह ओ हो र सबैभन्दा कम पाइने रगतको समूह एबी नेगेटिभ हो । रगतमा ६० प्रतिशत द्रव्य र ४० प्रतिशत ठोस हुन्छ । द्रव्यलाई प्लाज्मा भन्छौँ, जसमा ९० प्रतिशत पानी र १० प्रतिशत पोषक तत्त्व, हार्मोन इत्यादि हुन्छन् । र, यो भोजन, औषधि आदिले गर्दा धेरै छिटो बन्ने गरेको छ । तर रगतको ठोस खण्ड जसमा रातो रक्तकणिका, सेता रक्तकणिका र प्लेटलेटस हुन्छन्, तिनलाई फेरि बन्नमा धेरै समय लाग्छ । रगतका माध्यमले शरीरभित्र पोषण, इलेक्ट्रोलाइट, हार्मोन, भिटामिन, एन्टिबडी, उष्मा र अक्सिजन पुग्छ । रगतले शरीर शरीरबाट अपशिष्ट तत्त्व र कार्बन डाइअक्साइडलाई बाहिर निकाल्ने गर्छ । रगतले संक्रमणसंग लड्न र घाउ छिटो निको पार्नसमेत सघाउँछ । शरीरमा कुनै पनि किसिमको संक्रमण हुन लागे पहिलो अवरोध रातो रक्तकणिकाले उत्पन्न गर्छ । ग्रेनुलोसाइट नामक रातो रक्तकणिका रक्तकोषिकाको भित्ता हुँदै पौडिन्छ र विषाणुलाई खोजेर नष्ट पार्छ । रातो रक्तकणिकाले शरीरका अंगप्रत्यंग र कोषिकासम्म अक्सिजन पुर्याउने गर्छ । दुईतीन थोपा रगतमा पनि करिब एक अर्ब रातो रक्तकणिका हुन्छ ।कसले गर्न सक्छ रक्तदान ?"
सलाद पत्ता,"हाम्रो मुलुकमा सलाद पत्ता त्यति बढी खाने गरिँदैन, तर एक जना अमेरिकी नागरिकले बर्सेनि औसत रूपमा ११ पाउन्ड सलाद पत्ता खाने गर्छन् । बन्दाजस्तो देखिने सलाद पत्तालाई पौष्टिक तत्त्वको खानी नै भने हुन्छ । सलादको पत्ता वनस्पतिमा पाइने हमोग्लोबिनको राम्रो स्रोत हो । सलाद पत्ता एक सयभन्दा बढी किसिमको हुन्छ । तैपनि बटर हेड, क्रिस्पहेड, लिफ तथा रोमन सलादचाहिँ लोकप्रिय छन् । सलाद पत्ता पचाउन सजिलो हुन्छ । कलेजोको लागि धेरै फाइदाजनक हुन्छ । यसको सेवनले मुटुको रोग तथा हृदयाघातको सम्भावना कम हुन्छ । केही अनुसन्धानअनुसार यो क्यान्सरमा समेत लाभदायक हुन्छ । सलाद पत्तामा क्याल्सियम, फस्फोरस, फलाम, क्यारोटिन, थियामिन, राइबोफ्लेबिन, नियासिन तथा भिटामिन सी जस्ता थुप्रै भिटामिन तथा खनिज तत्त्व बढी मात्रामा पाइन्छ । यसबाहेक प्रोटिन, बोसो, रेसा र कार्बोहाइड्रेटसमेत पाइन्छ । एक सय ग्राम सलाद पत्तामा २१ क्यालोरी हुन्छ । सलादको पत्ता जति हरियो हुन्छ, यसमा भिटामिनको मात्रा त्यति नै बढी हुन्छ । सलादको पत्तामा रोगनाशक क्षमता हुन्छ । मस्तिष्क, नर्भस सिस्टम तथा फोक्सोको लागि सलादको पत्ता धेरै राम्रो मानिन्छ । हरियो पात भएको सलाद पत्तामा म्याग्नेसियमको राम्रो मात्रा हुने भएकाले मांसपेशी तथा मस्तिष्कका लागि उपयोगी हुन्छ । यसमा सेल्युलोज पनि हुन्छ, जसले पाचन प्रणालीलाई ठीक राख्छ, कब्जियत हुन दिँदैन । सलाद पत्ताका सबैभन्दा राम्रो गुण भनेको यसमा ल्याक्टुकेरियम हुनु हो । यसले मस्तिष्कलाई बलियो बनाउनुका साथै निद्रासमेत राम्ररी लगाउँछ । यसले निद्रा नआउने रोग इन्सोम्निया पीडितलाई राहत दिन्छ । यो शरीरमा फालमको कमी पूरा गर्नसमेत राम्रो उपाय मानिन्छ । यसमा भएको फलाम तत्त्व अन्य अन्य अकार्बनिक फलामको तुलनामा शरीरले सजिलै ग्रहण गर्छ । गर्भावस्थाको समय सलाद पत्ता खानु थप राम्रो मानिन्छ । कम क्यालोरिमा यसमा बढी खोराक प्राप्त हुन्छ । यसमा विशेष रूपमा भएको फोलिक एसिड, पाइन्छ । यसको गर्भावस्थाको समय र पछि शरीरलाई आवश्यकता हुन्छ । फोलिक एसिड मेगालोब्लास्टिक एनिमियालाई रोक्छ । बारम्बार गर्भपातको समस्या हुनेलाई समेत सलादको पत्ता खान सल्लाह दिइन्छ । काँचो सलादको पत्ता खानाले महिलामा प्रोजेस्टेरोन हार्मोनको स्रावमा समेत प्रभाव पर्छ । खानलगत्तै सलादको पत्ता चपाउनाले दाँतसम्बन्धी रोगहरू गिगिवाइटिस, पाइरिया, हेलिटोसिस, स्टोमेटिटिस लगायतबाट मुक्ति पाउन सकिन्छ । सलाद पत्ता खाँदा भने प्रत्येक पातलाइृ राम्ररी धोएर संक्रमण मुक्त गरेर मात्रै उपयोग गर्नुपर्छ ।"
स्मार्ट फोन र टयाबलेट बालबालिकाका लागि घातक,"स्क्रिन भएका उपकरणसँग खेल्नमा रत्तिने बालबालिका ढिलो बोल्न थाल्छन् । विशेष गरी स्मार्ट फोन र टयाबलेट बालबालिकाका लागि घातक हुन्छ । ६ महिनादेखि दुई वर्षसम्मका ८ सय ९४ शिशुमा गरिएको यो अध्ययन प्रतिवेदन सन फ्रान्सिस्कोमा भएको पेडियाट्रिक एकेडेमी सोसाइटीको बैठकमा प्रस्तुत गरिएको हो । यो अध्ययनको परिणाम अमेरिकन एकेडेमी अफ पेडियाट्रिक्सको सुझावसँग मिल्दोजुल्दो छ । त्यस अनुसार डेढ वर्षभन्दा साना बालबालिकालाई स्क्रिन भएका कुनै पनि उपकरण चलाउन दिन हुन्न । अध्ययनअनुसार, स्क्रिन भएका उपकरण हरेकपल्ट आधा घन्टाभन्दा बढी चलाउने बालबालिकाको बोली फुट्न ढिलाइ हुने आशंका ४९ प्रतिशतसम्म बढ्छ । अचेल स्मार्ट फोन, टयाबलेट जस्ता स्क्रिन भएका उपकरण हरेक ठाउँका बालबालिकाको पहुँचमा छन् र उनीहरू सबै थोक भुलेर तिनैमा अलमलिने गरेका छन् । बालबालिकालाई एउटानिश्चित समयसम्म मात्रै त्यस्ता उपकरण खेल्न दिनुपर्ने अनुसन्धानको सुझाव छ ।"
रात्रिसत्रमा काम गर्नु जोखिमपूर्ण,"हालैको एउटा अनुसन्धानअनुसार रात्रिकालीन काम गर्नु कलेजाको स्वास्थ्यका लागि हानिकारक हुन सक्छ । यस्तो अभ्यासले कलेजोको आकार बढाउन सक्छ । सेलमा प्रकाशित यो अनुसन्धान अनुसार कलेजो २४ घण्टामा दिन र रातिको हिसाबले खाना र भोकको चक्रमा अभ्यस्त हुन्छ । रात्रिकालीन डयुटीका कारण समयमै खाना खान पाइन्न र यसको असर कलेजोमा देखिन थाल्छ । अनुसन्धानकर्ताले मुसामा गरेको प्रयोगमा पाए अनुरूप कलेजोको आकार रातमा बढ्ने रहेछ । अनुसन्धानअनुसार जब सामान्य जैविक क्रियाको लय उल्टिन्छ, तब कलेजो घटनेबढ्ने प्रक्रिया प्रभावित हुन्छ । व्यावसायिक बाधा वा व्यक्तिगत बानीले गर्दा हाम्रो जैविक घडीमा अवरोध उत्पन्न हुन्छ । यसको असर कलेजोको महत्त्वपूर्ण काममा समेत पर्छ ।"
बुवा बन्न चाहनेहरूले छिटो सुत्नु आवश्यक,"चाँडै बुबा बन्न इच्छा राख्नेहरूले ओछ्यानमा पनि छिट्टै जानुपर्ने एउटा अनुसन्धानमा दाबी गरिएको छ । यो अनुसन्धान मेडिकल साइन्स मनिटरमा प्रकाशित छ ।उक्त अनुसन्धानका लागि ९ सय ८१ व्यक्तिको सुत्ने अभ्यास गरियो । यसअन्तर्गत ९ सय ८१ स्वस्थ व्यक्तिलाइ एउटा निश्चित समय राति ८ बजे, १० बजेदेखि मध्यरातबीच वा यसपछि ओछ्यानमा जान भनियो । नियमित रूपमा उनीहरूको वीर्यको नमुना लिएर त्यसमा शुक्रकीटको संख्या, आकार र गतिशीलता पनि जाँच्ने गरियो । अनुसन्धानमा के पाइयो भने, आधारातभन्दा अघि नै सुत्नेहरूमा शुक्रकीट बढी राम्रो र स्वस्थ हुन्छ । राति ८१० बजेबीच सुत्नेहरूमा शुक्रकीटको गतिशीलता सबैभन्दा राम्रो देखियो । यस्ता व्यक्तिको शुक्रकीट राम्रो पौडीवाज देखियो र अण्डलाई निशेचन गर्ने सम्भावना बढी देखियो । आधा रातपछि सुत्नेहरूमा शुक्रकीटको संख्या कम पाइयो । साथै उनीहरूको शुक्रकीट छिट्टै मर्ने रहेछ । ६ घन्टा वा योभन्दा कम सुत्नेहरूको अवस्था अझ नाजुक रहेछ । अनुसन्धानअनुसार, ढिलो गरी सुत्नु हानिकारक छ । किनभने यसले शुक्रकीटविरोधी एन्टिबडीको स्तरलाई बढाउँछ । यो एक प्रकारको प्रोटिन हो जसलाई रोग प्रतिरोधक प्रणालीले उत्पन्न गर्छ । तर यसले स्वस्थ शुक्रकीटलाई नष्ट गर्छ ।"
पोजिसन पुरानै,"नयाँदिल्ली भारत सरकारले नेपालमा समावेशी संविधान र सरोकारवाला पक्षबीचको संवाद आफ्नो पोजिसनको मूल स्तम्भ भएको र त्यसमा कुनै परिवर्तन नआएको जनाएको छ । पछिल्लो समय संविधान संशोधन र मधेसवादी दलका मागबारे भारतले आफ्नो अडान परिवर्तन गरेको चर्चा चलिरहँदा भारतले पोजिसन दोहोर्याएको हो । भारतले नेपाली जनताको समावेशी राजनीतिक प्रणाली र समावेशी संविधानका आकांक्षालाई आफूले समर्थन गर्नेसमेत स्पष्ट पारेको छ । भारतले नेपाल सरकार र मधेसवादी दलहरूलाई संविधान संशोधन तथा निर्वाचनबारे कुनै पनि दबाब नदिएको समेत जनाएको छ । भारतीय विदेश मन्त्रालयमा शुक्रबार आयोजित साप्ताहिक पत्रकार सम्मेलनमा भारतीय विदेश मन्त्रालयका प्रवक्ता गोपाल वागलेले नेपालमा समावेशी संविधानका लागि समाजका सबै तह र तप्कालाई साथ लिन आवश्यक रहेको आफ्नो देशको पोजिसन यथावत् रहेको बताए । नेपालको राजनीतिक मामिलामा हामीले यसो गर्न अथवा नगर्न कहिल्यै भनेका छैनौं, उनले भने । उनले कहिल्यै पनि नेपाल सरकार र अन्य दललाई संविधान संशोधन तथा निर्वाचनबारे दबाब दिने काम भारतले नगरेको समेत दाबी गरे । केही समययता नेपालको राजनीतिक मामिलामा भारत मौन रहँदै आएको थियो । शुक्रबारको पत्रकार सम्मेलनमा विदेश मन्त्रालयका प्रवक्ताले भारतको पोजिसनबारे लामो व्याख्या गरे । एकातिर उनले नेपालको आन्तरिक मामिलामा आफूहरूको कुनै सुझाव नरहेको बताए भने अर्कातर्फ भारत सधैं समावेशी संविधानका पक्षमा रहेको दोहोर्याए । समावेशी राजनीतिक प्रणाली र समावेशी संविधानका लागि सरोकारवाला पक्षसँग भएका वार्ता र समाजका सबै तह र तप्कालाई सँगै लिएर हिँड्ने नेपाल सरकारको पहलको भारतले समर्थन गर्नेसमेत उनले बताए ।अहिले मात्र होइन, धेरै वर्षदेखि नै भारतको पोजिसन एकदमै स्पष्ट छ । २०६२६३ मा जनआन्दोलनमार्फत नेपाली जनताले परिवर्तन ल्याएका हुन् । यो प्रजातान्त्रिक प्रक्रियालाई कसरी अगाडि बढाउने भन्ने निर्णय गर्ने नेपाली जनताले नै हो । भारतले त्यसमा सहयोग गरेको हो र गरिरहनेछ, उनले भने । समावेशी संविधानको आकांक्षा, त्यसका लागि हुने संवाद र सबैलाई सन्तुष्ट पार्न गरिने पहलको हामी समर्थन गर्छांै, उनले थपे । समावेशी संविधानका लागि नेपाल सरकार तथा आन्दोलनरत दलले गर्ने पहल तथा संवादको भारतले समर्थन गर्ने उनले बताए । पछिल्लो समय भारतले मधेसवादी दललाई संविधान संशोधनको विषय छाडेर निर्वाचनमा जान दबाब दिएको भनी विभिन्न समाचार प्रकाशित भएका छन् । नेपालका लागि भारतीय राजदूत मन्जिभसिंह पुरीले केही समयअघि मधेसी दललाई दोस्रो तहको स्थानीय तहको निर्वाचनमा भाग लिन दबाब दिएको खबर सार्वजनिक भएको थियो । प्रवक्ता वागलेले त्यस्तो समाचारले भारतको आधिकारिक धारणाको प्रतिनिधित्व नगर्ने बताए । उनले भारत सबै राजनीतिक दलसँगको परामर्शमा रहेको र भारतको धारणा स्पष्ट रूपमा राखेको समेत बताए । नेपालको पछिल्लो राजनीतिक घटनाक्रमबारे उनले नेपाली जनता र नेपाल सरकारको शान्ति, समृद्धि तथा स्थायित्वतर्फ जाने प्रयास सफल हुनेसमेत बताए । नेपालमा संविधान जारी गरेपछि मधेसवादी दलहरूको मागलाई सम्बोधन गर्न दबाब दिँदै आएको भारतले पछिल्लो समयमा सुषुप्त रूपमा आफ्नो अडान राख्दै आएको छ । तत्कालीन प्रधानमन्त्री पुष्पकमल दाहालको भारत भ्रमणदेखि नै भारतले सीधै संविधान संशोधन गर्न नभनी समाजका सबै तह र तप्कालाई समेटेर नेपाल सरकारले संविधान कार्यान्वयनका लागि गर्ने प्रयासमा आफ्नो समर्थन रहने बताउँदै आएको छ । तत्कालीन प्रधानमन्त्री केपी ओली तथा दाहालको भारत भ्रमणका समयमा भारतले नेपालको संविधानलाई स्वागत गरेको प्रावधान राख्ने विषयमा कुरा मिलेको थिएन । विशेषत: पछिल्लो समयमा प्रमुख राजनीतिक दल र मधेसवादी दलबीच कुनै न कुनै प्रकारको सहमति होस् भन्ने मत दिल्लीको देखिन्छ ।"
मृत्यु हुनेको संख्या ३० पुग्यो,लन्डन पश्चिम लन्डनस्थित २४ तले आवासीय भवन (ग्रेनफेल टावर) आगलागीमा ज्यान गुमाउनको संख्या बढै गएको छ । मंगलबार राति एक बजे सुरु भएको आगलागीमा परी हालसम्म ३० जनाले ज्यान गुमाएको प्रहरीले शुक्रबार दिउँसो जनाएको छ । मेट्रोपोलिटन पुलिस कमान्डर स्टुआर्ट कन्डीले उपचार भइरहेका २४ मध्ये १२ जनाको अवस्था चिन्ताजनक रहेको बताए । अझै ७० जनाभन्दा बढी हराइरहेका छन् । लन्डन फायर कमिस्नर डयानी कटनले ध्वस्त ब्लकबाट मृतक खोज्न कैयौं साता लाग्न सक्ने बताएकी छन् । प्रहरीले कतिपय शवको पहिचान नै गर्न नसकिएको जनाएको छ । बेलायती सञ्चारमाध्यमले आगलागीबाट ज्यान गुमाउनेको संख्या एक सयभन्दा बढी हुन सक्ने उल्लेख गरेका छन् । बेलायती महारानी एलिजावेथ द्वितीया र राजकुमार विलियमले शुक्रबार पीडितलाई आश्रय लिइरहेका स्थानमा गएर भेटेका छन् । भेटमा महारानीले घटनाबारे चासो राख्दै सहानुभूति प्रकट गरेकी थिइन् । प्रधानमन्त्री टेरेजा मेले आगलागीको सार्वजनिक छानबिन गर्न आदेश दिए पनि उनले घटनास्थल निरीक्षणका क्रममा पीडित परिवारलाई नभेटी फर्किएर मानवीयतासमेत नदेखाएको भन्दै आक्रोश व्यक्त भएको छ ।
उपलब्धितिर प्रबुद्ध समूह सुरक्षाबाहेक सबै विषयमा भारत सकारात्मक,"काठमाडौं नेपालभारत प्रबुद्ध व्यक्ति समूह (ईपीजी) ले कार्यादेशअनुरूप संयुक्त प्रतिवेदन निर्माणमा आधा खुडकलो पार गरेको छ । त्यो पार गरेलगत्तै ईपीजीको नेपाली टोलीले पूर्वपरराष्ट्रमन्त्रीहरूसँग एक वर्षभित्र भएका कामबारे समीक्षा गर्दै सुझासमेत लिइसकेको छ । एक वर्षभित्र चौथो बैठक सम्पन्न गरेको समूहका दुवै पक्षले अधिकांश विषय सहमतिनजिक पुगेको बताएका छन् । उनीहरूले अब नेपालले गर्नुपर्ने तयारी र सुधारको पाटोबारे पूर्वपरराष्ट्रमन्त्रीहरू रामशरण महत, नारायणकाजी श्रेष्ठ, प्रकाशचन्द्र लोहनी र महेन्द्रबहादुर पाण्डेसँग सुझाव मागेका छन् । आर्थिक विषयमा अर्थ क्षेत्रका विज्ञसँग पनि छलफल गर्ने तयारी उनीहरूको छ । दुवै पक्षले एकै समूहझंै भएर काम गरेको र धेरै विषयमा भारतीय पक्ष सहमतिमै रहेको जानकारी पूर्वमन्त्रीहरूलाई नेपाली पक्षका संयोजक डा भेखबहादुर थापाले दिएका छन् । भारतले आफ्नो सुरक्षाबाहेक अन्य विषयमा नेपालले लिने निर्णय स्विकार्ने जनाउ दिएको जानकारी नेपाली टोलीका सदस्यले समीक्षाका क्रममा खुलाएको एक सहभागीले जनाए । नेपालले पनि भारतको संवेदनशीलतालाई ध्यानमा राखेर (शान्ति र मैत्रीमा परेका दफा २, ५, ६ र ७ का विषयमा) नेपाललाई समस्या नहुने गरी बीचको बाटो उपयोग गरेको छ । अहिलेसम्म नेपालले राखेका विषयमा भारतले ठूलो आपत्ति नजनाएको सदस्यहरूको भनाइ छ । पछिल्लो बैठकपछि निकै विवादमा रहेको १९५० को सन्धिमा रहेका बुँदा आआफ्ना नागरिकलाई दिने सुविधाबारे एकअर्कामा अध्ययन गर्ने सहमति भएको छ । भारतले त्यतिबेला पेस गरेको मस्यौदा सन्धिमै त्यो विषय विवादमा थियो । नेपालले त्यसलाई त्यतिबेलै सुधार गर्न खोजे पनि आन्तरिक कमजोरीसँग राम्रो परिचित भारतका तत्कालीन शासकले त्यसलाई परिवर्तन गरेनन्, बरु उल्टै बलियो बनाए । यतिबेला तिनै बुँदा संशोधनबारे छलफल भएको छ । ती बुँदाहरूमा हतियार खरिद गर्दा भारतलाई सोध्नुपर्ने, आफ्ना नागरिकलाई उस्तै सुविधा, सुरक्षा अधिकारीको सहकार्यलगायत विषय छन् । नेपालले हतियार खरिद गर्दा भारतले रोक्ने होइन, उनीहरूलाई असर गर्ने खालको हो कि होइन भन्ने जानकारी मात्र राख्न खोजेको बैठकमा भारतीय पक्षको भनाइ थियो । त्यो पनि भारतको भूमि भएर ल्याइनेमा । अन्यमा उनीहरूको कुनै आपत्ति नरहेको सदस्यहरूले बताउने गरेका छन् । जनसंख्याका आधारमा पाउने समानताको विषयमा नेपालले लिने निर्णय स्वीकार गर्ने उनीहरूले बताइसकेका छन् । तर, त्यसअघि नेपालमा कति भारतीय नागरिक र भारतमा कति नेपाली नागरिक छन्, त्यसबारे अध्ययन थालिने ईपीजीका सदस्यले जानकारी दिए । त्यो विषयमा भारतले आफ्नोभन्दा पनि नेपालको कुरा सुन्दै आएको छ । यतिबेला भारतीय पक्षमा अनौठो परिवर्तन आएको छ । सन् १९५० को असमान भनिएका बँुदालाई नेपालले भनेअनुरूप गर्न भारत तयार देखिएको छ । यसलाई हामीले आफ्ना तवरबाट मिलाएर लैजान सक्नुपर्छ । तयार हुनु भनेको जे पनि मान्नु होइन । जुन विषयमा नेपालमा आवाज उठिरहेका छन्, त्यो विषयमा उनीहरूले अध्ययन गरेका छन्, एक सदस्यले भने, हामीले आफ्नो समीक्षा गर्दा अधिकांश विषयमा हामी सहमतिनजिक पुगेको पाउँछौं । छलफल निकै हुन्छ । किन के जस्ता विषय पनि उठ्छन् । तर, सहमतिमा आएका छन् । २०७३ असार २०२१ मा पहिलो बैठक बसेर यो समूहले आफ्नो यात्रा थालेको थियो । यद्यपि, समिति त्यसको तीन महिनाअघि आरम्भ भएको थियो । आठ बैठक बस्ने गरी बनेको यो समितिले चौथो बैठक सम्पन्न गर्दा नै सहमतिनजिक पुगेको सदस्यहरूले बताएका छन् । सुरुमा केही विवाद उठेर बैठक ढिलो भए पनि अहिले त्यसमा कुनै समस्या नरहेको यसका सदस्यहरूको दाबी छ । टोलीले पाएको कार्यादेश सकारात्मक रूपमा अघि बढेकाले समयमै यो पूरा भएर दुवै मुलुकका सरकारलाई संयुक्त प्रतिवेदन बुझाइने समूहका एक सदस्यले बताए ।"
भेनेजुएला अन्दोलनमा ७२ को ज्यान गयो,काराकास (एएफपी) भेनेजुएलामा भइरहेको आन्दोलनमा मृत्यु हुनेको संख्या बढेर ७२ पुगेको छ । बिहीबार थप २ युवाको मृत्यु भएको अधिकारीहरूले जनाएका छन् ।भेनेजुएलामा झन्डै दुई महिनादेखि देशभर सरकारविरोधी आन्दोलन भइरहेको छ । आन्दोलनका क्रममा एक हजारभन्दा बढी घाइते भएका छन् भने झन्डै ३ हजार जना पक्राउ परेका छन् ।राष्ट्रपति निकोलस मादुरोविरुद्धको प्रदर्शन अप्रिल सुरुदेखि भएको हो । नयाँ निर्वाचन गर्नुपर्ने र राष्ट्रपति मादुरोलाई हटाउनुपर्ने माग आन्दोलनकारीको छ।
लालपुर्जाविहीन बजारमा चुनावी रन्को,"नगरका सबै उम्मेदवारका नारामा लालपुर्जाको समस्या समाधान पहिलो नम्बरमा छ । सदरमुकाम तानसेनबाट ६५ किमि पूर्वमा पर्ने पाल्पाको यो दोस्रो नगरपालिकाको बजार क्षेत्रका बसोबासीले ४४ वर्षदेखि जग्गा भोगचलनको आधार परापूर्वकालको एउटा रसिदलाई बनाएका छन् ।मुख्य बजार क्षेत्रमा घडेरी महँगो छ । रसिद साक्षी राखेर किनबेच हाताहाती निजी कागजपत्रमा चल्छ । घर बन्ने क्रमको तीव्रता छ तर जग्गाको धनीपुर्जा नहुँदा कसैले नक्सा पास गराउनु र तिरो तिर्नु नपर्दा हाइसन्चो मान्नेहरू यतिबेला जनप्रतिनिधिप्रति आशावादी छन् । जग्गाधनी पुर्जा भए आफ्नो हकभोगको जेथा सुरक्षित हुने उनीहरूको भनाइ छ । रामपुर २०७१ मा नगरपालिका भएको हो । त्यसअघि २०४९ ताका गाविसका उपाध्यक्ष रहिसकेका मकबुल मिया भन्छन्, लालपुर्जा लोकप्रिय नारा हो तर वर्षौंदेखि समस्या ज्युँकात्युँ छ । उनका अनुसार फाँट रहेको रामपुर क्षेत्रमा बसाइँ आउनेको निरन्तरताले सार्वजनिक जमिन अतिक्रमण हुँदै कालान्तरमा भोगचलनका जमिनको पुर्जा स्थानीयले आफ्ना नाममा चाहेका हुन् । माग नाजायज पनि होइन, सुकुम्बासी आयोग र मन्त्रालयसम्म पुगेको कुरा हो, उनले भने, हरेक पटक चुनावी नारा बन्दै आए पनि अख्तियारमा एउटा न एउटाको उजुरी पुग्ने अनि प्रक्रिया त्यसै थन्किने गरेको छ । पाल्पा जिल्ला मालपोतका अनुसार २०२९ सालमा पहिलोपटक स्कुलले घडेरी बिक्री गरेर अव्यवस्थित बसोबास सुरु गरेको देखिएको छ । २०५५ सम्ममा घडेरीका ८ सय ५२ वटा रसिद वितरण गरेको खुलेको छ । गाउँ पञ्चायत, दरैठाँटी प्रावि, रामतुल्सी मावि, घडेरी बिक्री वितरण समिति, आधारभूत प्रावि, विजयपुर मावि र वडा समितिले समेत त्यसबेला घडेरी बिक्री गरेर बाँडेका रसिद स्थानीयसँग छन् । २०५५ मा वितरणको प्रक्रियामा अनियमितता भएको भन्दै माओवादीले कारबाहीको धम्की दिएपछि बाँड्ने क्रम रोकिएको थियो । बजारवासीले प्रक्रिया पुर्याएर रसिद लिई जग्गाधनी पुर्जा दिन सरकारसँग माग गर्दै आए पनि सुनुवाइ भएको छैन । बेझाड बजार व्यवस्थापन समितिका अनुसार सबै अव्यवस्थित बसोबासी सरकारलाई राजस्व बुझाउन तयार छन् । तर, समाधनको पहल न अघिल्ला स्थानीय निकाय प्रतिनिधिले गर्न सके, न त सांसदमन्त्रीले । ०२९ सालपछिदेखि नै दर्जनौं आयोग बने, हामीले धेरै पहल गरेका हौं तर भाँजो हाल्नेहरू हाम्रै नगरवासी पनि भएकाले पुर्जाको समस्या समाधान भएन, गाविसका पूर्वउपाध्यक्ष मकबुलले भने, हामी सबैबाट एकपटक १०१० हजार उठाएर तिरोबापत शिक्षालयलाई दिने सहमति पनि बनेको थियो । मुद्दा परेर बैंकमै थन्किएको पैसा पछि क्याम्पसका लागि काममा लगाइयो । नगरपालिका घोषित भएपछि रामपुरमा तीनवटा बसपार्क प्रस्तावित छन् । विद्युतीकरण र सडक विस्तारका योजना अघि बढेका छन् । तर, लालपुर्जाविहीन अव्यस्थित बसोबास नगरको प्रमुख समस्या छ। रामतुल्सी माविका प्रधानाध्यापक बालकृष्ण लम्साल भन्छन्, अव्यस्थित बसोबासीले लालपुर्जा पाए भने मात्रै नगरपालिकाले सडक र भवन निर्माणको मापदण्डभित्र उनीहरूलाई कस्न सक्छ । नारा मन पराइएको भए पनि लालपुर्जाको समस्या सहजै समाधान हुने नदेखिएको उनले बताए । मूल बजारै सार्वजनिक जग्गामा बसेको छ, उनले भने, स्थानीय तहको नयाँ संरचनाले जनप्रतिनिधिलाई कति अधिकार दिएको छ भन्नेमा उम्मेदवार प्रस्ट छैनन् । मन पराइने नारा चाहिं बाँडेका छन् । बेझाड बजारका व्यवसायी ज्ञानेन्द्रप्रसाद गैरेका अनुसार रामपुरको प्रमुख खाँचो खानेपानी र सडक पनि हो । मलाई लाग्छ पार्टीहरूले झूटा नबोलिदिए हुने । यहाँ राजनीतिक पूर्वाग्रह ठूलो रोग छ, उनले भने, सार्वजनिक हितका काममा कसले अगुवाइ गरेको छ भनेर व्यक्ति हेरेर फरक पार्टी परे काम हुनै नदिने चलन छ । नगरको हितका योजनामा जसले अगुवाइ गरे पनि सबैले साथ दिने र साथ लिने चलन बसे मात्रै जनप्रतिनिधि सफल हुने उनले बताए । नगरपालिकाका प्रमुख कार्यकारी अधिकृत सुरथ पोखरेल चुनावी नारा जे भए पनि निर्वाचनपछि नगरका लागि चाहिने योजनामा जनप्रतिनिधि लागिपरे धेरै काम हुनेमा आशावादी छन् । अरू त के कुरा गर्नु नगरपालिकाको कार्यालय नै सार्वजनिक जग्गामा छ, उनले भने, सम्बन्धित मन्त्रालयको सहमति लिएर सबै काम गर्नगराउन सकिन्छ । तर, कर्मचारीलाई जनप्रतिनिधिको बल आवश्यक छ ।के गर्दैछन् उम्मेदवार २२ हजार १ सय ९ मतदाता रहेको रामपुरमा कांग्रेस, एमाले, जनमोर्चा र राप्रपा चुनावी प्रचारमा छन् । माओवादीले प्रमुखउपप्रमुख पदमा उठाउने कुनै पनि नाम सार्वजनिक गरिसकेको छैन । प्रमुखउपप्रमुखमा कांग्रेसले रमणबहादुर थापा, विष्णु आचार्य घिमिरे, एमालेले राजु श्रेष्ठ, दुर्गा राना, राप्रपाले कृष्णप्रसाद अर्याल, शोभा केसी, जनमोर्चाले रेशम कँडेल र सावित्रा गैरेको नाम अघि सारेको छ । दलहरूले अघि सारेका सबै युवा छन् । एमाले उम्मेदवार श्रेष्ठ २०५४ को वडा नम्बर ४ का वडाध्यक्ष हुन् । स्थानीय निकायको अघिल्ला चुनावमा कांग्रेसको वर्चस्व रहिआएको रामपुरामा यसपटक एमालेले टक्कर दिनसक्ने स्थानीय बताउँछन् । निर्वाचन मिति घोषणालगत्तैदेखि प्रचारमा जुटेका दलका उम्मेदवार र कार्यकर्ताले अझै घरदैलो गर्न छाडेका छैनन् । निर्वाचनको मिति सर्दै, होला नहोला भन्ने आशंका हुँदाहुँदै पनि घरदैलो जारी छ, कांग्रेस उम्मेदवार थापाले भने, माग धेरै छन् । सरकारले स्थानीय तहलाई दिएका अधिकारभित्र रहेर गर्न सकिने काम यस्तो गर्न सक्छौं भनिरहेका छौं । नगरको मुख्य माग लालपुर्जा, सडक, विद्युत् र खानेपानी व्यवस्थापनको रहेको उनले बताए । एमाले उम्मेदवार श्रेष्ठ निर्वाचनपछि लालपुर्जाको समस्या समाधान गर्न स्थानीय तह नै सक्षम हुने बताउँछन् । डाँडाका गाउँमा खानेपानी र विद्युतीकरणको माग छ, बजारमा लालपुर्जाको, उनले भने, मतदाताको माग जायज नै छन् । जनमोर्चाका उम्मेदवार कँडेल प्रचार थालेको लामो अवधि भएकाले मतदाता पनि दिक्क हुन थालेको बताउँछन् । एउटै घरमा तीनतीनपटक पुगिसकियो, उनले भने, नगरवासीले हेर्नुपर्ने ठूलो दल र लोकप्रिय नारा होइन काम गर्नसक्ने प्रतिनिधि हो ।"
"आश्वासन दिन्छन्, पुर्जा दिँदैनन्","कपिलवस्तुनवलपरासी बुद्धभूमि नगरपालिका १० ढडिहवाका ५८ वर्षीय दशरथ थारूलाई अहिले जग्गाधनी पुर्जाकै चिन्ता छ । लालपुर्जाको आस गर्दागर्दै ४ दशक बित्यो, उनले भने, अझै आस मरेको छैन । वर्षौंदेखि बसोबास र खेतीपाती गरेको जग्गाको माया लाग्ने उनी बताउँछन् । जमिनलाई स्याहार गरी बसेको छु, उनले भने, तर पुर्जा नपाएको पीडा कसलाई सुनाऊँ ? ५६ वर्षीय रत्तिराम थारूको पुर्जाका लागि धाउँदा थुप्रै चप्पल फाटिसके । पटकपटक अनुनय गरियो, उनले भने, नेताका आश्वासन कामै लागेनन् । घरदैलोमा भोट माग्न आउने नेताले दिन्नौं भन्दैनन् । चुनाव जितेपछि फर्केर आउँदैनन् । सदरमुकाम तौलिहवानजिक रहेको ढडिहवा गाउँका नागरिक लालपुर्जाविहीन छन् । उनीहरू २०३६ देखि बसोबास गरिरहेका हुन् । २५ घर रहेको बस्तीमा स्थानीय तह चुनावका लागि दिन बिराएर विभिन्न दलका नेता, कार्यकर्ता मत माग्न आउने गरेको रामचन्द्र थारूले बताए । नेताहरूले आफ्नो स्वार्थ पूरा गर्ने तर स्थानीय बासिन्दासित गरेको प्रतिबद्धता भुल्ने गरेका छन् । गाउँमा धुलौटे साँघुरो बाटो छ । गर्मीमा धूलो उड्छ । वर्षामा हिलोले हिँड्न सकिँदैन । दैनिक मजदुरी नगरी खान पुग्दैन । यहाँका बासिन्दा अरूका खेत अँधिया गरी छाक जुटाउँछन् । आफ्नो जग्गाले ३ महिना हातमुख जोर्न पनि पुग्दैन । थारू समुदायको बाहुल्य रहेको गाउँमा एक केवट र एक मुस्लिम परिवार छन् । ८ जनाको परिवार छ, लग्गन थारूले भने, आफूसँग भएको ५ कट्ठा खेतले ४ महिना मुखमा माड लगाउनसम्म पुग्दैन । उनका छोरा अनपढ छन्, त्यसैले रोजगारी पाएका छैनन् । त्यही भएर १५ कट्ठा खेत अँधिया लिएको छु, उनले भने, यसको उब्जनीले नुनतेल चलाउँछु ।गाउँका सबैले ८ देखि १२ कट्ठा जमिन ओगटेर उपभोग गरेका छन् । गाउँमा ५७ जनाबाहेक साक्षर छैनन् । ज्यालामजदुरी उनीहरूको गर्जो टार्ने माध्यम हो । राम्ररी खेती गर्न पाउँदैनन् । सिँचाइ छैन । आकाशे पानीका भरमा गर्नुपर्दा कहिले खेतीपाती राम्ररी हुन्छ, कहिले हुँदैन । खानेपानीको पनि सुविधा छैन । १५ वर्षअघि एक गैरसरकारी संस्थाले गाडेका दुईवटा धाराले पूरै बस्तीको गर्जो टार्छ । बर्सेनि बाढी पसेर गाउँमा क्षति पुग्छ ।चुनाव आउनासाथ गाउँगाउँमा विकास र बाटोघाटो पुर्याउने प्रतिबद्धता गर्दै उम्मेदवार आउने गरेको गृहणी राधिका थारूले बताइन् । चुनाव सकिएसँगै भनेको कुरा सबै भुल्छन्, उनले भनिन्, घोरही नालामा पुल नहुँदा निकै सास्ती खेप्नुपर्छ । ५ वर्षअघि पुल बनाउन सुरु गरे पनि ठेकेदारको लापरबाहीले अझै बनेन । लालपुर्जा नहँुदा बिजुली जोड्न एक घरले १८ सय रुपैयाँ धरौटी राख्नुपरेको उनले बताइन् । लालपुर्जा दिन भनेर ३ पटक नापी भयो, गाउँका अगुवा रत्तिरामले भने, तर गाउँलेको भाग्यमै नहँुदा पाउन सकेनन् । ०३८ देखि लालपुर्जा दिलाउँछौं भन्दै आएका नेता पुन: मत माग्दै आउन थालेका छन् । अब कसरी विश्वास गर्ने ?, उनले भने, अब भने लिखित प्रतिबद्धता लिन्छौं अनि मात्र मत दिन्छौं ।विपन्न बस्ती सुनसान प्रदेश नम्बर ५ अन्तर्गत नवलपरासीको परासी क्षेत्रका स्थानीय तहमा प्रमुख दलले धमाधम उम्मेदवार तोके पनि विपन्न बस्तीमा रौनक छैन । बर्दघाट, भुमही, सुनवलबजार चुनावमय बनेका छन् । टोलटोलमा विभिन्न पार्टीका कार्यक्रम र घरघरमा आफ्नो आस्थाका झन्डा फहराइएका छन् । पार्टीमा योगदान पुर्याएको भन्दै पुराना नेता, कार्यकर्तालाई सम्मान गर्न र थाप्न भ्याइनभ्याई छ ।राजमार्ग आसपास चुनावमय भइरहँदा जिल्लाको प्रतापपुर६ कठहवा मुसहर बस्ती सुनसान देखिन्छ । यहाँका बासिन्दालाई चुनावभन्दा जीविकोपार्जनको समस्या छ । कतिपयलाई चुनाव हुँदै छ भन्ने पत्तो नै छैन । मधेसी मोर्चाको विरोध कार्यक्रमबीच चुनावी कार्यक्रम सञ्चालन गर्न नसक्दा विपन्न बस्ती सुनसान छन् । करिब ७० परिवार रहेको बस्तीमा पटकपटक समृद्धिको भाषण गरे पनि पूरा नहुँदा राजनीतिक दलप्रतिको विश्वास घटेको छ । छाक टार्न धौधौ हुने मुसहर समुदायका सर्वसाधारणलाई चुनावबारे बताइएको छैन । बस्तीका महिला गाउँगाउँमा खेती मजदुरी, जमिनदारका घरमा काम, ज्यालामजदुरीमा व्यस्त हुन्छन् । पुरुष सीमावर्ती भारतीय बजारमा मजदुरी गर्छन् । सदरमुकाम जाँदा चुनाव आउँदै छ भन्ने सुनेको हुँ, स्थानीय अयोध्या मुसहरले भने, खोइ हाम्रो समुदायबाट पनि उठ्न पाइन्छ भन्ने सुनेको छु तर अहिलेसम्म कोही हाम्रो टोलमा आएका छैनन् । अघिल्लो चुनावमा गाउँमा बाटो बनाइदिने, जागिर ल्याइदिने, जग्गा दिलाइदिने भनेपछि सबैले एकै ठाउँमा भोट खसाले पनि अहिलेसम्म गाउँमा विकास नआएको उनले बताए । जनचेतना अभावले मुसहर बस्तीका अधिकांशको मतदाता नामावलीमा नामसमेत छैन । चुनावभन्दा पहिले कोही पनि आफ्ना समस्या बुझ्न नआउने, आफ्नो प्रतिनिधिबारे जानकारी नदिने दलले मतदानको दुईचार दिनअघि नेता पठाएर भाषण गर्न लगाएको स्थानीय कलावती मुसहर बताउँछिन् ।"
आश्वासनकै भरमा टापुवासी,"कञ्चनपुर पूर्वतिर रौतेनी खोला । पश्चिमपट्टि महाकाली । दुवै नदीको बीचमा बस्ती । श्रीलंका टापुजस्तै भएकाले यहाँको नाम पनि श्रीलंका टोल राखिएको छ । कञ्चनपुरको भीमदत्त नगरपालिका१० मा पर्ने यो टोलमा ७२ दलित परिवारको बसोबास छ । खानेपानी, विद्युत् र बाटोघाटोजस्ता कुनै पनि आधारभूत आवश्यकता नपुगे पनि यहाँका बासिन्दाले चुनावका बेला जहिल्यै ठूला आश्वासन भने पाइ नै रहन्छन् ।यसपटक पनि चुनावको मिति नजिकिँदै गर्दा उम्मेदवारहरूको आउने क्रम पनि बाक्लिन थालेको छ । उम्मेदवारहरूले खोलामा पुल हालिदिने, तत्काल विद्युत् लाइन विस्तार गर्ने र खानेपानीसँगै सिँचाइको समेत व्यवस्था मिलाउनेलगायतका आश्वासन दिन थालेका छन् । पञ्चायतदेखि यस्तै आश्वासन मात्र पायौं हामीले तर पूरा कहिल्यै भएनन्, ६५ वर्षीय भानी सार्कीले भने, अहिले पनि नेताहरू आएर सबै काम गरिदिन भनिरहेका छन्, कसरी विश्वास गर्नु ।वर्षातका बेला दुवैतर्फबाट बाढी आएर भाग्ने ठाउँसमेत नपाउने यहाँका बासिन्दा अब त उम्मेदवारका आश्वासन पनि सुन्न चाहँदैनन् । महाकाली र रौतेनी खोलामा बाढी आए बीचमै फस्छौं, भानीले भने, चाहेर पनि भाग्ने ठाउँ हँुदैन, दुवैतिर बाढी उर्लेर आउँछ कता भाग्नु । उनका अनुसार वर्षातका ३ महिना नुनतेल किन्नसमेत जान सकिँदैन । रौतेनीमा पुल निर्माण भइदिए भाग्न सजिलो हुने उनले बताए ।डडेलधुराको रूपालबाट बसाइँ सरी आएका सार्कीहरूको बसोबास रहेको उक्त बस्ती २०२२ मा बसेको हो । २०२५ मा महाकालीको बाढीले घरखेत बगाएर बगर बनाएपछि कतिपय फेरि रूपाल नै फर्किए भने केही आसपासका क्षेत्रमा अँधिया कमाएर खान थाले । ४० को दशकतिर महाकालीले धार फेरेपछि फेरि उनीहरू यहाँ बस्न थालेका हुन् । अहिले पनि महाकालीमा बाढी आएका बेला घरभित्रै पानी पस्छ स्थानीय राम सार्कीले भने, वर्षातका बेला हाम्रा बालबालिका ३ महिना स्कुल जान पाउँदैनन् । यहाँ बसोबास गर्ने सबै परिवारसँग १०१० कट्ठा जमिन छ तर लालपुर्जा भने कसैले पनि पाएका छैनन् । नेताहरूले सुकुम्बासी समस्या समाधान आयोग गठन गरेर लालपुर्जा दिलाउने आश्वासन दिएको पनि वर्षाैं भइसक्यो । यसबीचका धेरै पटक आयोग गठन पनि भए तर यहाँका बासिन्दाले लालपुर्जा भने पाउन सकेनन् । आयोग खुलेका बेला हामी थाहा नै पाउँदैनौं राम सार्कीले भने, चुनाव अघिपछि यहाँ नेताहरू देख्न पनि पाइँदैन ।आफ्नै जमिनको आम्दानीले गुजारा गर्न नपुग्ने भएपछि यहाँका अधिकांश रोजगारीका लागि भारततिर पसेका छन् । कतिपय गाउँमै मजदुरी गरेर परिवार पालिरहेका छन् । बस्ती नजिकै रहेको भारतीय जंगलमा पाइने कडीपत्त बेचेरसमेत परिवारको खर्च चलाइरहेको स्थानीय बताउँछन् । टापुमा सिँचाइको सुविधा नहुँदा आकाशे पानीको भरमा गरिने खेतीपाती गर्न बाध्य छन्, उनीहरू । यस पटकको निर्वाचनमा यहाँका बासिन्दाले पनि ठोस रूपमा माग पूरा गर्ने प्रतिबद्धतासहित आउने उम्मेदवारलाई मत दिने बताए । विगतमा पनि यहाँका बासिन्दाले एकमुष्ठ रूपमा एउटै उम्मेदारलाई मत दिएका हुन् । तर चुनाव जितेपछि कुनै पनि नेता बस्तीमा नआएको उनीहरू बताउँछन् । सबै पार्टीका मेयर र उपमेयरदेखि वडाध्यक्षका उम्मेदवार दिनहँु आइरहेका छन्, लक्ष्मी सार्कीले भनिन्, विगतका जस्तै आश्वासन बाँडेर जान्छन्, तर यसपालि झूटा आश्वासनले चल्दैन ।श्रीलंका बस्तीमा खानेपानीको पनि निकै समस्या छ । ५६ परिवार मिलेर एउटा ह्यान्डपम्प राखेका छन् । वर्षात्मा बाढी पस्दा ह्यान्डपम्प पनि पुरिने गरेको स्थानीय बताउँछन् । नदीले जमिन पनि बर्सेनि कटान गर्दै लगेको छ । बाँध निर्माणका लागि पनि स्थानीयले नेताहरूसमक्ष माग गरिरहेका छन् ।"
सामुदायिक विद्यालय उत्कृष्ट,संस्थागत विद्यालयलाई जिते सामुदायिकले  स्याङ्जामा सुधार भयो  विद्यार्थीले नतिजा नबुझ्दा अन्योल
सबै विद्यालयमा अंग्रेजी माध्यम,"नदी कटान, वनको वैज्ञानिक सीमांकन र सुकुम्बासी समस्याको व्यवस्थापन, वन र वन्यजन्तु संरक्षणका लागि जनप्रतिनिधिले सरकारसँग माग गरेका छन् । भूकम्पपछिको पुनर्निर्माणमा छुटेका घरको पुन: सर्वेक्षणमा कोही नछुट्ने र कोही नदोहोरिने गरी पुनर्निर्माण कार्यलाई तदारुकता दिन स्थानीय तहको प्रभावकारी सहभागिता हुने घोषणापत्रमा जनाइएको छ । त्यसका लागि पुनर्निर्माण कार्यविधि सहज र सरल बनाउनुपर्ने घोषणापत्रमा उल्लेख छ । भूकम्पको केन्द्रविन्दु गोरखाको बारपाक रहेकाले उक्त स्थानलाई ऐतिहासिक थलोका रूपमा विकास गर्न जनप्रतिनिधिले सरकारको ध्यानाकर्षण गराएका छन् ।"
आगजनीपीडितलाई झन्डै ११ करोड,"सरकारले क्षतिपूर्ति रकम दिएर न्याय गरेको पीडित प्रदीप चौधरीले बताए । उनले भने, आउँदा दिनमा टीकापुर घटना फेरि कहींकतै नदोहोरियोस् । पाएको रकमबाट ध्वस्त घर निर्माण गर्छु । सरकारले ढिलै भए पनि दिएको रकम स्वीकार्य रहेको थारू कल्याणकारिणी सभा टीकापुरकाका अध्यक्ष भागीराम चौधरीले बताए । उनले भने, क्षतिपूर्ति रकमले पीडितलाई सहज भएको छ, जनताप्रति राज्यले उदारता देखाएको छ ।"
तनहुँमा स्वास्थ्य बिमा सुरु,ढोरफिर्दीकी सरस्वती सिग्देलले पनि बिहीबारबाट बिमितहरूको नाम संकलन थालेको बताइन् । असार १ मा बिमित भएका व्यक्तिले आगामी भदौ १ गतेदेखि सबै स्वास्थ्य संस्थाबाट नि:शुल्क सेवा पाउने प्रावधान राखिएको छ । अभियान वर्षैभरि चल्नेछ ।
मृतकको सनाखत,"मनाङका डीएसपी चित्रबहादुर गुरुङका अनुसार नेस्याङ गाउँपालिका१, पिसाङनजिकै चोबीखोलामा ग१ज ६६०२ नं को जिप बिहीबार दुर्घटना भएको थियो । दुर्घटनामा घाइते एक विदेशीसहित ४ जनालाई थप उपचारका लागि शुक्रबार बिहान काठमाडौं पठाइएको छ ।"
वडाध्यक्षमाथि आक्रमण,मुगु (कास) सोरु गाउँपालिकाका ६ नम्बर वडाका अध्यक्ष मनप्रसाद भट्टलाई बिहीबार माओवादी केन्द्रका कार्यकर्ताले कुटपिट गरेका छन् । आक्रमणबाट भट्टको टाउकोमा चोट लागेको छ । कुटपिटपछि बेहोस बनेका वडाध्यक्षलाई उपचारका लागि जिल्ला अस्पताल ल्याइएको छ । आक्रमणमा संलग्न नवराज भट्टलाई पक्राउ गरिएको जिल्ला प्रहरी कार्यालयले जनाएको छ । घरमै बसिरहेका बेला नवराजले ढुंगा प्रहार गरेको थिए । वडाध्यक्षमाथि आक्रमण भएको खबर पाएलगत्तै सोरुकोट प्रहरी चौकीबाट गएको टोलीले भट्टलाई नियन्त्रणमा लिएको जिल्ला प्रहरी प्रमुख डीएसपी शारदाप्रसाद चौधरीले बताए ।
१ महिनादेखि खलंगा अँध्यारो,जाजरकोट (कास) सदरमुकाम खलंगा बजार विगत एक महिनादेखि अँध्यारो छ । साङ्टरिसाङ लघु जलविद्युत् आयोजनाले विद्युत् आपूर्ति गर्न नसक्दा खलंगा अँध्यारो भएको हो । आयोजनाले ६० किलोवाट विद्युत् सदरमुकाम खलंगालाई आपूर्ति गर्दै आएको थियो । सुख्खा खडेरीसँगै आयोजनाको खोलामा पानी सुकेपछि विद्युत् आपूर्ति नभएको अध्यक्ष शिवप्रसाद शर्माले बताए ।
दलहरूको जोड तालमेलमै,"विराटनगर दोस्रो चरणको निर्वाचन मिति नजिकिँदै गर्दा दलहरू विभिन्न तहमा तालमेल गर्ने तयारीमा जुटेका छन् । उनीहरूले केही स्थानमा तालमेलबाट अघि बढ्ने निर्णय सार्वजनिक गरिसकेका छन् । कतिपय स्थानमा कुन दलसित तालमेल गर्ने भन्नेमा आन्तरिक गृहकार्य गरिरहेका छन्।सुनसरीको धरान उपमहानगरपालिकामा माओवादी केन्द्रले संघीय समाजवादी फोरम नेपाल र नयाँ शक्ति नेपालसँग तालमेल गरेर निर्वाचनमा जाने निर्णय गरेको छ । बिहीबार आयोजित पत्रकार सम्मेलनमा तीन दलबीच चुनावी तालमेल हुने जानकारी गराइयो । पूर्वको एक मात्र महानगर विराटनगरमा नेपाल लोकतान्त्रिक फोरमले एमालेसँग गठबन्धन गरेर निर्वाचन लड्ने निर्णय गरेको छ । एमालेसँग समीकरण गर्ने निणर्य भएको छ, लोकतान्त्रिक फोरम मोरङ जिल्ला अध्यक्ष भक्ति माझीले भने, उपमेयर लिएर एमालेसंग जाने नियर्ण भएको हो । फोरमले उपमेयरमा कस्लाई उठाउने भन्ने निर्णय गरिसकेको छैन ।एमालेले महानगरपालिकाको मेयरमा जिल्ला अध्यक्ष विनोद ढकाललाई उठाउने घोषणा गरी सकेको छ । उसले चुनावी गठबन्धनकै लागि उपमेयर पद खाली राखेको थियो ।गच्छदार नेतृत्वको लोकतान्त्रिक फोरमले एमालेसँग मिल्ने निर्णय गरेको जानकारी आएको छ, एमाले केन्द्रीय सचिव एवं पार्टीका एक नम्बर प्रदेश प्रमुख भीम आर्चायले भने, हामीले पहिलादेखि नै प्रयास गरेका थियौं अब उपमेयर दिएर अघि बढ्छौं । वडा स्तरमा भने समीकरण नहुने फोरम अध्यक्ष माझीले बताएका छन् ।कांग्रेसले भने महानगरमा कसैसँग तालमेल नहुने जनाएको छ । हाम्रो तालमेल महानगरमा हँुदैन, जिल्ला सभापति डिकबहादुर लिम्बूले भने, हामी बलियो छौं, निर्वाचन जित्छौं, त्यसैले अघि बढिसकेका छौं । कांग्रेसले नगर सभापति भीम पराजुलीलाई मेयर र इन्दिरा कार्कीलाई उपमेयरमा टिकट दिएको छ ।उता सबैभन्दा पहिले मेयर र उपमेयरमा उम्मेदवारी घोषणा गरेको माओवादी केन्द्र महानगरमा समीकरणका लागि विभिन्न दलसँग छलफल गरिरहेको छ । संघीय समाजवादी फोरम नेपालसँग महानगरलगायत जिल्लाका विभिन्न स्थानमा समीकरणका लागि छलफल भइरहेको छ, केन्द्रका पोलिटब्युरो सदस्य गणेश उप्रेतीले भने, कुरा सकारात्मक छ, फोरमसँग समीकरण हुन्छ । केन्द्रले निकै पहिले भोगेन्द्र यादवलाई मेयर र नमिता न्यौपाने पोख्रेललाई उपमेयरमा उठाउने घोषणा गरेको थियो । संघीय फोरमलाई मेयर पद छाडी आफूले उपमेयर लिएर महानगरमा जित सुनिश्चित गर्ने केन्द्रको कसरत छ ।संघीय समाजवादी फोरमका केन्द्रीय सदस्य जयराम यादव परिवर्तनकारी शक्तीहरूसँग तालमेल गरेर निर्वाचनमा जान छलफल जारी रहेको बताउँछन् । हामी हिजो आन्दोलनमा सँगै रहेको राष्ट्रिय जनता पार्टीलाई समेत निर्वाचनमा ल्याएर उसैसँग तालमेल गर्नुपर्छ भन्ने मान्यतामा छौं, उनले भने, त्यस्तो नभए नेपाल लोकतान्त्रिक फोरम र माओवादी केन्द्रसँग समीकरणका लागि पहल भइरहेको छ । यादवले महानगरपालिकामा मेयर आफूले लिई उपमेयर अन्यलाई दिएर अघि बढ्ने बताए । स्रोतका अनुसार उपमेयर दिएर माओवादी केन्द्रसँग महानगरमा मिल्ने तयारी संघीय समाजवादीले गरेको छ । निर्वाचन आयोगले मनोनयन दर्ताको समय २ दिन बढाएकाले समीकरणको प्रयासमा लागेका दललाई फाइदा पुगेको देखिन्छ । उनीहरू गणितीय हिसाब गर्दै कोसँग मिल्दा कस्तो परिणाम आउँछ भन्ने जोडघटाउ गरिरहेका छन् । अन्य दलको तुलनामा यसपटक कांग्रेसलाई बलियो मानिएको छ । त्यसैले उसलाई पराजित गर्न अन्य दलहरूले जुनसुकै सर्तमा पनि तालमेल गर्ने रणनीति बनाइरहेका छन् । १९ वडा रहेको महानगरपालिकामा १ लाख १२ हजार ८ सय ३२ मतदाता छन् । त्यसमध्ये मधेसी र पहाडी मतदाता हेर्ने हो भने झन्डै आधाआधाको अवस्था छ ।त्यस्तै, धरान उपमहानगरपालिकाको मेयरमा माओवादी केन्द्रका तर्फबाट आइन्द्रविक्रम बेघा, उपमेयरमा संघीय समाजवादी फोरमका तर्फबाट पारस काङमाङ राईलाई उठाउने यी दलको सहमति छ । तीन दलबीच तालमेलसँगै माओवादी केन्द्रले पहिले तयार गरेको वडाध्यक्ष तथा सदस्यको उम्मेदवारी केही हेरफेर हुन सक्ने बताइएको छ । तालमेलपछि माओवादी केन्द्रका तर्फबाट उपमेयरमा दाबी गरिरहेका पाँच नेत्री निराश छन् ।नयाँ शक्तिलाई वडा १६ को वडाध्यक्ष विजयी गराउँदै धरानका २० वटै वडामा परिस्थिति र वस्तुगत आवश्यकताअनुसार तीनै पार्टीले सहकार्य गरेर अगाडि बढ्ने निर्णय भएको माओवादी केन्द्रका पोलिटब्युरो सदस्य एवं सुनसरी निर्वाचन परिचालन समिति संयोजक मुक्साहाङ मेन्याङ्बोले बताए । मुलुकले पाएको उपलब्धि संस्थागत गर्न र धरान उपमहानगरपालिकाको समग्र विकासका लागि संघीय गठबन्धनबीच तालमेल गरेर चुनावी मैदानमा उत्रिएको उनको भनाइ छ । गठबन्धनकै अर्को घटक फोरम नेपालका केन्द्रीय राजनीतिक समिति सदस्य एवं संगठन विभाग सचिवसमेत रहेका धरानका पूर्वमेयर ध्यानबहादुर राईले जितको सुनिश्चयभन्दा पनि संघीय गठबन्धन एक भएर जानुपर्ने आवश्यकता महसुस गरी धरान उपमहानगरपालिकामा गठबन्धन गरेर चुनाव लड्ने सहमति भएको बताए । हामीलाई उपेक्षा गरियोअपांगता भएका व्यक्तिले स्थानीय तहमा आफूहरूलाई टिकट दिन प्रमुख दलहरूले कञ्जुस्याइँ गरेको भन्दै गुनासो गरेका छन् । अपांगता भएकालाई अरूलाई चुनाव जिताउने साधन मात्र बनाइएको उनीहरूको आरोप छ । अब हुने निर्वाचनबाट बन्ने स्थानीय सरकारमा आफ्ना प्रतिनिधि नचुनिदा समस्याको उचित समाधान नहुने तर्क गर्ने उनीहरू आफ्नो पक्षमा मत हाल्न लगाउन बोकेरै भएर पनि मतदान स्थल पुर्याउने दलले अवसर आउँदा उपेक्षा गरेको बताउँछन् । इलामका एकदुई स्थानमा मात्र अपांगलाई वडा सदस्य पदमा उम्मेदवार बनाइएको छ । जिल्लाभर कांग्रेस, एमाले र माओवादी केन्द्रबाट एकएक जना मात्र उम्मेदवार बनाइएका छन् । जिल्लामा करिब हजार जनाजति अपांगता भएका व्यक्ति रहे पनि स्थानीय तहजस्तो अधिकारसम्पन्न निकायमा उपस्थिति न्यून हुने अवस्थाले अधिकांश खिन्न देखिन्छन् । स्थानीयको समस्या बुझेर कार्यक्रम बनाउने निकायमै उपस्थिति नहुँदा कसरी हित होला, दुई छोराछोरीबाहेक परिवारमा अपांगता भएका तीन व्यक्ति स्याहार्दै आएका जमुनाका ईश्वरी भट्टराईले भने, संविधान बन्ने क्रममा अपांगता भएका व्यक्तिका विषयमा पर्याप्त कुरा उठे पनि उनीहरूलाई स्थानीय सरकारमा पुग्ने सहज व्यवस्था नगरिदिँदा यस्तो भएको हो ।अहिले उम्मेदवार बनेका पनि सामान्य अपांगता भएका व्यक्ति मात्र हुन् । अपांग अधिकारका क्षेत्रमा क्रियाशीलहरू राज्यले घोर अन्याय गरेको धारणा राख्छन् । आरक्षण नभएसम्म मुलुकका ३५ लाख अपांगता भएका व्यक्तिको हित हँुदैन, राष्ट्रिय अपांग महासंघका जिल्ला अध्यक्ष प्रकाश थापाले भने, टिकट पाएका एकाध उम्मेदवारले पनि जित्ने सुनिश्चित छैन । धेरैले टिकट पाए पनि सबलांगसँगको प्रतिस्पर्धामा उनीहरू पछि नै रहन्छन् । आरक्षणप्राप्त समुदायले पनि अपांगलाई उम्मेदवार नबनाएकामा उनी आक्रोशित छन् । प्रचारमा राष्ट्रिय झन्डा प्रयोग नगरसंखुवासभास्थित मुख्य निर्वाचन अधिकृत कार्यालयले चुनाव प्रचारप्रसारमा राष्ट्रिय झन्डा प्रयोग नगर्न राजनीतिक दललाई आग्रह गरेको छ । कार्यालयले चुनावको प्रचारप्रसारका क्रममा सार्वजनिक यातायातका साधनमा पार्टीको झन्डासँगै राष्ट्रिय झन्डा प्रयोग भएको जनाएको छ । आचारसंहिता उल्लंघनको उजुरी परेपछि कार्यालयले बिहीबार राजनीतिक दलका नेतासँग छलफलसमेत गरेको छ । कार्यालयले टिसर्ट र टोपी लगाएर चुनावी सभा, मोटरसाइकल र्याली नगर्नसमेत आग्रह गरेको छ । मुख्य निर्वाचन अधिकृत देवेन्द्र पौडेलले प्रचार क्रममा केही राजनीतिक दलले राष्ट्रिय झन्डा प्रयोग गरेको उजुरी परेको बताए । उनीहरूलाई सचेत गराउने काम भएको छ, हामीले हटाउनुस् भनेका छौं, उनले भने, नहटाए कारबाही गर्छौं । केही राजनीतिक दलले यहाँ पार्टी झन्डा र राष्ट्रिय झन्डासँगै राखेर प्रचार गरिरहेका छन् । छलफलपछि नेताहरूले आचारसंहिताअनुसार प्रचार गर्ने प्रतिबद्धता जनाएका छन् । कार्यालयले चुनावको सबै तयारी पूरा भएको जानकारी दिएको छ । निर्वाचनका लागि ८ सय ६५ जना कर्मचारी खटाइँदै छन् । जिल्लाका १० वटै स्थानीय तहमा निर्वाचन अधिकृतको कार्यालय खुलेर काम सुरु भइसकेको जनाइएको छ । संखुवासभामा १ सय ३ मतदान स्थल र १ सय ४७ मतदान केन्द्र निर्धारण गरिएको छ । सोहीअनुसार मतदाता शिक्षा तथा मतदाता स्वयंसेवक खटिएका छन् । मतपेटिका, मतपत्र, स्टेसनरी, झोला र परिचयपत्र तयारी अवस्थामा राखिएको छ । प्रमुख पदमा एक मात्र महिलाभोजपुरमा कांग्रेसले एउटा प्रमुख पदमा महिलालाई उम्मेदवार बनाएको छ । पौवादुङमा गाउँपालिकामा महिलालाई प्रमुख पदमा अघि सारेको हो । दुई नगरपालिका, ७ गाउँपालिका गरी ९ एकाइ रहेको जिल्लामा एमाले, माओवादी केन्द्र, राष्ट्रिय प्रजातन्त्र पार्टी, संघीय समाजवादी फोरमले कुनै तहमा महिलालाई प्रमुख पद दिएनन् ।पौवादुङमामा कांग्रेसबाट प्रमुख पदमा उठेकी ३४ वर्षीया शिशिरा राई जिल्लाभरकै एक मात्र महिला उम्मेदवार हुन् । कांग्रेसले नेतृत्व तहमा युवालाई नसमेट्ने गरेको भन्दै केन्द्रदेखि जिल्लासम्म आवाज उठिरहँदा राईले निर्विरोध प्रमुख पदमा उम्मेदवारी पाएको बताइन् । १२ आंै केन्द्रीय महाधिवेशनबाट प्रतिनिधि र १३ औं बाट महासमिति सदस्य भएको तथा कांग्रेसकै भ्रातृ संगठन नेपाल महिला संघ जिल्ला कार्यसमितिमा दुईपटक अध्यक्ष पदमा जिम्मेवारी सम्हालेका कारण पार्टीका लागि आफू अकाट्य भएको उनको बुझाइ छ ।भोजपुर नगरपालिकाको देउरालीमा एक वर्षअघि विदुर राईसँग विवाह गरेर आएकी भए पनि उनी माइती गाउँबाटै अन्य दलका प्रतिस्पर्धीसँग प्रतिस्पर्धा गर्न प्रमुखमा उठेकी छन् । उम्मेदवार बन्ने भएपछि उनी चुनावी प्रचारप्रसार, घरदैलो र सभा सम्मेलनमा व्यस्त छिन् । महिलाले दोस्रो तहमा चित्त बुझाइरहनुपरेका बेला आफूले प्रमुख पद पाएकामा राई खुसी छिन् । तर, महिला भएकै कारण अनेक चुनौती आइपर्ने गरेको उनले सुनाइन् । उनले थिचोमिचोमा परिरहेका महिलालाई उकास्ने मुद्दालाई मुख्य एजेन्डा बनाएकी छन् । विकास, निर्माणका एजेन्डा प्राथमिकतामा राखेर भोट मागिरहेको राईले बताइन् । पार्टीले विश्वास गरी प्रमुख पद दिएको छ, साख जोगाउन दिलोज्यान दिएर लागेको छु, उनले भनिन् । जागिरभन्दा पार्टी प्यारोओखलढुंगामा वर्षौंदेखिको शिक्षकको जागिर छाडेर उम्मेदवारी दिनेको संख्या बढेको बढ्यै छ । जिल्लामा बुधबारसम्म उम्मेदवारी पाएर शिक्षक पदबाट राजीनामा दिनेको संख्या १९ पुगेको छ । राजीनामा दिने सबैले राजनीतिक दलबाटै टिकट लिएका छन् । उनीहरूलाई जागिरभन्दा अहिले पार्टी नै प्यारो भएको छ । राजीनामा दिनेमा एमालेनिकट शिक्षक संगठन अध्यक्ष विशाल पौडेल र सदस्य हरि घिमिरे पनि छन् । विशाल लिखु गाउँपालिकाको वडाध्यक्ष उम्मेदवार बनेका छन् । हरिले चम्पादेवी गाउँपालिका प्रमुखमा टिकट पाएपछि जागिर छाडेका हुन् । उनीहरू दुवैले व्यक्तिगत इच्छासँगै पार्टीकै आग्रहमा जागिर छाडेको बताए । शिक्षक संघमा आबद्ध तीर्थ घिमिरे जागिर छाडेर सिद्धिचरण नगरपालिका१ मा वडाध्यक्ष उम्मेदवार बनेका छन् । मूलखर्कका मोहन तामाङ, दियालेका देवराज श्रेष्ठ, प्राप्चाका घनश्याम दाहाललगायत शिक्षकले वडाध्यक्ष पदमा चुनाव लड्न जागिर छाडेका छन् । त्यसैगरी श्रीचौरकी अञ्जुला घिसिङ, उँबुकी सविता राई, रानीवनका उत्तमकुमार कार्की, नर्मदेश्वरका गोपालकुमार खड्काले पनि राजीनामा दिएको जिल्ला शिक्षा कार्यालयले जनाएको छ । अञ्जुला माओवादी केन्द्रबाट मोलुङ गाउँपालिकाको उपप्रमुख र सविता कांग्रेसबाट मानेभञ्ज्याङ गाउँपालिकाको उपप्रमुख उम्मेदवार हुन् । उम्मेदवार बन्न राजीनामा दिए पनि टिकट नपाउने शिक्षक दुई जना छन् । उनीहरू माम्खाका लोकबहादुर राई र बलखुका केशव लुइँटेल हुन् । टिकट नपाएपछि यी दुवैजना आफू आबद्ध दलप्रति रुष्ट छन् । (विप्लव भट्टराई, दीपेन्द्र शाक्य, कुम्भराज राई, विद्या राई र प्रदीप मेन्याङ्बो)"
मेयर उम्मेदवार टुंगो,भोजपुर (कास) कांग्रेसले भोजपुर नगरपालिकामा मेयरको टुंगो लगाएको छ । पार्टी सचिव कैलाश आलेलाई उम्मेदवार बनाएको हो । पूर्वसभापति बालकृष्ण थापा र आलेमध्ये कसलाई छान्ने भन्ने विवाद बढेपछि अर्थमन्त्री तथा कांग्रेस नेता ज्ञानेन्द्रबहादुर कार्कीको उपस्थितिमा पार्टी सभापति नन्दमणि राई र उम्मेदवारबीच मंगलबार तालमेल गरेर आलेलाई मेयरमा अघि सारिएको हो ।
सामाजिक परिचालक उम्मेदवार,बैतडी (कास) जिल्ला समन्वय समितिमार्फत सञ्चालित स्थानीय शासन तथा सामुदायिक विकास कार्यक्रम (एलजीसीडीपी) अन्तर्गत गाउँ र नगरपालिकामा कार्यरत ५ जना सामाजिक परिचालक स्थानीय तह चुनावमा उम्मेदवार बनेका छन् । सामुदायिक परिचालकमध्ये ४ जना उपप्रमुख र एकजना वडाध्यक्ष पदमा उम्मेदवार बनेका हुन् । उनीहरू अघिल्लो महिनादेखि प्रचारप्रसारमा जुटे पनि बुधबारमात्रै राजीनामा दिएको जानकारी आएको जिल्ला समन्वय समितिले जनाएको छ । मेलौली नगरपालिकाकी चन्द्रकला साउद र दशरथचन्द नगरपालिकाकी अम्बिका भण्डारीलाई राप्रपाले उपप्रमुख पदमा उम्मेदवार बनाएको छ । दोगाडाकेदार गाउँपालिकाकी पार्वती कार्की र शिवनाथ गाउँपालिकाकी कुश्मा चन्दलाई एमालेले उपाध्यक्षको उम्मेदवार बनाएको छ । यस्तै पञ्चेश्वर गाउँपालिकामा कार्यरत अर्जुनसिंह मंगोला माओवादी केन्द्रबाट वडा नम्बर २ को अध्यक्षमा उम्मेदवार बनेका छन् । स्थानीय गैरसरकारी संस्थामार्फत नियुक्त भएका उनीहरूले उम्मेदवारी सार्वजनिक गरेको डेढ महिनापछि पदबाट राजीनामा दिएका हुन् ।
कांग्रेसमाओवादी तालमेल,पाल्पा (कास) बगनासकाली गाउँपालिकामा कांग्रेसमाओवादीले चुनावी तालमेल गरेका छन् । तानसेनमा शुक्रबार साँझ पत्रकार सम्मेलन गर्दै दुवै दलका प्रतिनिधिले यस्तो घोषणा गरेका हुन् । अध्यक्षमा कांग्रेसका कृष्णप्रसाद बस्याल र उपाध्यक्षमा माओवादी केन्द्रका कृष्णप्रसाद भुसाल रहने सहमति भएको छ । कार्यक्रममा कांग्रेसका महासमिति सदस्य तथा निर्वाचन परिचालन समिति संयोजक यमलाल तिमिल्सिना र माओवादीको बगनासकालीका पार्टी अध्यक्ष मथुरी ढकालले यस्तो बताएका हुन् । दुई नगर र आठ गाउँपालिका रहेको पाल्पामा बगनासकालीबाहेक निस्दी गाउँपालिकामा कांग्रेसका अध्यक्ष र माओवादीका उपाध्यक्ष उठाउने गरी सहमति भइसकेको छ ।
अर्बपति उत्पादन गर्ने विश्वविद्यालय,"डिग्री हासिल गर्दैमा धनाढ्य बन्न सकिन्छ भन्ने ग्यारेन्टी छैन । तर, विश्वका केही यस्ता विश्वविद्यालयहरू पनि छन्, जहाँ पढ्ने सौभाग्य पाएकामध्ये धेरैजना अर्बपति बनेका छन् । ती विश्वविद्यालयमध्ये हावार्ड सबैभन्दा माथि छ । हार्वाडमा पढेकाहरूमध्ये धेरैजना विश्वकै सर्वाधिक धनाढ्यहरूको सूचीमा समावेश छन् । धनाढ्यहरूबारे अध्ययनअनुसन्धान गर्ने संस्था वेल्थ एक्स फर्मले सार्वजनिक गरेको रिपोर्टमा हावर्ड विश्वकै सबैभन्दा टप युनिभर्सिटी हो, यहाँ पढेकामध्ये १३४ जना अर्बपति बनिसकेका छन् । तिनीहरूको कुल सम्पत्ति ५९० अर्ब अमेरिकी डलर रहेको छ । यसो त हावर्डबाट ड्रपआउट गरेकाहरू पनि अर्बपति बनेकै छन् । तिनीहरूले बीचैमा पढाइ छाडे पनि विश्वका अर्बपतिहरूको सूचीमा आफ्नो नाम दरह्रोसँग राख्न सफल भएका छन् । तीमध्येका दुईजना त विश्वकै चर्चित धनाढ्य हुन् । माइक्रोसफ्टका संस्थापक बिल गेट्स र फेसबुकका सहसंस्थापक मार्क जुकरबर्ग त्यस्तै पात्र हुन्, हावर्डमा भर्ना भईकन पनि आफ्नो पढाइ पूरा गर्न सकेनन् । गेट्स त विश्वकै सर्वाधिक धनाढ्य हुन् । उनी वासिङटनस्थित मेडिनामा ६६ हजार वर्गफुटमा बनेको भिलामा आफ्नो अधिकांश समय बिताउँछन् । उनको यो महल वासिङटन लेकको किनारमा अवस्थित छ । गेट्सले यो महल बनाउनका लागि ६३ मिलियन अमेरिकी डलर खर्चेका थिए । उनको कुल सम्पत्ति ८९ दशमलव ५ अर्ब अमेरिकी डलर रहेको छ । यसैगरी जुकरबर्गको कुल सम्पत्ति ६२ दशमलव ६ अर्ब अमेरिकी डलर रहेको छ । उनी विश्वकै पाँचौं धनाढ्य पनि हुन् । उनले १९ वर्ष उमेरमा फेसबुक सञ्चालन गरेका थिए । हाल उनी फेसबुकका अध्यक्ष तथा सीईओ हुन् । क्लोफोर्नियास्थित पालो एल्टोमा आफ्नो सपनाको महल बनाएर बस्छन् । उनले यो महल बनाउन ९ दशमलव ९ मिलियन अमेरिकी डलर खर्चेका थिए । ५ हजार वर्गफुटमा फैलिएको त्यो भिला अत्यन्तै आकर्षक शैलीमा निर्माण गरिएको र उनी आफ्नो अधिकांश समय त्यहीँ व्यतित गर्छन् । वेल्थएक्स का अनुसार ७० प्रतिशत अर्बपतिहरू कुनै खास विश्वविद्यालयबाट स्नातक गरेकाहरू छन् । सन् २०१५१६ को बिलियनर्स सेन्सस (अर्बपतिहरूको जनगणना) का अनुसार हावर्ड १३४ जना अर्बपति उत्पादन गर्दै एउटा इलाइट क्लास को विश्वविद्यालय बनिसकेको छ । भर्ना भएको १० वर्षपछि हार्वार्ड स्नातकको औसत कमाइ ८७ हजार २ सय अमेरिकी डलर रहेको रिपोर्टमा छ । हावर्डपछिको सर्वाधिक धनाढ्य उत्पादन गरेको दोस्रो विश्वविद्यालय हो, क्यालिफोर्नियाको स्ट्यान्डफोर्ड । यसले ६७ जना अर्बपति उत्पादन गरिसकेको छ । नामांकनको १० वर्षपछि यो विश्वविद्यालयबाट स्नातक गरेकाहरूको औसत कमाइ ८० हजार ९ सय अमेरिकी डलर रहेको छ । युनिभर्सिटी अफ पेन्सल्भानियाबाट डिग्री हासिल गरेका ५४ जना अर्बपति बनेका छन् । यो संख्यासहित पेन्सल्भानिया विश्वविद्यालय तेस्रो स्थानमा छ । यहाँ नामांकनको १० वर्षपछि स्नातक गरेकाहरूको औसत कमाइ ७८ हजार २ सय अमेरिकी डलर छ । ४३ जना अर्बपति उत्पादन गर्दै कोलम्बिया विश्वविद्यालय चौथो बनेको छ । यो विश्वविद्यालयमा नामांकनको १० वर्षपछि स्नातक गरेकाहरूको औसत कमाइ ७२ हजार ९ सय अमेरिकी डलर छ । यसैगरी ३१ जना अर्बपति उत्पादन गर्दै म्यासाच्युसेट्स इन्स्टिच्युट अफ टेक्नोलजी पाँचौं स्थानमा रहेको छ । यहाँ नामांकन गरेको १० वर्षपछि स्नातक गरेकाहरूको औसत कमाइ ९१ हजार ६ सय अमेरिकी डलर रहेको वेल्थएक्सको रिपोर्टमा छ । यीबाहेक कोर्नेल विश्वविद्यालयबाट स्नातक गरेकामध्ये २६, साउदर्न क्यालिफोनिर्याबाट २४, यालेबाट २३, सिकागो र न्युयोर्क विश्वविद्यालयबाट २२२२ जना, क्यालिफोर्नियाबाट २१, अक्सफोर्डबाट २०, मिचिगन विश्वविद्यालयबाट १८ जना विश्वका अर्बपति सूचीमा समावेश छन् । वेल्थएक्स ले सार्वजनिक गरेको अर्बपति विश्वविद्यालयहरू बाट अर्बपति बनेकाहरूकाले प्राप्त गरेको डिग्रीहरू (स्नातक, स्नातकोत्तर, एमबीए, जेडी, एमडी वा पीएचडी) रहेका छन् । यो आलेख हावर्ड विश्वविद्यालयबाट शिक्षा हासिल गरी अर्बपति बनेकाहरूमा केन्द्रित छ । सन् १९६६ मा हावर्ड विश्वविद्यालयबाट एमबीए गरेका माइकल ब्लुमबर्गको कुल सम्पत्ति ५१ अर्ब अमेरिकी डलर रहेको छ । ब्लुमबर्गका संस्थापक तथा प्रमुख कार्यकारी अधिकृतसमेत रहेको माइकल न्युयोर्क सहरका तीनपटकसम्म मेयरसमेत बनिसकेका छन् । आफ्नो उद्यमशीलताबाट उनले विश्वभर धेरै सम्पत्ति जोडिसकेका छन् । कोलोराडो, फ्लोरिडा, लन्डनसहित विभिन्न सहरमा उनको घर छ । सन १९८९ मा उनले खरिद गरेकोको आकर्षक घरमा हाल आफ्नो दैनिकी बिताउन रुचाउँछन् । माइक्रोसफ्टका पूर्वसीईओ स्टिभ बालमर पनि हावर्डका विद्यार्थी रहिसकेका छन् । सन् १९७७ मा उनी त्यहाँबाट स्नातक गरेका हुन् । हाल उनी एनबीए लसएन्जेलस क्लिपर्सका मालिक हुन् । बालमरको कुल सम्पत्ति ३१ दशमलव ७ अर्ब अमेरिकी डलर रहेको छ । यसैगरी ३ जी क्यापिटलका निर्देशक तथा संस्थापकमध्येका एक जर्ज पउलो लेमन्न पनि हावर्ड स्नातक हुन् । उनले सन् १९६१ मा त्यहाँबाट उक्त डिग्री हासिल गरेका हुन । उनको कुल सम्पत्ति २९ दशमलव ८ अर्ब अमेरिकी डलर छ । एसेस इन्डस्ट्रिजका संस्थापक तथा अध्यक्ष लेन ब्लभाटनिक पनि हावर्डबाट सन् १९८९ मा एमबीए गरी आफ्नो व्यापारबाट अर्बपति बनेका छन् । उनको रुचि प्राकृतिक स्रोत, मेडिया, भेन्चर क्यापिटल र रियल इस्टेटमा रहँदै आएको छ । हावर्ड विश्वविद्यालयकै पूर्वविद्यार्थी रे ड्यालियो पनि हाल अर्बपति छन् । ब्रिजवाटर का मालिक ड्यालियोको कुल सम्पत्ति १६ दशमलव ३ अर्ब अमेरिकी डलर रहेको छ । विश्वकै सबैभन्दा ठूलो हेज फन्ड्स ब्रिजवाटर एसोसिएसनका अध्यक्ष र संस्थापक उनले सन् १९७३ मा हार्वर्डबाटै एमबीए गरेका हुन् । यसैगरी वेस फाउन्डेसनका अध्यक्ष ह्यान्सजर्ग वेसले सन् १९६५ मा हावर्ड विश्वविद्यालयबाट एमबीएको डिग्री हासिल गरी आफ्नै कम्पनी चलाएर मनग्ये आम्दानी गर्दै आएका छन् । उनको कुल सम्पत्ति १३ अर्ब अमेरिकी डलर रहेको छ । हावर्डमा पढेका अर्का व्यक्ति हुन् जर्ज कैसर । जीबीके समूहका अध्यक्ष तथा सीईओसमेत रहेका उनले उक्त विश्वविद्यालयबाट सन् १९६४ मा बीए र सन् १९६६ मा एमबीएको पढाइ गरेका थिए । उनको कुल सम्पत्ति ११ दशमलव ५ अर्ब अमेरिकी डलर रहेको छ । कैसरको तेल तथा ग्यास कम्पनी प्रमुख आम्दानीको स्रोत बनेको छ । ब्ल्याकस्टोन ग्रुपका अध्यक्ष तथा सीईओ स्टिफन स्वार्जम्यान पनि हावर्ड प्रडक्ट हुन् । उनको कुल सम्पत्ति १० दशमलव ९ अर्ब अमेरिकी डलर रहेको छ । सन १९७२ मा हावर्डबाट उनले एमबीएको पढाइ सकेर व्यापार थालेका हुन् । सन् १९८९ मा उनले ग्लोबल इक्विटी फन्ड ब्ल्याकस्टोन ग्रुपको स्थापना गरेका थिए । (एजेन्सीहरू)"
नयाँ कामदार पर्ख र हेर को अवस्थामा,"कतारको एक प्रतिष्ठित कम्पनीलाई प्रोडुन्सियल म्यानपावरले ५ सय कामदार पठाउने प्रक्रिया अन्तिम चरणमा पुर्याएको थियो । निर्माण क्षेत्र र सुरक्षागार्ड पठाउने तयारीमा जुटेको उक्त कम्पनीले श्रम स्वीकृति लिने कार्यलाई अन्तिममा पुगेर थाती (होल्ड) मा राखेको छ ।जुन कम्पनीलाई कामदार पठाउँदै थियौं । उसले रमजानपछि मात्रै काम अगाडि बढाउने भनेपछि हामीले श्रम स्वीकृति लिने कार्य होल्डमा राखेका छौं, प्रोडुन्सियलका सञ्चालक नारायण पराजुलीले कान्तिपुरलाई भने, रमजान महिना चलिरहेकाले काम सुस्त छ भन्ने सूचना मात्रै दिइएको छ । रमजान भनिए पनि कतारमा नाकाबन्दीका कारण धेरै कम्पनी पर्ख र हेरको अवस्थामा छन् ।जुन ५ देखि साउदी अरबको नेतृत्वमा यूएई, बहराइनसहित ९ देशले कतारसँग कूटनीतिक सम्बन्ध बिच्छेद गरेका छन् । साउदी, यूएई र बहराइनले जल, हवाई र स्थल यातायातसमेत रोकेर कतारलाई नाकाबन्दी गरेका छन् । नाकाबन्दीपछि कतारमा कामदार पठाउँदै आएका दर्जनौं म्यानपावरको काम केही सुस्ताएको छ । रोजगारदाता कम्पनी विकसित घटनाक्रम हेरेर मात्रै कामदार ल्याउने सोचाइमा पुगेपछि कामदार भर्ना प्रक्रिया सुस्त भएको म्यानपावरको बुझाइ छ । रोजगारदाता कम्पनी पछिल्लो कतारको अवस्थाबारे केही बताएका छैनन्, पराजुलीले भने, सायद उनीहरू पर्ख र हेरको अवस्थामा छन् कि जस्तो लाग्छ । कतारको बदलिँदो अवस्थाले वैदेशिक रोजगारीमा जान खोज्ने नेपाली कामदार पनि अन्योलमा परेका छन् । जुन २६ र जुलाई ५ तारिखका लागि अन्तर्वार्ता राखेको छु । एउटै कम्पनीको लागि तीन सय कामदार पठाउँदै छु, ओशो रिक्रुटिङ एजेन्सीका सञ्चालक लक्ष्मण विश्वकर्माले भने, जान इच्छुक कामदारका मनमा अलिअलि हिचकिचाहट रहेको पाएँ । पूर्व श्रम स्वीकृति उस्तै, अन्तिममा गिरावट वैदेशिक रोजगार कार्यालय ताहचलका अनुसार कामदार लैजानका लागि सरकारसँग लिने अनुमति (पूर्व श्रम स्वीकृति) मा कुनै गिरावट आएको छैन । पूर्व श्रम स्वीकृतिको अनुमति लिएपछि मात्रै म्यानपावरले कामदारको छनोटभर्ना गर्नका लागि प्रक्रिया अगाडि बढाउन पाइन्छ । म्यानपावरहरूले जुन ५ देखि शुक्रबारसम्म २६ हजार ९ सय ९५ जनालाई भर्ना गर्न अनुमति लिइसकेका छन् । त्यो लिँदैमा पठाउनु नै पर्छ भन्ने छैन । पूर्व श्रम स्वीकृति लिएपछि मात्रै अन्तिम श्रम स्वीकृतिको ढोका खुल्छ । शुक्रबार मात्रै ३ हजार ३ सय ५० जनालाई भर्ना गराउने अनुमति लिएका छन् । तर, अन्तिम श्रम स्वीकृति निकै कम म्यानपावरले लिएका छन् । वैदेशिक श्रम कार्यालयका अनुसार दुई सातामा जम्मा ३ हजारले मात्रै अन्तिम श्रम स्वीकृति लिएका छन् । शुक्रबार जम्मा १ सय ५१ ले मात्रै अन्तिम श्रम स्वीकृति लिए, कार्यालयका प्रमुख तेजराज पाण्डेले कान्तिपुरसँग भने, यो सामान्य अवस्थाभन्दा ५० प्रतिशत कम हो । उनका अनुसार जुन ५ भन्दा अघि सरदर ४ सय कामदारले अन्तिम श्रम स्वीकृति लिन्थे । रमजानको महिनामा रमजानका कारण पनि केहीघटेको हुन सक्ने उनको अनुमान छ । अरब देशमा रामजानको महिनामा एकदमै कम काम हुन्छ, पाण्डेले भने, तीनचार महिनादेखि कतार जाने कामदारमा गिरावट आइरहेको देखिन्छ । अहिले ठूलो गिरावट आउनुमा बदलिएको अवस्थाले पनि असर गरेको देखिन्छ ।कतारमै कम्पनी खोलेर व्यवसाय गर्दै आएका ओशोका सञ्चालक विश्वकर्माका अनुसार रमजान महिनामा श्रम स्वीकृति घट्दैमा प्रभाव आएको भन्न मिल्दैन । जहिले पनि रमजानपछि कामले गति लिन्छ । रमजानपछि पनि यही अवस्था रहिरहे मात्रै नाकाबन्दीको प्रभाव मानिन्छ, उनले भने, धेरै प्रोजेक्ट रमजानपछि कम्पनीका हात पर्छन् । पाण्डेका अनुसार कतारबाट बिदामा आएकाहरू फर्किने क्रम पनि केही कम भएको छ । शुक्रबार बिदामा आएका तीन सय कामदारले पुन: श्रम स्वीकृति लिएकामा ६० जना मात्रै कतार जानेछन्, उनले भने ।कतारको आफ्नै दाबी कूटनीतिक सम्बन्ध बिच्छेदपछि कतारले पहिलो प्राथमिकता खाद्यान्न आपूर्तिलाई दिँदै दिएको छ । त्यसपछि निर्माणाधीन सामग्री आपूर्ति सहज बनाउन कोसिस जारी राखेको छ । उसले सबै संयन्त्रलाई प्रभावकारी ढंगले परिचालन गरेको छ । जमिन जोडिएको एक मात्रै साउदीको बाटोबाट झन्डै ४० प्रतिशत सामान आयात हुन्थ्यो । यूएईको ठूलो जबरअली बन्दरगाहलाई प्रयोग गरेर कतारमा निर्माण सामग्री आउँथ्यो । यो बाटो बन्द भएपछि कतारले रुट परिवर्तन गरी आवश्यक निर्माण सामग्री सीधै हमाद बन्दरगाहमै ल्याउने गरेको छ । यो बन्दरगाह गत डिसेम्बरबाट सञ्चालनमा ल्याइएको थियो । कतारको यातायात मन्त्रालयका अनुसार हमाद बन्दरगाहमा वार्षिक २० लाख कन्टेनर व्यवस्थापन गर्न सक्ने क्षमता छ । यसलाई व्यवस्थापन गर्ने कम्पनीका अनुसार मे महिनामा ४६ हजार कन्टेनरमा ५० हजार टन सामान्य कार्गो र एक लाख पशुपक्षी भित्रिएका छन् । कतारी व्यापारी समुदायको संस्था कतार चेम्बर अफ कमर्सले निर्माण सामग्री अभाव हुन नदिन सबै विकल्पमा काम थालिसकेको जनाएको छ । व्यापारी समूहलाई सामान आपूर्ति गर्न जे आवश्यकता पर्छ, त्यो सबै पूरा गर्ने विश्वास दिलाउँछौं, चेम्बर अफ कर्मसद्वारा जारी विज्ञप्तिमा भनिएको छ, सामान आपूर्ति गर्दा जुन कम्पनीलाई जे समस्या पर्छ, त्यो व्यवधान तुरुन्तै हटाइनेछ । आपूर्ति गर्ने कम्पनीका व्यवधानहरू हटाउन कमर्सले समन्वय समिति बनाएको छ । कतारले विश्वकपसहित रेल, ठूला हाइवे सडकलाई आवश्यक पर्ने सामानहरू हमाद बन्दरगाहबाटै आउन थालेको जनाएको छ । विश्वकपका आयोजनाहरूलाई हेर्दै आएका कतारी निकायका कार्यकारी निर्देशक घानिम अल कुवारीले नाकाबन्दीबाट विश्वकपका आयोजनाहरू प्रभावित नहुने जनाएको छ । विश्वकप आयोजनाको ४५ प्रतिशत काम सकिइसकेको छ, कतारको सरकारी समाचार एजेन्सीले कुवारीको भनाइ उद्धृत गर्दै लेखेको छ, जति निर्माणका सामग्री चाहिन्छ, त्यो ल्याउन कुनै बाधा पर्दैन । आवश्यक निर्माण सामग्री आएमा रोजगारीमा असर नपर्ने नेपाली दूतावासले जनाएको छ । अहिलेसम्म त्यस्तो कुनै असर देखिएको छैन, नेपाली दूतावासका एक अधिकारीले भने, हामी नेपाली समुदाय र कतारी निकायसँग नियमित सम्पर्कमा छौं ।"
वाइड बडीका लागि निगमले ८ अर्ब जर्मनी पठायो,"नेपाल एयरलाइन्सले दुई ठूला जहाज किन्नका लागि शुक्रबार जर्मनीमा रहेको एजेन्ट नर्टन रोज फुलब्राइटलाई पहिलो किस्ताबापत ७९ मिलियर डलर (८ अर्ब १३ करोड ७० लाख रुपैयाँ) पठाएको छ । निगमका प्रवक्ता रवीन्द्र श्रेष्ठका अनुसार यो रकम काठमाडौंस्थित नेपाल इन्भेस्टमेन्ट बैंकमार्फत उक्त एजेन्टको खातामा पठाइएको हो । नर्टन रोजको नाममा मध्यस्थ खाता (स्क्रु एकाउन्ट) खोलिएको छ । निगमलाई जहाज उपलब्ध गराउने हाइफ्लाईले आफ्ना दुई सहएजेन्टसमेतको प्रतिनिधित्व हुने गरी जर्मनीमा खोलेको यो खातामा रकम पुगेपछि निगम र हाइफ्लाईको सहमतिमा जहाज निर्माता कम्पनी एयरबसको खातामा रकम जानेछ । ध्वजावाहक निगमले गत फागुन ४ मा कमिटमेन्ट रकमअन्तर्गत एक मिलियन (१० करोड ३३ लाख रुपैयाँ) डलर बैना पठाइसकेको छ । पहिलो किस्ता ८० मिलियन पठाउने सहमतिअनुसार रकम पठायौं, आगामी बिहीबारसम्म त्यो रकम एयरबसको खातामा पठाउनेछौं, निगमका एक अधिकारीले भने । निगमले बाँकी १६ अर्ब रुपैयाँँ जहाज ल्याइनुअघिको अन्तिम एक महिना अगाडि भुक्तानी गर्नेछ । निगमलाई जहाज दिलाउने एएआरले जहाजको स्लट नम्बर दिइसकेको छ । प्रिडेलिभरी रकम पठाएपछि एयरबसको वेबपेजमा अर्डर गरिएका जहाजको विवरण देखिने निगमले दाबी गरेको छ । गत चैत २५ मा २१ अर्ब ९० करोड रुपैयाँमा दुइटा जहाज खरिद गर्न निगमले हाइफ्लाई, जर्मन एभिएसन क्यापिटल र अमेरिकी कम्पनी एएआर कर्पोरेसनसँग खरिदबिक्री सम्झौता गरेको थियो । निगमले यसै साता वार्षिक ९ प्रतिशत ब्याजदरका आधारमा नागरिक लगानी कोषसँग र कर्मचारी सञ्चय कोषसँग १२१२ अर्ब गरी २४ खर्ब ऋण सम्झौता गरेको छ । यो रकम जुटेसँगै नेपाल एयरलाइन्सलाई एयरबसको वाइड बडी ए ३३०२०० सिरिजका दुइटा जहाज किन्न बाटो खुलेको थियो ।"
पेट्रोलियम पदार्थको मूल्य घट्यो,"काठमाडौं (कास) नेपाल आयल निगमले पेट्रोलियम पदार्थको मूल्य घटाएको छ । निगमले शुक्रबार रातिदेखि लागू हुने गरी पेट्रोल, डिजेल र मटितेलको मूल्य प्रतिलिटर डेढ रुपैयाँ घटाएको हो । घटेको मूल्यअनुसार पेट्रोल प्रतिलिटर सय रुपैयाँ, डिजेल र मटितेल प्रतिलिटर ७६ रुपैयाँमा बिक्री हुने निगमका प्रवक्ता सीताराम पोखरेलले बताए ।नयाँ मूल्यअनुसार निगमलाई पेट्रोलमा प्रतिलिटर ५ रुपैयाँ ६९ पैसा, डिजेलमा प्रतिलिटर १ रुपैयाँ ४७ पैसा र मटितेलमा प्रतिलिटर १७ रुपैयाँ ४५ पैसा नाफा हुनेछ । हाल निगमले प्रत्येक १५ दिन ३८ करोड नाफा गरिरहेको छ । निगमले खाना पकाउने ग्यासको सिलिन्डर १३ सय ७५ मूल्य कायम गरेको छ । यसमा उसलाई प्रतिसिलिन्डर करिब ४० रुपैयाँ नाफा रहन्छ । निगमले पुस महिनायता पहिलोपटक मूल्य समायोजन गरेको हो । निगमले २०७२ असोजदेखि पेट्रोलियम पदार्थको समायोजित मूल्य कायम गर्दै आएको थियो । प्रवक्ता पोखरेलले भारतीय आयल कर्पोरेसनबाटै पेट्रोलियम पदार्थको मूल्य घटेर आएकाले मूल्य समायोजन गरिएको जानकारी दिए ।"
मदिरा पसलमा सिलबन्दी,"स्थानीय तहको निर्वाचनका लागि मदिरा सेवन सुरक्षा चुनौतीका रूपमा रहेको भन्दै स्थानीय प्रशासनले मदिरा पसलहरूमा सिलबन्दी गरेको छ । जिल्ला प्रशासन कार्यालय, जिल्ला प्रहरी र सशस्त्र प्रहरीको संयुक्त टोलीले बुधबार सदरमुकाम चैनपुरका २५ पसल र होटलहरूमा अनुगमन गरी मदिरा बेचबिखन रोकेको हो । अनुगमनका क्रममा विभिन्न ठाउँबाट करिब १ हजार लिटरभन्दा बढी घरेलु मदिरा बरामद भएको टोलीले जनाएको छ । वडा प्रहरी कार्यालय चैनपुरका प्रहरी नायब निरीक्षक राधाकृष्ण नाथले बरामद भएको मदिरा तत्कालै नष्ट गरिएको बताए । अनुमति लिएर बिक्रीका लागि राखिएको ब्रान्डेड मदिराको परिमाण गणना गरेर व्यापारी र अनुगमन टोलीको रोहवरमा सिलबन्दी गरिएको उनले बताए । सर्वदलीय बैठकले असार १ देखि १८ सम्म जिल्लाभरि मदिरा सेवन र बेचबिखन पूर्ण रूपमा निषेध गर्ने निर्णय गरेको छ । निर्वाचन गतिविधि बढेसँगै मदिरा सेवन गर्नेको संख्या पनि बढेको र यसले हूलदंगा तथा झैभगडा हुने देखिएकोले बन्द गर्नुपरेको जिल्ला प्रशासन कार्यालयले जनाएको छ । बिहीबारबाट सबै स्थानको मत परिणाम नआउन्जेलसम्म जिल्लामा मदिरा पूर्ण रूपमा निषेध गरिएको छ, अनुगमनमा खटिएका सहायक प्रमुख जिल्ला अधिकारी देवसिंह कुँवरले भने । उनले मदिराको अनुगमन निरन्तर जारी रहने बताए । मदिरा पसलमा ताला लगाएको विषयमा केही व्यापारीले सामान्य विरोध गरे पनि सबैले सहयोग गरेको प्रशासनले जनाएको छ । जिल्लाका १० गाउँपालिका र २ नगरपालिकामा प्रहरी परिचालन गरी मदिरा पसल सिल गर्ने काम भइरहेको प्रहरी नायब उपरीक्षक नरेन्द्र चन्दले बताए । निर्वाचन निष्पक्ष र शान्तिपूर्ण रूपमा सफल पार्न व्यापारीले सहयोग गर्नुपर्ने उद्योग वाणिज्य संघका अध्यक्ष दानबहादुर सुर्मेलीले बताए ।"
चिया श्रमिकको अभाव,"इलाम (कास) श्रमिकको अभावमा चिया किसानलाई समस्या भएको छ । कृषकले नियमित चिया टिपाइ गर्न सकेका छैनन् । जिल्लाका पूर्वी र उत्तरी गाउँमा घरपिच्छे बगान भए पनि युवा वैदेशिक रोजगारीमा गएका कारण श्रमिक अभाव हुँदै गएको हो । कृषकले अर्मपर्म गरेर मुस्किलले हरियो चियापत्ती टिप्ने गरेका छन् । जिल्लाका करिब १५ हजार कृषक चियामा निर्भर छन् । तर, कामदारको अभावमा उचित समयमा टिप्न नपाउँदा छिप्पिएर गुणस्तरमा ह्रास आउने गरेको जमुनाका कृषक गीताराम नेपालले बताए । आधा चिया टिप्नेलाई दिँदा पनि कामदार पाउन मुस्किल छ, उनले भने, घरका दुईजनाले नै सबै भ्याउनुपर्ने अवस्था छ । उनले चिया टिप्ने मेसिनको प्रयोग पनि अघिल्ला वर्षमा गरेका थिए । तर, चित्त नबुझेपछि पुन: हातले टिप्न थालेका हुन् । मजदुर पाउनै छाडेपछि विकल्पका रूपमा आएको चिया टिप्ने मेसिनको प्रयोग गर्दा नियमितजस्तो मुना नपलाउने गरेको कृषकको अनुभव छ । एउटै लेबलमा मेसिनले कटिङ गर्ने भएकाले पत्तीको गुणस्तरमा पनि असर पर्ने र बुटा पनि बिग्रने गरेको कृषक बताउँछन् । जिल्लाका निगमअन्तर्गत रहेका बगानमा पनि मजदुरको अभाव बढ्दो छ । पारिश्रमिक कम भएको भन्दै त्यहाँका मजदुर पनि वैकल्पिक पेसामा जाने गरेका छन् । धेरै मजदुर वैदेशिक रोजगारीमा पनि गएका छन् । चियाबारीमा काम गर्ने व्यक्तिको हाहाकार हुँदा पनि यस क्षेत्रबाट वैदेशिक रोजगारीमा जाने लहर हटेको छैन । झरीमा भिजेर पनि काम गर्नुपर्ने, नियमित खट्नुपर्ने र आय अवस्थामा सुधार नभएपछि धेरैले बगान छाडेर अन्य पेसामा लाग्ने गरेका छन् । सरदर प्रतिकिलो २० रुपैयाँ दिँदा पनि श्रमिक नपाएपछि बगानमा नै चिया छिप्पिने अवस्थामा रहेको कृषकको भनाइ छ । सबै कृषकले चिया लगाएकाले काम गर्ने मजदुर अभाव भएको छ, श्रीअन्तुका रुद्र घिमिरेले भने, समयमा चिया नटिप्दा कृषकले मूल्यमा समेत ठगिनुपर्छ । सीमावर्ती क्षेत्रमा सीमापारि भारतबाट पनि चिया टिप्ने आउने गरेका छन् ।"
घरमा पनि दैनिक ७ घण्टा पढ्थें,"आमा खुमादेवी उनले पढ्ने रामापुर रिभाइवल बोर्डिङ स्कुलकै नेपाली शिक्षिका हुन् । भाइ आविष्कार कक्षा १ मा पढदै छन् । आदर्शको नतिजाले उनीहरू सबै गद्गद् छन् । आमा खुमादेवीले भनिन्, सधैं सबैलाई जित्छु भनेर पढ्थ्यो । सबै विषय पटकपटक दोहोर्याएर तयारी गथ्र्यो । मेहनतअनुसारकै फल पायो । आदर्शले पढेर मुटुरोग विशेषज्ञ बन्ने लक्ष्य लिएका छन् । एमबीबीएस हुँदै त्यता जाने उनको सोच छ । नेपालमा मुटुरोगका रोगी बढदै छन् तर विशेषज्ञको अभाव छ । यसैले त्यता लाग्ने सोच बनाएको हुँ, उनले भने ।"
दोहोर्याएर पढ्ने बानीले अब्बल,"विद्यालयमा लिएको ज्ञान साथीहरूलाई बाँडदा अब्बल भइने र त्यही विधि अपनाउँदा पनि ४ जीपीए ल्याउन सफल भएको उनले बताए । आफूले जति जानेको छ, त्यही कुरा अरूलाई सिकाउँदा थप जान्ने मौका मिल्छ, मनीषले भने, जिज्ञासु बन्ने, जिज्ञासाको उपाय पनि खोज्ने गर्नुले शिक्षामा परिस्कृत हुँदै जान्छ । विद्यालयबाहेक ४५ घण्टा रुटिन बनाएर अध्ययन गर्ने मनीषले एसईईमा ४ जीपीए नै आउँछ भन्नेमा भने विश्वस्त नभएको बताए । परीक्षा दिँदै गर्दा ३ दशमलव ९५ त आउँछ, ४ जीपीए नै आउलाजस्तो लागेको थिएन, उनले भने ।"
कति जीपीए आयो ?,"अंकको आधारमा नतिजा सार्वजनिक गर्दा पूर्णाङ्क ४ जीपीए मानिएको हुन्छ । कुनै विद्यार्थीले ४ मा ४ जीपीए ल्यायो भने सबै विषयमा एक सय पूर्णाङ्क ल्याएको होइन । जीपीएलाई यस कारण प्रतिशतमा निकाल्न मिल्दैन, कुनै विद्यार्थीले पाँच बिषयमा ३६ जीपी र दुई वटा बिषयमा ४ जीपी ल्याउँदा समग्रमा ३० जीपी हुन्छ । त्यसलाई आठले भाग गर्दा ३७५ जीपीए निस्कन्छ । ३७५ जीपीए आएको आठ वटा बिषयमा ७४२ अंक हो भने प्रतिशतमा लैजाँदा ९२७५ हुन्छ । ३७५ जीपीएलाई प्रतिशतमा कन्भर्ट गर्ने हो भने ९३७५ हुन्छ । त्यसैले जीपीएलाई कन्भर्ट गरेर यति प्रतिशत र उसको यति प्रतिशत भन्नु गलत हो । त्यस्तै आठ वटा विषयमध्ये सात वटामा ए प्लस हुँदा जीपी सबै विषयमा ४ हुन्छ । एउटमा विषयमा ग्रेड ए मात्रै आयो भने जीपी ३६ हुन्छ । आठ विषयको जीपी ३१६ हुन्छ । यसलाई आठले भाग गर्दा जीपीए ३९५ हुन्छ । त्यस्तै आठ वटै विषयमा ९० भन्दा बढी ल्याउँदा सबै विषयको ग्रेड ए प्लस र जीपी ४ हुन्छ । आठ विषयका जीपी जोडा ३२ हुन्छ । यसलाई आठले भाग गर्दा समग्र स्तरीकृत अंक जीपीए चार हुन्छ । जीपीए ४ ल्याउने भन्दा ३९५ जीपीए ल्याउने विद्यार्थीको अंक बढी हुन सक्छ ।"
राष्ट्रिय सडक सञ्जालमा जोडिँदै डोल्पा,दुनैसम्म जोडिन ८ किमि बाँकी  रुकुमडोल्पा सीमाको त्रिवेणीसम्म यातायात सञ्चालन
एजेन्डा आधारहीन,भोट तान्न धनगढीलाई स्मार्ट सिटी बनाउने आश्वासन बाँडे पनि धेरैजसो उम्मेदवारलाई यसका मापदण्ड के हुन् भन्नेसम्म थाहा छैन
धामीझाँक्रीको भर पर्दा थला,"उपचारबाट वञ्चितसल्यान दायाँ आँखामा घाउ भएर नानी बाहिर निस्केका शारदा नगरपालिका १२ डाँग्रीका ८ वर्षीय सुजनकवर योगी आर्थिक समस्याले उनी एक वर्षदेखि थलिएका हुन् । समयमै उपचार गराउन नसक्दा बालकको दृष्टि गुम्ने खतरा बढ्दै गएको छ । भएको सम्पत्ति उपचारमा सकिएको हजुरआमा सावित्रीले बताइन् । उपचारका लागि नेपालगन्ज र काठमाडांै लगे पनि उपचार हुन नसकेको परिवारले जनाएको छ । नेपालगन्ज र काठमाडौं लैजाँदा मलेसियामा मजदुरी गरिरहेका छोरा बलबहादुर योगीले पठाएको रकम र साहुबाट लिएको गरी १० लाख रुपैयाँ सकिएको उनको भनाइ छ । काठमाडौंका अस्पतालले यहाँ ठीक हुँदैन, भारतको हैदराबादका अस्पतालमा लैजानुपर्छ भनेपछि हामी घर फर्कियौं, उनले भनिन् ।"
डुबेर सैनिकको मृत्यु,टीकापुर (कास) कैलाली मोहन्याल गाउँपालिकाको सोल्टा कर्णाली नदीमा डुबेर एक सैनिकको मृत्यु भएको छ । दिउँसो नुहाउने क्रममा रवीन्द्र चन्द्रको डुबेर मृत्यु भएको प्रहरीले जनाएको छ । दैलेख घर भएका चन्द्र निर्वाचनको लागि सोल्टामा खटिएका थिए ।
आमाछोरा नदीमा बेपत्ता,कालिकोट (कास) चार महिनाको दूधे बालकसहित एक दलित महिला शुक्रबार बिहान तिला नदीमा हाम फालेर बेपत्ता भएकी छन् । खाडाचक्र नगरपालिका२ की २१ वर्षीया ऐनकला विश्वकर्मा बिहान सबा ६ बजे घरबाट घट्टमा पिस्न जाने भनेर सेरीघाटस्थित तिला नदीमा हाम्फालेर बेपत्ता भएको स्थानीयलाई उद्धृत गर्दै जिल्ला प्रहरी प्रमुख डीएसपी योगेन्द्रकुमार खडकाले बताए । उनी स्थानीय अनिपाल विश्वकर्माकी पत्नी हुन् ।
पैदल यात्रुको मृत्यु,धादिङ (कास) गल्छी गाउँपालिका ८ मा गाडीको ठक्करबाट शुक्रबार पैदल यात्रुको मृत्यु भएको छ । बा४ख ३७१९ नम्बर गाडीको ठक्करले वीरबहादुर वाग्लेको मृत्यु भएको प्रहरीले जनाएको छ । टाउकामा गम्भीर चोट लागेका वाग्लेलाई उपचारका लागि गल्छी अस्पताल लैजाँदै गर्दा बाटैमा मृत्यु भएको हो ।
नेपालको स्तर र एसियन कप,"नेपाली टिम एसियन कप २०१९ छनोटमा समूह एफ मा सबैभन्दा कमजोर टिम हो तर यमनसँगको खेलले त्यस्तो कमजोर नभएको देखाएको छ ।फिलिपिन्ससँग मनिलामा तीन महिनाअघि भएको पहिलो खेलमा नेपाली टिम निरिह नै देखिएको थियो । खेल फिलिपिन्सले ४१ ले जितेको थियो तर त्यसमा नेपालको प्रदर्शन गोल अन्तरभन्दा पनि दर्दनाक थियो । मुम्बईमा मैत्रीपूर्ण खेलमा भारतसँग २० ले हारेको खेलमा पनि नेपालको प्रदर्शन सकारात्मक थिएन । त्यसको पाठ हुनसक्छ, यमनसँग मंगलबार भने नेपाली खेलाडीले सुधारिएको खेल पस्किए ।फिफा वरीयतामा ४५ स्थान माथिको यमनसँग नेपाली टिमले अलि राम्रो खेल प्रदर्शन गर्यो । बल पोजेसनमा नेपाल नै बलियो देखियो । हल्चोक मैदानमा संख्यात्मक रूपमा बढी आक्रमण घरेलु टिमले नै गर्यो । नेपालले गोलपोस्टमा पाँचपल्ट प्रहार गरेको थियो भने पोस्टबाहिर आठपल्ट बल हानेको थियो । यमनले पाँचपल्ट बल फ्रेम मा हानेको थियो भने दुईपल्टमात्र पोस्टबाहिर प्रहार गरेको थियो ।शारीरिक रूपमा यमनी टिमका खेलाडी अग्ला र बलिया थिए । त्यस आधारमा उनीहरूसँग किरण चेम्जोङ, सुजल श्रेष्ठ र रोहित चन्दलाई मात्र उस्तै रूपमा हेर्न सकिन्छ । तर मिडफिल्डर विशाल राई, फरवार्ड भरत खवास र नवयुग श्रेष्ठ, विंगर अन्जन विष्टले राम्रै छाप छाडेका थिए ।पहिलो खेलमा तुर्कमेनिस्तानमाथि २१ को जित रचेको यमन अपेक्षाकृत बलियो देखिएन । खाडी मुलुकभित्र फैलिएको गृहयुद्धको कारण तीन वर्षयता घरेलु लिग नुहुनुको असर टिमको देखिएको हुनसक्छ । उसले पाँच वर्षयता घरेलु मैदानमा खेल्न पनि पाएको छैन र दोहालाई गृहमैदानका रूपमा प्रयोग गरिरहेको छ । नेपाल आउनुअघि उसले पनि इजिप्टको राजधानी कायरोमा तयारी गरेको थियो ।फिलिपिन्स र मुम्बईमा गरिएको प्रदर्शनका आधारमा यमनसँग नेपालले धेरै राम्रो खेलेको हो । प्रदर्शन हेर्ने हो भने नेपाली टिम १ अंकमा सीमित हुने खाले थिएन । तसर्थ नेपालले ३ अंक गुमाएको हो ।विशेषगरी गोलकिपर किरण चेम्जोङको प्रदर्शन लोभलाग्दो थियो । पूरा खेलमा नेपालले गोलका राम्रा दुई अवसर गुमाएको थियो तर उनले तीनपल्ट उत्कृष्ट बचाउ गरेका थिए । उनले १२ मिनेटभित्रै दुई राम्रा बचाउ गरेपछि नेपाली टिम आत्मविश्वासी बनेको थियो तर नेपाली खेलाडी मैदानमा अत्तालिने क्रम भने यथावत् रह्यो । त्यसले समस्या सिर्जना गरेको थियो । पाहुना टिम भएर पनि यमनी टिम ढुक्कसँग खेलिरहेको थियो । उसका फरवार्ड अहमद नबिल हाजयले बलबिना पनि नेपाली रक्षापंक्तिलाई तर्साइरहेका थिए । नेपाली फरवार्ड भने बल खुट्टामा छँदा मात्र प्रभावशाली देखिएका थिए । त्यसैले बिनाबल पनि डिफेन्सलाई दबाबमा राख्ने खुबी नेपाली खेलाडीमा आवश्यक छ ।मुम्बईमा एयर बल खेल्दै गरेको गल्ती हल्चोकमा सच्याएको थियो तर नेपाली मिडफिल्डले अग्रपंक्तिमा सटिक पास खेल्न भने सकेन ।दोस्रो हाफमा डिफेन्डर अनन्त तामाङले नवयुगलाई चलाखीपूर्वक रूपमा बल दिएका थिए । नवयुगले डिफेन्सलाई उछिन्दै बल अघि बढाए पनि उनी त्यसमा उनी स्वार्थी देखिए । अरु समय नेपालले त्यसरी यमनी डिफेन्सलाई दबाब दिएन र त्यस्तो किलिङ पास पनि देखिएन । यमनी टिमले मैदानको मध्यभागमा नेपाललाई खुलेर खेल्न दियो तर पेनाल्टी क्षेत्रभित्र भने कुनै मौका दिएन । अट्याकिङ थर्ड मा दबाब दिन नसकेसम्म गोल गर्ने सम्भावना कमै हुन्छ । बल पोजेसन राम्रो देखिए पनि नेपाली टिममा देखिएको समस्या यही हो ।किरणले माल्दिभ्स र रोहितले इन्डोनेसियाको ए डिभिजन लिग खेलिरहेका छन् । त्यसैले किरण र रोहित म्याच फिटनेस मा उपल्लो स्तरका देखिए । अन्त्यतिर अरू खेलाडी थाकेजस्तो देखिएका थिए । लिग खेल्न नपाएको असर हो त्यो । यसको दोष अखिल नेपाल फुटबल संघ (एन्फा) लाई जान्छ किनभने उसले झन्डै तीन वर्षयता लिग सञ्चालन गरेको छैन ।समूहकै सबैभन्दा बलियो टिम फिलिपिन्सको सामना गर्नुअघि नेपालले अभ्यास खेलको अवसर पाएको थिएन । यसपालि भारतसँग खेल्ने मौका पायो । त्यसपछि ग्योतोकु कोजीको टिममा सुधार पनि देखियो । कमजोरहरूको प्रतियोगिता सोलिडारिटी मा नेपाललाई च्याम्पियन बनाएका उनी १ अंकमा सन्तुष्ट थिए तर घरेलु मैदानमा ३ अंक जोड्न सक्नुपथ्र्यो ।घरेलु मैदानमा सनसनीपूर्ण प्रदर्शन गर्दै आएको टिम पनि हो नेपाल । नेपालले जोर्डनसँग नौ गोल खाएपछि स्वदेश फर्केर उसलाई ११ को बराबरीमा रोकेको ६ वर्ष पनि भएको छैन । नेपाली टिम काठमाडौंमा ३२ वर्षअघि दक्षिण कोरियासँग २० ले मात्र हारेको थियो । नेपालले दुई दशकअघि विदेशी भूमिमै त्यस बेलाका शक्तिशाली इरान, इराक, कुवेतसँग ३४ गोलमात्र बेहोरेको थियो । विराटकृष्ण श्रेष्ठले सम्हालेको नेपाली टिम विश्वकप खेलेर फर्केको उत्तर कोरियासँग ९ वर्षअघि हैदराबादमा १० ले पराजित भएको थियो । पछिल्लो समय ठूलो टिमसँग विदेशी भूमिमा नेपालको राम्रो प्रदर्शन त्यही हो । १५ इन्चोनमा कोरियासँग १६० ले हारेयता नेपाल एसियन कपको प्रत्यक्ष छनोटमा पहिलोपल्ट फर्किएको हो ।हुन त नेपाली टिमसँग युएईमा हुने एसियन कपमा छनोट हुने अपेक्षा गरिएको छैन । तर खेलाडीको क्षमताका आधारमा नेपाल महादेशीय फुटबलको सर्वोच्च प्रतियोगिताको फाइनल चरणमा छनोट हुनसक्ने टिम हो । फिलिपिन्स बलियो भए पनि यमन र तुर्कमेनिस्तान धेरै माथिल्लो स्तरका टिम होइनन् । तीन खेल घरेलु भूमिमा खेल्ने अवसर पनि छ । त्यसैले समूहका शीर्ष दुईमा रहेर एसियन कपमा छनोट हुने नेपालको सम्भावना नभएको होइन ।नेपालले ठूला टिमसँग जहाँ पनि राम्रो खेल्न दुई कुरा आवश्यक छ । पहिलो, एन्फाको व्यवस्थापनमा आमूल परिवर्तन । दोस्रो, खेलाडीको अनुशासन । लिग नहुँदा खेलाडी बेरोजगार छन् । उनीहरूलाई ठूला टिमसँग खेल्ने अवसरको खाँचो छ । त्यो मौका एन्फाले दिनुपर्छ । अनि नेपालले ठूला टिमलाई जहाँ पनि चुनौती दिनसक्छ । कहिले लोभलाग्दो र कहिले अत्यासलाग्दो खेल्ने परम्परामा पनि एकरुपता आउनेछ । खेलमा व्यस्त नहुँदा खेलाडीहरू बरालिने गरेका छन् । उनीहरूको त्यही नाइट लाइफ को प्रत्यक्ष असर खेलमा पनि परेको छ ।"
भारतपाकका ती खेलहरू,"नयाँ दिल्ली (एएफपी) भारत र पाकिस्तान क्रिकेटको मैदानमा भिड्नुपर्छ, त्यो कहिले पनि नरमाइलो हुन्न । यिनै दुई टिम आइतबार च्याम्पियन्स ट्रफीको फाइनलमा भिड्दै छन् । भारतपाक क्रिकेटका पाँच सम्झनलायक घटना यस्ता छन् । मियादादले मोरेलाई जिस्क्याउँदाभारतीय विकेटकिपर किरण मोरेले सन् १९९२ को विश्वकपमा पाकिस्तानी खेलाडी जावेद मियादादलाई खुबै झर्को लगाउने काम गरे । मोरे लगातार अपिल गरिरहेका थिए । एक अवसरमा रनआउट अपिलका लागि मोरेले पिचमै ओहोरदोहोर गरे । लगतै मियादादले मोरेतर्फ इंगित गर्दै केही शब्द बोले । मोरेले पनि उत्तर फर्काए । मियादाद स्पष्ट रूपमा क्रिजमै छँदा पनि मोरेले बेल निकालेर फेरि अपिल गरे । मियादाद पनि के कम थिए, भ्यागुतोजस्तै उफ्रे । अन्तर्राष्ट्रिय क्रिकेटमा यसलाई निकै दुर्लभ दृश्य मानिन्छ । त्यो खेल भारतले जित्यो । तर विश्वकप जित्ने काम गर्यो, पाकिस्तानले । प्रसादको उत्कृष्ट सेन्ड अफसन् १९९६ को विश्वकप बेङलोरमा भएको थियो । पाकिस्तानी प्रारम्भिक ब्याट्सम्यान आमिर सोहेलले भारतका बलरमाथि सुरुदेखि आक्रामक ब्याटिङ गरे । उनले तीव्र गतिमा अर्धशतक पनि पूरा गरे । बैंकटेश प्रसादको बलमा चौका प्रहार गर्दै उनले ठूलै खुसी मनाए । लगत्तै उनले प्रसादलाई जिक्याएर त्यतैतिर फेरि बल दिन भने । सोहेलले लगत्तैको बलमा फेरि उही सटका लागि प्रयास गरे । तर भए बोल्ड । यसपल्ट बोल्ने पालो थियो प्रसादको । उनले अपशब्द पनि प्रयोग गर्दै घर जान भने । यो खेल पनि भारतले जित्यो । तर सेमिफाइनलमा श्रीलंकासँग पराजित रह्यो । पछि श्रीलंकाले उपाधि पनि जित्यो । गम्भीर र अफ्रिदीको झगडापाकिस्तानले सन् २००७ मा गरेको भारत भ्रमणलाई एक घटनाका कारण सँधैं सम्झिने छ । कानपुरमा भएको वान डेका क्रममा भारतीय प्रारम्भिक ब्याट्सम्यान गौतम गम्भीर र पाकिस्तानका शहिद अफ्रिदीबीच हात हालाहालको स्थिति उत्पन्न भएको थियो । गम्भीरले अफ्रिदीको बलमा चौका प्रहार गरेलगत्तै यस्तो बाझाबाझको स्थिति उत्पन्न भएको हो । लगत्तै अर्को बलमा गम्भीरले एक रन लिने प्रयास गरे । पिचमै दुवै खेलाडीबीच झगडा हुने स्थिति तयार भयो । अफ्रिदीले घटनाबारे हालै मात्र बोलेका छन् । उनका अनुसार गम्भीर साथी बनाउन योग्य खेलाडी नै होइनन् । अफ्रिदीले कहिले पनि उनीसँग सँगै बसेर कफी खाने छैनन् । गम्भीरको अर्को विवादसन् २०१० मा यिनै गौतम गभ्भीर फेरि यस्तै तनावपूर्ण स्थितिमा फसे । यसपल्ट दम्बुलामा भएको खेलमा उनको झगडा भएको थियो, पाकिस्तानी विकेटकिपर कामरन अकमलसँग । अकमलले लगातार अप्रिल गरिरहेका थिए । एकपल्ट कट विह्यान्डको अपिललाई अम्पायरले अस्वीकार गरेयता यस्तै तनावको स्थिति बन्यो । पछि ड्रिंक्स ब्रेकमा फेरि मुखामुख भए । यसपल्ट भारतीय कप्तान महेन्द्रसिंह धोनीले स्थिति बुझेर दुई खेलाडीलाई छुट्याउनुपरेको थियो । पछि गम्भीरले त्यति बेलाको टेलिभिजन प्रसारण गरिरहेको संस्थालाई पनि गाली गरे । उनको तर्क थियो, ब्रेकको बेला विज्ञापन देखाउनुपर्नेमा टीभीले उनीहरूको झगडा देखायो र त्यसलाई ठूलो रूप दिने प्रयास गर्यो । हरभजन र अख्तरबीचको झगडासन् २०१० को एसिया कपमा झगडा गर्ने काम गरे । भारतीय स्पिनर हरभजन सिंह र पाकिस्तानी तीव्र गतिका बलर सोएब अख्तरले । दुवैले पन्जाबी भाषामा एकअर्कालाई गाली गरे । यो दुवै खेलाडीको आफ्नो भाषा पनि थियो । त्यस दिन रावलपिन्डी एक्सप्रेसलाई भारतीय ब्याट्सम्यानले धेरै चौका छक्का प्रहार गरे । हरभजनले नै छक्का प्रहार गर्दै एक बलको खेल बाँकी छँदा जित दिलाए । यसक्रममा भारतीय ड्ेरसिङ रूममा खुबै होहल्लासँग खुसीयाली मनाउने काम भयो । पछि हरभजनले लेखेका छन्, मैदानमा दुईबीच जस्तै तनाब भए पनि मैदानबाहिर उनीहरू साथी हुन् । एकपल्ट सोएबले मलाई कुट्ने धम्की पनि दिएका थिए । मलाई डर पनि लागेको थियो किनभने उनी बलियो छन्, हरभजनले भनेका छन् ।"
ग्रिजम्यानले गरे सुटुक्क बिहे,"म्याड्रिड (एएफपी) फ्रान्सेली स्ट्राइकर एन्टोनियो ग्रिजम्यानले लामो समयदेखिकी प्रेमिका इरिका चोपेरेनासँग बिहीबार सुटुक्क बिहे गरेका छन् । उनले चोपेरेनालाई रियल सोसिडाडबाट खेल्दै पढ्दै गरेका बखत भेटेका थिए । उनीहरूका एक छोरीसमेत छिन् ।२६ वर्षीय ग्रिजम्यानले गत साता मात्र एट्लेटिको म्याड्रिडसँग सन् २०२२ सम्मका लागि आफ्नो अनुबन्धन लम्ब्याएका हुन् ।ग्रिजम्यानको विवाहमा एट्लेटिकोका अधिकांश खेलाडी सहभागी थिए । उनका फ्रान्सेली सहकर्मी खेलाडी केभिन गामिरो पनि सरिक थिए । यो विवाहले सञ्चारमाध्यमलाई छक्क पारेको छ, स्पेनिस दैनिक अल मुन्डोले लेखेको छ । बार्सिलोना स्टार लियोनल मेसी पनि यसै महिनाको अन्त्यतिर विवाह गर्नेवाला छन् । उनले जून ३० मा आफ्नो गृहनगर रोजारियोमा प्रेमिका एन्टोनेला रुकुजोसँग लगनगाँठो कस्नेछन् ।"
आईडब्लूएफएन कराते,"काठमाडौं (कास) प्रथम आईडब्लूएफएन अन्तर्राष्ट्रिय कराते प्रतियोगितामा नेपालसहित भारत, बंगलादेश र भुटानका गरी करिब ४ सय खेलाडीले प्रतिस्पर्धा गर्ने भएका छन् । आयोजक आईडब्लूएफएन कराते डो संघका अध्यक्ष लक्ष्मण लम्सालले शनिबार सुरु दुईदिने प्रतियोगितामा नेपालका २ सय र विदेशका २ सय खेलाडीले भाग लिने बताए । कुमुतेतर्फ पुरुषमा १४ र महिलामा १२ इभेन्टमा प्रतिस्पर्धा हुनेछ ।"
सान्त्वना फुटबल,"काठमाडौं (कास) सान्त्वना २०२० फुटबल प्रतियोगिताको पहिलो दिन भीमेश्वर मावि, एम्स एकेडेमी, जागृति एकेडेमी, कोटदेवी मावि, एसभी एकेडेमी क्वाटरफाइनल पुगेका छन् । च्याम्पियन ब्वाइज क्लबको आयोजनामा ललितपुरस्थित च्यासल मैदानमा शुक्रबार सुरु स्पर्धामा २० विद्यालय सहभागी छन् । २० मिनेट खेलाइने प्रतियोगितामा एसईई दिएका विद्यार्थी खेलिरहेका छन् ।"
अन्तरमहादेशीय कप आजबाट,सेन्ट पिटर्सबर्ग (रोयटर्स) राष्ट्रपति भ्लादिमिर पुटिन स्वयं दर्शक हुने र ४४ हजार टिकट बिक्री भइसकेको शनिबार अन्तरमहादेशीय कपकोउद्घाटनले रसियालाई आउने वर्ष हुने विश्वकप तयारीको छनक दिने अवसर प्रदान गर्नेछ । रसियामा रंगशाला सुरक्षा र पूर्वाधार गुणस्तरका विषयमा विभिन्न सरोकार उठिरहेका बेला यो प्रतियोगिता हुन लागेको हो । आठ मुलुक सहभागी हुँदा पहिलो खेलमा आयोजक रसिया न्युजिल्यान्डसँग भिड्दै छ ।
तानसेनमा ओइरिए दर्शक,"पाल्पा यति धेरै दर्शक टुँडिखेलमा ३०३५ वर्षपछि देखियो होला, तानसेन८ का स्थानीय नरेन्द्र श्रेष्ठले भने, खेलकुद प्रतियोगिता नै हुँदैन अनि कहाँबाट दर्शक आउनु । उनले विगतका दर्शक सम्झना मात्रै गर्छन् । काठमाडौं र भारतबाट टिम सहभागी हुने मणिमुकुन्द करुवा कपको फाइनलमा मात्रै यसरी दर्शक आउँथे । कुनै प्रतियोगिता नभएपछि पछिल्ला दिनमा टुँडिखेलले दर्शक पाउन सकेको थिएन । किनभने यहाँ राष्ट्रियस्तरको खेलकुद नै भएको छैन । यसपल्ट भने अखिल नेपाल फुटबल संघ (एन्फा) ले आयोजना गरेको राष्ट्रिय एन्फा महिला लिगको शुक्रबार फाइनलमा दर्शकको थामिनसक्नु भीड देखियो । यही भीड देखेर जिल्ला फुटबल संघ पाल्पाका अध्यक्ष भीमसेन कार्की पनि उत्साही छन् । हामीले राष्ट्रियस्तरको प्रतियोगिता गर्दा दर्शकले साथ दिनेमा विश्वस्त छु, उनले भने, आर्थिक अभाव र मैदानको स्तरोन्नति नहुँदा विगतमा प्रतियोगिता नभएका हुन् । अहिले टुँडिखेलमा खेल खेलाउन सक्ने अवस्थामा पुगेका छौं । एन्फाको प्राविधिक टोलीले समेत मैदानलाई ओके भनेकाले यसपटक महिला लिग सम्पन्न हुन सकेको हो । अध्यक्ष कार्कीले एन्फाका केन्द्रीय अध्यक्ष नरेन्द्र श्रेष्ठलाई पुरस्कार वितरण समारोहमै भने, अब जिल्लामा ए डिभिजनका खेल आयोजना गर्नुस्, व्यवस्थापन हामी गर्छौं । दर्शकको भीड देखेर श्रेष्ठले सबैको सहयोगमा मैदानको स्तरोन्नति गर्ने हो भने प्रतियोगिता आयोजना गर्न सक्षम भएको बताए । राम्रो व्यवस्थापन गरेर महिला लिग सम्पन्न भएको छ, एन्फा अध्यक्षले भने, अब यो सिकाइबाट अरु खेल सञ्चालन गर्नुपर्छ । तानसेनको टुँडिखेल घाँसेमैदान हो । दुई वर्षअघि नेपाली सेनाको चन्डीप्रसाद गण, उद्योग वाणिज्य संघ, तानसेन नगरपालिकाको सहयोगमा मैदानमा दुबो र घाँस रोपेर स्तरोन्नति गरिएको हो । तत्कालीन गणपति जितेन्द्र थापाले राष्ट्रिय महिला लिग भएकामा आफूलाई खुसी लागेको प्रतिक्रिया दिए । हामीले सुरुआत गरेका थियांैं, उनले भने, अहिले खेल भएको सुन्दा निकै आनन्द लागेको छ । अहिलेका गण प्रमुख दीर्घबहादुर चन्दले समेत गतवर्ष मर्मतसम्भारमा सहयोग गरेका थिए । अब घाँसभन्दा पनि दुबोलाई नै प्राथमिकता दिनुपर्छ, उनले भने । स्याङ्जाको वालिङमा फुटबल खेलेर तानसेनमा सहभागी भएको रौतहट टिमले पनि घाँसले असर गर्ने अनुभव गरे । दुबो भएको भए राम्रो हुन्थ्यो, रौतहटका प्रशिक्षक नूरराज काफ्लेले भने, घाँसको गाँजले खेलाडीको खुट्टा अड्काउन सक्छ । उनका अनुसार पहिलोपल्ट यहाँ खेल्न आउनेलाई अझै पनि समस्या नै हुन्छ । धेरैपल्ट यही मैदानमा अभ्यास गरेकालाई भने खासै अप्ठ्यारो हुँदैन । तानसेनमा गर्मीमा धेरै गर्मी नहुने र जाडोमा पनि घाम लाग्ने भएकाले वर्षभरि नै खेल खेलाउन सकिन्छ । जेठ महिनामा पनि मौसमले साथ दिएकाले यसपल्ट महिला लिगको कुनै पनि खेललाई डिस्टर्भ भएन । एन्फाका रेफ्री इन्स्ट्रक्टर श्रीराम रञ्जितकारले मैदान सुधार्न सक्ने हो भने प्रतियोगिता आयोजना गर्न जहिल्यै पनि सकिने बताए । २०३६ सालमा म यही मैदानमा खेलेको थिएँ, उनले भने, तर पछिल्लो समय खेल सुस्ताएको रहेछ । उनले तानसेन दर्शक उल्लेख्य हुने ठाउँ भएको स्मरण गराए । राष्ट्रियस्तरको प्रतियोगिता आयोजना गर्ने हो भने गर्मी छल्न तानसेन आउने भएकाले पर्यटनलाई पनि बढावा सकिने रन्जितकारले सुझाए ।"
लालीगुराँस र ग्रिनल्यान्ड च्याम्पियन,काठमाडौं (कास) आयोजक लालीगुराँस नेसनल एकेडेमी ए र ग्रिनल्यान्ड तेस्रो लालीगुराँस अन्तरस्कुल बास्केटबलमा च्याम्पियन बनेका छन् । शुक्रबार जुनियर ब्वाइजतर्फ फाइनलमा पूर्व विजेता लालीगुराँसले सामाखुसी बोर्डिङ स्कुल (सेब) लाई ३१२३ ले हरायो । सर्जन महतारा र प्रिन्स केसीले समान १० स्कोर गरे । सिनियर गल्र्सको फाइनलमा ग्रीनल्यान्डले इडेन ब्रिजलाई २०१९ ले हराउँदा प्रमिलाले ८ स्कोर गरिन् । आयोजकका प्रिन्स केसी र ग्रिनल्यान्डकी प्रियंका खड्का मोस्ट भ्यालुएबल प्लेयर चुनिए । प्रशिक्षकद्वय सुनील केसी र मिलाप पुन नगदसहित सम्मानित भए ।
हिमाल भन्दा अग्ला,हिमाल चढ्नु भनेको ज्यान जोखिम भएको गाह्रो खेल खेल्नु हो
हुनु वा नहुनु २,"जो गएखोलाझैँ, अतीतझैँयो हावाको समुद्रमाठीक अहिले फुत्केर गइरहेको मेरो आवाजझैँउनीहरू त्यति निष्ठुर त थिँदै थिएनन्छातीमा हात राखेर कस्तरी गाउँदथे राष्ट्र गान !उनीहरू देश बेचेर गएका पनि त होइनन्कि उल्टै देशले आधा बाटोमै भेट्यो रबेचिदियो त उनीहरूलाई ?"
भूतको आत्मकथा,"अहर्निश जागृत । चेतनाका फराकिला विम्बहरू भेटिन्छन् यो देशको मधेस, पहाड र हिमालमा । ती विम्बहरूको एउटा पाटो मेटियो । अबको पुस्ताले धरहरालाई एल्बममा मात्रै भेटनेछ । नयाँ बनेको रानीपोखरीलाई स्विमिङ पुलको रूपमा उपयोग गर्न पनि सक्ला । पुरानो रानीपोखरीको अलिकति वास्ना पनि पाउने छैन । भुइँचालोले धरहरालाई भाँचिदियो । तर, घण्टाघर अहर्निश छ । पहिले घण्टाघरले समयलाई भ्रमित तुल्याउँथ्यो । कहिले एघार बजे बाह्रको घन्टी हानेर । कहिले एक बजे एघारको घन्टी हानेर । सबभन्दा अप्ठेरो त्रिचन्द्र कलेजको रात्रिकालीन कक्षामा पढ्ने विद्यार्थीहरूलाई पथ्र्यो जसको हातमा घडी हुँदैनथ्यो । अब अहिले धेरैले भन्छन् समय सचेत भैसकेको छ । विश्वास गरौं । समय साँच्चै सचेत भएको छ ।"
अलविदा भन्नुअघि,यसै त म माग्ने छैन यो संसारसँग अलविदा !
यो पनि मधेस !,"मधेस भनिसक्दा हामी अधिकांशको मनमा एक दशकयता आन्दोलनरत समथर मैदानको मानचित्र आउँछ । कतिको मनमा संविधानमा सीमांकित प्रदेश२ को नक्सा आउँदो हो । अनि कतिका लागि सम्झिँदै दिक्क लाग्ने डेढ वर्षअघिको कठोर नाकाबन्दी । मधेसको वास्तविक छायाछवि यतिमा पूर्ण हुँदैन । समाचारमा दैनिक देखिने शीर्षकहरूभन्दा पर कतै अर्को मधेस छ ।यो मधेसमा छन् बयलगाडा चढेर पर कतै गइरहेका देहातीहरू । हुलाकी सडकको धूलो र हिलोमा नांगा पाइतालाले ठमठम हिँडेर स्कुल गइरहेका नानीबाबुहरू । ग्रीष्मको हपहपी गर्मी झेल्दै पोखरीमा जाल हानिरहेका माछापालकहरू । चियापसलमा देशदेशावर भट्टयाइरहेका पुरुषहरू । श्रीमान्ले अरबबाट पठाइदिएको पैसा बुझ्न मनी ट्रान्सफरको काउन्टरअघि झुरुप्प महिलाहरू । रूखको सियाँलमा अलिअलि गर्दै उमेरको उकालो काटिरहेका बूढाबूढीहरू । दिनभरिको काम सकेर साँझ पसिना पुछ्दै साइकलमा घर फर्किरहेका श्रमिकहरू । यी सबैसबै मधेसमा बस्छन् । तर हामी तिनलाई देख्दैनौं, देखे पनि हेर्दैनौं । हामीलाई अखबारटीभीका ठूल्ठूला खबरहरूबाट किचिएर बाँच्ने बानी परिसकेको छ ।हिमाल सुन्दर छ, त्यो मानिसले आफ्नो पौरखले ठड्याइदिएको होइन । पहाड हरियो छ, त्यो पनि मानिसले उभ्याएको होइन । मधेसलाई प्रकृतिले सायद धेरै दिलाउन भ्याएन । मानिस आफैंले बनाउनुपर्ने भयो । हामी देख्छौं मनोहारी वास्तुकला, ठूला पोखरीहरू, अग्ला दरबार, अनि थुप्रै पाठशाला र स्वास्थ्य चौकीहरू । जीर्ण सडकहरू पार गर्दैै सुगम भविष्य अजमाउन हिँडेका युवायुवतीहरू ।हिजोआज मधेसमा रैथाने मात्रै छैनन् । यहाँ छन् पहाडमा खनीखोस्री गर्दा पनि जीवन सहज नभएर दु:खजिलो गर्न झरेकाहरू, मुग्लानबाट फर्केर आफ्नै देशमा रोजीरोटी गर्नेहरू, अनि रैथाने मधेसी, थारू, मुस्लिम, आदिवासी, अल्पसंख्यक दलितहरू । राजनीति कहिलेकाहीँ उनीहरूको जीवनमा भोट बैंक बनेर आइपुग्छ । कहिले चेतनाको शंख फुकेर फर्कन्छ, कहिले विद्वेषको बीउ रोपेर ।नीति निर्माण तहमा बस्नेहरूले भनिदेउन् आफूले भनेजसरी सुबिस्ताको जीवन बाँच्न नपाए पनि भोलिका सन्तानहरूका लागि हरेक दिन घोट्टिने यी नागरिकहरू को हुन् ! मानव विकास सूचकांकमा निरन्तर पछाडि छाडिएका, तर राज्यको तीव्र आर्थिक विकासको आँकडा अघिल्तिर कतै नेपथ्यमा बिर्सिइएका यी अनुहारहरू को हुन् ! राज्यले भनिदेओस्, हरेकपल्ट दक्षिणतिर छिमेकी मुलुकबाट सीमा मिचिँदा ज्यान फालेर तैनाथ हुने, तर अरू बेला आफ्नै देशबाट पटकपटक नेपाली हुनुको परिचयपत्र मागिएका यी दोयम नेपालीहरू को हुन् ?राणाकालीन हुलाकी मार्ग पछ्याउँदै हामीले अघिल्लो साता मधेसका देहातहरू घुम्यौं । देशको वास्तविक चित्र हेर्ने हो भने पहाडले मधेस देख्नुपर्छ, मधेसले पहाड । तस्बिरमा हेरौं, यात्राका तिनै झलकहरू :"
मेरो चुनाव,२० वर्षपछि म फेरि स्थानीय निर्वाचनमा सहभागी हुँदै छु । त्यो बेला स्थानीय निकाय थियो । अहिले स्थानीय तह भएको छ । त्यो बेला हाम्रो कपाल कालो थियो । अहिले तिलचामले भएको छ । त्यो बेला हामी गोरुगाडामा माइक बजाउँथ्यौं । अहिले तीव्र गतिको इन्टरनेट प्रयोग हुन्छ ।
पढ्नैपर्ने पुस्तक संविधान,हाम्रो संस्कृति नै तत्काल सन्तुष्टि पाउनका लागि सजिलो खालको पुस्तक रोज्नेमा बढ्ता छ । साहित्यका धेरै तह हुन्छन् । लेखकहरू त्यतातिर जानुपर्यो ।
विश्वचर्चित कृतिको पचास वर्ष,अनुवाद : सिपी अर्याल
सम्झनामा एउटा गीत,"यतिन्जेल मैले चुरियामाई कसम खाएर सुनेको झन्डै साढे दुई दशक बितिसकेको थियो । भन्नेहरू काठमाडौं सहर सानो र साँघुरो छ भन्छन्, तैपनि गायक जिम्बासँग भेट हुनै सकेन । प्रचारबाजीका लागि सञ्चारकर्मी खोज्दै हिँड्ने स्वभावको भएको भए सायद उनीसित भेट हुन्थ्यो पनि होला, तर सेलो गायक फूलकुमार बमजनका अनुसार उनी सालीन व्यक्तित्वको धनी, प्रचारबाजीमा नलाग्ने र भद्र थिए । २०४८ मा पहिलोपटक गणेश हिमाल आसपासको लोकगीत म्हेन्दोमाया रेकर्ड गर्ने क्रममा रेडियो नेपाल पुगेर जिम्बासित भेटेका लेक योञ्जन तामाङ पनि त्यसै भन्छन् । २०४० देखि रेडियो नेपालमा प्रवेश गरेर नेपाली लोकबाजासँगै पश्चिमा बाजा एकर्डियन वादकको रूपमा नाम कमाएका उनै जिम्बाको सोमबार हृदयाघातबाट निधन भएको खबर सुन्नुपर्यो । उनको गीतसित जोडिएका क्षणहरू सम्झेर निकै भावुक भएँ । उनले संकलन गरेको चुरे भावर क्षेत्रको लयलाई सापटी लिएर कुनै समय गीत गाउँदै हिँडेको कुरा सुनाउने ठूलो धोको थियो । ५१ वर्षअघि सर्लाहीमा मायाकुमारी थिङ र टीका जिम्बाको सन्तानको रूपमा जन्मिएका उनीसित अब भेट सम्भव छैन, तर उनका सिर्जनाहरूमार्फत भने बारम्बार भेट भइ नै रहनेछ ।"
विराटनगरको विरासत ?,"जिल्ला, क्षेत्रमा बसेर कुनै कार्यक्रम ल्याउन नसकेको आरोप खेलाडीको स्थानीय पदाधिकारीमाथि छ । खेलाडीहरू खुलमखुला पदाधिकारीहरूमाथि सबै खाले गाली गलोज गर्छन् । पहिलाका अलराउन्डर अजय राजवंशीदेखि युवा खेलाडी कालीचरण यादवसम्मले पदाधिकारी, प्रशिक्षकको क्रिकेट विकास क्षमतामा सामाजिक सञ्जालमा प्रश्न उठाइरहेका हुन्छन् । जिल्ला तथा क्षेत्रका पदाधिकारी भोटको राजनितिमा व्यस्त छन् । उनीहरूलाई केन्द्रको चुनाव हुने समयमा मात्र चार वर्षमा एकैपटक एकै स्थलमा देखिने गरेको खेलाडीहरू बताउँछन् । आफ्नै मैदान नहुनु पनि पतनको एक कारण बन्यो । झापा, सुनसरी, सप्तरीसहित विराटनगरको सहिद रंगशाला अन्य प्रायोजनका लागि प्रयोग हुने गर्छ । यसले क्रिकेटले आफूले चाहेको बेला प्रयोग गर्न पाउँदैनथ्यो । भद्रपुरमा नेपाल क्रिकेट संघले बनाएको मैदान त्यसै अलपत्र स्थितिमा छ । विराटनगरमा बैजनाथपुरको मैदानले अन्तिम रूप लिँदै छ । त्यसको मतलब विराटनगरमा क्रिकेटका ती सुनौला दिन फर्किन्छन् भन्ने हो । विराटनगरको अहिलेको अर्को समस्या ग्रास रुट क्रिकेटमा पनि छ । राम्रा कार्यक्रमहरू नहुँदा स्कुले क्रिकेटरलाई आकर्षित गर्न गाह्रो परेको देखिन्छ ।"
सन्तुलन नमिलेको बाहुबली,"अब उसलाई बचाउन नायक आउँछ । विशेषगरेर फिल्म तथा टीभीमा देखाइने महिलाका कम महत्त्वका भूमिकाले उनीहरूले समाजमा अग्रणी भूमिका निर्वाह सक्दैनन् भन्ने सन्देश जान्छ । अनुसन्धानहरूले के देखाउँछ भने सन् १९९०२००५ सम्मका टप लिस्टमा परेका १०१ चलचित्रहरूमा अनुमानित सातवटा मात्र जेन्डर समानता भएका थिए । टेलिभिजनमा विज्ञापन देखाउनुपर्दा कुकिङ, क्लिनिङ र चाइल्ड कियरिङ छ भने मात्र महिला सेलिब्रेटीहरूलाई खेलाइन्छ तर मोटर साइकल, कार आदि छ भने पुरुष सेलिब्रेटीले नै मौका पाउँछन् । जबसम्म फिल्म मेकरहरूले सामाजिक उत्तरदायित्वको महसुस गर्न सक्दैनन्, तबसम्म फिल्म व्यापार मात्र बन्छ । अनि, मानवताबिनाको व्यापार साध्य होइन, साधन मात्र हुन्छ ।"
छाँगारोहण,"यो खेल हेर्न हामी काठमाडौंदेखि नजिकै ककनीको पौवाथोक गाउँको भुलभुले झरना पुग्यौं । झरना ५० मिटर अग्लो छ । पहिले त्यो छहरामा जान गाउँलेहरू डराउँथे । अहिले त्यही झरना त्यहाँको आकर्षण र आय आर्जनको स्रोत बनेको छ । राजधानीबाट २० किमिको दूरीमा अवस्थित ककनी५ पौवाथोक जेठ २५२७ मा क्यानोनिङ महोत्सव भयो । मेला भर्न ४ सय जना पुगेका थिए । एक सय ७० जनाले क्यानोनिङ नै गरे । तिनमा एक दर्जनभन्दा धेरै विदेशी पर्यटक पनि थिए । नेपालमा सन् २००२ मा लमजुङबाट यो खेल सुरु भएको हो । अहिले ककनीबाहेक कास्कीको लवाङघले, घाँचोक, लमजुङको मस्र्याङ्दी भ्याली, थानापाती, थानसिङ, दोभान, काभ्रेको तीमाल र सुनकोसी, सिन्धुपाल्चोकको भोटेकोसी, चितवनको जलबिरे, काठमाडौंको सुन्दरीजल, स्याङ्जाको सुन्तलाबारी, मनाङको नार्फुको लुंगा (संसारको सबैभन्दा अग्लो क्यानोनिङ स्थल, हाइट ५२१५ मिटर) लगायतका स्थानमा यो खेल खेलिन्छ ।"

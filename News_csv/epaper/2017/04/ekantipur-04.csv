शीर्षक,विवरण
राजमार्गमा चट्टानी पहिरो,"घुमाउने (चितवन) नारायणगढमुग्लिन सडक खण्डमा पर्ने घुमाउने भन्ने स्थानमा सोमबार चट्टानी पहाड राजमार्गमा खस्दा किचिएर दुई जनाको ज्यान गएको छ । मुस्किलले जोगिएकामध्ये दुई घाइते छन् । बिहान १० बजेतिर एक्कासि खसेको चट्टानले थिचिएर ना४ख ५४१९ नम्बरको तेल बोक्ने ट्यांकर, रा१ख ७७९ नम्बरको मिनीट्रक, ग१०प ४८४४ नम्बरको मोटरसाइकल र ना६ख ६६६४ नम्बरको ट्रक पुरिएको थियो । मोटरसाइकल चालक लमजुङ सुन्दरबजारका रेशराज राना र ट्यांकरका सहचालक भारत बेतियाका विनयकुमार कैरीको मृत्यु भएको हो । तत्काल उद्धार गर्दागर्दैको अवस्थामा भेटदा रानाको ज्यान गइसकेको थियो भने चट्टान पन्छाउने क्रममा घटनाको करिब ५ घण्टापछि ट्यांकरमा च्यापिएको अवस्थामा कैरीको शव निकालिएको थियो ।बाइकमा पछाडि बसेका मृतक रानाका छोरा सन्दीप र ट्यांकरका चालक पर्सा लछमुनियाका बानु पटेलको घाइते अवस्थामा उद्धार गरी उपचारार्थ भरतपुर अस्पतालमा पुर्याइएको छ । अन्य गाडीका चालक र यात्रुले उनीहरूको उद्धार गरेका थिए । पटेलको बाँया खुट्टा भाँचिएको छ । तेल बोक्ने ट्यांकर मुग्लिनबाट नारायणगढतर्फ जाँदै थियो भने मोटरसाइकलमा मृतक राना छोरालाई लिएर नारायणगढबाट काठमाडौंतर्फ जाँदै थिए ।पुरिएको सवारी साधन निकाल्न आधा दर्जन बढी डोजरएस्काभेटर प्रयोग गरिएको थियो । अपराह्न सेनाको हेलिकप्टर पनि आएको थियो । पहाडै राजमार्गमा खसेकाले सडक अवरुद्ध हुँदा सवारी साधन पुरै रोकिएका थिए भने यात्रु अलपत्र परेका थिए । साँझबाट भने यातायात खुलेको छ । झर्न सक्ने जोखिममा रहेका चट्टानलाई पनि झारेर आवतजावत सुचारु गरिएको हो । घटनास्थल पुग्दाघटनास्थल भरतपुर महानगरपालिकाको २९ नम्बर वडामा पर्ने घुमाउनेमा ठूला ढुंगासहितको पहाडले तेल बोक्ने ट्यांकर, मिनीट्रक र मोटरसाइकल पुरेको थियो । एक छेउमा मोटरसाइकलसँगै पुरिएका चालक रेशराज रानाको शव छोपेर राखिएको थियो । उनको पछाडि बसेका छोरा सन्दीपलाई घाइते अवस्थमा उद्धार गरी उपचारार्थ भरतपुर अस्पताल पठाइएको थियो । उनलाई अन्य गाडी चालकले पहिरोबाट उद्धार गरेका थिए । घटनाको आधा घण्टापछि मुग्लिनबाट प्रहरी टोली पुगेको रहेछ, एउटा मात्र एस्काभेटरले चट्टान पन्छाउने प्रयास गर्दै थियो । करिब डेढ घण्टापछि प्रमुख जिल्ला अधिकारी नारायणप्रसाद भट्ट, जिल्ला प्रहरीका प्रमुख एसपी दीपक थापा, सशस्त्र प्रहरी बल सीमा सुरक्षा कार्यालय आँपटारीका एसपी श्याम कोइराला, सशस्त्र प्रहरी बल विपत् व्यवस्थापन तालिम केन्द्रका प्रहरी, दि महिन्द्र फेमस दल गणका गणपति रामचन्द्र सापकोटा थप बलसहित घटनास्थल आइपुगे । नारायणगढमुग्लिन सडक आयोजनाका कर्मचारी उद्धारमा थिए । प्रहरी, सशस्त्र र सेना पनि खटिए । घटनास्थल वरपर रगतैरगत थियो । मोटरसाइकल कुच्चिएकाले अस्थिपञ्चर मात्र बाँकी थियो भने ट्यांकर पूर्णरूपमा थिचिएको थियो । ना६ख ६६६४ नम्बरको ट्रक आधा भाग पहिरोमा परेको थियो । चालकले भागेर ज्यान बचाएछन् । एक सेकेन्डले बाँचें, नारायणगढबाट मनकामनाका लागि यात्रु लिएर गएका ना२ख ९८३७ माइक्रोका चालक सुरेश श्रेष्ठले भने, भाग्यले बाँचियो । उनी घटना प्रत्यक्षदर्शी हुन् । उनीसहित अन्य गाडीका चालक र यात्रुले घाइते सन्दीपको उद्धार गरेका थिए । ठूलो पहाड भएकाले खस्ने ठानेका थिएनौं : आयोजनाका इन्जिनियर नारायणगढमुग्लिन सडक खण्डको सबैभन्दा जोखिम क्षेत्रमा हो घुमाउने । यो पहाड कटिङ सुरु गरेको एक वर्ष भयो, नारायणगढमुग्लिन सडक आयोजनाका इन्जिनियर शिव खनालले भने, साँघुरो ठाउँ भएकाले जोखिम बढी भएको हो । यो खण्ड निर्माण जिम्मा उडहिल लामा जेबीले लिएको छ । मुग्लिनतर्फको खण्डमा चट्टानी पहाड भएकाले समस्या छ, उनले भने, यो पहाड साह्रो थियो, एक वर्षदेखि कटिङ गर्दा पनि सकिएको थिएन । उनका अनुसार सुक्खा भएर ठूलो ढुंगासहितको पहाड खसेको हो । यसअघि बाटो बन्द गरेर पहाड कटिङ गरिन्थ्यो । त्यसक्रममा सामान्य रूपमा ढुंगा झथ्र्यो । पहाड ठूलो भएकाले पहिरो खस्ने आकलन कसैले गरेका थिएनौं । यो खण्ड भएर हजारौं सवारी साधन गन्तव्यतर्फ जान्थे । सोमबार अचानक ठूलो दुर्घटना भयो । हो, मुग्लिन खण्डतिर बढी जोखिम छ, खनालले भने, घुमाउने र १६ किलो बढी जोखिम क्षेत्र हुन् । घटना भएको ठाउ मुग्लिनबाट १४ किमि र नारायणगढबाट २२ किमि टाढा पर्छ । १० बजेदेखि यो खण्ड बन्द गरेर काम गर्ने गरिन्छ । सडक दिउँसो ४ बजेसम्म बन्द हुन्छ । तर सोमबार सडक जाम भएकाले खुलाउन समस्या भएको थियो । आइतबार रातिदेखि नै पानी परेर ठाउँठाउँको खाल्डाखुल्डीमा पानी जम्दा गाडी पास हुन सकेका थिएनन्, उक्त खण्डको निर्माणका कन्ट्याक्टर रवीन्द्र श्रेष्ठले भने, सडक जाम भएकाले क्लियर गरेर मात्र काम थाल्ने तयारी थियौं, तर पहिरो खसेर सबै कुरा अवरुद्ध बन्यो ।दुई वर्षमा ४४ प्रतिशत काम०७१ चैत (सन् २०१५ अप्रिल) बाट नारायणगढमुग्लिन सडकको स्तरोन्नतिको काम सुरु भएको हो । विश्व बैंकको ऋण सहयोगमा सञ्चालित नेपालभारत क्षेत्रीय व्यापार तथा यातायात आयोजनाअन्तर्गत पनि सञ्चालित नारायणगढमुग्लिन सडक आयोजना हो । अहिलेसम्म ४४ प्रतिशत मात्र काम भएको छ । दोस्रो पटक निर्माणको समय थप भएको छ । आयोजनका इन्जिनियर शिव खनालका अनुसार माघ १९ गते थप भएको समय २१ डिसेम्बर २०१७ छ । यो समयमा पनि काम सम्पन्न हुने छाँट छैन । ठाउँठाउँमा पहाड कटिङको काम बाँकी छ । सडक निर्माणको जिम्मा ३ वटा कम्पनीले लिएका छन् । जसअन्तर्गत आँपटारीदेखि दासढुंगा सम्म बीएलए एससीसी जेबी, दासढुंगादेखि सिमलतालसम्म उडहिल लामा जेबी र सिमलतालदेखि मुग्लिनसम्म सुप्रिम रौता जेबीले लिएको छ । सडक २ लेनको हुनेछ । निर्माण लागत २ अर्ब ९० करोड हो । निर्माणको थालिएको आँपटारीदेखि मुग्लिनसम्म ३३ दशमलव २ किमि छ । जोखिम रहेकै पहाडको कटिङ गर्ने काम भइरहेको, इन्जिनियर खनालले भने, तर यो दुर्घटना नसोचेको भयो, सुक्खा रूपमा झरेको पहिरोले दुर्घटना भयो । केही दिनयता परेको पानीले निर्माणमा समेत समस्या भएको छ । लगातार जस्तो वर्षाले खनिएका पहाड कमजोर र भिजेकाले दुर्घटनाको खतरा बढी भएको हो । उता प्रमुख जिल्ला अधिकारी नारायणप्रसाद भट्टले स्थलगत अनुगमन गर्दै जोखिम क्षेत्रको काम चाँडो गर्न आदेश दिए । नसोचेको घटना भयो, उनले भने, मंगलबार आयोजना, निर्माण कम्पनी सहितको टोलीसँग छलफल गरेर निर्माणको सम्बन्धमा कुन रूपले अगाडि बढ्नेबारे निर्णय गर्नेछौं ।"
मिति फेरबदल हुँदैन : प्रधानमन्त्री,"चुनाव हुन्छ, तोकिएकै मितिमा हुन्छ, प्रधानमन्त्रीको भनाइ उद्धत गर्दै शीतल निवास स्रोतले भन्यो । राष्ट्रपति भण्डारीले चुनावमा सबै पक्ष र शक्तिको सहभागिताबारे जिज्ञासा राखेकी थिइन् । असन्तुष्ट मधेसी मोर्चालाई समेत चुनावमा सहभागी गराउन भइरहेको वार्ताबारे समेत दाहालले अवगत गराएका थिए । उनले मोर्चालाई चुनावमा ल्याउन धेरै चरणमा छलफल भएको र वार्ता सकारात्मक बनेको बताएका थिए । भेटमा दाहालसँगै परराष्ट्रमन्त्री प्रकाशशरण महत थिए । त्यसक्रममा दाहालले चीन भ्रमणबारे राष्ट्रपतिलाई ब्रिफिङ समेत गरे । चीन भ्रमण उपलब्धिमूलक रह्यो, दाहालले भने ।"
सहकारी ऐनमा फेरि चलखेल,"सहकारी विधेयकमा धेरैको चासो भएकै कारण ६ सय ९४ संशोधन परेका थिए । विधेयकमाथि ६३ सांसदको समूहगत, ३३ को व्यक्तिगत र बाँकी अन्य संघसंस्थाको संशोधन परेको थियो । यो अहिलेसम्मकै धेरै संशोधन परेको विधेयक हो । संशोधन दर्ता गर्ने अधिकांश सांसदले दण्ड जरिवाना घटाउने, कार्यक्षेत्र बढाउने, सदस्यता प्रक्रिया लचिलो बनाउने, लगानीका प्रावधान खुकुलो पार्ने र सञ्चालकले कार्यकारी भूमिका निर्वाह गर्न पाउनुपर्ने जिकिर गरेका छन् । संशोधन हाल्ने बाँकी सांसद यो विषयमा मौन छन्, अन्य सामान्य विषयमा केन्द्रित छन् । सहकारीको सदस्यतासम्बन्धी विषय अहिले सबैभन्दा बढी विवादित बनेको छ । प्रस्तावित ऐनमा प्रारम्भिक सहकारीमा प्राकृतिक व्यक्ति मात्र सदस्य बन्न पाउने व्यवस्था छ । तर, कानुनी व्यक्ति (संघसंस्था) पनि प्रारम्भिक सहकारीमा सदस्य बन्न पाउने व्यवस्था गर्न धेरै सांसद तथा व्यक्तिहरूले जोडबल गरिरहेका छन् । सहकारीको कार्यक्षेत्र समुदायमा आधारित हुनुपर्छ । संशोधित विधेयकमा त्यही व्यवस्था छ । तर, त्यसलाई संशोधन गरेर अन्य निजी क्षेत्रसरह कार्यक्षेत्र व्यापक बनाउन खोजिएको छ । अर्को विवादित विषय सहकारीका सञ्चालक आफैं संस्थाको कर्मचारी हुन नपाउनु हो । एकै व्यक्ति नीति निर्माण र कार्यान्वयनमा रहँदा स्वार्थ बाझिने तथा शक्ति दुरुपयोग हुने सम्भावना बढी हुने भएकाले सञ्चालन कार्यकारी पदमा बस्न नपाउने व्यवस्था प्रस्तावित गरिएको थियो । यसलाई हटाएर पाउनुपर्ने बनाउन सांसदहरूको जोडबल छ । अधिकांश डुबेका सहकारी यस्तै प्रकृतिका छन् । यस्तै, सहकारीलाई सदस्यको नियन्त्रणमा राख्नुपर्ने, बचत संकलनको सीमा, अन्य कम्पनी तथा सेयरमा लगानी गर्न नपाउने व्यवस्था, कारोबार रकमका आधारमा वर्गीकरणलगायत विषय निकै विवादित देखिएका छन् । प्रस्तावित विधेयकमा बचत तथा ऋण सहकारी संस्थाले आफ्नो सेयर पुँजीको १० गुणा बढीसम्म मात्र बचत संकलन गर्न पाउने व्यवस्था छ । त्यो सीमा हटाउन धेरैको जोड छ । हालको व्यवस्थाअनुसार सहकारीले अन्य कम्पनी वा सेयरमा लगानी गर्न पाउँदैनन् । यो विषय पनि धेरैलाई चित्त बुझेको छैन । प्रस्तावित विधेयकमा कार्यक्षेत्रअनुसार सहकारी संस्था वर्गीकरण हुनुपर्ने व्यवस्था छ । उदाहरणका लागि कम्तीमा ५१ प्रतिशत कृषि उत्पादनकारोबार गर्ने संस्था कृषि, बचत संकलन तथा ऋणको कारोबार गर्ने संस्था बचत तथा ऋण हुनुपर्ने व्यवस्था विधेयकमा छ । त्यो विषय पनि धेरैलाई पाच्य भएको छैन । संशोधन प्रस्तावमा छलफल गरी प्रतिवेदन पेस गर्न पूर्ण सदनले अर्थसमितिलाई निर्देशन दिएको थियो । सोही निर्देशनबमोजिम करिब पाँच महिनाअघि अर्थसमितिले पूर्वअर्थमन्त्री भरतमोहन अधिकारीको संयोजकत्वमा ९ सदस्यीय उपसमिति गठन गरेको हो । उपसमितिमा सांसदहरू केदार सञ्जेल, गरिमा शाह, उदयशमशेर राणा, कमला पन्त, जगदीशनरसिंह केसी, सुबोध पोखरेल, गोपाल दहित र हरि ज्ञवाली छन् । उपसमितिले लामो समयसम्म पनि प्रतिवेदन बुझाउन नसकेको सम्बन्धमा संयोजक अधिकारीले भने, छलफल अन्तिम चरणमा छ, एकदुई दिनभित्रै अर्थसमितिमा पेस गर्छौं । २४ वटा विवादित विषयमा टुंगो लाग्न नसकेकाले प्रतिवेदन पेस गर्न ढिलाइ भएको उनको भनाइ छ । कसैको दबाबमा नपरी पूर्वाग्रहबिना सहकारीको मूल्य र मान्यताअनुसार ऐन संशोधन गरिने उनले जनाए ।"
जात्रा रुटमा सीसी क्यामरा जडान,भैरवको रथ तौमढीबाट तल्लो भेककाले नासमना हँुदै वंशगोपालसम्म र माथिल्लो भेकका बासिन्दाले तौमढीबाट सुकुलढोका हुँदै दत्तात्रयसम्म लैजाने चलन छ । भूकम्पले अस्तव्यस्त बनाएको संरचनाको अवस्था मध्यनजर गर्दै यस वर्ष बिस्केटको रथ तल्लोमा नासमना र माथिल्लो भेकमा सुकुलढोकासम्म मात्र पुर्याउन सकिने प्रजिअ पोखरेलले बताए ।
हत्या आरोपमा तीन पक्राउ,"भक्तपुर प्रहरीले भक्तपुर १३, कोलाछेका रत्नसुन्दर छिंगुतलाको हत्यामा संलग्न ३ जनालाई प्रहरीले पक्राउ गरेको छ । पक्राउ पर्नेमा दिलीमैया सुवाल, मनोज कपाली र किशोर दुवाल छन् । फागुन २९ को राति बा६१प ६१८३ नम्बरको स्कुटरमा राम मन्दिरबाट तौमढी हुँदै ब्याँसीकी दिलीमैयालाई घर पुर्याउन जाने क्रममा छिंगुतलामाथि आक्रमण भएको महानगरीय प्रहरी परिसर भक्तपुरका इन्स्पेक्टर दिलबहादुर सुवेदीले बताए । तौमढी बुल्चास्थित सडकमा छिंगुतलाको छातीमा धारिलो हतियार प्रहार गरी हत्या भएको अनुसन्धानबाट खुलेको उनले बताए ।"
चितुवाको छालासहित पक्राउ,"पक्राउ पर्नेमा हेटौंडा ११ का विनेश भण्डारी, अनुप बर्तौला र विवेक बर्तौला छन् । उनीहरूले चितुवाको छाला वीरगन्ज भन्सार कार्यालयबाट बेचबिखनका लागि ल्याइएको बयानका क्रममा बताएका थिए । सोधपुछकै क्रममा उनीहरूले थप दुईवटा चितुवाको छाला रहेको बताएपछि पर्सा प्रहरीमार्फत खोजी गर्दा छाला र लगभग ३५ केजी वन्यजन्तुको हड्डी भेटिएको थियो ।"
सीमामा पक्की सडक,सरकारले चालु आर्थिक वर्षदेखि पाँच वर्षभित्रै क्रमगत रूपमा कालोपत्रेको काम सक्ने लक्ष्य राखेको छ । नेपालगन्ज उपमाहनगरपालिकको वडा नम्बर २० र २१ का सडक कालोपत्रे गर्ने कार्यक्रम छ ।
संयुक्त सैनिकअभ्यास सम्पन्न,"काठमाडौं राष्ट्रसंघको शान्ति मिसनमा खटिँदा शान्ति स्थापना सहज होस् भन्ने लक्ष्यसहित चैत ७ देखि काभ्रेमा सुरु भएको २८ मुलुकका १ हजार १ सय ३५ सैनिक सम्मिलित अभ्यास शान्ति प्रयास३ सोमबार सकिएको छ। सैनिक अभ्यास नेपाली र अमेरिकी सेनाको प्यासिफिक कमान्डको सहआयोजनामा काभ्रेको पाँचखालस्थित वीरेन्द्र शान्ति कार्य तालिम केन्द्रमा भएको थियो । रक्षामन्त्री बालकृष्ण खाँणले संयुक्त सैनिक अभ्यासले शान्ति स्थापना कार्यमा संयुक्त राष्ट्रसंघबाट तोकिएको जिम्मेवारी सफलतापूर्वक कार्यान्वयन गर्न शान्ति सैनिकहरूको पेसागत ज्ञान तथा मनोबलमा थप अभिवृद्धि गराउने बताए । उनले संयुक्त अभ्यासबाट शान्ति स्थापना कार्यमा खटिने विभिन्न मुलुकका सैनिकबीच आपसी सद्भाव, सहयोग र समन्वयमा वृद्धि भई शान्ति स्थापना कार्यमा अझै निखार आउने विश्वास व्यक्त गरे । समापन कार्यक्रममा ब्यान्ड डिस्प्ले, सांस्कृतिक कार्यक्रम, हेलिकप्टरबाट फ्लाइपासको साथै ब्यानर डिस्प्लेलगायत अनआर्म कम्ब्याटको समेत प्रस्तुत गरिएको थियो । अभ्यासका क्रममा स्टाफ ट्रेनिङ इभेट, फिल्ड ट्रेनिङ इभेन्ट, क्रिटिकल इनाब्लेर एन्ड क्यापाविलिटी इनहेन्स गरी ३ किसिमको तालिमका साथै क्षेत्रीय सेमिनार क्यापाविलिटी डेभलपमेन्ट एन्ड इम्प्रुभिङ पर्फरमेन्ट इन पिस किपिङ सञ्चालन गरिएको सैनिक जनसम्पर्क निर्देशनालयले जनाएको छ ।"
धुर्मससुन्तली उत्कृष्ट नागरिक,"आयोजक समितिसहित झापाका उद्योगी, व्यवसायी, समाजसेवी, संघसंस्थाका प्रतिनिधिहरूको शनिबार बिर्तामोडमा भएको बैठकले झापालीका तर्फबाट अभियानका लागि अधिकतम आर्थिक सहयोग जुटाउने निर्णय गरेको भएको छ । वीरता जेसिज र भूतपूर्व अध्यक्षहरूको अगुवाइमा हरेक वर्ष उत्कृष्ट कर्म गर्ने झापालीलाई उत्कृष्ट नागरिक घोषणा गर्दै सम्मान गरिँदै आएको छ ।"
इन्डियन साकिरा,"फयानसँग नजिक हुन आफूले यस्तो जुक्ति लगाउने उनी बताउने गर्छिन् । कति सेल्फी मात्रै खिच्नु ?, उनले इन्डियन एक्सप्रेससँगको कुराकानीमा भनेकी थिइन्, केही फरक गरौं भनेर सेल्फी भिडियो बनाएकी थिएँ । तस्बिरभन्दा भिडियोमा मानवीय स्पर्श अझ बढी हुन्छ ।"
दयाहाङसँग सहज लाग्छ,"म प्रोफेसनल्ली न अप भएको छु न लो । आफ्नो पछिल्लो फिल्म लब सासा को प्रदर्शनका लागि अस्ट्रेलिया आइपुगेकी नायिका अधिकारीले आफू अहिलेसम्म बीचमै रमाइरहेको बताइन् । प्रशन्न पौडेलको प्रोत्साहन र सहयोगमा डान्स रियालिटी सो हँुदै लब सासा सम्म आइपुग्दा उनले सोचेभन्दा धेरै नै उपलब्धि पाएको दाबी गरिन् । अस्ट्रेलियाको मेलबर्नमा फिल्म प्रदर्शन गरेर सिड्नी आएको बेला भेटिएकी नायिकाले यहाँका नेपालीहरूले नेपाली फिल्म, संगीत र कलाकारलाई दिएको माया र सम्मान कसैसँग तुलना हुनै नसक्ने विचारसमेत सुनाइन् ।हुन त उनी डाक्टर हुने सोचमा थिइन् । एमबीबीएसको अध्ययन छोडेर नृत्य हुँदै फिल्ममा छिरेकी उनले अहिलेसम्म १५ भन्दा बढी फिल्ममा अभिनय गरिसकेकी छन् । केही महिनाअघि मात्र प्रेसिडेन्सियल कलेजबाट म्यानेजमेन्टमा स्नातकोत्तरको अध्ययन पूरा गरेकी अधिकारी नेपाली फिल्म क्षेत्रमा सबैभन्दा शिक्षितसमेत मानिन्छिन् । अध्ययनले मानिसलाई कन्फिडेन्ट दिने रहेछ, उनले भनिन् । आफूलाई शिक्षित नायिका भनिएकोमा उनलाई गर्व पनि लाग्दो रहेछ । त्यही भएर उनी आफ्नो भूमिका हेरेर मात्रै फिल्मको अफर स्विकार्छिन् रे । थुप्रै नायकसँग अपोजिट भूमिकामा देखिएकी उनले सबैभन्दा सहजचाहिँ दयाहाङ राईसँग भएको सुनाइन् । दया र उनी अभिनीत दीपेन्द्र लामाको घामपानी यही वैशाख १ गते रिलिज हुँदै छ । त्यसबाहेक सौगात मल्ल र कर्मासँग अभिनय गर्दा पनि रमाइलो लागेको अनुभव उनले सुनाइन् । हुन त कोहीसँग पनि असहज हुँदैन तर पनि उहाँहरूसँग काम गर्दा रमाइलो फिल गर्छु । अस्ट्रेलिया पछिल्लो समयमा नेपाली फिल्मका लागि दोस्रो ठूलो बजार बनेको दाबी गर्दै अधिकारीले विदेशमा रुचाइने किसिमका फिल्महरू निर्माणमा जोड दिइनुपर्नेसमेत बताइन् । उनले आफ्नो नाम कहिलेकाहीं अन्य व्यक्तिहरूसँग जोडिनुलाई अन्यथा नमान्ने पनि बताइन् । नाम जोडिनु सामान्य हो र यसलाई म सिरियस्ली लिन्नँ, उनले भनिन् । विवाह व्यक्तिगत जीवनको सुन्दर क्षण बताउने उनी आफूले चाहिँ यसबारेमा नसोचेको बताइन् । अब फिल्म निर्माणतिर ध्यान दिन्छुजस्तो लाग्छ, उनले सुनाइन्, बिहेको कुरा अहिले सोच्दिनँ । आफंै कार्यकारी निर्मातासमेत रहेको लब सासा ले राम्रो व्यवसाय गरेको भन्दै उनले भविष्यमा यस्तै राम्रा फिल्म बनाउने जनाइन् ।"
जिबसिम घोषणा,"काठमाडौं मगर आदिकवि जितबहादुर सिञ्जाली मगर साहित्य प्रतिष्ठानले यस वर्षका विभिन्न पुरस्कार घोषणा गरेको छ । प्रतिष्ठानले प्रेमप्रकाश घर्ती मगर मायालु लाई जिबसिम साहित्य पुरस्कार, मालवरसिंह थापा झेंडी मगरलाई यस वर्षको जयबहादुर हितान मगर स्मृति पुरस्कार र हेमा आले मगर बोगी लाई जिबसिम नवप्रतिभा साहित्य पुरस्कार दिने घोषणा गरेको हो । मगर भाषा साहित्यमा उत्कृष्ट कृति दिएबापत् र मगर समाजमा अमूल्य योगदान पुर्याएबापत् उल्लेखित पुरस्कारहरू प्रतिष्ठानले दिँदै आएको छ । अठार मगर खाम भाषामा युङला रो (मनको कुरा) कविता संग्रह र प्रातिका समय (भविष्यत् काल) निबन्ध संग्रह लेखेका घर्ती मगरलाई ५५ हजार रुपैयाँसहितको जिबसिम साहित्य पुरस्कार, नेपाल मगर संघका संस्थापक केन्द्रीय सदस्य, लेखक एवं पूर्वमन्त्री थापालाई २० हजार रुपैयाँसहितको जयबहादुर हितान स्मृति पुरस्कार र मगर भाषामा रिक्मा (गजल संग्रह), लर्फुओ मिच्याट कथा संग्रह लगायतका कृति लेखेका आले मगरलाई १० हजार रुपैयाँसहितको जिबसिम नवप्रतिभा साहित्य पुरस्कार दिन लागेको प्रतिष्ठानका अध्यक्ष संजोग लाफा मगरले जनाए । पुरस्कार आउँदो आइतबार उपराष्ट्रपति नन्दबहादुर पुनले हस्तान्तरण गर्ने बताइएको छ ।"
शिवपुरी साहित्य सम्मान,"काठमाडौ शिवपुरी साहित्य समाजले विभिन्न स्रष्टालाई सम्मान गरेको छ । समाजले विष्णुपुष्पा साहित्यिक पत्रकारिता सम्मानबाट हेटौंडाका देवराज खरेल, विराटनगरका गंगा सुवेदी र नुवाकोटका श्रीराम श्रेष्ठलाई सम्मान गरेको हो । उनीहरूले जनही पाँच हजार रुपैयाँ र सम्मानपत्र पाए । यसैगरी, तनहुँका गजलकार रूपक वनवासी र डोटीका विपीन सलामीलाई जनही एक हजार एक सय एघार रुपैयाँसहित शिवपुरी गजल सम्मान प्रदान गरियो। दुई हजार एक रुपैयाँ र सम्मानपत्रसहितको मानशोभा प्रतिभा पुरस्कार भने अर्घाखाँचीका माधवराज चुँदाली र असीम सागरले पाए । त्यस्तै, नरबहादुर भारती सम्मान डा भगवान् खड्का र प्राडा रामप्रसाद ज्ञवालीलाई दिइयो । नेपाल साहित्यिक पत्रकार संघका सभापति नगेन्द्रराज शर्माले सम्मान तथा पुरस्कार हस्तान्तरण गरे । समाजका सभापति वियोगी बुढाथोकीले साहित्यिक पत्रकार र स्रष्टाहरूको योगदानको कदर गर्ने उद्देश्यले सम्मान दिँदै आएको बताए ।"
नगरप्रमुख आकांक्षीको दौडधुप,"गल्याङ नगरपालिकामा कांग्रेसबाट लालगोपाल अर्याल, गुरुप्रसाद भटराई, महेन्द्र श्रेष्ठ र श्याम बस्यालको चर्चा छ भने एमालेबाट भुपराज अधिकारी, रामवीर गुरुङ र किसान श्रेष्ठ तथा माओवादी केन्द्रबाट लोकेन्द्र थापा, टेकनाथ न्यौपाने र नरबहादुर रानाको चर्चा छ । राप्रपाबाट धर्मराज न्यौपाने, ज्ञानप्रसाद न्यौपाने र टेकनाथ न्यौपानेको चर्चा छ । चापाकोट नगरपालिकाका लागि कांग्रेसबाट शिव गिरी, रामचन्द्र पंगेनी र भगवत प्रकाश मल्लको चर्चा छ भने एमालेबाट हरि पंगेनी, डा बृद्धिमान श्रेष्ठ र रामचन्द्र भट्टराईको चर्चा छ । यसैगरी माओवादी केन्द्रबाट चन्द्र थापा, टीकाराम श्रेष्ठ र राजु कोइराला तथा नयाँ शक्तिबाट रामु बस्याल चर्चामा छन् । उम्मेदारका आंकाक्षीहरू जिल्लामा रहेर क्रियाशील राजनीति गर्ने र पार्टीको नेतृत्व तहमा रहेकाहरू छन् । (दीपक परियार, अगन्धर तिवारी, प्रकाश बराल, माधव अर्याल, प्रतीक्षा काफ्ले)"
म्यादीमा दोब्बर आवेदन,"नुवाकोट म्यादी प्रहरी भर्ना छनोट अन्तिम चरणमा पुगेको छ । सोमबार अन्तिम अन्तर्वार्ता भयो । १ हजार ४ सय ४२ ले आवेदन दिएकामा १ हजार ४६ उत्तीर्ण भएका छन् । आवश्यक संख्या ६ सय ७४ जना रहेको जिल्ला प्रहरी प्रमुख एसपी देवबहादुर बोहराले बताए । भर्ना छनोट गर्नुअघि म्यादी प्रहरीका लागि स्वास्थ्य चेकजाँच, पुसअप र लिखित परीक्षा गरेर अन्तर्वार्ता थालिएको थियो । भर्ना छनोट हुन युवायुवतीदेखि पाका महिला पनि आएका थिए । जिल्लामा २ नगरपालिका र १० गाउँपालिकामा हुने निर्वाचनमा म्यादी खटाइनेछन् । १ सय २८ निर्वाचन स्थल रहनेछन् ।"
सबैभन्दा बढी मतदाता मोरङमा,"यसअघिका निर्वाचनहरूमा सबभन्दा बढी मतदाता भएको काठमाडौं ५ लाख ५९ हजार ४ सय मतदातासहित दोस्रो स्थानमा छ । यहाँका मतदाताहरूले जिल्लास्थित उपमहानगरपालिका, नगरपालिका र गाउँपालिकामा ८ सय २९ जन प्रतिनिधि छान्न मतदान गर्ने छन् । विराटनगर उपमहानगरपालिका र ८ नगरपालिकाको प्रमुख र उपप्रमुख गरी १८ र ८ गाउँपालिकाको अध्यक्ष र उपाध्यक्ष गरी १६ र १ सय ५९ वडामा वडा अध्यक्ष, महिला वडा सदस्य, दलित महिला वडा सदस्य र २ जना खुला सदस्य गरी ७ सय ९५ जना निर्वाचित हुनेछन् । निर्वाचन अधिकृत भट्टराईले जिल्लामा ३ सय १ मतदान स्थल छनोट गरिसकेर मतदाता शिक्षा कार्यक्रम सञ्चालनको तयारीमा जुटेको बताए । मतदाता शिक्षा कार्यक्रम सञ्चालनका लागि प्रशिक्षक प्रशिक्षण कार्यक्रम सकिएका छन्, उनले भने ।"
निकुञ्जमा सौर्य प्रविधिबाट कृत्रिम पोखरी,गत माघ १४ गते कोसीटप्पु वन्यजन्तु आरक्षबाट १२ र चिडियाघरबाट ३ गरी यहाँ १५ अर्ना ल्याइएको हो । कोसीबाट २ र चिडियाघरबाट १ गरी तीन भाले छन् ।
संरक्षणकर्मीलाई प्रवेशमा रोक,कोषको कार्यालय बेतहनीबाट निकुञ्जको मुख्यालय पुग्न करिब डेढ किमि दूरी पार गर्नुपर्छ । कोषका हात्ती चराउन भने रोक नलगाएको निकुञ्जले जनाएको छ । निकुञ्जका सहायक संरक्षण अधिकृत अशोककुमार भण्डारीले उक्त वनपथबाट अनाधिकृत रूपमा बिनाजानकारी सर्वसाधारण आउजाउ गर्न लागेकाले कोषमाथि रोक लगाएको बताए ।
दलाई लामाले भेटे पूर्वगार्डलाई,"दासलाई भेटेपछि लामाले भने, तपाईंको अनुहार हेरेर म पनि बूढो भएको महसुस गरें ।चिनियाँ शासनविरुद्धको असफल तिब्बती आन्दोलनपछि सन् १९५९ मा ल्हासाबाट दुई साता लामो पदयात्रापछि भारत आउने क्रममा लामाले दासलाई भेटेका थिए । दास असम राइफलका सेवा निवृत्त सैनिक हुन् । असम राइफलको प्लाटुन नम्बर ९ ले लामालाई झुङथाबोबाट ल्याएर चीन र भुटानको सीमामा रहेको शक्तिमा दाससहितका ५ जनालाई बुझाएको थियो । त्यसपछि दाससहितका गार्डले लुङलाबाट अरुणान्चल प्रदेशको तावाङसम्म ल्याएको थियो । तावाङबाट अर्कै समूहले लामालाई सुरक्षा दिएको थियो । यात्रा अवधिभर सैनिकहरूलाई लामासँग बोल्ने अनुमति पनि नभएको दासले सम्झिए । लामाले आफूलाई भारतभित्रसम्म ल्याउँदा सुरक्षा दिएकोमा दासलाई धन्यवाद पनि दिए । उनले यसै साता अरुणाचल प्रदेश भ्रमण गर्दै छन् । यसको चीनले विरोध जनाएको छ ।"
प्रभुको आँखा शिविर,काठमाडौं प्रभु बैंकले बाँकेको रनियापुर स्वास्थ्य चौकी प्रांगणमा नेपाल नेत्रज्योति संघ फत्तेवाल आँखा अस्पतालको सहकार्यमा आँखा शिविर सम्पन्न गरेको छ । शिविरमा करिब २५० जनाले आँखा जाँच गराएको बैंकले जनाएको छ । बैंकले आँखाका बिरामीहरूलाई नि:शुल्क औषधि तथा चस्मासमेत वितरण गरेको जारी विज्ञप्तिमा छ ।
ऐरावत ग्रुपको आईईएसपी नेपालमा,"काठमाडौं भारतीय ऐरावत ग्रुपको इन्टिच्युट फर एक्सिलेन्सी इन सर्भिसेज एन्ड प्लालिङ प्रालि (आईईएसपी) नेपालमा आफ्नो कार्यक्रम सुरु गरेको छ। यो समूह ५ वर्षभित्र १० हजारलाई विभिन्न क्षेत्रमा दक्ष जनशक्ति बनाउने योजनाका साथ नेपाल भित्रेको जारी विज्ञप्तिमा उल्लेख छ । समूहले उड्डयन, हस्पिटालिटी, रिटेल, हेल्थ केयर र सडक सुरक्षालगायत क्षेत्रमा काम गर्दै आएको जनाएको छ । यी क्षेत्रमा ऐरावतले परामर्श तथा लेखा परीक्षण (कन्सल्टिङ एन्ड अडिटिङ), प्रशिक्षण, व्यापार तथा उत्पादन सेवा उपलब्ध गराउँदै आएको विज्ञप्तिमा छ । सन् २०१७ अप्रिलसम्ममा नेपालमा समेत गरी समूहले ८ प्रशिक्षण संस्था स्थापना गरिसकेको जनाएको छ ।"
इन्धन तस्करी रोक्न कडाइ,"केहीअघि दैनिक सरदर ८ सय किलोलिटर डिजेल र अढाई सय किलोलिटर पेट्रोल वितरण हुन्थ्यो । हाल सरदर ६ सय किलोलिटर डिजेल र डेढ सय किलोलिटर पेट्रोल मात्र बजारमा वितरण गर्दा पनि कतै अभाव नभएको खनालले बताए । मूल्य अन्तरका कारण भारतीय नम्बर प्लेटका ट्रक र अन्य हलुका सवारीका साधन फर्कने समयमा बढी तेल हालेर फर्कने क्रम बढेको थियो, उनले भने, हाल एउटा ट्रकलाई फर्कने समयमा ५० लिटरभन्दा बढी डिजेल नदिने मापदण्ड बनाएपछि भारत पुग्ने तेलको मात्रा घट्न थालेको हो ।"
१२ वर्षपछि बैंक पुन:स्थापना,"द्वन्द्वले बैंक विस्थापित भएपछि दोभाने, कुलुङ, चौकीडाँडा क्षेत्रबासीले ४ दिन धाएर खाँदबारी र ३ दिन धाएर सदरमुकाम जानुपथ्र्यो । बैंकमा सेवाग्राहीको घुइँचो लाग्दा एक सातासम्म कुर्नुपथ्र्यो । शान्ति प्रक्रिया आएलगत्तै पुन:स्थनापना गर्न स्थानीय मन्त्रालयसम्म डेलिगेसन पुगेका थिए। उनीहरूको निरन्तरको माग र प्रयासपछि ०७० मंसिर २४ मा शाखा पुन:स्थापना भएको हो ।"
ठेकेदार कम्पनीबीच विवाद पुल निर्माणमा ढिलाइ,ठेक्का आफूले लिएर पेटी ठेक्का दिएको कम्पनीसँको सम्झौता बदर गरेपछि जिससले स्वच्छन्द कम्पनीलाई आफैंले निर्माण गर्नुपर्ने कि सम्झौता भंग गर्न नपाइने चेतावनी दिएको थियो । उक्त चेतावनीपछि निर्माणको काम पुन: सुरु भएको छ ।
नेपाल एयरलाइन्स र ताराका जहाज नेपालगन्ज पुगे,"नेपाल एयरलाइन्सले सिमकोटमा सातामा दुई उडान र मुगु, डोल्पा, जुम्ला, सल्ले र चौरजहारीमा एकएक उडान भर्ने गरेको छ । दुई दिनसम्म उडान ठप्प भएपछि यात्रुहरू नेपालगन्ज र पहाडी जिल्लामा अलपत्र परेका छन् । निजी कम्पनीका गोमा, सीता र सिम्रिक एयरलाइन्सले एक सातादेखि नै जहाज पूर्वका जिल्लामा पठाएका थिए ।"
युनिभर्सिटी क्रिकेट आजदेखि,विश्वविद्यालय कम भएकाले प्रतियोगितामा कलेजलाई सहभागी गराइएको संयोजक सुदीप शर्माले बताए । उनले भविष्यमा हुने राष्ट्रिय प्रतियोगितामा त्रिभुवन विश्वविद्यालय टिमका लागि यसै प्रतियोगितालाई आधार मान्दै खेलाडी छनोटसमेत गर्न सकिने जनाए । मंगलबार त्रिभुवन विश्वविद्यालय र नेपाल इन्जिनियरिङ कलेज बी तथा ग्लोबल कलेज र नेपाल इन्जिनियरिङ कलेज ए बीच हुनेछ ।
प्रहरी टिम च्याम्पियन,"काठमाडौं नेपाल प्रहरी क्लबले गौतम बुद्ध ४८ औं राष्ट्रिय कराँते प्रतियोगिताको उपाधि जितेको छ । १० स्वर्ण, ४ रजत र २ कांस्यसाथ प्रहरी टिम सोमबार च्याम्पियन बन्यो । त्यस्तै त्रिभुवन आर्मी क्लब दोस्रो भयो । आर्मीले ६ स्वर्ण, ४ रजत र ६ कांस्य जित्यो । १ स्वर्ण र त्यत्ति नै रजतसाथ मध्यपश्चिमाञ्चलले तेस्रो स्थानमा चित्त बुझायो ।"

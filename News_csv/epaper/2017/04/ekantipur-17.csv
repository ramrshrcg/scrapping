शीर्षक,विवरण
चुनाव रोकिन्न : सत्तापक्ष,"केमा अड्कियो सहमति ?मधेसी मोर्चाको माग सम्बोधन गर्न सरकारले पोहोर मंसिर १४ मा संविधान सशोधन प्रस्ताव दर्ता गरेको थियो । त्यसमा मधेसवादी घटकको मुख्य माग मानिएको सीमांकन हेरफेरलाई सम्बोधन गर्ने सरकारी प्रयास थियो । नवलपरासीदेखि बर्दियासम्मको क्षेत्रलाई नयाँ प्रदेश मान्दै सीमांकन गर्ने उक्त प्रस्तावमा मोर्चा सहमत भएन भने प्रतिपक्षी एमालेले विरोध गर्यो । सीमांकनबाहेक संशोधन विधेयकका अन्य बुँदामा पनि मोर्चाले स्वामित्व लिएको थिएन । उक्त विधेयक फिर्ता लिनुपर्ने मोर्चा र एमाले दुवैको सर्त मान्दै सरकारले चैत २९ गते संसद्बाट फिर्ता लियो । सोही दिन नयाँ संशोधन प्रस्ताव दर्ता गर्यो । त्यसलाई मोर्चा र एमाले दुवैले स्वामित्व लिने प्रधानमन्त्री दाहालको दाबी थियो । तर सीमांकन टुंग्याउन संघीय आयोगमा जाने विकल्प मान्न फेरि मोर्चा तयार भएन । मोर्चा नेताहरूले त्यो बुँदासहित नागरिकता, भाषा, राष्ट्रियसभाको निर्वाचक मण्डल, धारा २७४ को भाषा लेख्ने विषयमा आफूसित भएको अनौपचारिक सहमति तोडेर सरकारले संशोधन विधेयकको भाषा केरमेट गरेको आरोप लगाए । तमलोपा अध्यक्ष महन्थ ठाकुरले प्रस्तावित आयोगको प्रतिवेदन संसदको दुई तिहाइ बहुमतले पारित हुने र मधेस आन्दोलनको माग सम्बोधन हुने अवस्था नआउन्जेल पुरानो विधेयकको सीमांकनसम्बन्धी प्रस्ताव फिर्ता लिनु नै गलत भएको बताए । गर्छु भनेर उहाँहरू गर्नुहुन्न, आश्वासन मात्रै मानेर कसरी हामी अगाडि जान सक्छौं ? ठाकुरले भने, यो नयाँ विधेयकले मधेसीलाई अधिकार दिँदैन । हामी यसको विरोध गर्छौं ।मोर्चाको भनाइमा संविधानको धारा २७४ का उपधारा ४, ५, ६, ७ संशोधन गरी सीमांकनसम्बन्धी आयोगको अधिकार क्षेत्र बढाउनुपर्नेमा सरकारले त्यसो गरेन । सरकारी कार्यदलका नेताहरूको दाबीमा भने मोर्चाकै मागअनुसार भाषा लेखिएको भए पनि फेरि उसले चुनावका लागि सर्त थपेको छ । नागरिकता प्रावधानबारे पनि उही पुरानै तरिकाले संवैधानिक प्रावधान राखेको मोर्चाको आरोप छ । मोर्चा घटकले नयाँ सर्त थपेको भन्दै सत्ता घटकले भने अब नयाँ विधेयक फिर्ता लिन नसक्ने अडान लिएका छन् । मोर्चा मानिहाल्छ भनेर हतारोमा विधेयक फिर्ता लिएर गल्ती गरियो, अब नयाँ गल्ती गरिन्न, सत्ता घटकका एक उच्च नेताले भने, मोर्चा मान्ला र चुनावमा जाऔंला भनेर अब हामी रोकिने पक्षमा छैनौं । अहिलेसम्म जति लचकता देखाउनुपर्ने हो देखाइसकियो । मोर्चा नेताले भने संविधान संशोधन र खारेजीमध्ये एक रोज्न सरकारलाई आइतबारै चेतावनी दिएका छन् ।"
राष्ट्रपति आज भारत जाँदै,"काठमाडौं राष्ट्रपति विद्यादेवी भण्डारी पाँचदिने राजकीय भ्रमणका लागि सोमबार छिमेकी भारत प्रस्थान गर्दैछिन् । सरकारले भ्रमण राजकीय भएको भन्दै प्रस्थान गर्ने र फर्कने दुवै दिन सोमबार र शुक्रबार सार्वजनिक बिदा दिने निर्णय गरेको छ । मन्त्रिपरिषद्को आइतबार बसेको बैठकले राष्ट्रपतिको भ्रमण कार्यक्रम स्वीकृत गर्दै गृह मन्त्रालयको प्रस्तावमा राष्ट्राध्यक्षको सम्मानमा दुई दिन बिदा दिने निर्णय गरेको हो । पञ्चायतकालमा तत्कालीन राजा विदेश भ्रमणमा जाँदा र फर्कंदा दुई दिन बिदा दिने परम्परा थियो । मुलुकमा संघीय गणतन्त्र स्थापनापछि पनि सरकारले त्यही राजकीय परम्परा कायम गर्दै राष्ट्रपति राजकीय भ्रमणमा प्रस्थान गर्ने र फर्कने दिन बिदा दिएको हो । लोकतान्त्रिक मुलुकहरूमा राष्ट्राध्यक्ष विदेश भ्रमणमा जाँदा र फर्कंदा बिदा दिने परम्परा हुँदैन ।गृह मन्त्रालयबाट आएको भ्रमणमा जाने र आउने दुवै दिन बिदा दिने प्रस्ताव मन्त्रिपरिषद्ले पारित गरेको छ, सहकारी तथा गरिबी निवारण मन्त्री हृदयराम थानीले कान्तिपुरसँग भने । राष्ट्रपति भण्डारीले आफू भारत भ्रमणमा जाँदा सरकारी बिदा दिन नहुने धारणा आफ्ना निकटस्थमार्फत सरकारसमक्ष राखेकी थिइन् । सरकारले भने प्रथम राष्ट्रपति रामवरण यादव भारतको राजकीय भ्रमणमा जाँदा र फर्कंदा बिदा दिएको परम्परालाई यस पटक पनि निरन्तरता दिएको हो । भारतीय राष्ट्रपति प्रणव मुखर्जीको निमन्त्रणामा भण्डारी भारत जान लागेकी हुन् ।तत्कालीन राष्ट्रपति यादवले पनि आफ्नो औपचारिक भ्रमणका क्रममा बिदा नदिन र सडक खुला नगर्न सरकारलाई आग्रह गरे पनि सरकारले बिदा दिएको थियो । राष्ट्रपति भण्डारीको भारत भ्रमण गत वर्ष नै तय भएको थियो । गत वर्ष वैशाख २७ मा भारत भ्रमणमा जाने तयारी पूरा भइसकेकोमा केपी ओली सरकारले राष्ट्रपतिको भ्रमण एकतर्फी रूपमा रद्द गरेको थियो । त्यही भ्रमण वर्ष दिनपछि हुन लागेको हो ।राष्ट्रपतिको भ्रमण टोलीमा परराष्ट्रमन्त्री प्रकाशशरण महत सवारी मन्त्रीका रूपमा रहने छन् भने शान्तिमन्त्री सीतादेवी यादव सहभागी हुनेछिन् । टोली तीन सांसद, राष्ट्रपतिकी छोरी, निजी सचिव, परराष्ट्र मामिला सल्लाहकार, सरकारी सञ्चार माध्यमका पत्रकार र सहयोगीसहित ३४ सदस्यीय छ । भ्रमण टोलीमा दिल्लीस्थित नेपाली दूतावासका अधिकारीसमेत सहभागी हुनेछन् । राष्ट्रपति भण्डारी पुगेकै दिन दिल्लीस्थित नेपाली दूतावासले विशेष रात्रिभोज आयोजना गर्नेछ । मंगलबार बिहान भण्डारीले राजघाटमा रहेको महात्मा गान्धीको सालिकमा माल्यार्पण गरेर आफ्नो भेटघाट अघि बढाउनेछिन् ।"
सञ्चालक पोस्न निर्देशिका फेरिँदै,"काठमाडौं एक वर्षअघि ल्याइएको संस्थागत विद्यालय शुल्क निर्धारण मापदण्ड निर्देशिका कार्यान्वयन नगरी सरकारले उल्टै विद्यालय सञ्चालकको हित हुने गरी संशोधन तयारी गरेको छ । निजी विद्यालयले चर्को शुल्क असुलिरहेको व्यापक गुनासो अभिभावकले गर्दा पनि कारबाही गर्नुको सट्टा शिक्षा मन्त्रालय र विभागले विद्यालय व्यवसायी लाई नै फाइदा हुने गरी निर्देशिका संशोधन गर्न लागेको हो ।गत वर्ष जारी निर्देशिकामा विद्यालयले लिने शुल्क अभिभावकको दुई तिहाइले पारित गर्नुपर्ने व्यवस्था छ । तर यसलाई संशोधन गरी व्यवसायीका पक्षमा निर्णय लिन सकिने गरी अभिभावक र शिक्षक संघ (पीटीए) ले पारित गर्नुपर्ने व्यवस्था गर्न लागिएको हो । प्रत्येक कक्षाका लागि स्वीकृत मासिक पढाइ शुल्कको ५० प्रतिशतसम्म परीक्षा शुल्क लिने पाउने व्यवस्था हटाएर वर्षभरिका परीक्षाका लागि १ हजार ८ सय रुपैयाँ लिन पाउने प्रावधान पनि ल्याइँदैछ । गत वर्ष विद्यालय सञ्चालकहरूकै सहमतिमा निर्देशिका ल्याइए पनि अहिले उनीहरूले नै आफूअनुकूल नभएको भन्दै विरोध गरेपछि विभागको प्रस्तावमा मन्त्रालयले संशोधन गर्न लागेको हो । कानुनी शाखाका उपसचिव, विद्यालय महाशाखाका सहसचिव र मन्त्रालयका सचिवले संशोधन गर्न उचित हुने रायसहित फाइल शिक्षामन्त्री धनीराम पौडेलकहाँ चैत २९ गते पेस गरेका हुन् । निर्देशिका संशोधनको आन्तरिक प्रक्रियामा छ, मन्त्रालयका प्रवक्ता हरिप्रसाद लम्सालले भने ।भूकम्प प्रतिरोधी भवन तीन वर्षभित्र बनाइसक्नुपर्ने व्यवस्थालाई पनि संशोधन गरेर आठ वर्षभित्र बनाए पनि हुने व्यवस्था गर्न लागिएको छ । निर्देशिका संशोधन गर्दा विद्यार्थीहरू थप असुरक्षित भवनमै पढ्न बाध्य हुनेछन् । यसले मन्त्रालय विद्यार्थीको सुरक्षाप्रति संवेदनशील नभएको पुष्टि गर्छ । कामै सुरु नगरी समय थप्नु ठीक होइन, भूकम्प प्रविधि राष्ट्रिय समाज नेपाल (एनसेट) का निर्देशक सूर्यप्रसाद आचार्यले भने, नभ्याउने भएपछि म्याद थप गर्नुको अर्थ हुन्थ्यो । यसअघिको नियम कार्यान्वयनै नआई म्याद थपिनु उचित होइन । म्याद थप्न दबाब दिने प्याब्सन र एनप्याब्सनले भवन बनाउनुअघि कसरी सुरक्षित रहने भन्ने कार्ययोजना पेस गरेका छैनन् । यी दुई संस्थाले आफ्ना सदस्यहरूलाई खुसी पार्न सरकारलाई दबाब दिएर म्याद थप गराउन लागेका हुन् । सरकारले अस्पतालको भवन भूकम्प प्रतिरोधी नभए नवीकरण गर्न रोक लगाएको छ । तर दैनिक ६ घण्टाभन्दा बढी १५ वर्षभन्दा मुनिका हजारौं बालबालिका बस्नेपढ्ने भवनमा भने यस्तो नियम ल्याउन सकेको छैन । अस्पताललाई जस्तै विद्यालयलाई पनि संवेदनशील रूपमा लिनुपर्छ, नेपाल राष्ट्रिय अभिभावक संघका अध्यक्ष धर्मदत्त देवकोटाले भने । आठ वर्षसम्म भूकम्प प्रतिरोधी भवन बनाए पनि हुन्छ भन्दै अभिभावक संघहरूले सहमति जनाएका छन् । यसअघिको व्यवस्था संशोधन गरेर आउँदो तीन वर्षभित्र विद्यालय कस्तो बनाउने भन्नेबारे योजना पेस गर्ने, थप दुई वर्षमा निर्माण सुरु गर्ने र अर्को तीन वर्षभित्र निर्माण सक्ने सहमति भएको देवकोटाले बताए । आठ वर्षसम्म काम नगरी हेरेर बस्ने भन्ने होइन, शिक्षा विभागले गरेको बैठकमा सहमति जनाएका उनले भने, तीन वर्षभित्र प्रस्ताव पेस नगरे विद्यालय खारेज हुन्छ । यो निर्णयमा अभिभावक संघले पनि सहमति जनाएको छ ।दुवै अभिभावक संघले विद्यालयले लिने शुल्क दुई तिहाइ अभिभावकले पारित नगरे पनि हुने व्यवस्थामा पनि सहमति दिएका छन् । विद्यालय सञ्चालकहरूले आफूखुसी लिन पाउनुपर्छ भन्ने अडान राखेका थिए । हामीले दुई तिहाइ अभिभावकले पारित हुनुपर्ने अडान कायमै राख्यौं, देवकोटाले भने, सम्झौता हुँदा अभिभावकशिक्षक संघले पारित गर्नुपर्ने भयो । पीटीएमा शिक्षक र अभिभावक गरी कम्तीमा सात जना हुन्छन् । दुई तिहाइबाट पारित गर्नुपर्ने व्यवस्था जति बलियो थियो, पीटीएले पारित गर्नुपर्ने प्रावधान अलि कमजोर हुने उनले बताए ।"
रोबोटले दिन्छ वित्तीय सल्लाह,"लन्डन बेलायतमा वित्तीय सल्लाहका लागि रोबोट प्रविधि प्रभावकारी बन्दै गएको छ । रोबोट एड्भाइजर पनि भनिने उक्त प्रविधिले ग्राहकलाई आर्थिक जिज्ञासाको जवाफ र नि:शुल्क वित्तीय परामर्श दिने गर्छ । यस्तो प्रविधि विकाससँगै वित्तीय क्षेत्रमा यसको भूमिका बढ्दै गएको छ । रोबोट एड्भाइजरबाट वित्तीय सल्लाह लिन इन्टरनेटमा गएर आफ्नो नाम, उमेर, सम्पत्ति, आम्दानी, जोखिम धान्न सक्ने क्षमता आदि विवरण पेस गरिन्छ । रोबोटले तत्कालै विभिन्न किसिमका लगानी अवसर सुझाउँछ । बेलायतलगायत मुलुकमा खर्च घटाउन, विश्वसनीय र सुविधाका लागि रोबोट एड्भाइजर विस्तार हुनेक्रम बढदो छ । रोबोटको सल्लाहमा आफूसँग भएको पैसा उचित क्षेत्रमा लगानी गरे राम्रो प्रतिफल पाउने विश्वास व्यवसायीमा बढिरहेको छ ।न्यून पुँजी हुने साना व्यवसायीका लागि वित्तीय सल्लाह लिन विज्ञहरूले लिने चर्को शुल्कको रोबोट भरपर्दाे विकल्प बन्न थालेको छ । रोबोटले लगानी गर्ने रकम कति छ, जोखिम उठाउने कस्तो योजना छ, कति अवधिका लागि लगानी गर्ने, केका लागि बचत गरिरहेको हो जस्ता प्रश्न सोधेर कुन क्षेत्रमा लगानी गर्ने भन्ने सल्लाह दिन्छ । बेलायतको रोयल बैंक अफ स्कटल्यान्डले आफ्ना २ सय २० जना वित्तीय सल्लाहकारलाई जागिरबाट हटाएर कम्प्युटरमार्फत सल्लाह दिने रोबोट प्रविधि सुरु गरेको छ । यसबाहेक बेलायतका अन्य बैंक तथा वित्तीय संस्थाले पनि रोबोट एड्भाइजरको विकास गरिरहेका छन् । रोबोट एड्भाइजरले सयौंको जागिर गएको भन्दै यसको आलोचना भए पनि बेलायत सरकारले यस्तो प्रविधिलाई अघि बढाउन बैंक तथा वित्तीय संस्थाहरू अग्रसर हुनुपर्नेमा जोड दिएको छ ।रोबोट एड्भाइजरले एलगोरोथम कम्प्युटर प्रोग्राममार्फत परामर्श दिन्छ । बेलायतको अर्थ मन्त्रालयले गत वर्ष सात महिना लामो अध्ययनपछि वित्तीय सल्लाहमा प्रविधिले खर्च कम गर्न उल्लेख्य भूमिका खेलेको निष्कर्ष निकालेको थियो । अर्थ मन्त्रालयले बेलायतको वित्तीय गतिविधि हेर्ने बैंक अफ इंग्ल्यान्डअन्तर्गत रहेको फाइनान्सियल कन्डक्ट अथोरिटीले वित्तीय संस्थालाई अटोमेटिक प्रोग्राम रोबोट एड्भाइजरसम्बन्धी प्रविधि विकासका लागि सहयोग गर्नुपर्ने बताएको थियो । फाइनान्सियल कन्डक्ट अथोरिटीले धेरै ग्राहकले बिनाशुल्क वित्तीय जानकारी लिन खोजेकाले यस्तो प्रविधि उपयोगी र सस्तो हुने जनाएको छ ।यस्तो प्रविधिले वित्तीय क्षेत्रमा मानवीय दिमाग पुन:स्थापना गरी ग्राहकसँगको सम्बन्ध थप सुदृढ गरेर व्यवसाय बढाउन सक्ने लन्डनस्थित अर्थ व्यवस्थापन विज्ञ विकलचन्द्र आचार्य बताउँछन् । स्टक, बोन्ड र अरू सम्पत्तिबारे रोबोट एड्भाइजरले उचित र उपयुक्त सुझाव एवं सल्लाह दिने बताउँदै आचार्यले रोबोटले खरिद र बिक्री गर्दा करलगायत नियमकानुनसम्बन्धी सुझावसमेत दिने गरेको उल्लेख गरे । रोबोट एड्भाइजरका धेरै विशेषता व्याख्या गर्दै आचार्यले रोबोटले बिनाभेदभाव निष्पक्ष सल्लाह र सुझाव दिने र रोबोट एड्भाइजरहरू निश्चित कुनै काम गर्नका लागि विश्वसनीय हुने दाबी पनि गरे । तर, यो प्रविधिले मानिसले जस्तो बोल्ने, नेतृत्व दिने र सन् २००८ को जस्तो आर्थिक मन्दी पार लगाउने क्षमता भने नराख्ने आचार्यको धारणा छ । रोबोट प्रविधिको विकास जति गरे पनि यसले मानिसले जस्तो जीवनका अरू पाटाहरू तथा मौद्रिक सल्लाह भने दिन सक्दैन । तर, वित्तीय योजना, विश्वास, कर, ऋण र कुनै दीर्घकालीन उद्देश्यका लागि रोबोट एड्भाइजरले प्रभावकारी काम गर्न सक्ने विश्वास गरिन्छ । यो खासमा युवा वा वित्तीय सल्लाहकारकहाँ जान नसक्नेलाई लक्षित गरिए पनि केही रोबोटले ठूलो लगानीमा सल्लाहका लागि शुल्क पनि लिन थालेका छन् ।"
कतार र इजरायलमा राजदूत,काठमाडौं सरकारले कतार र इजरायलका लागि राजदूत नियुक्त गरेको छ । राष्ट्रपति विद्यादेवी भण्डारीले सरकारको सिफारिसमा रमेशप्रसाद कोइरालालाई कतार र पूर्वमन्त्री निरञ्जन थापालाई इजरायलका लागि राजदूत नियुक्त गरेकी हुन् । चार लाख बढी नेपाली कामदार रहेको कतारमा चार वर्षदेखि राजदूत पद रिक्त थियो । तत्कालीन राजदूत मायाकुमारी शर्मा विवादमा परेर फर्काइएपछि राजदूत नियुक्ति हुन सकेको थिएन । करिब ५ हजार नेपाली कार्यरत इजरायलमा पनि एक वर्षदेखि राजदूत पद रिक्त थियो ।
नेपालचीन सैन्य अभ्यास सुरु,काठमाडौं झन्डै एक वर्षको गृहकार्यपछि आइतबारदेखि नेपाली सेना र उत्तरी छिमेकी चीनको जनमुक्ति सेनाको विशेष फौजबीच संयुक्त सैन्य अभ्यास सुरु भएको छ । चीन र नेपालबीच पहिलोपटक सुरु सैन्य अभ्यासलाई सगरमाथा मैत्रीसम्बन्ध२०१७ नाम दिइएको छ । अभ्यास वैशाख १२ सम्म चल्नेछ । महाराजगन्जस्थित सैनिक ब्यारेकमा अभ्यासको उद्घाटन गर्दै व्यवस्था तथा युद्धकार्य महानिर्देशक उपरथी विनोदकुमार श्रेष्ठले तालिमबाट दुवै देशका सेनाको व्यावसायिक अभिवृद्धि हुनुका साथै मित्रवत् सम्बन्धमा नयाँ आयाम थपिने विश्वास व्यक्त गरे । सैनिक जनसम्पर्क निर्देशनालयका अनुसार उद्घाटन कार्यक्रममा चिनियाँ जनमुक्ति सेनाका तर्फबाट कर्नेल याङ सुमेङ्गले नेपाली सेना र चिनियाँ जनमुक्ति सेनाबीचको महत्त्वपूर्ण पारस्परिक ऐतिहासिक सम्बन्धबारे उल्लेख गरेका थिए ।
प्रशिक्षण चलाउन निर्देशन,"काठमाडौं एमालेले स्थानीय तह निर्वाचनसम्बन्धी कानुनी र प्राविधिक विषय समेटेर सबै तहमा प्रशिक्षण र तालिम सञ्चालन गर्न पार्टी मातहतका कमिटीलाई निर्देशन दिएको छ । स्थानीय तह निर्वाचन केन्द्रीय समन्वय तथा अनुगमन समितिको आइतबार बसेको बैठकले यस्तो निर्देशन दिएको हो । एमालेले प्रशिक्षणका लागि संविधान, ऐन, निर्वाचनसँग सम्बन्धित आचारसंहितालगायत विषय समेटेर यसअघि नै निर्वाचन पुस्तिका तयार गरी तल्लो तहसम्म पुर्याइसकेको छ ।"
टोखामा बिस्केट,"सोमबार (आज) क्वने लाछी (तल्लो मूल चोक) मा सिन्दूर जात्रा गरी सातै खटद्वारा नागको प्रतीकका रूपमा उठाइएको ५४ हातको योसी (लिंगो) परिक्रमा गराइन्छ । पाँचवटा खट थनेलाछी (माथिल्लो मूल चोक) मा पुगी लिंगोलाई परिक्रममा पछि देवता घर भित्र्याइन्छ ।पहिलो चरणमा जात्रा ३ दिन र दोस्रो चैत मसान्तदेखि ५ दिन मनाइन्छ । जात्रामा सपनतीर्थ दाफा खलक, जोर भीमसेन, चण्डेश्वरी, इन्द्रायणी, गणेश, सपनतीर्थ धिमे, सरस्वती धिमे, नाय्खीलगायत १४ बाजा खलक सहभागी थिए । भने तलेजु गुठी, तायमाय्, मुस्या, फल्चा, झल्लर, इलालगायत १३ गुठी सहभागी भए ।"
"पहिलो किस्ता बैंकमै, पुनर्निर्माण सुरु भएन","भूकम्पपछि जिल्लाका चारवटै नगरपालिकाको कार्यालयमा करिब हजार लाभग्राहीले मात्र नक्सापास गरी भवन निर्माण थालेको उनले बताए । बाँकी लाभग्राहीले भने जग्गाको विवाद, नगरपालिकाले तोकेको मापदण्डमा भवन निर्माण गर्न नसक्नेलगायत आन्तरिक कारणले पुनर्निर्माण नथालेको हुन सक्ने वस्ती बताउँछन् ।"
उत्कृष्ट विद्यार्थी पुरस्कृत,"काठमाडौं पशुपति मित्र मावि, चाबहिलको ७०औं वार्षिकोत्सवमा २०७२ सालका विभिन्न परीक्षामा उत्कृष्ट अंक ल्याउने विद्यार्थीहरूलाई पुरस्कृत गरिएको छ । विद्यालय व्यवस्थापन समितिका अध्यक्ष मणिराम केसीको सभापतित्वमा भएको कार्यक्रममा प्रधानाध्यापक तथा सदस्यसचिव विष्णुप्रसाद अधिकारीले आर्थिक वर्ष ०७२७३ को प्रगति विवरण पनि पेस गरेका थिए । कार्यक्रममा पूर्वसहायक रथी केशरबहादुर भण्डारी, वन विभागका पूर्वमहानिर्देशक राजेन्द्र जोशी, विद्यालय व्यवस्थापन समितिका पूर्वअध्यक्ष उद्धवप्रसाद बडाल, सदस्य सरस्वती जोशीलगायतले बोलेका थिए ।"
लागूऔषधविरुद्ध नाटक,"महानगरीय प्रहरी परिसर जावलाखेलका एसएसपी ठूले राईले सडक नाटकले मनोरञ्जनसँगै उपयोगी सन्देश प्रवाह गरेको बताए । महानगरीय प्रहरी प्रभाग मंगलबजारका इन्स्पेक्टर प्रकाश थापाले पक्राउ परेका भन्दा ठूलो संख्यामा लागूऔषध दुव्र्यसनकर्ता समाजमा हुन सक्ने बताए । तिनीहरूलाई सही दिशा दिन प्रहरीसँगै समुदायले सक्रिय सहयोग गर्नुपर्छ, उनले भने । राष्ट्रिय युवा महासंघ ललितपुर शाखाका अध्यक्ष राजेश वज्राचार्यले प्रहरी मेरो साथीको मर्मलाई जनस्तरमा स्थापित गर्ने दीर्घकालीन उद्देश्यअनुरूप लागूऔषधविरुद्ध बृहत् सचेतना फैलाउन अभियानकै रूपमा निरन्तरता दिँदै आएको बताए । उनले यसलाई आउँदा दिनमा बृहतस्तरमा अघि बढाउने प्रतिबद्धता व्यक्त गरे ।"
घटनाको रिपोर्ट सार्वजनिक,"काठमाडौं नेपाल प्रहरी स्कुलमा चैत १६ गते मृत्यु भएका विद्यार्थीको मृत्युको कारणसहितको रिपोर्ट आइतबार सार्वजनिक गरिएको छ । ८ कक्षामा अध्ययनरत कुन्दन थापामगरको मृत्युको १७ दिनपछि सार्वजनिक गरिएको प्रतिवेदनमा उनले आत्महत्या गरेको निष्कर्ष निकालिएको छ । तर, आफन्तले यो हत्या भएको र आरोपी प्रहरी भएकाले लुकाइएको बताएका छन् । भिजुअल रिपोर्टमा सबै कुरो एनिमेसनमा देखाइयो । तर त्यो सबै कुरा त्यही थियो जुन उनीहरूले पहिलो दिनदेखि नै भन्दै आएका थिए, मृतकका दाइ पर्ने आशिष थापामगरले भने । उनका अनुसार प्रतिवेदनमा थुप्रै ठाउँमा शंका गर्नुपर्ने स्थान छ ।"
सपना पनि देख्दैनन् नेपाली,"हार्ड र सफ्ट पावरकुनै पनि मुलुकको सपनाले क्षमतावान वा शक्तिशाली राष्ट्र बन्ने अभिलाशाको सेरोफेरोमा आकार लिने हो । यस्ता अभिलाषाका दुई रूप छन् । एक सैन्य, रणनीतिक र आर्थिक शक्ति अथवा हार्ड पावर । दुई भाषा, ज्ञानकलासाहित्य, सभ्यता एवं भद्र कूटनीति अथवा सफ्ट पावर । नयाँ मुलुकका रूपमा अमेरिका पत्ता लागेपछि त्यहाँ ओइरिएका विविध, जाति, भाषा र धर्मका मानिसहरू बीचको समन्वयबाट राष्ट्रिय ऊर्जा निर्माणका लागि अमेरिकी सपना बुनिएको थियो । त्यो मुलुक हार्ड र सफ्ट दुवै शक्तिमा झन्डै तीन शताब्दी विश्वमा प्रभावशाली रह्यो । चीन यतिखेर हार्ड पावरमा धेरै अगाडि बढिसकेको छ । र सफ्ट पावर कम भएको आत्मबोधका साथ यसलाई विकसित नगरी चिनियाँ सपना पुरा नहुने निष्कर्षमा पुगेको छ । त्यही अनुरूप काम पनि गर्दैछ । भारत आफ्नो सफ्ट पावर बलियो भएको आत्मविश्वासका साथ हार्ड पावर विकास गर्न अघि बढिरहेको छ ।नेपालको भने कुनै दिशा र गति छैन । आफ्नो आकार, क्षमता र भौगोलिक अवस्थितिले नेपालले आफ्नो हार्ड वा सफ्ट पावरलाई विश्व वा क्षेत्रमा प्रभाव विस्तारमा प्रयोग गर्ने कुरा अहिलेकै परिस्थितिमा व्यावहारिक होइन होला । आर्थिक बाहेकका हार्ड पावरबारे नेपालले धेरै महत्त्वाकांक्षा राख्नु पनि आवश्यक छैन । तर सफ्ट पावरलाई विकसित गरेर आफ्ना राष्ट्रिय आवश्यकताहरू पुरा गर्ने सपना पनि देख्न नसक्ने अवस्था आउनुचाहिँ वास्तवमा नै दुर्भाग्यपूर्ण नियति हो । एउटा उदाहरण, हामी भारत वा चीनसँग अरू धेरै कुरामा प्रतिस्पर्धा गर्न नसकौंला । तर मुलुकभित्र एक वा दुई विश्वस्तरीय प्राज्ञिक प्रतिष्ठानहरू स्थापना गरेर अन्तर्राष्ट्रिय प्रतिष्ठाका खोजकर्ता र विद्वानहरू उत्पादन गर्न वा उच्च गुणस्तरका स्वास्थ्यसेवा दिने संस्थाहरू खडा गरेर क्षेत्रीय ग्राहक आकर्षण गर्न नेपाललाई कसैले रोकेको छैन । साधन पनि अभाव छैनन् । केवल अभाव नेपाली सपनाको छ ।यसरी, हेर्दाहेर्दै हरेक नेपाली नागरिक आफ्नोलागि समेत सपना देख्न नसक्ने बन्दै सिंगो राष्ट्र सपनाविहीन हुनपुगेको छ । आजको युग सुहाउँदो, सबैको स्वामित्व भएको र हरेक नागरिकको महत्त्वाकांक्षालाई प्रतिनिधित्व गर्नसक्ने एउटा नेपाली सपना अपरिहार्य छ । यस्तो सपनैबिना राष्ट्रको राजनीतिक, आर्थिक वा पहिचानात्मक लक्ष्य प्राप्तिका लागि सबै नागरिकलाई प्रेरित र एकीकृत गर्न सकिँंदैन । यस्तो साझा प्रेरणाबिना विकासको कुरा सधैं कोरा कल्पनामात्र रहनु सायद अस्वाभाविक होइन ।"
खटिए निर्वाचन अधिकृत,सरकारले सदनमा दोस्रोपटक संविधान संशोधन विधेयक दर्ता गरेको छ । विधेयकमा प्रमुख प्रतिपक्षीलगायत विभिन्न दलको तीव्र विरोध रहे पनि पार्टी नेतृत्व सरकारमा सामेल भएर मौन बस्नु असह्य रहेको विज्ञप्तिमा उल्लेख छ ।
मोर्चाले बिथोल्यो चुनावी कार्यक्रम,जनकपुरमा पनि लोकतान्त्रिक मधेसी मोर्चाका नेताकार्यकर्ताले विद्यापति चोकस्थित निर्वाचन कार्यालय घेराउ गरेका छन् । आआफ्ना पार्टीका झन्डासहित बिहान १० बजे कार्यालय पुगेका नेताकार्यकर्ताले सरकारविरुद्ध नाराबाजी गर्दै अपराह्न २ बजेसम्म घेराउ गरेका थिए ।
माग सम्बोधन हुन्छ,"बागलुङ (कास) कांग्रेस वरिष्ठ नेता रामचन्द्र पौडेलले मधेसकेन्द्रित दलसँग सहमति गरेर निर्वाचनमा जानुपर्ने बताएका छन् । निर्वाचनको मिति सारेरै भए पनि पहिले मधेसकेन्द्रित दललाई सहमतिमा ल्याउनुपर्ने उनको भनाइ छ । प्रेस युनियन बागलुङले आइतबार बागलुङमा गरेको पत्रकार सम्मेलनमा पौडेलले मुलुकमा झनै अस्थिरता सिर्जना हुने भएकाले दुई चरणमा निर्वाचन गर्न नहुनेमा जोड दिए । मधेसकेन्द्रित दललाई जसरी पनि निर्वाचनमा समावेश गर्न आवश्यक छ, उनले भने ।"
२२ नगरमा सार्वजनिक यातायात प्रस्ताव,"संघीय मामिला तथा स्थानीय विकास मन्त्रालयले उपत्यकाका २२ नगरपालिकामा सार्वजनिक यातायात चलाउने प्रस्ताव मन्त्रिपरिषदमा पठाएको छ । उपत्यकामा अन्तर्राष्ट्रिय स्तरको सुविधासम्पन्न बस चलाउन मन्त्रालयले अन्तिम स्वीकृतका लागि प्रस्ताव पठाएको हो । सम्पूर्ण प्रक्रिया सम्पन्न भइसकेको छ भन्दा पनि हुन्छ, मन्त्रिपरिषदको निर्णय पर्खाइमा छौं, मन्त्रालयका सचिव केदारबहादुर अधिकारीले भने, निर्णय चाँडै हुनसक्छ । सार्वजनिक यातायात भरपर्दो, स्तरीय र व्यवस्थित बनाउन उपत्यका नगर यातायात लिमिटेड कम्पनी दर्ता गरी ठूला र स्तरीय बस सञ्चालन ल्याउने उनले बताए । लिमिटेडमा मन्त्रालय र उपत्यकाका २२ वटै नगरपालिकाको सेयर हुनेछ ।काठमाडौं महानरपालिकाका सूचना अधिकृत महेश काफ्लेका अनुसार बस सञ्चालनका लागि सरकारले दिएको ६८ करोड र नगरपालिकाको सेयरबापत जम्मा गरेको १० करोड रुपैयाँको कोष बनाइनेछ । ६८ करोड रुपैयाँबाट बस खरिद गरिने र १० करोड प्रशासनिकलगायत अन्य क्षेत्रमा खर्च गरिने उनले बताए । नगरपालिकाहरूको १० करोड सेयरमध्ये २ करोड काठमाडौं महानगरले व्यहोर्ने पनि उनले बताए । हालसम्म बहुमत सेयर महानगर र त्यसपछि ललितपुर महानगरको हुन्छ, उनले भने, सरकारले स्वीकृत दिनेबित्तिकै सेयर होल्डरको प्रतिबद्धतापत्रमा हस्ताक्षर गराउँछौं, कम्पनीको प्रबन्धपत्र र नियमावली मस्यौदा तयार भइसकेको छ ।कीर्तिपुर, गोकर्णेश्वर, बूढानीलकण्ठ, टोखा र नागर्जुन नगरपालिकाको ३५३५ लाख, चन्द्रागिरि, दक्षिणकाली, शंखरापुर, कागेश्वरी मनोहरा र तारकेश्वर नगरपालिकाको १०१० लाख सेयर हुनेछ । भक्तपुरले ६० लाख, मध्यपुरठिमीले ३५ लाख, अनन्तलिंगेश्वर, सूर्यविनायक, चाँगुनारायण र महामञ्जुश्री नगरकोट नगरपालिकाले १०१० लाख सेयर हुने उनले बताए । उपत्यकामा पहिलो चरणमा ५० प्रविधिमैत्री, अत्याधुनिक र ठूला बस सञ्चालन गरिने तयारी सरकारको छ । संघीय मामिला तथा स्थानीय विकास मन्त्रालयले तीन महिनाअघि महानगर राजस्व विभागका प्रमुख राज्यप्रकाश प्रधानाङग, ललितपुरका वरिष्ठ इन्जिनियर रुद्र गौतम, मध्यपुरठिमीका कानुन अधिकृत केशव सिलवाल र बूढानीलकण्ठ नगरपालिका माधव गौतम सम्मिलित एक समिति गठन गरी १५ दिनभित्र कम्पनी दर्ता गरी प्रक्रिया अघि बढाउन निर्देशन दिएको थियो । कामनपाका मेकानिकल इन्जिनियर पुरुषोत्तम शाक्यको संयोजकत्वमा स्फेसिफिकेसन र बोलपत्र पुस्तिका बनाउन प्राविधिक समितिसमेत गठन भइसकेको काफ्ले बताए ।"
अनावश्यक हठ,"मोर्चागठबन्धनको माग पूरा गर्ने गरी सरकारले संशोधन विधेयक ल्याए पनि संसद्बाट पारित गर्न दुई तिहाइ मतको समीकरण अहिले तयार छैन । मागबमोजिम प्रदेशको सीमांकन हेरफेर र राष्ट्रियसभा गठनको प्रावधान परिमार्जन भए पनि अहिले हुने स्थानीय निर्वाचनले तात्त्विक असर पार्ने देखिँदैन । त्यसैले अहिलेको अवस्थामा प्राप्त उपलब्धि रक्षा गर्दै घोषित स्थानीय निर्वाचनमा जानु नै मोर्चागठबन्धनका लागि हितकर देखिन्छ । त्यसका निम्ति रहेको प्राविधिक अड्चन राजनीतिक सहमतिका आधारमा फुकाउन सकिन्छ । लोकतन्त्रमा असहमति भए चुनाव बहिष्कार गर्न त सकिन्छ, तर चुनावै बिथोल्न खोज्नु अलोकतान्त्रिक कार्य हो, जुन निन्दनीय पनि छ । यो जिम्मेवार राजनीतिक दलका लागि सुहाउँदो कुरा पनि होइन । मोर्चागठबन्धनले यतिबेला आवेग होइन, विवेक देखाउनुपर्छ । सघन वार्तासंवादमार्फत विश्वासको वातावरण तयार गर्ने जिम्मेवारी सरकार र ठूला राजनीतिक दलहरूको छँदै छ ।"
धुर्मुससुन्तलीको धर्मसत्कर्म,"प्रदीप गिरीलाई नचिन्ने वा उच्चारण गर्न नजान्ने तथा मतदाता नामावलीमा नाम भएनभएकोसम्म थाहा नहुने कलाकार केन्द्रीय राजनीतिमा रातारात उदाउने सपना देख्छन् । सरकारी जागिर खाएर दलको झण्डा बोक्दै सडकमा निषेधित क्षेत्र तोड्न रुचि देखाउने जमात पनि बढ्दैछ । अझ स्थानीय चुनावमा कति कलाकारले फ्यानका मत लिन भनेर दलीय झण्डा बोकेर प्राप्त सम्मानलाई गुमाउने हुन् । संलग्न क्षेत्रमा थप सेवा दिन होइन, टुटेफुटेका अंग्रेजी बोलेर हाइ क्वालिटीको कलाकार हुँ भन्ने बढी छन् । फरक यत्ति हो कि आफूलाई कसरी प्रस्तुत गरेर वा फरकफरक कर्म गरेर चर्चामा आइरहन चाहने एक्टरएक्ट्रेसका बाहुल्यता बढ्दैछ । वास्तविक नाम सीताराम कट्टेल तथा कुञ्जना घिमिरे भए पनि हास्य कलाकारितामा लागेर धुर्मुससुन्तलीको नामबाट छवि तथा परिचय बनाएका थिए । यी दुईले विपन्न मुसहर बस्तीका लागि नयाँ निर्माण गरिएका चिरिच्याट्ट बस्ती हस्तान्तरण गरेका छन् । मेरो सानो आग्रह, अबको प्राथमिकता हिमाली क्षेत्रमा होस् । सुगममा धेरै सुविधा लिने आधार हुन्छ । तसर्थ मुगु, डोल्पाका उपल्लो क्षेत्रदेखि गोरखा, धादिङका उत्तरी विकट या संखुवासभा, ताप्लेजुङका विकट क्षेत्र अबको रोजाइ थलो परुन् । श्रीकृष्ण राजवंशी सिन्धुली०००अघिल्लो वर्ष केवल सत्ता प्राप्तिका लागि मरिमेट्ने राजनीतिक दलहरूको अकर्मण्यताले सिर्जना गरेको देशको अस्थिरताबाट निराश बनेको मन नववर्षारम्भसँगै एकाएक हर्षित बन्न पुग्यो । दलहरू बीचको बढ्दो मनमुटाव, असमझदारी र वैमनस्यका बासी समाचारहरू अखबारहरूमा प्रकाशित भएको हेर्दाहेर्दा हैरान भएका नेपालीमा धुर्मुससुन्तली फाउन्डेसनको रचनात्मक अभियानले नयाँ वर्षकै दिन अनायासै आशाको दीप प्रज्ज्वलित गराइदियो । केवल टेलिशृङ्खला, हास्य प्रहसन, सार्वजनिक समारोह, गाईजात्रा र महोत्सवमा जनतालाई हँसाएर मात्रै कलाकारको सामाजिक उत्तरदायित्व पुरा हुँदैन भन्ने आत्मबोध गरी पुस्तौँदेखि चुहिनो छानोमुनि आश्रय लिइरहेका विपन्न मुसहर बस्तीमा पुगेका धुर्मुससुन्तलीको जोडीले एकीकृत नमुना बस्ती हस्तान्तरणमार्फत सामाजिक समृद्धिको वीजारोपण गरिदिए । वास्तवमा जनसेवा र विकास निर्माणका लागि राजनीति नै गर्नुपर्छ भन्ने जडसूत्रवादी चिन्तनमा वर्षाैँदेखि दीक्षित हुँदै आइरहेका नेपालका नेताहरूको एकोहोर्याइँलाई उक्त बस्तीले गतिलो जवाफ दिएको छ । कमल कोइरालाभिरकोट१, स्याङ्जा०००नयाँ वर्ष २०७४ को आगमनसँगै महोत्तरी जिल्लाको बर्दिबास नगरपालिका२ स्थित मुसहर बस्तीका ५३ दलित परिवारले उपहारस्वरूप घर पाएका छन् । जिल्ला फरक भए पनि एकै भौगोलिक परिवेशमा केही किलोमिटरको अन्तरालमा रहेका सिरहा सखुवा ननकारपट्टी गाउँपालिका वडा नं४, स्थित खत्वे अर्को ५६ दलित परिवार घरबारविहीन भएका छन् । जतिका घर जलेका छन्, तिनीहरू अत्यन्त गरिब हुन् भन्ने कुरा ५६ वटा घर सम्पू्र्ण रूपमा जलेर नष्ट हुँदा भएको क्षतिको अनुमानबाटै प्रस्ट हुन्छ । ५६ घर दलितको आगलागीपछिको दैनिकी कष्टकर भएको पहिल्यैदेखि स्रोतसाधनविहीन उनीहरूसँंग तत्काल घर बनाएर बस्न सक्ने कुरै भएन् । जसको कारण आगामी वर्षातको समयमा उनीहरू थप कष्टकर जीवन जिउन बाध्य हुनेछन् । आगलागीपछि सरकारी तथा गैरसरकारी निकायले राहतस्वरूप त्रिपाल, कम्मल, च्युरा भुजिया, भाँडाकँुडा, कपडा वितरण गरे पनि घरबारविहीन भएका उनीहरूको घर नभएसम्म दैनिकी सहज बन्दैन । त्यसैले बर्दिबासको बस्ती हस्तान्तरणपछि यदि धुर्मुससुन्तली फाउन्डेसनको अर्को बस्ती विकास गर्ने योजना भए आगलागीपीडित सिरहा जिल्ला सखुवा ननकारपट्टी गाउँपालिका वडा नं ४ स्थित खत्वेका ५६ दलित परिवारका लागि अर्को एकीकृत बस्ती निर्माण गरी ती आगलागीपीडितको पीडामा मलम लगाउन आग्रह गर्छु । प्रमोद चालिसेसप्तरी"
"पोहोर, तरङ्ग र भोलि","नागरिक समाजका मानिसहरू र एकेडेमिकका, चैतन्य मिश्रजस्ता एकाध विचारकबाहेक, यसो फोटा हालेर अन्तर्वार्ता ठोक्ने बाहेक अध्ययन गरेर लेख्ने, बाहिर छलफल गरेर विचारमा प्रभाव पार्ने उदाहरण भेटिएनन् । आफू साहित्यिक मानिस भएकोले यतातिर पनि केही भनिहाल्छु । गत साललाई मात्र लिएर हेर्ने हो भने पनि लेखकहरूले समय सम्वेदनालाई समाती त्यसभित्र पसेर लेखेका थोरै कृतिहरूमात्र आए । यसको कारण के हो भने नेपालमा अहिले थकान र विचारशून्य नामले भन्न सकिने दुईवटा अवस्था आए । म पोस्टग्य्राजुअट तहका विद्यार्थीलाई यी कुरा लिएर छलफल गर्न भनिरहन्छु । थकान र विचारशून्य अवस्था आएका उदाहरण छन्, अनेक मुलुकमा । कारण हुन्, भन्ने कुरो नयाँ नहुनु र घटनाप्रधान राजनीति र सामाजिक चलनहरूमा वृद्धि हुनु । साहित्यिकहरूले त्यस्ता अवस्थालाई अति राम्ररी प्रयोग गरेका उदाहरण छन् । खासगरी फ्रान्समा र ल्याटिन अमेरिकी केही मुलुकमा, अनि अमेरिकामै पनि यस्ता अवस्थालाई लेखकहरूले लेखनमाथि आइपर्ने चुनौती र दुर्घटनाको रूपमा लिए । त्यसको समाधान उनीहरूले यसरी निकाले । तिनै गम्भीर र भत्काउने विषयमाथि नै साहित्य रचना गर्ने, चित्रकला बनाउने, वास्तुकला बनाउने र सङ्गीत रचना गर्ने । फ्रान्सेली, जर्मन र अङ्ग्रेजी लेखकहरूले पहिलो र दोस्रो विश्वयुद्धका बेला लेखेका साहित्यलाई लिएर हेर्दा अथवा फ्रान्जकाफ्का, भँपोल सात्र्र, टीएस एलिअटका साहित्य अनि अमेरिकी सङ्गीतकार जोन केजको सङ्गीतबाट हेर्दा त्यो कुरा थाहा हुन्छ । हाम्रोतिर सङ्कटलाई विषय बनाउने काम सदात मन्टो र महाश्वेतादेवीले साहित्यमा र केएफ हुसेनले पेन्टिङमा गरे । नेपालमा पनि सङ्कटलाई विषय बनाएर लेखिएका साहित्य छन्, तर थोरै छन् । अर्कोतिर त्यो अवस्थाबाट बँचाएर साहित्यलाई अगाडि ल्याउने काम अर्को छ । लेखकले पुरै समर्पण भाव, अध्ययन वा ध्यानातित भएर लागेरै काम गर्ने हो भनेमात्र माथि भनेको शून्य र थकानबाट बाहिर निकाल्न सकिने हो, साहित्य । गत वर्षको सङ्केतबाट हेर्दा नेपाली लेखकका त्यस्ता समय सम्वेदना वा ध्यान वा अध्ययन वा समयलाई विषय बनाएर लेखिएका बलिया लेखनहरूबारे मैले त्यति आशावादी हुने आधार भेटिन । तर अब आउने समय जीवन हो, भोगेर थाहा हुनेछ ।"
राष्ट्रपति भ्रमणको टाइमिङ,"त्यसैले सोमबारदेखि हुने राष्ट्रपति भण्डारीको भारत भ्रमणको राजनीतिक महत्त्व निकै छ । सम्भवत: भण्डारीमार्फत भारतले स्पष्ट रूपमा नेपालको राजनीतिक घटनाक्रमको विषयमा आफ्नो सन्देश प्रवाह गर्ने देखिन्छ । यतिखेर प्रधानमन्त्री नरेन्द्र मोदीको सरकारमाथि नेपाली निर्वाचनको विषयमा स्पष्ट नीति लिनका लागि दबाब परिरहेको सहजै बुझ्न सकिन्छ । त्यसले नेपालको राजनीतिमा पनि कति प्रभाव पार्छ, त्यसका लागि भने केही दिन पर्खनुपर्ने हुन्छ ।"
महिलालाई किन जिताउने ?,"अहिलेको निर्वाचनमा प्रमुखअध्यक्ष र प्रमुखअध्यक्षमध्ये एउटा पदमा महिलाले उम्मेदवारी दिने प्रावधानले पनि महिलाहरू उत्प्रेरित भएका छन् । प्रमुखअध्यक्ष पदमा भने महिलालाई उम्मेदवार बनाउन पार्टीहरूले नचाहेको भन्ने पनि चर्चा आइरहेको छ । यस्तो अवस्थामा महिला आफैं पनि सजग हुन जरुरी छ । उपप्रमुखउपाध्यक्ष भए पनि ठिकै छ भन्ने धारणा महिलाले लिनु हुँदैन । सक्षम, पढेलेखेका महिलाले प्रमुखअध्यक्ष पदमा लड्नुपर्छ ।"
पद नखोज्ने बीपीका भाइ,"परिवार व्यवस्थापन, खेतीपाती र राजनीतिक आन्दोलनमा लागिरहँदा केशवले आफ्नो स्वास्थ्यको ख्याल गर्ने समय पनि पाउनु भएन । २०३८ सालको अन्ततिर उहाँ अत्यन्तै बिरामी हुनुभयो । उपचारको लागि अल इन्डिया इन्स्टिच्युट अफ मेडिकल साइन्समा लगियो, तर क्यान्सरले ग्रस्त बनिसक्नुभएका केशवको उपचार असम्भव देखेपछि विराटनगर ल्याइयो । अन्तत: २०३९ वैशाख ४ गते उहाँको देहान्त भयो । केशव कोइरालाका जेठा छोरा निरञ्जन कोइराला व्यापारमा संलग्न छन् भने कान्छा छोरा डा शेखर कोइराला कांग्रेस राजनीतिमा छन् ।"
खोजियो आमाको नाम,"लेखनाथ चाप्पती ? फूलमती ? दिलमती ? कवि उपेन्द्र सुब्बाको आमाको नाम के होला ? मंगलबार जन्मेकाले मंगली पो को कि ? या, असारमा जन्मेको भएर आसारी ? नयाँ वर्षको भोलिपल्ट साँझ पोखरा झुल्केका कविले कवितामार्फत आमाको नाम खोज्न भ्याए ।यति धेरै सम्भावित नामहरूमामेरो आमाको नाम के होला ?मेरो नागरिकता, सर्टिफिकेट या अन्य पुर्जाहरूमाकहीँ कतै उल्लेख छैनअब ममेरो आमालाई के नाम दिउँ ?के उपमा दिउँ ?पब्लिक इभेन्टद्वारा शनिबार आयोजित कविता कन्सर्टमा उनले वाचन गरेका तीन कवितामध्ये मेरो आमाको नाम ले सबैलाई भावुक बनायो । अघिल्ला दुई कविता सायद र धान नाचमा गाइने पालममा आधारित ख्यालीमा हारेको धुर्वे मा रसिक बनेका उपेन्द्र मेरो आमाको नाम अघि केही बेर गफिए । प्राय: पुरुष पात्रलाई केन्द्रमा राखेर कथा लेख्ने यी कथाकारको कवितामा भने आमाको वर्णन भेटियो ।नाम चाहिँ साह्रै खराब राख्छ लिम्बुहरू । फिल्म कबड्डी कबड्डी का झाँक्री बा को बोली सुनेर सबै गललल हाँसे । उनी फेरि बोले, त्यहीँमाथि छोरामान्छेको अलिअलि राम्रो हुन्छ, छोरीमान्छेको साह्रै नराम्रो ! हल स्तब्ध बन्यो ।मेरो आमालाई सम्बोधन गर्न योग्य शब्दकुन शब्दकोशमा होला र ?आमाको पनि कुनै नाम हुन्छ र ?ए मेरो आमाको नाम त आमा नै पो होलासुरुमै गम्भीर मानिसदेखि डर लाग्ने बताएका उपेन्द्रले अन्तमा सबैलाई गम्भीर बनाए ।कविता कन्सर्टमा कविता गाउन उभिएका गायक कर्ण दास उपेन्द्रकै पक्षमा देखिए । भने, हो, आमाको नाम आमा नै हुन्छ । अरू नाम फगत पछि राखिएका नाम हुन् । एकै थलोमा कविले कविता वाचन गर्ने र कलाकारले कवितालाई गाएर सुनाउने गजबको फ्युजन को साक्षी कर्ण दास पनि बसे । आमा हुन साह्रै असजिलो छपहाड जस्तोउचाइमा पुगेर मैदान भइदिनुपर्नेमैदानमा पुगेर उकालो भइदिनुपर्नेकवि तीर्थ श्रेष्ठको कविता आमा गाए उनले । उनले महाकवि देवकोटाको कुन मन्दिरमा जान्छौ यात्री कविता पनि गाए । कविता कन्सर्टको दोस्रो संस्करणमा आयोजकले तीन कवि र तीन कलाकारलाई स्टेजमा उतारेको थियो । कवि मोमिलाले प्रेम, पीडा, प्यास र पानी, तिमी र म र भीमसेन थापाको सुसाइड नोट सुनाइन् । अर्का कवि विप्लव ढकालले भ्यागुताको बिहे, कोटको टाँक र सिलिकन सुन्दरी सुनाए । तीन कविका कवितामा प्रेम, लैंगिकता, समाज, राजनीति र उपभोक्तावाद अटाए । कविता गाएर सात एल्बम सार्वजनिक गरिसकेकी गायिका लोचन भट्टराईले कविशिरोमणि लेखनाथ पौडयालको पिंजडाको सुगा गाइन् । भीमदर्शन रोकाको मुक्तक गायनबाट कविता गायन सुरु गरेको स्मरण गर्दै उनले भीमनिधि तिवारीको दागबत्ती कविता पनि गाएर सुनाइन् ।हाम्रा गीत ९८ प्रतिशत कथ्य हुन्छन्, गीत लेख्य हुनुपर्ने भावमा उनले भनिन्, भाषालाई मर्न दिनु हुन्न भनेर एक्लै भए पनि लागिपरिरहेकी छु ।कार्यक्रममा कवि तीर्थ श्रेष्ठले २०३५ सालमै पोखरामा पहिलोपटक टिकटमा मुक्तक कार्यक्रम भएको स्मरण गरे ।त्यति बेलै टिकटमा मुक्तक भव्य रूपमा सफल भएको थियो, उनले भने, अहिले कवितालाई व्यावसायिकता दिन यस्ता कार्यक्रमले पक्कै सहयोग गर्ने छ ।कार्यक्रम संयोजक उपेन्द्र पौडेलले कविता सुन्ने र सुनाउनेभन्दा माथि उठाएर व्यावसायिकता खोजीको अभियान भएको बताए ।"
साहित्य संवद्र्धनद्वारा सम्मान,"काठमाडौं साहित्यका विभिन्न क्षेत्रमा योगदान पुर्याएबापत साहित्य संवद्र्धन केन्द्रले राजधानीमा ६ स्रष्टालाई सम्मान गरेको छ । २३ हजार रुपैयाँ र सम्मानपत्र सहितको हरिहर शास्त्री सावित्रीदेवी साहित्य पुरस्कार पुण्य खरेललाई, ११ हजार रुपैयाँ र सम्मानपत्र सहितको विश्वज्योति सेवा सम्मान नाट्यकर्मी शान्तदास मानन्धरलाई र उत्तिकै राशिको जम्बकुमारी टीकाबल्लभ साहित्य सम्मान साहित्यकार परशु प्रधानलाई दिइयो । त्यसैगरी शारदा सिर्जना पुरस्कार कथाकार भागिरथी श्रेष्ठलाई, राधिकापदमदुर्गा पुरस्कार प्राडा वेणीमाधव ढकाललाई र साहित्य संवद्र्धन द्रष्टा सम्मान साहित्यकार प्रा ठाकुर पराजुलीलाई दिइयो । पुरस्कारमा जनही १० हजार रुपैयाँ र सम्मानपत्र रहेका छन् ।कार्यक्रममा ज्ञानु अधिकारीको साहित्य वर्ष पुस्तक २०७२, रजनी ढकालको लयको खोजीमा निबन्ध संग्रह र तिलस्मी प्रभासको अमृताञ्जली मुक्तकसंग्रह समेत लोकार्पण गरियो । कोशकार वसन्तकुमार शम्र्मा नेपाल, प्रा गोपीकृष्ण शर्मा, प्रा राजेन्द्र सुवेदी, डा लेखप्रसाद निरौला, धीरकुमार श्रेष्ठ, विनयकुमार शर्मा नेपालले सम्मान र कृतिबारे धारणा राखे । पुस्तकहरू शब्दार्थ प्रकाशनले छापेको हो ।"
पत्रकारलाई लहना,"काठमाडौं नेपाल भाषाको साप्ताहिक लहना तीन वर्ष पूरा भई चौथो वर्ष प्रवेश गरेको अवसरमा विविध पत्रकारिता पुरस्कार प्रदान गरिएको छ ।राजधानीमा आयोजित एक समारोहबीच १० हजार रुपैयाँसहित लहनाधर्म मोती पत्रकारिता पुरस्कार राष्ट्रिय समाचार समितिका प्रधान सम्पादक राजु शाक्य, १० हजार रुपैयाँसहितको लहनासुर सम्मान वरिष्ठ फिल्म पत्रकार विजयरत्न तुलाधर र उत्तिकै राशिको लहनामोहिनी पत्रकारिता पुरस्कार नेपाल समाचारपत्रका सहायक सम्पादक सुनील महर्जनलाई प्रदान गरियो । पत्रकारिताभन्दा बाहेककालाई दिइने लहना पञ्चवीर सिंह पुरस्कार भने प्रा माणिकलाल श्रेष्ठलाई दिइयो । पञ्चवीरसिंह तुलाधरद्वारा स्थापित यो पुरस्कारमा २० हजार २ सय २२ रहेको छ । लहना साप्ताहिकका प्रकाशक नृपेन्द्रलाल श्रेष्ठ, सम्पादक जुजुमान महर्जन र व्यवस्थापक सुरेन्द्रभक्त श्रेष्ठले मातृभाषाको पत्रकारिता विकास र विस्तारमा आफूहरू लागिपरेको बताए । पुरस्कारका लागि लक्ष्मण गमाल, सुरबहादुर श्रेष्ठ र मोहिनी श्रेष्ठले सहयोग पुर्याएको कार्यक्रममा बताइयो ।"
ज्योति सम्मान,"सम्मानितहरूको व्यक्तित्व र कृतित्वमाथि डा लक्ष्मण गौतम, मोहन दुवाल, कृष्णप्रसाद भुसाल लगायतले बोले । शैलेन्द्र साकार, मन्जु काँचुली, प्रमोद प्रधान, दिव्य गिरी, भुवन सिवाकोटी, गंगा पौडयाल लगायतले कविता सुनाएका थिए ।"
घामपानी खिच्न सकिनँ,"उनी अब भने फिल्म निर्माणमा पनि सक्रिय हुने दाउमा छन् । झन्डै दुई दशकको पत्रकारिता करिअरमा थुप्रै अन्तर्वार्ता लिएका उनको अहिले आफैँ त्यो भूमिकामा हुँदा रमाइलो अनुभूति रहेछ, जति अन्तर्वार्ता भए पनि एउटै प्रश्न सुन्दासुन्दै हैरानी हुने रहेछ । अरू कलाकारलाई पनि त यस्तै हैरानी हुँदो होला नि ।"
आचारसंहिता उल्लंघन गर्दै ठूला दल,"विद्यालयमै कार्यक्रमलमजुङ कांग्रेस मस्र्याङ्दी गाउँपालिका समितिले चैत २६ मा बाहुनडाँडाको चन्द्रोदय माविमा गाउँ जागरण कार्यक्रम आयोजना गर्यो । कक्षाकोठाको हाइट बोर्ड (सेतो पाटी) माथि ब्यानर टाँगेर आयोजना गरिएको कार्यक्रमसहितको तस्बिर फेसबुकमा अपलोडसमेत गरियो । एमाले बेंसीसहर नगर संगठन कमिटीले २ नम्बर वडाको भेला चैत २८ मा भकुन्डेस्थित बालकल्याण माविमा आयोजना गर्यो । माओवादी केन्द्रले पनि चैत ३० मा सुन्दरबजार नगर संगठन कमिटीको भेला सुन्दरबजारस्थित कृषि क्याम्पसमा गर्यो । पार्टीको झन्डा राखेर आयोजना गरिएको कार्यक्रममा नेता नारायणकाजी श्रेष्ठले सम्बोधन गरेका थिए । प्रमुख दलका जिल्ला तहका संगठनले निर्वाचन आचारसंहिताविपरीत स्कुल, क्याम्पस, सरकारी स्वामित्वका भवनमा कार्यक्रम आयोजना गरिरहेका छन् । ठूला दलको सिको गर्दै राप्रपा, नयाँ शक्ति र संघीय समाजवादी फोरमलगायतले निर्वाचन प्रचारप्रसारमा सरकारी स्वामित्वका भवन प्रयोग गरेको स्थानीयले बताए । निर्वाचन आयोगको निर्देशनविपरीत पार्टीका नेताहरू मोटर बाटो शिलान्यास र गाउँ प्रवेशको गेट उद्घाटनलगायत कार्यक्रम सरिक भइरहेकै छन् । प्रजिअ ऋषिराम तिवारी भने जिल्लामा आचारसंहिता उल्लंघनका उजुरी अहिलेसम्म नआएको बताउँछन् । आचारसंहिता उल्लंघन भएका घटनाबारे कहींकतैबाट उजुरी परेन । उजुरी परे ऐनकानुनबमोजिम कारबाही अघि बढ्ने हो, उनले भने । मुख्य निर्वाचन अधिकृत एवं जिल्ला न्यायाधीश अर्जुन अधिकारीले कार्यालय स्थापनासँगै आचारसंहिता कार्यान्वयनमा कडाइ गरिने बताए । उनका अनुसार निर्वाचन आचारसंहिता कार्यान्वयन गर्ने सन्दर्भमा आचारसंहिता उल्लंघटनका घटना हेर्नलाई छुट्टै अधिकृत तोकिनेछ ।"
राउतलाई राज्य विप्लव मुद्दा,"भैरहवा तराइका बारेमा विवादास्पद अभिव्यक्ति दिंदै आएका सिके राउत र उनका समर्थकसमेत गरी ८ जनाविरुद्ध प्रहरीले आइतबार संगठित अपराध तथा राज्य विप्लव अभियोगमा मुद्दा दायर गरेको छ । जिल्लाको मर्चवार क्षेत्रमा गत फागुन ७ र ८ गते भएको आगजनी, प्रहरी चौकी तोडफोड र हतियार लुटपाटमा संलग्न भएको आरोपमा मुद्दा चलाएको प्रहरीले जनायो । रूपन्देही मर्चवार घटनामा समेत संलग्नता देखिएकाले सिरहामा रहेका राउतलाई वैशाख १ गते प्रहरीले यहाँ ल्याएको थियो । जिल्ला अदालतले अनुसन्धानका लागि आइतबार ६ दिनको म्याद थप गरेको छ । प्रहरीका अनुसार राउतविरुद्ध संगठित अपराध तथा राज्य विप्लव अभियोगमा मुद्दा दर्ता गरिएको यो पहिलोपटक हो । मर्चवार क्षेत्रमा भएका विध्वंसात्मक घटना राउतकै निर्देशनमा भएको कुरा खुल्न आएपछि उनलाई समेत यो अभियोग लगाइएको हो, जिल्ला प्रहरी प्रमुख एसपी रवीन्द्र धानुकले भने, तत्कालीन अवस्थामा पक्राउ परेका उनका समर्थकबाट उनको निर्देशनबाट गतिविधि गरिएको खुलेको छ । प्रहरीका अनुसार राउत पक्राउ परेको विरोधमा फागुन ७ गते मर्चवार क्षेत्रमा उनका समर्थकले प्रदर्शन गर्ने क्रममा मझगवामा झडप भएको थियो । त्यस क्रममा प्रहरीमाथि आक्रमण गर्नुका साथै ट्रकमा आगजनी गरिएको थियो ।"
अदालतको आदेशविरुद्ध आन्दोलन,"आइतबार उनीहरूले सदरमुकाममा नाराजुलुस र कोणसभा गरे । उच्च अदालतको गेटअगाडि गएर कोणसभा गरेका हुन् । जुलुसमा माओवादी केन्द्रका साथै विप्लव माओवादीका नेता तथा कार्यकर्तासमेत सहभागी थिए । अदालतपीडित संघ लेखिएको कालो ब्यानरमा जुलुस निकालिएको हो । यो सरासर बृहत् शान्ति सम्झौताविपरीत छ, जिल्ला नेता रूपेश शाक्यले भने, यदि बालकृष्ण ढुंगेललाई पक्राउ गरेर जेल चलान गरे यो आन्दोलनले देशव्यापी रूप लिन्छ ।"
टर्कीमा जनमत संग्रह,"पक्राउ परेकामध्ये प्रहरी अधिकारीहरू १० हजार ७ सय ३२, सेनाका ७ हजार ४ सय ६३, सैनिक जनरलहरू १ सय ६८, न्याय क्षेत्रका २ हजार ५ सय ७५, सरकारी कर्मचारीहरू २ सय ८, सञ्चारकर्मीहरू १ सय ३१ छन् । १ सय ७९ मिडिया पनि उक्त अवधिमा बन्द गरिएका छन् । असफल कूयता भएका यस्ता पक्राउले टर्कीमा निरंकुशता थप मजबुत हुने आशंका गरिएको छ ।"
उत्तर कोरियाको मिसाइल परीक्षण विफल,परीक्षण उत्तेजना बढाउने खालको : पेन्स अमेरिकी उपराष्ट्रपति माइक पेन्सले उत्तर कोरियाको असफल मिसाइल परीक्षण उत्तेजना बढाउने खालको भएको बताएका छन् । १० दिने एसिया भ्रमणका क्रममा आइतबार दक्षिण कोरिया पुगेका पेन्सले मिसाइल परीक्षणबाट यो क्षेत्र र अमेरिकामा खतरा बढाएको बताएका हुन् । उनले भ्रमणका क्रममा दक्षिण कोरियाली अधिकारीसँग उत्तर कोरियाको मिसाइल तथा आणविक कार्यक्रमबारे छलफल गर्ने जनाइएको छ ।
विदेशी सहयोगको ३७ प्रतिशत बजेट बाहिरै,सरकारलाई जानकारी नै नदिई अन्तर्राष्ट्रिय गैरसरकारी संस्था (आईएनजीओ) बाट हुने खर्चको तथ्यांक समावेश छैन
बजार मूल्यमै अनुदानको चुलो बिक्री हुने,"विलम्ब शुल्क मिनाहा भएनउपसमितिले हवाई मार्गबाट आयात भएको १० हजार चुलोको विलम्ब शुल्क मिनाहा गर्न निर्देशन दिए पनि कार्यान्वयन हुन सकेको छैन । महाप्रबन्धक जोशीका अनुसार मूल्य घटाउन स्वीकृति दिए पनि शुल्क मिनाहाबारे भने अर्थ मौन छ । हवाई मार्गबाट ०७२ पुस १६ मा चुलो आयात भएको थियो । १० हजार चुलोको करिब २ करोड ५० लाख रुपैयाँ भन्सार बुझाइएको थियो । तर, नेपाल पारवहन तथा गोदाम व्यवस्थापन कार्यालयले विलम्ब शुल्क भन्दै थप रकम माग गरेपछि १० हजार चुलो कार्यालयकै गोदाममा थन्किएको छ । त्यसबेला ८० लाख विलम्ब शुल्क थियो । अहिले शुल्क बढेर २ करोड ३० लाख रुपैयाँ पुगेको जनाइएको छ । बिलम्ब शुल्क मिनाहा गरिदिन पनि पत्र पठाएका थियौं तर यसबारे कुनै निर्णय भएन, जोशीले भने । जानकारहरूका अनुसार बिलम्ब शुल्क मिनाहा गर्न गोदाम व्यवस्थापन कार्यालयको सञ्चालक समितिले निर्णय गर्नुपर्छ ।भ्याटसहित करिब ५२ सय रुपैयाँ भए पनि एक वर्षमा बिक्री गर्न सकिनेछ ट्रेडिङ"
नेप्से र कारोबार रकम दुवै घटे,"नेप्सेसँग आइतबार कारोबार रकममा पनि कमी आएको छ । उक्त दिन १ अर्ब २१ करोड रुपैयाँ बराबरको सेयर कारोबार भएको छ । अघिल्लो दिनको तुलनामा कारोबार रकम झन्डै साढे २१ करोड रुपैयाँले घटेको हो । उक्त दिन सेयर बजारको आकार ५२ अर्ब ३२ करोड रुपैयाँले साँघुरिएको छ । योसँगै बजार पुँजीकरण १८ खर्ब ९८ अर्ब रुपैयाँ कायम भएको छ । उक्त दिन १ सय ३५ कम्पनीको सेयर कारोबार भएकोमा १६ कम्पनीको सेयर मूल्य बढयो, १ सय १४ कम्पनीको घट्यो र बाँकी ५ कम्पनी सेयर मूल्य स्थिर छ । ७ हजार ९ सय १६ कारोबारबाट १६ लाख ८७ हजार ९६ कित्ता सेयर किनबेच भए । उक्त दिन बिमा समूहको परिसूचक ३६४, होटलको २८२, बंैकिङको २७९, विकास बैंकको २५४ र उत्पादन तथा प्रशोधन समूहको २६९ प्रतिशतले घटे ।"
भारतमा ओभरलोड नियममा कडाइ,"वीरगन्ज नाकाको सीमावर्ती रक्सौलसम्म आयातित औद्योगिक कच्चा पदार्थको ढुवानी रेलबाट हुन्छ । तर, भैरहवा नाकाको सीमावर्ती सुनौलीमा यो सुविधा नभएकाले भैरहवालगायत पश्चिमी अन्य नाकाबाट आयातित कच्चा पदार्थ ट्रकबाट ढुवानी गर्नुपर्ने भएकाले भारतको यो नियमबाट पश्चिमी क्षेत्र बढी प्रभावित हुन पुगेको छ । पहिला एउटै गाडीबाट ३२ टन आउने माललाई यो नियम लागू भएपछि १४ टन मात्रै आउने गरेको छ । यसबाट ढुवानी लागत बढ्ने भएको छ, भैरहवास्थित बृज सिमेन्ट उद्योगका महाप्रबन्धक रवि रञ्जनले भने, उत्पादनमा समेत कटौती गर्नुपर्ने अवस्था आउन सक्छ । ट्रान्सपोर्ट कस्टम क्लियरिङ एजेन्ट एसोसियसन सुनौली भारतका अध्यक्ष रतन गुप्ताले उत्तरप्रदेशमा पहिला ओभरलोड बोक्ने गाडीलाई पक्राउ गरेर चलान गर्ने गरेकाले ढुवानी लागत बढेको बताए । यसैगरी ओभरलोड नियमले चामलजस्ता खाद्यान्नको मूल्य वृद्धि हुने व्यापारीहरू बताउँछन् ।"
कञ्चनजंघामा आन्तरिक पर्यटक बढे,"खम्बाछेनको लोनाक गेस्ट हाउसका सञ्चालक सेराप शेर्पाले आन्तरिक पर्यटकको टोली पहिलोपटक देखेको बताए । त्यही भएर हामीले उहाँहरूलाई खादा लगाएर स्वागत गर्यौं, सेरापले भने, आन्तरिक पर्यटक घुम्छन् भन्ने कुराको पहिलो अनुभव पनि हो ।विदेशीका लागि सुकेटारदेखि पूरै भ्रमण गरेर फर्कन २४ दिन लाग्छ । अहिले तापथोकको छिरुवासम्म मोटरबाटो पुगेकाले तीन वटा क्याम्प छोटिएका छन् ।"
रुस्लानको विनविन अफरका विजेता घोषणा,काठमाडौं रुस्लान वाटरद्वारा सञ्चालित रुस्लान विनविन अफर अन्तर्गतका विजेताको नाम सार्वजनिक गरेको छ । कम्पनीले लक्की ड्रमार्फत एकजना बम्पर प्राइज र सातजनाले रिजनल प्राइज विजेताहरूको छनोट गरेको जारी विज्ञप्तिमा छ । कम्पनीले गत वर्ष मंसिर ३० देखि चैत ३० सम्म उक्त योजना जारी गरेको थियो ।
काठमाडौंजनकपुर सुमो सेवा,काठमाडौं चुरियामाई यातायातले नयाँ वर्ष अवसर पारेर काठमाडांैदेखि जनकपुरसम्म सुमो सञ्चालन गरेको छ । कम्पनीका अध्यक्ष हीराबहादुर मगरका अनुसार १५ थान एसीयुक्त सुमोमार्फत सेवाको सुरुवात गरिएको हो । आज आयोजित एक कार्यक्रममा सिप्रदी ट्ेरडिङका प्रोडक्ट म्यानेजर मेघराज ढुंगेलले गाडी हस्तान्तरण गरेको जारी विज्ञप्तिमा छ । प्रत्येक टिकट खरिदमा १ बोतल मिनिरल वाटर सित्तैमा प्रदान गरिने र २० पटक यात्रा गरेपश्चात १ टिकट सित्तैमा पाइने सुविधा कम्पनीले ल्याएको छ ।
युनाइटेडले सेयर निष्कासन गर्ने,काठमाडौं युनाइटेड फाइनान्स लिमिटेडले आफ्ना विद्यमान सेयरधनीहरूमा २० प्रतिशतका दरले हकप्रद सेयर निष्कासन गर्ने जनाएको छ । उक्त हकप्रद सेयर निष्कासन गर्ने सम्बन्धमा सो वित्तीय संस्था र धितोपत्र निष्कासन तथा बिक्री प्रबन्धक नबिल इन्भेस्टमेन्ट बैंकिङ लिमिटेडबीच सम्झौता सम्पन्न भएको जारी विज्ञप्तिमा छ । सम्झौता पत्रमा वित्तीय संस्थाका तर्फबाट प्रमुख कार्यकारी अधिकृत सुनन्दबहादुर श्रेष्ठ र निष्कासन तथा बिक्री प्रबन्धकका तर्फबाट प्रमुख कार्यकारी अधिकृत प्रवीणरमण पराजुलीले हस्ताक्षर गरे ।
ज्योति विकासद्वारा सहयोग,काठमाडौं ज्योति विकास बैंक बर्दिबास महोत्तरी शाखाले धुर्मुस सुन्तली फाउन्डेसनलाई १ लाख रुपैयाँ सहयोग प्रदान गरेको छ । समाजिक उत्तरदायित्यअन्तर्गत ज्योतिले बर्दिबासमा मुसहर बस्ती निर्माणका लागि सहयोग प्रदान गरेको जारी विज्ञप्तिमा छ ।
एनआईसी एसियाको नयाँ बचत खाता,"काठमाडौं एनआईसी एसिया बैंकले नयाँ बचत खाता समुन्नति बचत खाता सुरु गरेको छ । अधिकतम ब्याज उपलब्ध गराउने उद्देश्यका साथ सुरु गरेको यस बचत खातामा शून्य मौज्दातमा वार्षिक ८ प्रतिशतका दरले ब्याज प्रदान गरिने जारी विज्ञप्तिमा छ । बैंकका अनुसार यो खाताको अन्य सुविधाहरूमा नि:शुल्क डेबिट कार्ड र एसएमएस तथा इन्टरनेट बैंकिङ, दैनिक ५ लाखसम्म नि:शुल्क एबीबीएसलगायतका छन् ।"
सिभिलको ब्याज वृद्धि,काठमाडौं सिभिल बैंकले ग्राहकहरूलाई बचत खातामा ५ देखि ७ प्रतिशतसम्मको वार्षिक ब्याजदर प्रदान गर्ने भएको छ । बैंकले यसअघि ०७३ फागुन १ मा एक प्रतिशतले बचत खातामा ब्याजदर वृद्धि गरेको थियो ।
तादीखोला जलविद्युत् आयोजना सुरु,"नुवाकोट बुद्धभूमि नेपाल हाइड्रोपावर कम्पनीले ५ मेगावाटको तल्लो तादीखोला जलविद्युत् आयोजनाको निर्माण आइतबारबाट सुरु गरेको छ । आयोजनाको दुप्चेश्वर गाउँपालिका ६ र पञ्चकन्या ४ बीचको तादी र चन्द्रवती खोला दोभानमुनि बाँध निर्माण गरिने भएको छ । बाँधस्थल दुप्चेश्वर गाउँपालिका ५ बालकुमारी हुँदै पञ्चकन्या गाउँपालिका ४ थप्रेक नौटारीमा ३ हजार मिटर लामो पाइपबाट विद्युत् गृहमा पानी पठाइनेछ । आयोजना ९८ करोड रुपैयाँ लागतमध्ये ७५ प्रतिशत लगानी सिद्धार्थ बैंकको अगुवाइमा बैंक अफ काठमाडौं, एनसीसी, माछापुच्छ्रे बैंकलगायतले गर्नेछन् । उक्त आयोजनाको शिलान्यास ज्येष्ठ नागरिकहरू दासलाल श्रेष्ठ, द्रोणप्रसाद खतिवडा र जयकुमार खडकाले संयुक्त रूपमा गरेका थिए । स्थानीय सिँचाइ कुलो र खानेपानीको विषयमा प्रभावितको गुनासो सम्बोधन गर्न गत पुसमा प्रमुख जिल्ला अधिकारीको उपस्थितिमा त्रिपक्षीय सम्झौता भएपछि निर्माणको बाटो खुलेको हो । उत्पादित बिजुली ३ किलोमिटर किमि टाढा समुद्रटारको सबस्टेसन ३३ केभी प्रसारण लाइनमा जोडिने आयोजनाले जनाएको छ । आयोजनाले करिब ४ करोड रुपैयाँ खर्चेर प्रवेश मार्गको ट्रयाक खोलेको छ ।"
भैरहवामा लोडसेडिङले सास्ती,"सामान्यतया एउटा घरलाई आवश्यक पर्ने २ सय २० भोल्ट हुनुपर्नेमा १ सय ६० मात्रै भोल्ट हुने गरेकाले मोटरले पानी नतान्ने, पंखा नचल्ने, फ्रिज, टीभी नचल्ने गरेको हो । यसबाट विद्युतीय सामान अत्यधिक जल्ने गरेको स्थानीयको गुनासो छ ।"
सबै दललाई समेट : समिति,"काठमाडौं संसद्को राज्यव्यवस्था समितिले सबै दललाई समेटेर चुनावमा जान सरकारलाई निर्देशन दिएको छ । समितिले आचारसंहिता उल्लंघन गर्नेलाई कारबाही गर्न निर्वाचन आयोगलाई समेत निर्देशन दिएको छ । समितिको बुधबार बसेको बैठकमा सांसदहरू मन्त्री तथा नेताहरूले व्यापक रूपमा आचारसंहिता उल्लंघन गरेको पाइएको निष्कर्ष निकाल्दै कडा रूपमा प्रस्तुत भएका थिए । चुनावी कार्यक्रम लिएर नेताहरू हेलिकप्टरमा सयर गर्न थालेपछि प्रमुख निर्वाचन आयुक्त अयोधीप्रसाद यादवलाई समितिमा बोलाएर उनीहरूले चासो राखेका थिए । प्रमुख आयुक्त यादवले आचारसहिता उल्लंघन गर्नेलाई कानुनबमोजिम कारबाही गर्ने प्रतिबद्धता गरे । निर्वाचन तयारीबारे समितिलाई जानकारी दिँदै उनले मतपत्र छपाइ, ढुवानी र मतदातालाई मतपत्रबारे जानकारी दिने काम भइरहेको बताए । मतपत्र ढुवानी नेपाली सेनालाई र अन्य सामग्री ढुवानी सशस्त्र प्रहरी बललाई जिम्मा दिइएको उनले जनाए ।समितिले निर्वाचनको राजनीतिक र सुरक्षा तयारीबारे उपप्रधान तथा गृहमन्त्री विमलेन्द्र निधिलाई पनि बैठकमा डाकेर धारणा मागेको थियो । समितिले वैशाख ३१ मा हुने स्थानीय तह निर्वाचनलाई स्वतन्त्र, निष्पक्ष र भयरहित वातावरणमा सम्पन्न गराउन गृहमन्त्री निधिलाई निर्देशनसमेत दियो । साथै, सबै राजनीतिक दल निर्वाचनमा सहभागी हुने वातावरण तत्काल बनाउन पनि समितिले भनेको छ । निर्वाचनमा शान्ति सुरक्षाको व्यवस्था मिलाउने काम सरकारले गरिरहेको मन्त्री निधिले समितिलाई जानकारी दिए । उनले निर्वाचनका लागि सामान्य, संवेदनशील र अतिसंवेदनशील क्षेत्र छुट्याई सुरक्षा व्यवस्था मिलाइएको बताए । सरकारले केन्द्रीय सुरक्षा समितिको निर्णयअनुसार भित्री र बाहिरी घेरामा नेपाल प्रहरी र सशस्त्र प्रहरी बललाई निर्वाचन सुरक्षा जिम्मा दिने जनाएको छ । साथै, बाहिरी घेरामा रहेर मतदान केन्द्र र मतपेटिका सुरक्षा सेनाले गर्नेछ ।"
सबै जिल्लामा खुले निर्वाचन कार्यालय,"काठमाडौं स्थानीय तह निर्वाचन प्रयोजनका लागि आइतबारबाट ७५ वटै जिल्लामा मुख्य निर्वाचन अधिकृतको कार्यालय खोलिएको छ । निर्वाचन आयोगले सबै जिल्ला सदरमुकाममा कार्यालय खोलिसकिएको जनाएको छ । प्रवक्ता सहसचिव सूर्यप्रसाद शर्माले पूर्वनिर्धारित कार्यसूचीअनुसार वैशाख ३ गतेबाट सबैतिर मुख्य निर्वाचन अधिकृतको कार्यालय सञ्चालनमा आएको बताए । निर्वाचनका काम अब फिल्डस्तरमा पुगेको छ, उनले भने, मुख्य निर्वाचन अधिकृतले समग्र जिल्लाको निर्वाचन तयारी, अनुगमन र समन्वयलगायत काम गर्नु हुनेछ । सम्बन्धित जिल्लाका जिल्ला न्यायाधीशलाई मुख्य निर्वाचन अधिकृतको जिम्मेवारी दिइएको छ ।वैशाख १२ बाट ७४४ वटै स्थानीय निकायको केन्द्रमा निर्वाचन अधिकृतको कार्यालय खोलिने प्रवक्ता शर्माले जानकारी दिए । आयोगले ७५ जना जिल्ला न्यायाधीश र ६६९ जना उपसचिवस्तरका कर्मचारीलाई निर्वाचन अधिकृतमा नियुक्ति गरिसकेको छ । मुख्य निर्वाचन अधिकृत रहने न्यायाधीशले सदरमुकामको स्थानीय तहको निर्वाचन अधिकृतकोपनि जिम्मेवारी सम्हाल्ने छन् । यस्तै, आयोगले आइतबारबाट संयुक्त निर्वाचन परिचालन केन्द्र स्थापना गरेको छ । आयोगको कार्यालयमा रहने उक्त केन्द्रमा गृह, रक्षा मन्त्रालयका, नेपाली सेना, नेपाल प्रहरी, सशस्त्र प्रहरी र राष्ट्रिय अनुसन्धानका उच्च अधिकारीहरू रहनेछन् । केन्द्रको नेतृत्व आयोगका सहसचिवले गर्नेछन् । प्रवक्ता शर्माले जिल्लाबाट आउने कुनै प्रकारको समस्या, सुरक्षा चुनौतीलगायत विषयमा केन्द्रले तत्कालै निर्णय दिनेछ । आवश्यक परे आयोग पदाधिकारीसमक्ष पठाउने छ ।"
रूपन्देही अगाडि रहँदै क्वालिफायर्समा,यसअघि रुपन्देहीबाट अन्तिम थापाले ४५ रन बनाएका थिए । इनिङ्सको अन्तिम बलमा सुशील कँडेलको बलमा स्टम्प आउट हुनुपूर्व ४२ बल खेलेका उनले ५ चौका र १ छक्का प्रहार गरे । खेलको अन्त्यतिर कृष्णले १६ बलमा २ छक्का र १ चौका प्रहार गरी २२ रन बनाए ।
पतनको बाटोमा मोयास,"आलोचना सुन्न पटक्कै नसक्ने ५३ वर्षे मोयासले खाज्रीले गोल गर्दा कुनै प्रतिक्रिया देखाएनन् जबकि बेन्चमा बस्ने सबैले उल्लास मनाए । उनले खाज्रीलाई किन प्राथमिकता नदिएको भन्ने प्रश्नमा भनेका छन्, मैले जे देखें त्यही आधारमा खेलाउने हो । खाज्रीले शनिबार राम्रो र अनुशासित भएर खेलेको उनको प्रतिक्रिया थियो ।"
कञ्चनपुरको आशा कायमै,"कञ्चनपुरका सुनील र अविनाश कर्णले ३३ विकेट लिए । म्यान अफ द म्याच सुनीलले ४ ओभरमा १५ रन खर्चे । अविनाशले ४ ओभरमा १८ रन दिए । सागर, आशिष पोखरेल र चन्द्र साउदले ११ विकेट लिए ।"
लिभरपुल तेस्रो स्थानमा उक्लियो,सिरी ए गोन्जालो हिगुइनको दोहोरो गोल सहयोगमा युभेन्ट्स शनिबार रेलिगेसनमा संघर्षरत पेस्कारासँग ३ अंक खोस्न सफल भएको छ । यसबाट युभेन्ट्सले ८ अंकको अग्रता बनाएको छ । यसैबीच रोमाले हार्दा नेपोलीले आफ्नो च्याम्पियन्स लिग आशालाई बलियो पारेको छ । हिगुइनले आफ्नो व्यक्तिगत गोल २३ पुर्याएका छन् । उनले २३ औं मिनेट र मध्यान्तरको ठीकअगाडि गोल गरेका थिए । यसैगरी रोमाले एटलान्टासँग ११ को बराबरी खेल्यो । यसले युभेन्ट्स र नेपोली दुवैलाई फाइदा भयो ।
आर्मी र पुलिसको उपाधि होड,"आर्मीले पहिलो सेटमा २०२३ ले पछि परेको स्थितिमा सुधार गर्दै २५२३ ले खेल आफ्नो पक्षमा पारेको थियो । चार भारतीय खेलाडी समावेश हेल्प नेपालले दोस्रो सेट २५१९ ले जितेर उपाधि जोगाउने अभियानलाई कायमै राखेको थियो । तर, तेस्रो सेट २५२१ ले नियन्त्रण गर्दै फेरि आर्मी अगाडि बढेको थियो । चौथो सेट २५२० ले कब्जा गर्दै हेल्प नेपालले खेल २२ को रोमाञ्चक स्थितिमा पुर्याएको थियो । निर्णायक पाँचौं सेट आर्मीले १७१५ ले आफ्नो पक्षमा पार्दै फाइनल यात्रा पक्का गरेको थियो । लिग चरणमा आर्मीले पुलिससँग मात्र हार बेहोरेको छ । त्यसैले सोमबार फाइनल रोमाञ्चक हुने अपेक्षा गरिएको छ । महिलातर्फ एपीएफ क्लब र न्यु डायमन्ड एकेडेमीबीच फाइनल पनि सोमबार नै हुँदैछ ।"
मुम्बईको अर्को जित,दिल्लीपञ्जाबनयाँदिल्ली दिल्ली डेयरडेभिल्सले इन्डियन प्रिमियर लिगमा शनिबार किंग्स इलेभेन पञ्जाबलाई ५१ रनले हरायो । पहिले ब्याटिङ गरेको दिल्लीले २० ओभरमा ६ विकेट गुमाएर १ सय ८८ रन बनाएको थियो । त्यसमा प्रारम्भिक ब्याट्सम्यान साम बिलिङ्सले सर्वाधिक ५५ रन बनाए । उनले नौ चौका प्रहार गरे । जवाफमा पञ्जाबले २० ओभरमा नौ विकेट गुमाएर १ सय ३७ रन मात्र बनाउन सक्यो । पञ्जाबले कुनै पनि समय जितको लक्ष्य पछ्याउन सकेन । इनिङ्सको अन्त्यतिर अक्षर पटेलले २९ बलमा ४४ रन बनाएर केही बलियो जवाफ फर्काएका थिए । पञ्जाब ६५ रनमा पाँच विकेट गुमाएपछि दबाबमा आएको थियो ।
मिथुन पहिलो,काठमाडौं मिथुन राई सर्वाधिक ७२ अंक जोड्दै रुस्लान गल्फमा पहिलो भएका छन् । रोयल नेपाल गल्फ क्लब (आरएनजीसी) मा सम्पन्न प्रतियोगितामा महिलातर्फ प्रतिमा शेर्पा र सिनियरमा दमनबहादुर घले पहिलो भए । दुवैले समान ६७ अंक बनाएका थिए । दुईदिने प्रतियोगितामा स्टेबलफोर्ड ३४ ह्यान्डीक्यापका आधारमा १ सय २१ सोसल गल्फरले प्रतिस्पर्धा गरेका थिए ।
संकटाको सम्मान,काठमाडौं सीएमजी क्लब संकटाले आइतबार आफ्ना खेलाडीलाई उत्कृष्ट प्रदर्शनका लागि सम्मान गरेको छ । संकटा २०७३ सालमा मोफसलमा खेलेका प्रतियोगितामध्ये सातमा फाइनल प्रवेश गरेको थियो । संकटा तीन प्रतियोगिताको उपाधि भने आफ्नो पोल्टामा पार्न सफल भएको थियो ।

शीर्षक,विवरण
नारायणगढमुग्लिन दुईतर्फी नै सुचारु,घुमाउनेमा सोमबार चट्टानी पहाड खस्दा २ जनाको मृत्यु भएको थियो । २ जना घाइते भएका थिए भने गुडी रहेका ४ वटा सवारी साधन पुरिएका थिए ।
केके गर्दैछन् मुख्य दल ?,"काठमाडौं तीन ठूला दल कांग्रेस, एमाले र माओवादी केन्द्रले स्थानीय तह चुनावको तयारी तीव्र बनाएका छन् । उम्मेदवार छनोट, प्रचार र घोषणापत्र तयार गर्न तीनै दलले नेताहरूलाई जिम्मेवारी दिइसकेका छन् । जिम्मेवारी पाएका तीनै पार्टीका समितिहरूले आफ्नो काम थालिसकेका छन् । कांग्रेसको निर्वाचन परिचालन समितिका संयोजक वरिष्ठ नेता रामचन्द्र पौडेल र घोषणापत्र मस्यौदा समितिका संयोजक महेश आचार्यले आआफ्नो समितिलाई पूर्णता दिँदै तयारी अघि बढाएका छन् । निर्वाचन परिचालन समिति सातै प्रदेशमा चुनावी सभा घोषणा गरी त्यसको तयारीमा जुटेको छ । मस्यौदा समितिले पनि घोषणापत्रमा समेट्ने विषयबारे सुझाव लिन थालेको छ । हाम्रा सबै समितिले काम अघि बढाइरहेका छन्, वरिष्ठ नेता पौडेलले कान्तिपुरसँग भने । कांग्रेसले निर्वाचन सार्नुपर्ने औचित्य नदेखेका कारण संविधान संशोधनमा साझा धारणा बनेका विषयलाई अघि बढाएरै मधेसी मोर्चाले निर्वाचनमा भाग लिनुपर्ने पौडेलले बताए । राष्ट्रिय सभा गठनका लागि बन्ने निर्वाचनमण्डलबाट स्थानीय तहका प्रमुखउपप्रमुखको प्रतिनिधित्व हटाउन तयार भएपछि मोर्चाको सरोकार सम्बोधन भएको पौडेलको भनाइ छ । मधेसमा स्थानीय इकाईको संख्या कम हुँदा राष्ट्रिय सभाको प्रतिनिधित्वमा असर गर्ने भन्दै मोर्चाका नेताले स्थानीय इकाईको संख्या बढाउन माग गरेका हुन् । मतदाता नामावली थप गर्ने र स्थानीय तहको संख्या बढाउने विषयले निर्वाचनका लागि अप्ठ्यारो बनाउँछ, यसले कतै निर्वाचन हुन नदिने उद्देश्य त होइन भन्ने शंका भएको छ, पौडेलले भने, अन्तिम तयारी अघि बढिसकेकाले अब निर्वाचन सार्नु या दुई चरणमा गर्नुको औचित्य छैन । उनले निर्वाचन सार्दा प्रधानमन्त्रीलाई फाइदा पुगे पनि मोर्चालाई कुनै फाइदा नहुने बताए । औचित्यका आधारमा मोर्चाका माग सम्बोधन गर्न लचक छौं तर वैशाख ३१ मै निर्वाचन हुनुपर्छ, पौडेलले भने, निर्वाचन आयोग र राजनीतिक दलले समेत सबै तयारी अघि बढाइसकेकाले फर्कने ठाउँ छैन । कांग्रेसको निर्वाचन परिचालन समितिले मंगलबार पूर्वसांसद र शुभेच्छुक संघसंस्थाका प्रतिनिधिसँग छुट्टाछुट्टै परामर्श गरेको थियो । मस्यौदा समितिले पनि पार्टीको घोषणापत्रमा ल्याउनुपर्ने विषयबारे समितिका सदस्यबीच छलफल गरेको थियो । समितिले बुधबार बुद्धिजीवी, शुभेच्छुक र नागरिक समाजका प्रतिनिधिसँग बृहत् अन्तक्र्रिया गर्दैछ । दोस्रो ठूलो दल एमालेले चुनावका लागि गत साता नै उम्मेदवार छनोट मापदण्ड बनाएर तल्लो तहमा पठाइसकेको छ । स्थायी समितिको सोमबारको बैठकले पार्टी उपाध्यक्ष वामदेव गौतमको संयोजकत्वमा घोषणापत्र र महासचिव ईश्वर पोखरेलको संयोजकत्वमा निर्वाचन समन्वय समिति बनाइएको छ । यी दुवै समितिले मंगलबारबाट आफ्नो काम थालेका छन् । गौतम संयोजकत्वको समितिले मंगलबार बैठक गरी विज्ञहरूबाट राय लिएर घोषणापत्रलाई अन्तिम रूप दिने निर्णय गरेको छ । घोषणापत्रमा मुलुकको विकास र समृद्धिको खाका अघि सार्ने र संविधानले नै समाजवाद स्थापनाको परिकल्पना गरेकाले त्यो दिशामा जाने खालको विकासको मार्गचित्र ल्याउन एमाले तयारी छ । संविधानले नै अबको कार्यभार आर्थिकसामाजिक रूपान्तरणमार्फत समाजवाद उन्मुख हुने तय गरिसकेकाले समाजवाद प्राप्तिका लागि आवश्यक घोषणापत्र जनतामा लैजाने गरी छलफल अघि बढाइएको छ, एमाले प्रचार विभाग प्रमुख योगेश भट्टराईले भने । एमालेले प्रवासमा रहेका सबै नेपालीलाई स्वदेश फर्किएर चुनावमा भाग लिन अपिल गरेको छ । करिब २० वर्षपछि हुन लागेको स्थानीय चुनावबाट नेतृत्व छनोट गर्ने अवसरमा सकेसम्म स्वेदश आउन उसको आग्रह छ । संसदको तेस्रो शक्ति माओवादी केन्द्रले पनि घोषणापत्र, निर्देशिका र उम्मेदवार छनोट कार्यविधि बनाएर छलफलका लागि मातहत कमिटीमा पठाइसकेको छ । सरकारको नियमित कार्य सञ्चालनमा सहभागीबाहेक सबै नेतालाई जिल्ला र स्थानीय तहमा केन्द्रित गरिएको पार्टीले जनाएको छ । पार्टी निर्वाचन परिचालन समिति सदस्य विश्वभक्त दुलाल आहुतिका अनुसार त्यसै कार्यविधि र निर्देशिकाअनुरूप वैशाख पहिलो साताभित्र देशैभरि उम्मेदवार घोषणा भइसक्ने छन् । उम्मेदवार छनोटका लागि हामीले जिल्ला र सम्बन्धित स्थानीय तहअन्तर्गतका पार्टी कमिटीलाई निर्देशिका र कार्यविधि पठाइसकेका छौं, दुलालले भने, त्यसलाई अगाडि बढाउन पार्टी केन्द्रका साथीहरू स्थानीय तहसम्म पुगिरहेका छन् । वैशाख पहिलो साता निर्वाचन समिति बैठक बसेर चुनाव परिचालनसम्बन्धी कामलाई अन्तिम रूप दिइनेछ । माओवादी केन्द्रले यसअघि नै अर्को वर्ष पार्टी महाधिवेशन गर्ने कार्ययोजना बनाए पनि कतिपय मातहत कमिटीको एकता सम्मेलन अहिलेसम्म गर्न सकेको छैन । अधिवेशन गर्न बाँकी पार्टीका स्थानीय तह र जिल्ला अधिवेशन तथा भ्रातृ संगठनको समायोजन कार्यक्रमलाई पनि चुनावी तयारीकै रूपमा सम्पन्न गर्ने माओवादी केन्द्रको रणनीति छ ।"
सरकारी वकिलमाथि कारबाही अवरुद्ध,"सर्वोच्चले चैत २० मा जारी गरेको अन्तरिम आदेशमा ब्युप्रिनोर्फिन कारोबार मुद्दा कमजोर बनाएको आरोप लागेका घिमिरेमाथि तत्काललाई कारबाही नगर्ननगराउन उल्लेख छ । तर, उनी स्युडोइफ्रिडन नामक रसायन लागूऔषध दुरुपयोग मुद्दा कमजोर बनाएको आरोपमा मुछिएका हुन्। न्यायाधीश सपना मल्ल प्रधानको इजलासले घिमिरेमाथि सरकारवादी मुद्दासम्बन्धी ऐन, २०४९ को प्रक्रिया नअपनाई निजामती सेवा ऐनअनुसार कारबाही भएको भन्दै अल्पकालीन आदेश जारी गरेको हो । सर्वोच्चले चैत ३० गते दुवै पक्षलाई छलफलमा झिकाउँदै छ । त्यतिन्जेल फागुन २५ मा मन्त्रिपरिषदले गरेको निलम्बन निर्णय कार्यान्वयन नगर्न आदेशमा उल्लेख छ । न्यायसेवाको राजपत्रांकित कर्मचारीलाई कारबाही गर्दा न्यायसेवा आयोगको सिफारिस आवश्यक पर्ने संवैधानिक व्यवस्था छ । सर्वोच्चले संवैधानिक व्यवस्थाविपरीत आयोगको सिफारिसबिना घिमिरेलाई निलम्बन गर्ने काम प्रारम्भमै विचारणीय रहेको भन्दै अल्पकालीन अन्तरिम आदेश दिएको हो । सरकारी वकिल कार्यालय प्रमुख डा घिमिरेमाथि फर्माका सञ्चालक सञ्जयकुमार गुप्ता र वित्त प्रबन्धकमाथि केन्द्रित गरेर मुद्दा कमजोर बनाएको आरोप छ ।"
समावेशितामा धेरै काम बाँकी,"काठमाडौंस्थित सोसल साइन्स बहाका निर्देशक दीपक थापाले कतिपयले समावेशिताको मुद्दालाई विदेशीहरूले थोपरेको एजेन्डा भन्ने गरे पनि वास्तवमा सन् १९३० को दशकदेखि नै नेपालमा यसबारे बहस चल्दै आएको बताए । उनले माओवादी सशस्त्र द्वन्द्व सुरु भएयता मूलधारका राजनीतिक पार्टी र सरकारले पनि समावेशी कदमहरू चालेको, तर अहिले आएर निजामती, प्रहरी, सेना आदिमा जनजाति, महिला तथा मधेसीका लागि कोटा छुट्याउनुलाई नै समावेशिताको रूपमा हेर्ने गरिएको गुनासो गरे । राज्यका सबै निकायमा सबै नागरिकको पहुँच सुनिश्चित गर्न अझै धेरै काम गर्न बाँकी रहेको पनि उनको भनाइ छ । इन्टरनेसनल एलर्ट भन्ने संस्थाको नेपाल प्रतिनिधि भएर काम गरिसकेकी एलिजावेथ ड्रयुले भ्रष्टाचार र अपराध नेपालका लागि चुनौती भएको बताइन् । गैरसरकारी संस्थाहरूलगायत सबैजसो संस्थाको राजनीतीकरण गरिएको भन्दै उनले नेपाल अझै जटिल राजनीतिक संक्रमणबाट गुज्रिरहेको धारणा राखिन् । उनले राजनीतिक दलहरूमा दरिलो इच्छाशक्ति नभए अहिलको परिवर्तन जोगाइराख्न गाह्रो हुने चेतावनी पनि दिइन् ।युनिभर्सिटी अफ लन्डनको सिटी ल स्कुलकी लेक्चरर डा मारा मालागोडीले नेपालमा सर्वोच्च अदालतसँग पनि न्यायिक पुनरावलोकनको अधिकार रहेको र संवैधानिक विकासमा त्यो निकै महत्त्वपूर्ण रहेको बताइन् । उनले दोस्रो संविधानसभा चुनावपछि समावेशिताको माग बढ्दै गएको आकलन पनि गरिन् । एक प्रश्नको जवाफमा उनले आमाका नामबाट छोराछोरीलाई नागरिकता दिनेबारे नेपालको कानुनमा भन्दा पनि कार्यान्वयनमा समस्या देखिएको टिप्पणी गरिन् ।अन्तक्र्रियामा अधिवक्ता दीपेन्द्र झाले अन्तरिम संविधानकालमा सर्वोच्चले समावेशिताको पक्षमा धेरै फैसला गरेको तर नयाँ संविधान आएपछि भने त्यो अलि कम भएको अनुभव गरेको बताए । उनले कैयौं प्राविधिक छिद्रहरूका कारण कानुनमा उल्लेखित कोटा प्रणाली लागू गर्न पनि समस्या भइरहेको जनाए ।सोआसको दक्षिण एसिया अध्ययन केन्द्रका निर्देशक प्रा माइकल हटको अध्यक्षतामा सम्पन्न उक्त कार्यक्रममा कन्सिलियसन रिसोर्सेज नामक संस्थाको एकर्ड कार्यक्रमका निर्देशक डा अलेक्जेन्डर राम्सबथमले संस्थाको नयाँ प्रकाशनबारे बताएका थिए । नेपालको शान्ति प्रक्रिया दुई कदम अगाडि बढेको तर अहिले एक कदम पछि फर्किएको बताउँदै उनले नेपालमा गएको दस वर्षयता भएको रूपान्तरणका कारण शान्ति प्रक्रिया अगाडि बढ्न सम्भव भएको धारणा राखे । कार्यक्रममा एकर्डद्वारा प्रकाशित नेपालसम्बन्धी विशेष अंक भएको म्यागेजिनसमेत सार्वजनिक गरिएको थियो । म्यागेजिनमा कान्तिपुर दैनिकका प्रधान सम्पादक सुधीर शर्मा, दीपक थापा, विष्णु सापकोटा, आदित्य अधिकारी, मन्दिरा शर्मा, झलक सुवेदी आदिको लेखसहित नागरिक समाजका अगुवा देवेन्द्रराज पाण्डे र दमननाथ ढुंगानाको अन्तर्वार्ता समावेश गरिएको छ ।"
कतारमा पत्रकार अक्षयकोष,काठमाडौं नेपाल पत्रकार महासंघ कतार शाखाले २ लाख रुपैयाँको अक्षयकोष स्थापना गर्ने घोषणा गरेको छ । शाखाका अध्यक्ष गणेशप्रसाद बन्जाडेको अध्यक्षतामा बसेको दोस्रो परिषद भेलाले यो निर्णय गरेको हो । अक्षयकोषको रकमबाट हरेक वर्ष पत्रकारलाई पुरस्कार प्रदान गरिने अध्यक्ष बन्जाडेले बताए ।
खोटाङेलाई एम्बुलेन्स,काठमाडौं कतारस्थित खोटाङ सेवा समाजले दिक्तेलमा एम्बुलेन्स सेवा उपलब्ध गराउन १८ लाख ७६ हजार रुपैयाँ संकलन गरेको छ । हेलिकप्टर भाडा लिई उपचार गर्न राजधानी आउनुपर्ने बाध्यता हटाउन एम्बुलेन्स उपलब्ध गराइने समाजले जनाएको छ । संकलित रकमबाट एम्बुलेन्स खरिद गरिसकिएको र प्रक्रिया पूरा गरेर हस्तान्तरण गरिने दोहामा सम्पन्न नवौं अधिवेशनमा जानकारी दिइयो । अभियानमा सहयोग गर्ने १ सय २० जनालाई कार्यक्रममा सम्मान पनि गरिएको थियो ।
नवजात शिशुको हत्या,ललितपुर प्रहरीले नवजात शिशुको हत्या आरोपमा मकवानपुरकी रीता तामाङलाई पक्राउ गरेको छ । तामाङले सोमबार महिना नपुगी शिशु जन्माई मुखमा कपडाले बाँधेर हत्या गरेपछि प्लास्टिकमा बेरेर फालेको प्रहरीले जनाएको छ ।
चाँगुनारायण नगरपालिकामा दुई कार्यकारी अधिकृत,कर्मचारीहरूले भुसालले कार्कीले रमाना पत्र बनाउन कर्मचारीलाई भन्ने तर कार्कीले रमाना पत्र बनाउन नदिने हुँदा कर्मचारीमै विवाद आएको गुनासो छ ।
बुटवलका सुकुम्बासी भन्छन्,"यो पटक स्थानीय तहलाई सुकुम्बासी व्यवस्थापन गर्न सक्ने र करको दायरामा ल्याउन सक्ने अधिकार दिएको छ, उनले भने, यो व्यवस्थापन गर्न सक्ने उम्मेदवारलाई मात्रै सुकुम्बासीको भोट जानेछ । प्रमुख सहरमध्येको एक बुटवलमा झन्डै एक लाख ५० हजार मतदाता छन् । त्यसमध्ये करिब ३५ हजार भूमिहीन मतदाता छन् ।"
चुलाचुलीवासीको खुसी चुलियो,"यासोक, रानीगाउँ, स्यावरुम्बा र माङजाबुङ गाविसलाई लिम्बू किरात सृष्टिकर्ता कुम्मायकको स्मृतिमा कुम्मायक गाउँपालिका नामांकन गरिएको छ । कुम्मायक गाउँपालिकाको ५ वटा वडामा १६ हजार एक सय १८ जनसंख्या र क्षेत्रफल एक सय २९ दशमलव ३० वर्गकिलोमिटर छ । यसको केन्द्र कुम्मायक धार्मिकस्थल रहेको यासोकमा राखिएको छ ।"
कम प्रभावित पनि अद्यावधिक,"भूकम्पबाट कम प्रभावित पश्चिमका १० सहित १७ जिल्लामा छुटफुट केहीबाहेक लाभग्राहीलाई राहत दिने प्रक्रिया सुरु भएको छ । पीडितको तथ्यांक पनि अद्यावधिक गरिँदै आएको छ । प्रहरी र स्थानीय निकायलगायतले गरेको सर्वेक्षणको तथ्यांक फरक भएपछि भूकम्प आवास पुनर्निर्माण लगत संकलन कार्यक्रमअन्तर्गत राष्ट्रिय पुनर्निर्माण प्राधिकरण, केन्द्रीय तथ्यांक विभाग, केन्द्रीय आयोजना कार्यान्वयन इकाई र भूकम्पीय आवास पुनर्निर्माण आयोजनाले तथ्यांक अद्यावधिक गरेका हुन् । लमजुङ, चितवन, खोटाङ, तनहुँ, स्याङजा, पाल्पा, बागलुङ, गुल्मी, सोलुखुम्बु, कास्की, पर्वत, म्याग्दी, अर्घाखाँची, नवलपरासी, धनकुटा, भोजपुर र संखुवासभामा भूकम्पबाट भएको क्षतिको विवरण अद्यावधिक भएको कार्यक्रमका निर्देशक ढुण्डिराज लामिछानेले बताए । उनका अनुसार तनहुँका केही स्थानको तथ्यांक आउन अझै बाँकी छ । त्यसैगरी सोलुखुम्बुका तीन गाउँमा हिउँ परेका कारण टोली जान नसकेपछि काम रोकिएको छ । १७ जिल्लामा सुरुको सूचीमा १ लाख ९९ हजार पीडितको नामावली थियो । नामावली अद्यावधिक गर्न पछिल्लोपटक १७ जिल्लामा ५ सय ४२ इन्जिनियर खटिएका थिए । कास्कीमा १२ हजार १३९ घरको आधिकारिक सूची पुष्टि गर्नुपर्नेमा १० हजार ७ सय ४९ मात्रै पहिचान भएको तथ्यांक कार्यालय कास्कीका निर्देशक जगुलाल बस्यालले बताए । लमजुङमा पछिल्लो लगत संकलनका क्रममा ७ सय ८६ पीडित थपिएको तथ्यांक कार्यालय गोरखाका प्रमुख यज्ञमूर्ति भण्डारीले बताए । यसअघिको सूचीमा २४ हजार ७ सय ८८ थिए । जिल्ला समन्वय समितिका फोकल पर्सन शिव रेग्मीका अनुसार थपिएका भूकम्पपीडितको घरधुरी घरपरिवारका सम्बन्धमा वडा मुचुल्कासहित जिविसले सिफारिस गरेपछि केन्द्रीय तथ्यांक विभागले सूचीमा राखेर सर्वेक्षण गरेको थियो । पाल्पामा पुनर्निर्माण प्राधिकरणले आइतबार १७४ लाभग्राहीको नाम पठाएको छ । जिल्लास्थित लगत संकलन व्यवस्थापन कार्यालयका इन्टर लोकुटर अधिकृत अनिरुद्रप्रसाद उपाध्यायले भूकम्प गएको झन्डै दुई वर्ष पुग्न लाग्दा कम प्रभावित जिल्लामा अनुदान वितरण प्रक्रिया सुरु भएको बताए । इन्जिनियरले प्रभावित ११ हजार ४ सय ७१ मध्ये १० हजार ५ सय ९५ घरको सर्वेक्षण गरेका थिए । जिल्ला समन्वय समितिका वरिष्ठ कार्यक्रम अधिकृत दुर्गा थापाले आइतबार लाभग्राहीको नाम सम्बन्धित गाउँपालिकामा पठाइएको बताए । म्याग्दीमा ६ इन्जिनियरको टोली पीडितको घरदैलोमा पुगी लगत संकलन गरे पनि पीडितको अन्तिम नामावली सार्वजनिक भएको छैन । तनहुँमा अहिलेसम्म २५ हजार ९० घर भूकम्पले क्षति भएको देखिएको छ । भीमाद आसपासका केही गाउँको अध्ययन बाँकी भएकाले लाभग्राही बढ्न सक्ने केन्द्रीय तथ्यांक विभागका उपमहानिर्देशक रुद्र सुवालले बताए । पर्वतमा पनि पीडितहरूको सबै तथ्यांक आइसकेको छैन । पुनर्निर्माण प्राधिकरणले लाभग्राहीको सूचीमा परेका सबैको विवरण पठाउन ढिलाइ गर्दा पीडितले एकैसाथ आवास निर्माणको अनुदान रकम नपाउने भएका छन् । प्राधिकरणका इन्जिनियर शिव श्रेष्ठका अनुसार १० हजार ९ सय ७२ घरधुरीमा पुगेर इन्जिनियरले सर्वेक्षण गरेका थिए । तथ्यांक अधिकृत मुकुन्द शर्माले जिल्लामा २८ प्राविधिक टोलीले जिल्लाका सबै गाउँमा पुगेर लगत संकलन गरेको बताए । गुल्मीमा पछिल्लो लगत संकलनमा पीडित घटेका छन् । जिल्ला लगत संकलन व्यवस्थापन समितिका प्रमुख टुकप्रसाद पोखरेलका अनुसार जिल्लाभर ७ हजार ४३ जना पीडित भेटिएका छन् । जिल्ला समन्वय समितिका सूचना अधिकृत शंकरप्रसाद गौतमले प्राधिकरणले आइतबारसम्ममा साबिकका ३२ गाविसका पीडितको नामावली पठाएको छ । स्याङ्जामा पछिल्लो अद्यावधिकमा ७ सय ९ भूकम्पपीडित प्रमाणित भएका छन् । १७ हजार ५ सय ९५ पीडितमध्ये ६ वटा गाउँपालिकामा उनीहरूको प्रमाणीकरण भएको हो ।"
अनुदान सम्झौता सुरु,"पोखरा भूकम्पबाट कम प्रभावित १७ जिल्लाका पीडितलाई निजी आवास पुनर्निर्माण अनुदान सम्झौता सुरु भएको छ । लाभग्राहीको तथ्यांक अद्यावधिकसँगै कास्कीको अन्नपूर्ण गाउँपालिकाअन्तर्गत साबिकको लुम्ले गाविसका पीडितलाई पहिलो किस्ताको ५० हजार रुपैयाँ दिएर सम्झौता थालिएको हो । राष्ट्रिय पुनर्निर्माण प्राधिकरणका प्रमुख कार्यकारी अधिकृत गोविन्द पोखरेलले अन्नपूर्ण गाउँपालिका ६ का ८१ वर्षीय बरे विकलाई ५० हजार रुपैयाँको चेक र सम्झौतापत्र हस्तान्तरण गरी अनुदानको सोमबार सुरुवात गरे । भूकम्प आवास पुनर्निर्माण लगत संकलन कार्यक्रमअन्तर्गत प्राधिकरण, तथ्यांक विभागलगायतले पीडितको पुन:पुष्टि गरेसँगै कम प्रभावित जिल्लामा अनुदान सम्झौता सुरु गरिएको हो । पहिलो चरणमा सोमबार ५० सूचीकृत लाभग्राहीलाई पहिलो किस्ताको अनुदान दिइएको हो । अनुदान वितरणलाई सबै जिल्लामा पुर्याइने पोखरेलले बताए । पोखरेलले इन्जिनियरको अनुगमनमा भूकम्पप्रतिरोधी घर बनाए मात्र थप अनुदान पाइने बताए । १७ प्रकारका घरका नक्सा बनाएर पठाएको र सोहीअनुसार घर बनाउन उनले आग्रह गरे । कुनै पीडित छुटेको भए गाउँ, प्रजिअ र प्राधिकरणमा सिधै भनेमा सम्बोधन गरिने उनको भनाइ थियो । असली पीडित कोही नछुटोस् भन्ने हो, उनले भने, कसैले अहिले ढाँटेर नक्कली पीडित बनेको पाइए रकम फिर्ता लिइनेछ ।लमजुङ, चितवन, खोटाङ, तनहुँ, स्याङजा, पाल्पा, बागलुङ, गुल्मी, सोलुखुम्बु, कास्की, पर्वत, म्याग्दी, अर्घाखाँची, नवलपरासी, धनकुटा, भोजपुर र संखुवासभालाई भूकम्पबाट कम प्रभावित जिल्लामा राखिएको छ । कार्यक्रममा सांसद सीता गिरी, प्रजिअ हरिप्रसाद मैनाली, स्थानीय विकास अधिकारी बलराम ढकाललगायतले अनुदान रकमको सही सदुपयोग गर्दै भूकम्पप्रतिरोधी घर बनाउन आग्रह गरेका थिए ।"
जिम्मेवार बन,"मङ्गलबार प्रकाशित मुग्लिनमा पहिरोको कारणले मानिसको मृत्यु भन्ने समाचार पढ्दा साहै्र दु:ख लाग्यो । सानो बाटोलाई बढाएर ठूलो बनाउनु नराम्रो कुरा हैन । तर काममा ढिलासुस्ती हुँदा यात्रुले घन्टौं जाममा बस्नुपरेको छ र कतिले आफ्नो ज्यान गुमाउनुपरेको छ । देशको सबैभन्दा ठूलो र धेरै गाडी गुड्ने राजमार्गमा काम छिटो हुनुपर्ने हो । मुग्लिन सडकखण्ड मात्र नभई देशका धेरै ठाउँमा यस्तै समस्या देखिएका छन् । दैनिकजसो कुनै न कुनै ठाउँमा यस्तै कारणले दुर्घटना भएर यात्रुले ज्यान गुमाइरहेका छन् । त्यसकारणले गर्दा यस्ता दुर्घटना हुने ठाउँमा काम छिटो गर्नु जरुरी छ । यसमा सरकारको ध्यान जाओस् । अमृत पौडेलगैंडाकोट१२, नवलपरासी"
केसीको राजनीतिक उपन्यास,"काठमाडौं प्रा खगेन्द्र केसीको उपन्यास २००७ सालको क्रान्ति र २०१७ सालको कु सार्वजनिक भएको छ ।नेपाल प्रज्ञा प्रतिष्ठानका कुलपति गंगाप्रसाद उप्रेतीले पुस्तक लोकार्पण गरे । पुस्तकमाथि उप्रेतीसहित प्रा अभि सुवेदी, प्राडा खेम कोइराला लगायतले टिप्पणी गरे । उप्रेतीले नेपालको इतिहासको महत्त्वपूर्ण कालखण्डका विवरणलाई बाहिर ल्याएको उल्लेख गरे । कोइरालाले इतिहास अध्ययन गर्ने लागि पुस्तक सहयोगी हुने विश्वास व्यक्त गरे । पुरस्तक सत्याल पब्लिकेसन्सले छापेको हो ।"
प्रवासी कथामा घर फर्क,पूर्वकुलपति काइँलाले नेपाली जनशक्ति पलायन भइरहेको भयावह स्थितिलाई उपन्यासकारले मनछुने ढंगले चित्रण गरेको दाबी गरे । भट्टराईले नेपालीहरू गाउँ फर्कने वातावरण अझै नबनेकोमा चिन्ता प्रकट गरे । डंगोलले दुलालको लेखन बहुआयामिक भएको दाबी गरे । दुलालले भने उपन्यास काल्पनिक नभई ५ सय २२ वटा केस स्टडी का आधारमा लेखिएको दाबी गरे । कृति ब्रदर बुक्सले छापेको हो ।
शाह हत्या आरोपमा दुई पक्राउ,"मृतक रवीन्द्रसँगै इभिनिङ वाकमा हिँडेका र प्रत्यक्षदर्शी हिटलरसिंह राठौर, भीमबहादुर खत्री र किरण थापालाई पनि आवश्यक अनुसन्धानका लागि थुनामा राखिएको प्रहरीले जनायो । इन्टरपोलमा रेड कर्नर नोटिस जारी गरेर भए पनि हत्यारालाई पक्राउ गरिने प्रहरीको भनाइ छ ।"
घूससहित सर्वेक्षक पक्राउ,जनकपुर नापी कार्यालयका नापी सर्वेक्षक रामलोचन ठाकुर २२ हजार रुपैयाँ घूससहित मंगलबार पक्राउ परेका छन् । सेवाग्राहीसँग लिएको घूससहित उनलाई अख्तियार क्षेत्रीय कार्यालयको टोलीले नियन्त्रणमा लिएको हो ।यसअघि टोलीले गत आइतबार उक्त कार्यालयका अमिन कृष्ण जोशीलाई ३० हजार घूससहित पक्राउ गरेको थियो । हाल धनुषामा जारी गाउँ ब्लक जग्गा नापीका क्रममा पूर्वी धनुषाको धवौली ८ (हाल सहिदनगर नगरपालिका ७) स्थित नापी क्याम्पमा खटेका सर्वेक्षक ठाकुरलाई अख्तियारको टोलीले पक्राउ गरेको जनाएको छ । जग्गा नापीका क्रममा एकराही गाविस ७ का रामलाल दासले एकराही गाविस १ मा रहेको आफ्नो नामको तीन कित्ता जग्गा एउटै कित्ता कायम गरिदिन आग्रह गरेका थिए । यसरी कानुनसम्मत हकदाबी गरे पनि नापी सर्वेक्षक ठाकुरले दाससँग घूस मागेका थिए ।आयोगको बर्दिवासस्थित क्षेत्रीय कार्यालयका प्रहरी उपरीक्षक जयकुमार लम्सालका अनुसार दाससँग लिएको २२ हजार घूससहित अख्तियारको टोलीले सर्वेक्षक ठाकुरलाई पक्राउ गरेको हो ।
पतिको हत्या,इटहरी इटहरी उपमहानगरपालिका ४ की बिन्दा चौधरीले चिर्पटले हान्दा पति उत्तम पराजुलीको मृत्यु भएको छ । मदिरा सेवन गरेर झगडा हुँदा उनले टाउकामा चिर्पट प्रहार गरेको प्रहरीले जनाएको छ ।
कैदीको मृत्यु,राजविराज हत्या अभियोगमा जिल्ला कारागार सप्तरीमा जन्मकैदको सजाय भुक्तान गरिरहेका साविक डाढा गाविसका पूर्वअध्यक्ष नथुनी यादवको सोमबार मृत्यु भएको छ । डाढा ८ घर भएका ७१ वर्षीय यादवको उपचार क्रममा विराटनगरस्थित नोबेल अस्पतालमा मृत्यु भएको कारागारले जनाएको छ ।
हिरासतमा आत्महत्या,"पाल्पा मुझुङस्थित इलाका प्रहरी कार्यालयको थुनुवा कक्षमा एक जनाले आत्महत्या गरेका छन् । रैनादेवी छहरा गाउँपालिका, भुवनपोखरी बल्घाका ६० वर्षीय कृष्ण खाम्चाले सोमबार दिउँसो थुनुवा कक्षको शौचालयमा पासो लगाएर आत्महत्या गरेका हुन् ।"
सकेट बम फेला,राजविराज सदरमुकाम राजविराजका दुई व्यवसायीको घरमा मंगलबार सकेट बम फेला परेको छ । किराना व्यवसायी विनोद चौधरी र राजविराज ५ स्थित इँटा व्यवसायी रवीन्द्र यादवको घरमा बम फेला परेको प्रहरीले जनाएको छ ।
शुक्लाफाँटामा छाडियो गैंडा,सोमबार साढे १० बजेतिर डार्ट गरी चितवनबाट खोरमा हालिएको गैंडा शुक्लामा बाहिर निस्केपछि आफंै चढेको ट्रकलाई हिर्काउँदै एक चक्कर लगाएर हात्ती भएको ठाउँमा पुगेको थियो ।त्यसपछि रानिताल क्षेत्रमा गएको थियो ।
चितवनबाट थप २ लगिए,"निकुञ्जका अनुसार उक्त क्षेत्रबाट १०१२ वर्षको भाले र ८१० वर्षको पोथीलाई ३० वटा हात्तीले घेरा हाली डार्ट (बेहोस) पारिएको थियो । त्यसपछि खोरमा राखेर पठाइएको निकुञ्जका प्रमुख संरक्षण अधिकृत रामचन्द्र कँडेलले बताए । बर्दिया निकुञ्जमा एउटा पनि भाले नभएकाले एउटा त्यही पठाइएको हो, उनले भने, गत वर्षको फागुनमा पनि बबईमा ३ पोथी र दुई भाले गरी ५ गैंडा चितवनबाट लगेर छाडिएको थियो । त्यसमध्ये एउटा बिरामी भएर १९ फागुनमा मरेको थियो ।"
मापदण्ड मिचेर नदीको चरम दोहन,"जिविका प्रशासन अधिकृत जय तिम्सिनाले स्थानीयवासीको विरोधका कारण विरिङमा स्काभेटरको प्रयोगमा रोक लगाएको बताए । तर, केही स्थानीयवासीले ढुंगा झिक्ने बहानामा नदी गहिरो पारिरहेको बताए । स्काभेटरले मात्रै होइन स्थानीयवासीले पनि नदीको गर्भ खनिरहेको पाइएको छ, तिम्सिनाले भने ।"
नेक्सस क्रिकेट आजबाट,लिगकम नकआउटका आधारमा हुने प्रतियोगिताका सहभागीलाई चार समूहमा बिभाजन गरिएको छ । हरेक समूहमा ७ टिम हुने र हरेक टिमले लिग चरणमा ६६ खेल खेल्ने छन् । समूहका शीर्ष दुई टोली क्वाटरफाइनलमा पुग्ने छन् । शाहीका अनुसार सबै स्कुलले खेलाडीको उमेर प्रमाणित गर्न कक्षा ८ को जिल्लास्तरीय परीक्षाको प्रमाणपत्र र बोन टेस्टको रिपोर्ट दिनुपर्ने हुन्छ । खेलाडीको उमेरप्रति शंका लागे एभरेस्ट हस्पिटलले उपलब्ध गराएको नि:शुल्क बोन टेस्टमा जाँच गरिने उनले बताए ।
प्रेम र दीपक पराजित,५२ केजी तौल समूहमा प्रेम चौधरी उज्वेकिस्तानका मुक्केवाज लजिपोभ जसुरवेकसँग अंकका आधारमा पराजित भए । ६४ केजी तौल समूहमा दीपक पनि मंगोलियाका मुक्केवाज बतासुकोभ हिन्जोरिङसँग अंककै आधारमा पराजित भएको नेपाल बक्सिङ संघका प्रवक्ता श्याम अवालेले जानकारी गराएका छन् ।
भक्तपुरमा ट्रायथलन हुने,"भक्तपुर नयाँ वर्षको अवसरमा जिल्लामा ट्रायथलन प्रतियोगिता हुने भएको छ । बिस्केट जात्राको रौनकतासँगै पर्यटन प्रवद्र्धन गर्ने उद्देश्यका साथ ट्रायथलन स्पर्धा गरिने संघका उपाध्यक्ष कृष्णभक्त दुवालले मंगलबार पत्रकार सम्मेलनमा बताए । प्रतियोगिताबारे जानकारी दिँदै अन्तर्राष्ट्रिय ट्रायथलन युनियनका प्राविधिक धनेश प्रजापतिले ट्रायथलन दौड, साइकल चलाउँदै र पौडी खेलेर खेलिने खेल भए तापनि दुई विधामात्र समावेश गर्ने बताए । भक्तपुरमा पहिलो पटक हुन लागेको ट्रायथलनमा करिब तीन सय खेलाडीले भाग लिने जनाइएको छ । विजेताले १०, उपविजेताले ५ र तेस्रोले ३ हजार पुरस्कार प्राप्त गर्ने छन् ।"
कतारले ठूला प्रतियोगिता गर्ने,प्रचण्ड गर्मीका कारण फिफाले पारम्परिक रूपमा जूनजुलाईमा हुने विश्वकप कतारमा नोभेम्बर डिसेम्बरमा गर्ने निर्णय गरिसकेको छ । यसै कारणले कतारले कन्फेडेरेसन कप आयोजना गर्ने अवसर नपाएको हो । कतारको अनुपस्थितिमा अर्को कुनै एसियाली देशले नै यो प्रतियोगिता आयोजना गर्नेछ ।

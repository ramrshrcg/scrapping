शीर्षक,विवरण
निर्वाचनमार्फत संविधान कार्यान्वयन : राष्ट्रपति,चुनाव गराउने नेपालको पहलको सराहना गर्छु : मुखर्जी  नेपालको विकास प्रक्रियामा भारतको सधैं साथ : मोदी  निर्वाचनमा सबै सहभागी होलान् ? नभए कस्तो अवस्था होला ? : राजनाथ सिंह
चुनावबारे किन संशय ?,१ चुनाव बिथोल्ने मोर्चागठबन्धनको चेतावनी२ उपप्रधानगृहमन्त्री निधिको ट्वीट ३ चुनावको वातावरण अझै नबनेको भन्ने आयोगको भनाइ४ उपप्रधानमन्त्रीकै दल राप्रपा निर्वाचन आयोगविरुद्ध प्रदर्शनमा
अझै ६० लाख किताब छाप्न बाँकी,"करिब २ करोड थान पुस्तक छाप्नुपर्नेमा हालसम्म १ करोड ४० हजार थानमात्र छापिएको प्रबन्ध सञ्चालक तिमल्सिनाले जनाए । अब करिब ६० लाख थान छाप्न बाँकी छ, उनले भने, वैशाखभित्र सबै विद्यार्थीको हातहातमा पुस्तक पुर्याइसक्ने छौं । हरेक वर्ष ढिलो हुने भएपछि केही वर्षयता कक्षा १ देखि ५ सम्मको पाठ्यपुस्तक छपाइ निजी छापाखानालाई दिइएको छ । कक्षा ६ देखि १० सम्मको भने केन्द्रले आफैं छाप्दै आएको छ ।"
विमानस्थलमा लापरबाही,संसदीय उपसमितिको सुझाव :  ब्यागेज बेल्टका एक्सरे नगरी लगेज राख्न मिल्ने प्वाल अविलम्ब बन्द गर्ने  भीआईपी प्यासेन्जरलाई अनिवार्य चेकिङको व्यवस्था मिलाउने
अस्ट्रेलियाको भिसामा कडाइ,यस्तो भिसा नियमलाई छोटो र मध्यम समयको दक्ष जनशक्ति भिसाले प्रतिस्थापन गर्नेछ । जसअनुसार २ वर्ष अवधिको भिसा पाउनेले स्थायी बसोबासको आवेदन दिन पाउने छैनन् भने मध्यम समयको भिसा पाएका उच्च दक्ष कामदारले भने निश्चित समयपछि स्थायी बसोबासको अनुमति लिन पाउनेछन् ।
शुल्क घटाउन विद्यार्थीको अल्टिमेटम,संस्थागत विद्यालय शुल्क निर्धारण निर्देशिकामा विद्यालयले भर्नाशुल्कबापत एक महिना बराबरको रकम लिन पाउने व्यवस्था छ । यो शुल्क भर्ना हुँदा एक पटक मात्रै लिन पाइन्छ । वार्षिक शुल्कबापत २ महिनाको मासिक शुल्क बराबर मात्रै लिन पाइने व्यवस्था छ । काठमाडौंका क वर्गका विद्यालयले भर्नाशुल्क ३ हजार ६ सय ७५ र वार्षिक शुल्क ७ हजार ३ सय ५० रुपैयाँ मात्र लिन पाउँछन् । शैक्षिक सामग्री शुल्कबापत मासिक शुल्कको १० प्रतिशत वर्षमा एक पटक मात्रै लिन पाइने व्यवस्था छ ।
केरुङबाट दक्षिण एसिया जोड्दै चीन,रुसुवागढीबाट २७ किमि चिनियाँ भूभागको लिंकरोड प्रयोग गरेपछि चीनको मुख्य भाग जोड्ने केरुङको हाइवे भेटिन्छ । सिगात्से र ल्हासा हुँदै रेलमा ल्याइएका सामान त्यहाँबाट नेपाल भित्रन्छन् । करिब ७ सय किमि सडकयात्रापछि सामान रेलमा ल्याइन्छन् । यो बाटो सहज भए कलकत्ता बन्दरगाहमार्फत सामान ल्याउँदाभन्दा सस्तो पर्ने व्यापारीले बताउँदै आएका छन् । रसुवाका भन्सार प्रमुख केदार पनेरुले चीनतर्फ जसरी नै तीव्र गतिमा नभए पनि नेपालतर्फ सुधारका काम भइरहेको दाबी गरे । चीनले बनाउने सुक्खा बन्दरगाहको प्राविधिक कार्य पूरा भइसकेको र छिट्टै निर्माण अघि बढ्ने पनि उनको भनाइ छ । नेपालतर्फ अध्यागमन कार्यालय निर्माणलगायत काम र भन्सार सेवा अनलाइनमार्फत दिने तयारी भइरहेको पनेरुले जानकारी दिए ।
सहमतिपछिको चुनाव राम्रो,"निर्वाचन हुन्छप्रमुख निर्वाचन आयुक्त अयोधीप्रसाद यादवले वैशाख ३१ मा घोषित स्थानीय तहको निर्वाचन जुनसुकै हालतमा हुने दृढता व्यक्त गरेका छन् । उनले मिति घोषणापछि निर्वाचनका लागि आवश्यक ९० प्रतिशतभन्दा बढी कार्यसम्पादन भइसकेको बताए । उनले निर्वाचन हुनेमा अब कुनै द्विविधा नरहेको उल्लेख गरे । मंगलबार काठमाडौंमा सम्पादकहरूसँगको अन्तक्र्रियामा यादवले अब निर्वाचन सञ्चालनको जिम्मेवारी जिल्ला तहमा पुगिसकेको जानकारी दिए । उनले निर्वाचनमा सबै दल सहभागी हुने विश्वाससमेत व्यक्त गरे । दलहरूबीच सहमति भएको अवस्थामा निर्वाचन कार्यक्रममा फेरबदल गर्न सकिने पनि उनले संकेत दिए । सहमति भएर कार्यक्रम सार्नुपरे आयोगसँगको परामर्शमा सरकारले निर्णय लिन सक्छ, उनले भने ।"
घटाइयो यार्चा संकलन शुल्क,"यार्चा संकलन र व्यवस्थापनमा सहयोग गर्दै आएको अन्नपूर्ण संरक्षण क्षेत्र आयोजना (एक्याप) को इलाका संरक्षण कार्यालय, मनाङका प्रमुख बाबुलाल तिरुवाका अनुसार साबिकका ९ गाविस (३ वटा गाउँपालिका) मा अधिकतम २० हजार रुपैयाँसम्म शुल्क लिन प्रस्ताव गरिएको छ । जिल्लास्थित सरकारी कार्यालयका प्रमुख, एक्यापको इलाका संरक्षण कार्यालय र साबिकका ११ वटै गाविसका संरक्षण क्षेत्र व्यवस्थापन समिति (सीएमसी) का अध्यक्ष र सचिवले चामेमा बसेर नयाँ शुल्कबारे छलफल गरेका थिए । बढी यार्चा पाइने नार र फु गाविस (नार्फु गाउँपालिका) मा भने ३५ हजार अधिकतम शुल्क तय गरिएको छ । यी दुई स्थानका खर्कमा यार्चा संकलन गर्न जानेसँग गत वर्ष ४० हजार रुपैयाँ शुल्क लिइएको थियो । नार र फुका खर्कमा मनाङवासीलाई मात्र संकलन अनुमति छ । २०६७ सालमा गोरखाको केरौंजाबाट नारमा यार्चा संकलन गर्न आएका ७ जनाको हत्या भएपछि यहाँ अन्य जिल्लाकालाई बन्देज लगाइएको हो । यो गाउँपालिकावासीका लागि भने अलग्गै शुल्क तय हुनेछ । गत वर्ष १० हजार लिइएकामा यस वर्ष ८ हजार तोक्ने तयारी भइरहेको तिरुवाले कान्तिपुरलाई बताए । व्यवस्थापन समितिले साबिकका ९ गाविसमा २० हजार वा त्योभन्दा कम र नार तथा फुमा ३५ हजार वा त्योभन्दा कम मात्र शुल्क उठाउन सक्ने निर्णय भएको जानकारी दिए ।"
सिंहदरबार जोगाउन सिंहदरबारै बाधक !,"प्राधिकरण मातहत रहने भनिएको सिंहदरबार पुनर्निर्माण उपसमितिमा पुरातत्त्व विभागका महानिर्देशक भेषनारायण दाहाल पनि सदस्य छन् । तर, आफू लामो समयदेखि उपत्यकाबाहिर रहेकाले सिंहदरबार संरक्षणपुनर्निर्माणबारे आफू जानकार नरहेको बताउँछन् । यो समितिमा शहरी विकास मन्त्रालयका सहसचिव तथा बित्रहरू रविन्द्र पुरी र सन्तोष श्रेष्ठ समेत छन् । ऐतिहासक महत्त्वको सिंहदरबार सबलीकरण (रेट्रोफिटिङ) गर्नसमेत असम्भव रहेको भन्दै सरकारलाई तीन महिनाअघि सुझाव प्रतिवेदन बुझाउने परामर्शदाता कम्पनी डिजिकन इन्जिनियरिङ कन्सल्ट प्रालिलाई फेरि आफ्नो निष्कर्ष अध्ययन पेस गर्न वैशाख १० गते प्राधिकरणमा बोलाइएको छ । डिजिकनले यसअघि अध्ययन क्रममा सिंहदरबार परिसरको माटोइँटाको समेत परीक्षण नगरी निचोड तयार पारेको पाइएको थियो । सहरी विकास मन्त्रालयको बिडिङ मा परेर सिंहदरबार पुनर्निर्माण वा सबलीकरणबारे अध्ययन गर्न पाएको समूहका नेता स्ट्रक्चरलइन्जिनियर अरुणकुमार पण्डितले सिंहदरबार भवन रेट्रोफिट गर्ने अवस्थामा नरहेको र यसका पर्खाल तथा इँटासंरचनामध्ये अधिकांश ध्वस्त (चिरा) भइसकेको विवरण विज्ञसामु सुनाएका थिए । तर, उनको समूहले झन्डै ३ महिना लगाएर गरेको अध्ययनमा सिंहदरबार भवन रहेको माटो परीक्षण (स्वाइलटेस्टिङ) नगरी बाहिरबाट देखिएका चर्किएका इँटाको सतह हेरेरै भित्री स्थितिबारे पूर्वानुमान निचोड प्रस्तुत गरेको पण्डित स्वयंले स्विकारेका थिए । त्यही अध्ययनको निचोडमा आधारित रहेर सहरी विकास मन्त्रालयले सिंहदरबारभित्रको मुख्य भवनसहितका उपत्यकाका झन्डै दर्जन विशेष महत्त्वका सम्पदाजन्य दरबार तत्काल भत्काउन सुझाव प्रतिवेदन तयार पारेको थियो ।राष्ट्रिय सम्पदा जोगाउने कि भत्काउने भन्ने बहसमा सिंगो सरकारी संयन्त्र एकातर्फ र पुनर्निर्माण प्राधिकरण अर्कातर्फ देखिएको यो एउटा मात्र सन्दर्भ होइन । एक महिनाअघि प्राधिकरणले पुरातात्त्विक र वास्तु महत्त्वका ऐतिहासिक कुनै पनि भवनसम्पदा नभत्काउन सम्बद्ध निकायलाई आग्रह गर्दै सम्पदा जोगाउने अभिप्रायमा पुरातत्वविद्, संरक्षणविद् र वास्तुविदको टोलीलाई अध्ययनमा खटाउने निर्णय बाहिर ल्याएको थियो । तर, त्यसको केही दिनमै सहरी विकास मन्त्रालयले थापाथली र बालुवाटारस्थित राष्ट्र बैंकका ऐतिहासिक महत्त्वका भवन भत्काउन आवश्यक प्रक्रियासहितको बोलपत्र आह्वान गरिसकेको छ । प्राधिकरणको कार्यकारी समिति बैठकले पुरातत्त्व विभागले भत्काउन अनुमति दिइसकेका नेपाल राष्ट्र बैंक (थापाथाली), संसद् भवन (ग्यालरी भवन), श्रीमहल (पुल्चोक), बबरमहल, केशरमहल, केन्द्रीय कानुन पुस्तकालय (रानीपोखरी), बाल मन्दिर, जुद्ध बारुण यन्त्र (वसन्तपुर), हरिहरभवन आदि पनि तत्काल भत्काउन नपाइने निर्णय गरेको थियो । तत्काल हावापानी र अरू किसिमका प्रभावबाट जोगाएर कसरी राख्न सकिन्छ, त्यसतर्फ ध्यान राख्नु जरुरी देखिएको छ भन्दै प्राधिकरणका प्रमुख कार्यकारी अधिकृत गोविन्द पोखरेलले दाबीका साथ भनेका थिए, कुनै पनि निर्णयका आधारमा भत्काइहाल्न भने दिँदैनौं । उनले पुरातत्त्वविद्, संरक्षण्विद् र वास्तुविदको टोलीले अध्ययन गराएर मात्रै सम्पदाबारे अन्तिम निर्णय लिइने बताउँदै त्यसबेलासम्म जोगाएर राख्न केन्द्रीय आयोजना कार्यान्वयन इकाई र सहरी विकास मन्त्रालयलाई निर्देशन दिइएको जानकारी दिएका थिए ।सिंहदरबारको स्थितिबारे डिजिकन कम्पनीले ग्रेड४ (भत्काउनैपर्ने) भनेर गरेको दाबी यथावत् छ, सिंहदरबार पुनर्निर्माण उपसमितिका सदस्य वास्तुविद् डा रोहित रञ्जितकारले भने, सरकारी काइदा र प्रशासनिक संयन्त्रका भरमा सिंहदरबारजस्तो सम्पदाबारे अनिर्णय को स्थिति कायमै रहे बर्खायामको परिणाम बेहोर्नुपर्ने दिन आउन सक्छ । सिंहदरबारको क्षतिग्रस्त संरचनाले दुई बर्खा खेपिसकेको र सामान्य स्काफोल्डिङ गरेर तत्काल जोगाउने दिशामा लागौं भन्दा पनि सुनुवाइ नभएको भन्दै उपसमितिका अर्का सदस्यले भने समितिमा बस्नुको औचित्य नरहेको जनाउ प्राधिकरणलाई दिइसकेका छन् ।"
पाँच कृषि क्याम्पस खोलिने,"तर, यसबीच हामी भौतिक र जनशक्ति विवादका काममा अल्झियौं, अब समस्या समाधान भएको छ, बैठकलाई सम्बोधन गर्दै दाहालले भने ।"
पानी ट्यांकरमा शुद्धता सूचक स्टिकर,"स्टिकर हेरेर मात्र ट्यांकरको पानी प्रयोग गर्न मन्त्री शाहीले उपभोक्तासँग आग्रह गरे । स्टिकर नभएको ट्यांकर प्रयोग गरेको भेटिए तत्काल कारबाही गर्ने मन्त्रालयको तयारी छ । मन्त्रालयका अनुसार पानीको शुद्धताका आधारमा भौतिक, रासायनिक र सूक्ष्म जीवाणु परीक्षण गरेर उपयुक्त पानी भएको ट्यांकरलाई नीलो स्टिकर दिइनेछ । त्यो पानी सीधै पिउनयोग्य हुनेछ । फिजिकल र केमिकल मात्रा मिलेको तर माइक्रोबाइलोजिकलको मात्रा कम रहेछ भने त्यस्तो ट्यांकरलाई पहेँलो स्टिकर दिइनेछ । यसले पानी उमालेर मात्र खान सकिन्छ भन्ने संकेत दिनेछ । सूक्ष्म जीवाणुका आधारमा पिउन उपयुक्त छ, तर भौतिक र रासायनिक हिसाबले छैन भने त्यस्तो पानी बोक्ने ट्यांकरलाई हरियो स्टिकर दिइनेछ । हरियो स्टिकर प्रयोग भएको ट्यांकरको पानी खान अयोग्य मानिनेछ ।"
सद्भावना र नागरिक पार्टी एक,काठमाडौं (कास) राजेन्द्र महतो नेतृत्वको सद्भावना पार्टी र राजकुमार लेखी नेतृत्वको नागरिक पार्टीबीच मंगलबार राजधानीमा एकता भएको छ । लेखी जनजाति महासंघका पूर्वअध्यक्ष हुन् । महतोले थरुहट र मधेसप्रतिको प्रतिबद्धताका कारण लेखीसँग एकता गरेको जनाउँदै अरू घटकलाई पनि एकतामा आउन आग्रह गरे । संसद्मा सद्भावनाको ५ सिट छ भने नागरिक पार्टीका सांसद छैनन् ।
महान्यायाधिवक्तासँग जवाफ माग,काठमाडौं (कास) सर्वोच्च अदालतले न्यायालयको अवहेलनासम्बन्धी मुद्दामा महान्यायाधिवक्ता रमण श्रेष्ठलाई लिखित जवाफ पेस गर्न आदेश दिएको छ । लागू औषधको मुद्दा कमजोर बनाएको आरोप खेपेका सरकारी वकिल टेकबहादुर घिमिरेले दायर गरेको मुद्दामा न्यायाधीश प्रकाशमानसिंह राउतको इजलासले कारण देखाऊ आदेश जारी गरेको हो । महान्यायाधिवक्ता कार्यालयले निलम्बन गरेपछि घिमिरे सर्वोच्च पुगेका थिए । यसअघि सर्वोच्चले अन्तरिम आदेशमार्फत उनको निलम्बनको निर्णय रोकिदिएको थियो । सर्वोच्चको आदेश महान्यायाधिवक्ताले कार्यान्वयन नगरेको भन्दै घिमिरेले अवहेलनाको निवेदन दिएका थिए । घिमिरेमाथि निलम्बनको अल्पकालीन आदेश जारी राख्नेनराख्ने भन्नेबारे मंगलबार पेसी तोकिए पनि पालो नआएकाले छलफल हुन सकेन ।
नेपाली गैंडा सांघाई र ग्वान्जाओमा,"काठमाडौं (कास) नेपालले उपहारस्वरूप उपलब्ध गराउने दुई जोडी एकसिंगे गैंडा चीनले सांघाई र ग्वान्जाओमा राख्ने भएको छ । गैंडा राख्ने ठाउँ (बासस्थान) को अध्ययन गरेर फर्किएको निकुञ्ज विभागका उपमहानिर्देशक गोपालप्रकाश भट्टराई नेतृत्वको टोलीले उक्त जानकारी दिएको हो । एक जोडी सांघाईको सफारीमा राखिनेछ भने अर्को जोडी ग्वान्जाओको अनुसन्धान केन्द्रमा राखिने हामीलाई बताइएको छ, टोलीका एक सदस्यले भने । केपी ओली नेतृत्वको सरकारले गत असार २६ मा चीनलाई दुई जोडी गैंडा उपहार दिने निर्णय गरेको थियो । नेपाल र चीन सरकारबीच सम्झौता भएको ६ महिनाभित्र गैंडा उपहार दिइनेछ ।"
रञ्जु कामपाको मेयर उम्मेदवार,"काठमाडौं (कास) विवेकशील नेपाली दलले रञ्जु दर्शनालाई काठमाडौं महानगरपालिकाको मेयर पदमा उठाउने भएको छ । दलकी मिडिया विभाग प्रमुख तथा केन्द्रीय सदस्य २१ वर्षीया रञ्जुलाई खुला उम्मेदवार नीतिअन्तर्गत छनोट गरिएको विवेकशीलले जनाएको छ । दलको विज्ञप्तिमा मेयरको कार्यालयबाट छिटो, छरितो तथा प्रभावकारी सेवा प्रदान गर्ने लक्ष्यमा तल्लिन भई काठमाडौंलाई संसारकै सुन्दर सहर बनाउने अभियान नेतृत्व गर्न युवा पुस्ता उपयुक्त रहेकाले रञ्जुलाई चयन गरिएको बताइएको छ ।"
नयाँ शक्तिबाट एमालेमा,काठमाडौं (कास) बाबुराम भट्टराई नेतृत्वको नयाँ शक्ति पार्टीबाट छुट्टिएको समूह मंगलबार एमालेमा प्रवेश गरेको छ । नयाँ शक्ति पार्टीबाट विद्रोह गर्दै नयाँ दल गठन गरेका निर्मल भट्टराई लगायतको समूह महिना दिन नबित्दै एमालेमा विलय भएको हो । एमाले केन्द्रीय सम्पर्क कमिटीको कार्यक्रममा उनीहरू औपचारिक रूपमा पार्टी प्रवेश गरे । भट्टराई संविधानसभाको दोस्रो चुनावअघि एमाले छाडेर माओवादी केन्द्रमा गएका थिए । माओवादी केन्द्रबाट बाहिरिएका बाबुरामहरूले नयाँ शक्ति पार्टी गठन गरेपछि उनी त्यतै लागेका थिए । नयाँ शक्तिभित्र व्यक्तिवादी प्रवृत्ति हाबी भएको भन्दै समानान्तर गतिविधि गर्न थालेपछि पार्टीले उनीहरूलाई कारबाही गरेको थियो । संघीय समाजवादी फोरमका दुई केन्द्रीय सदस्य गणेश घिमिरे र यज्ञराज भट्ट पनि मंगलबारै एमाले प्रवेश गरेका छन् ।
डिप बोरिङ गर्दा ग्यास निस्केपछि आगलागी,"भूगर्भविद् सुमन पाण्डे राजधानीको धैरै स्थानमा यस्तो समस्या भएकाले डीप बोरिङ गर्नुअघि विस्तृत भौगर्भिक अध्ययन गर्नुपर्ने औंल्याए । राजधानीका धेरै स्थानमा प्राकृतिक ग्यासको सम्भावना छ, उनले भने, सम्भावित जोखिमबाट जोगिन सचेत हुनु आवश्यक छ । आगो निस्किएपछि मानविय क्षति नभए पनि डिपबोरिङ गरेको सात मिटर आसपासको क्षेत्र वरिपरि नै बस्ती भएकाले बस्ती जोखिममा परेको थियो । खानेपानी तथा सरसफाई डिभिजन कार्यालय भक्तपुर, नेपाल आयल निगम, विपद उद्धार व्यव्स्थापन, भूगर्भ विभागका टोलीहरूले आगलागी भएको स्थानको अनुगमन गरेका छन् । खानेपानी तथा सरसफाइ डिभिजन कार्यालय भक्तपुरका प्रमुख शिभेष झाले आयोजनामा पानीको सट्टा ग्यास निस्किएकाले यसको खानी तथा भूगर्भ विभागले अध्ययन गरेपछि मात्रै के गर्ने भन्ने निर्णय हुने बताए । ग्यास निस्किएपछि डीप बोरिङको कार्य रोकिएको छ ।"
उम्मेदवार छान्न दलहरूलाई सकस,वडादेखि जिल्ला तहसम्मका नेताहरू स्थानीय तहको निर्वाचनमा उम्मेदवार हुने तयारीमा छन्
भूकम्पपीडित लालपुर्जाविहीन,"आकांक्षीको दौडधुपमहानगरपालिकामा उम्मेदवार हुन आकांक्षीबीच दौडधुप छ । तीन ठूला दल कांग्रेस, एमाले र माओवादी केन्द्रबाट आकांक्षी धेरै छन् । कांग्रेसका तर्फबाट महानगरपालिकामा मेयरको नामावली क्षेत्रिय समितिले सिफारिस भएर जिल्ला समितिमा पठाइसकेको छ । कांग्रेसका ३ नम्बर क्षेत्रीय समितिका सचिव विश्व तुलाधरले जिल्ला समितिले उम्मेदवारका बारेमा निर्णय गर्न बाँकी रहेको बताए । कांग्रेसबाट मेयरमा पूर्व नगर समिति सभापति भरतलाल न्याछ्यों, पूर्व मेयर प्रेमलाल महर्जन, महासमिति सदस्य प्रेमकृष्ण महर्जन, राजेश महर्जन, अनन्तप्रकाश श्रेष्ठ, बाबुराजा चित्रकार लगायतको नाम सिफारिस भएको छ । उपमेयरमा शान्ति महर्जन, फरिन्दा महर्जन, मोदति केसी, भगवती शाही, गीता सत्याल र निरु खडा चर्चामा छन् । एमाले ३ नम्बर क्षेत्रीय अध्यक्ष रघुनाथ महर्जनका अनुसार उम्मेवारहरूको नामावली ७ गतेभित्र जिल्लाबाट छनोट गरि प्रदेशमा पठाइनेछ । एमालेका तर्फबाट मेयरमा ज्यापु समाजका अध्यक्ष प्रेम महर्जन, ज्ञानेन्द्र शाक्य र जिल्ला सभापति हरिकृष्ण व्यञ्जनकार चर्चामा छन् । उपमेयरमा उषा बज्रचार्य चर्चामा छन् । माओवादी केन्द्रले अधिकास वडा भेलाबाट अध्यक्षको नाम टुंग्याइसकेको छ । मेयरका लागि छलफल भइरहेको पूर्व सभासद राजकाजी महर्जनले भने, ९ गते भित्र टुंगो लाग्नेछ । माओवादी केन्द्रका तर्फबाट मेयरमा पूर्व सभासद महर्जन, पार्टी आयोजक समिति सदस्य कुलाल डंगोल, दिपेश महर्जन र सरोज सिङ डंगोल चर्चामा छन् ।"
स्वाइनफ्लु अझै दुई साता,"स्वाइन फ्लु संक्रमणमा सामान्यतया रुघा, खोकी, ज्वरोजस्तो लक्षण देखिए पनि कहिलेकाही ज्यानै लिने खालकोसमेत हुनसक्छ । शुक्रराज ट्रोपिकल तथा सरुवा रोग असपतालका डाशेरबहादुर पुनले बुढापाका, शारीरिकरुपले कमजोर, गर्भवती, पाँच वर्षमुनिका बालबालिका, दम, फोक्सोमा समस्या भएका, क्षयरोगीलगायतका दीर्घ रोगी, एचआइभीएडस, रोग प्रतिरोधक क्षमता कम भएकाहरू स्वाइन फ्लुमा बढी सावधान हुनु पर्ने बताउँछन् । उच्च जोखिममा रहेकाहरूले कुनै जटिलता देखिए रुघा नै हो नी भनेर खेलाची गर्नु नहुने उनी बताउँछन् । फ्लु प्रभावितको एक मिटर दुरीमा रहेका अन्य व्यक्तिलाई यो संक्रमण सबभन्दा बढी सर्ने सम्भावना हुन्छ । सन् २००९ को अप्रिलमा पहिलोपटक मेक्सिकोमा देखिएको स्वाइन फ्लु त्यहीबाट विश्वभरी फैलिएको हो ।"
न्यायको लडाइँ अझै सकिएन,प्रतिवादीमध्येका एकलाई सफाइ र ५ वर्ष मात्रै सजाय गर्दा उपयुक्त हुने राय लेखिएपछि कैद घटाउने षड्यन्त्र हुन लागेको आशंका
गौरवका आयोजनालाई प्राथमिकता देऊ,"संसद्को विकास समितिले राष्ट्रिय गौरवका आयोजनालाई उच्च प्राथमिकता दिँदै जतिसक्दो छिटो सक्न सम्बन्धित मन्त्रालय र राष्ट्रिय योजना आयोगलाई पटकपटक ताकेता गर्दै आएको हो । तर संसदीय समितिको निर्देशनसमेत बेवास्ता भएको पछिल्लो खर्च र प्रगति विवरणले पुष्टि गरेको छ । कतिपय आयोजनामा जग्गा प्राप्ति, अन्तरनिकाय समन्वय अभाव, निर्माण व्यवसायीको कमजोरीजस्ता समस्याका कारण काम ढिलो देखिएको छ भने कतिपयको विस्तृत सम्भाव्यता अध्ययन र विस्तृत परियोजना प्रतिवेदन नै तयार भएको छैन । कुनै आयोजनाले दक्ष जनशक्ति अभाव, सामग्री आपूर्तिमा ढिलाइ, आर्थिक व्यवस्थापनजस्ता समस्या पनि झेलेका छन् । समय लम्बिँदै जाँदा लागत बढ्दै जान्छ । ठूला आयोजनामा लागत वृद्धि त्यही अनुपातमा हुन्छ । ७ अर्ब ४४ करोडको सिक्टा सिँचाइ आयोजना निर्माण अवधि लम्बिएकाले पछिल्लो पटक संशोधित भएर लागत अनुमान २५ अर्ब २ करोड कायम हुनु यसको उदाहरण हो । त्यसैले ठूलो लगानीका यस्ता आयोजना निर्माणलाई सरकारले उच्च प्राथमिकता दिएर जतिसक्दो छिटो पूरा गराउन आवश्यक छ । यस्ता आयोजनामा सरकारबाट प्रभावकारी नियमन र अनुगमन हुनुपर्छ । आयोजना कार्यान्वयनमा समस्या उत्पन्न भए तत्काल समाधान गर्न सरोकारवाला सबै पक्षको समन्वयकारी भूमिका हुनुपर्छ । यथोचित कारणबिना लक्ष्यअनुरूप काम गर्न नसक्ने कम्पनी र कर्मचारीलाई दण्डित गर्न सक्नुपर्छ । पर्याप्त पूर्वतयारीबिना आयोजनालाई राष्ट्रिय गौरव घोषणा गर्ने प्रवृत्ति पनि सरकारले सच्याउन आवश्यक छ । घोषणा कार्यान्वयनमा फितलो भयो भने सरकारको समग्र कार्यसम्पादनमै असर पुग्न सक्छ । तोकिएको लागतमा तोकिएकै समयमा पूरा हुन सके मात्र यस्ता ठूला आयोजना सिंगो राष्ट्रले गौरव गर्न लायक बन्छन् ।"
समृद्धिको मूर्त परिभाषा आवश्यक,"आचरणगत परिवर्तनसमृद्धिको सूचक भौतिक विकासमात्र नभएर आत्मिक विकास पनि हो । मान्छेमा आउने आचरणगत परिवर्तनको पनि आर्थिक मूल्य हुन्छ । त्यसका लागि सदाचार र नैतिक जीवन पद्धति आवश्यक छ । बद्लिँदो सन्दर्भमा नयाँनयाँ ऐनकानुनको व्यवस्था र त्यसको प्रभावकारी नियमन एउटा पाटो हो भने अर्को आमरूपमै नागरिक शिक्षालाई प्रबद्र्धन गर्न जरुरी छ । दुर्भाग्य के छ भने समृद्धिको कुरा गर्नेहरू नै यसको प्रारूप र रणनीतिबारे अस्पष्ट छन् । साविक संचरना र कार्यशैली कायमै राख्ने यथास्थितिवादी उत्कट अभिलाषाबीच समृद्धिको कुरा कुरा गर्यो, कुराकै दु:खसरह नहोला भन्न सकिन्न ।"
गृहमन्त्री निधिका ४ गल्ती,"फोहोर जलाउनेसँग अनुरोध काठमाडौं उपत्यकाको वायु प्रदूषणको अवस्था भयावह छ । यो प्रदूषणमा फोहोर जलाउने कार्यको हिस्सा करिब १९ प्रतिशत रहेको बताइन्छ । कुहिने फोहोरलाई उचित व्यवस्थापनबाट मलमा रूपान्तर गर्ने र नकुहिने फोहोरलाई संकलन गरी फोहोर व्यवस्थापन सेवाप्रदायक मार्फत बाहिर पठाउन सकिनेमा केही तथाकथित शिक्षित सहरवासीले विना लाज प्लास्टिक लगायतका फोहोर डढाएर उपत्यकाको वायुमण्डललाई श्वास फेर्नै अप्ठेरो हुने अवस्थामा पुर्याएका छन् । कृपया आफ्नो फोहोर जलाएर आफ्नै सन्तानलाई रोगी बनाउने र विदेशी पाहुनासामु नेपालको छवि बिगार्ने काम नगरौं । मुकुन्द अर्याल कोटेश्वर, काठमाडौं"
नेपाली राष्ट्रिय पहिचानका डिस्कोर्स,अन्योल र अनिश्चयले ग्रस्त हाम्रो पहिचान तितरबितर हुँदै छरिँदो छ ।
देश खोज्दै जाँदा,देश खोज्दै जाँदा फिल्ममा जीवन्त अभिनय गर्ने शरणार्थी कलाकारहरू आज शिविरभित्र छैनन् । उनीहरू सबैजसो पुनर्बसोबास भन्दै कहीं कतै उडिरहेका छन् थाहै नभएको गन्तव्यमा ।
हिमाली समुदायका सरोकार,"चाहे रेलमार्ग होस् या पूर्वाधार निर्माण, विकासको बहसमा राज्यले हिमाली बासिन्दालाई साथमै लिएर जानुपर्ने हुन्छ ।"
खेतीपाती सुधार्ने तरिका,अहिले पनि विश्वलाई चाहिने दुई तिहाइभन्दा बढी खानेकुराको उत्पादन साना किसानले नै गर्छन् ।
मिसाइल परीक्षण निरन्तर गर्छौं : उत्तर कोरिया,अमेरिका सैन्य कारबाहीमा उत्रिए युद्धको परिस्थिति सिर्जना हुनेछ
बेलायतमा आमनिर्वाचन घोषणा,"यसैबीच, आमनिर्वाचन घोषणाको विपक्षी दलहरूले स्वागत गरेका छन् । विपक्षी लेबर पार्टीका नेता जेरेमी कोर्बिनले आमनिर्वाचन घोषणालाई पार्टीले विरोध नगर्ने बताए ।"
जल महोत्सवमा म्यान्मारमा २ सय ८५ को मृत्यु,"याङ्गुन (सिन्हवा) म्यान्मारमा चार दिनसम्म चलेको जल महोत्सवका क्रममा २ सय ८५ जनाको मृत्यु भएको छ भने १ हजार ७३ जना घाइते भएका छन् । यस वर्ष मृत्यु हुनेको संख्या अघिल्लो वर्षको भन्दा १३ ले बढी भएको ग्लोबल न्यु लाइट अफ म्यान्मार ले जनाएको छ । महोत्सवका क्रममा १ हजार २ सय आपराधिक घटना दर्ता भएको स्थानीय अधिकारीले जनाएका छन् । ती घटना प्राय: हत्यासँग सम्बन्धित छन् । त्यसबाहेक कार दुर्घटना, लागूऔषध प्रयोग, लुटपाट, समूहगत भिडन्तजस्ता हिंसात्मक घटना पनि भएको प्रतिवेदनमा उल्लेख छ । यस वर्षको परम्परागत पर्व जल महोत्सव गत बिहीबारदेखि आइतबारसम्म चलेको थियो ।"
भियतनाममा १० हजार दुव्र्यसनी थपिए,हनोई (सिन्हवा) भियतनाममा सन् २०१५ यता १० हजारभन्दा बढी लागूऔषधका अम्मली थपिएका छन् । भियतनाममा अहिले लागूऔषध दुव्र्यसनीको संख्या २ लाख १० हजार ७ सय ५१ रहेकोमा सन् २०१५ यता १० हजार ६ सय १७ जना थपिएका हुन् । लागूऔषधका प्रयोगकर्तामध्ये अधिकांशमा मानसिक समस्या देखिएको छ । त्यसैगरी ४ प्रतिशत लागूऔषध दुव्र्यसनी आपराधिक क्रियाकलापमा संलग्न रहेको सरकारी तथ्यांक छ ।
ट्रम्पद्वारा बधाई,अंकारा (एएफपी) अमेरिकी राष्ट्रपति डोनाल्ड ट्रम्पले टर्कीका राष्ट्रपति रेसेप तायिप इर्दोगानलाई आइतबार सम्पन्न जनमत संग्रहमा जित हासिल गरेकोमा बधाई दिएका छन् । ह्वाइटहाउसका अनुसार दुई नेताबीच सिरियामा अमेरिका आबद्ध हवाई आक्रमण र इस्लामिक स्टेटविरुद्धको लडाइँको विषयमा पनि छलफल भएको बताइएको छ । टर्कीमा गत आइतबार राष्ट्रपति इर्दोगानको शक्ति बढाउने उद्देश्यले सम्पन्न जनमत संग्रहमा अत्यन्त झिनो मतको अन्तरमा इर्दोगानको पक्षमा परिणाम आएको थियो । संविधानमा नै राष्ट्रपतिको भूमिका परिवर्तनका लागि हुने गरी संशोधन गर्न सक्ने अधिकार राष्ट्रपतिलाई दिइन हुन्छ या हुँदैन भन्ने विषयमा जनमत संग्रह भएको थियो । इर्दोगानको पक्षमा ५१४१ प्रतिशत मत परेको निर्वाचन अधिकारीहरूले बताएका छन् ।
चीनमा ८५ हजारलाई अनुशासनको कारबाही,"बेइजिङ (सिन्हवा) कम्युनिस्ट पार्टी अफ चाइना (सीपीसी) का अनुशासनसम्बन्धी निगरानी गर्ने निकायले यस वर्षको सुरुदेखि चार महिनाभित्रमा देशभरि ८५ हजार सरकारी अधिकारीलाई अनुशासनहीन कार्य गरेको आरोपमा कारबाही गरेको छ । कारबाहीमा पर्नेहरू प्रान्तीय र मन्त्रीस्तरका १४ जनासमेत रहेका सीपीसी सेन्ट्रल कमिसन फर डिसिप्लेन इन्स्पेक्सन (सीसीडीआई) ले जानकारी दिएको छ । सीसीडीआईले आफ्नो वेबसाइटमा सार्वजनिक गरेको तथ्यांकअनुसार उक्त कारबाहीमा १४ जना उच्च अधिकारीहरू, ४ सय प्रान्तीय स्तरका अधिकारी र ३ हजार ५ सय काउन्टी स्तरका अधिकारीहरू छन् ।"
बस दुर्घटनामा २४ को मृत्यु,मनिला (सिन्हवा) उत्तरी फिलिपिन्समा मंगलबार भएको बस दुर्घटनामा कम्तीमा २४ जनाको मृत्यु भएको छ । इलोकोस सुर प्रान्ततर्फ गइरहेको बस नुइभा इक्जिअ प्रान्तको कापिन्तालानमा दुर्घटना भएको हो । घटनास्थलमा पुगेको प्रहरीले बसमा ५० भन्दा बढी यात्रु रहेको जनाएको छ । बस सडकबाट झन्डै ९० फिट तल खसेको थियो । बस तीव्र गतिमा भएकाले दुर्घटना भएको प्रारम्भिक अनुसन्धानबाट देखिएको प्रहरी अधिकारीहरूले जनाएका छन् ।
गाउँबाट सिफारिस भए उम्मेदवार,पश्चिमाञ्चलका केही जिल्लामा एमालेले उम्मेदवार टुंगो लगाएको छ । अधिकांश ठाउँमा सर्वसम्मत ढंगले वडाध्यक्ष र सदस्यको नाम छनोट गरेको हो ।
हतारिँदै गाउँ,समितिका अनुसार करिब अढाई हजारको हाराहारीमा भोटे समुदायका मतदाता छन् । समितिले वडा तहमा भए पनि भोटेहरूको प्रतिनिधित्व गर्दै नेतृत्वका लागि उम्मेदवारी दाबी गराउन लागेको समितिका सल्लाहकार नृप थापा भोटेले बताए । यसै समुदायका पेम्बा गुरुङ भोटे सांसद छन् ।
सर्त राख्न थाले मतदाता,"प्रधानमन्त्री दाहालले पहिरो गएकै ठाउँमा आएर पुनर्निर्माणका लागि ३ लाख, बिनाब्याज २ लाख र सहुलियत ब्याजदरमा २ लाख रुपैयाँ दिने भाषण गरेका थिए । सरकारले मृतक प्रतिपरिवार एकएक लाख र दसैं खर्च १५ हजारबाहेक पीडितहरूले थप राहत नपाएका हुन् । जिल्ला दैवी प्रकोप उद्धार समितिले प्रधानमन्त्रीलाई लिखित प्रतिवेदन बुझाउँदै पुन:स्थापनाका लागि झन्डै २ अर्ब बजेट आवश्यक पर्ने जनाएको थियो ।"
पत्रकार भण्डारीसहित पुरस्कृत,प्रतिष्ठानले २०६७ मा १ करोड रुपैयाँको अक्षयकोष स्थापना गरी प्रत्येक वर्ष चार विधाका उत्कृष्ट व्यक्तित्वलाई पुरस्कृत गर्दै आएको छ । प्रतिष्ठानका संरक्षक श्रीप्रसाद ओलीले जिउँदै छँदा आफ्ना बाबुआमा रुद्र गौरी र आफू तथा श्रीमती अम्बिकाका नाममा प्रतिष्ठान स्थापना गरी ती पुरस्कार वितरण गर्ने घोषणा गरेका थिए । संरक्षक श्रीप्रसादको २०६८ मा देहान्त भएको थियो । उनको निधनपछि छोराहरूले प्रतिष्ठानमार्फत पुरस्कार वितरण गर्दै आएका छन् ।
वीरगन्जमा सुन साइँली,"सोमबार राति अबेरसम्म चलेको कार्यक्रममा कालीले एकपछि अर्को गरी आफ्ना चर्चित र कर्णप्रिय गीतहरू प्रस्तुत गरी रहे । अन्त्यतिर उनले लैजाऊ घुमाउन मलाई ठमेल बजार, निरा जैले रिसाउने आदि गाएर दर्शकलाई भरपुर मनोरञ्जन दिएका थिए ।"
नेप्टे मा छुल्ठिमसँग दयाहाङ,"अहिलेका व्यस्त नायकमा पर्ने दयाहाङले नेप्टे को पटकथा मन परेरै खेल्न राजी भएको बताए । त्यसो त छुल्ठिमले भने स्क्रिप्ट नपढी नै फिल्म खेल्न राजी भएको खुलासा गर्दै भनिन्, रोहितले तिमीजस्तै नेप्टी क्यारेक्टर छ, गछर्यौ भनेर सोधपछि नाइँ भनिनँ ।कार्यक्रममा दयाहाङ र छुल्ठिम दुवैले निर्माताका रूपमा डेब्यु गर्दै गरेका रोहितसँगका विगतका मीठा पलको स्मरण पनि गरेका थिए ।सोसियल कमेडी जानरामा बनाइने नेप्टे लाई हरि घले लामाले खिच्नेछन् । सम्पादन भने अर्जुन जिसी र मिलन श्रेष्ठले गर्नेछन् ।"
निश्चलका कविता,"निश्चलले एउटै संग्रहमा एकालाप, संवाद, मनोवाद र मिथकीय शैली प्रयोग गरेको भनेर समीक्षकले औंल्याएका छन् । पाल्पाको धवल पुस्तकालयले प्रकाशन गरेको कविता कृतिबारे निश्चलले आफ्नै जिन्दगीको कथाव्यथाले पाएको कविचेतना भनेर स्वमूल्यांकन गरेका छन् । उनका यसअघि मौन हिमाल, सपनाफूल र आँसु खस्दै गर्छ जस्ता काव्यकृति आइसकेका छन् ।"
रायनलाई पारिजात पुरस्कार,साहित्यकार पारिजातको प्रतिमा फूलमाला चढाएर शुभारम्भको गरिएको कार्यक्रमका प्रमुख अतिथि एव नेपाल नगरपालिका संघका अध्यक्ष डोरमणि पौडेलले गायक रायनलाई दोसल्ला पहिर्याउनुका साथै पुरस्कार हस्तान्तरण गरे । कार्यक्रममा रायनले गीत सुनाउनुका साथै पारिजातको व्यक्तित्वकृतित्वबारे बोलेका थिए ।
नेपालभारत काव्य उत्सव,"कार्यक्रममा नेपाल र भारतको प्रतिनिधित्व गर्दै कविहरू मनप्रसाद सुब्बा, कृष्ण प्रसाईं, मातृका पोखरेल, प्रवीण राई जुमेली, सुधा एम राई, टीका आत्रेय, अविर खालिङ, लीला अनमोल, शारदा स्टेफी, निमेष सुब्बा सिकारु, दीपा राई, अम्बर लाचिकाठी गुरुङ, भूपेन्द्र सुब्बा, प्रवीण खालिङ, महेश पौडयालले कविता सुनाए । गायक खेम सुब्बाले गीत गाए भने रुसालीले नृत्य प्रस्तुत गरे । प्राज्ञ पोखरेलले नेपाल र भारतका नेपालीभाषी सर्जकबीचको सम्बन्ध निकै पुरानो र बलियो भएको भन्दै यसलाई थप सुदृढ बनाउन यस्ता अन्तरदेशीय उत्सवहरू बेलाबखत गरिनुपर्ने सुझाए । युवा समालोचक तथा जरा फाउन्डेसनका महासचिव पौडयालले नेपाली साहित्य र कलाको विकासमा सिक्किम र दार्जिलिङको योगदान स्तुत्य रहेको उल्लेख गर्दै लीला लेखन, तेस्रो आयाम, किनारीकृतका पक्षमा साहित्य रचना, समावेशी लेखन, विचलन लेखन, सडक समूह, चिया कविता तथा हस्तक्षेप कविता आन्दोलन यस भेगको मौलिक योगदान भएको दाबी गरे ।"
पारिजात स्मृति सम्मान,"काठमाडौं पारिजात स्मृति केन्द्रले विभिन्न स्रष्टा तथा व्यक्तित्वलाई सम्मानको घोषणा गरेको छ । जसअनुसार २०७४ सालको पारिजात सृजना सम्मान साहित्यकार हेमनाथ पौडेललाई प्रदान गरिने भएको छ । त्यसैगरी पारिजात बालसाहित्य सम्मान साहित्यकार विजय चालिसेलाई, पारिजात कला सम्मान वरिष्ठ कलाकार तथा साहित्यकार श्याम तमोटलाई र पारिजात नारी संघर्षशील सम्मान राजनीतिज्ञ तथा अधिकारकर्मी शशी श्रेष्ठलाई दिने निर्णय गरेको छ । उक्त सम्मान वैशाख अन्तिम साता पारिजात स्मृति दिवसका रूपमा प्रदान गरिने केन्द्रका सदस्यसचिव स्नेह सायमिले विज्ञप्तिमा जनाएका छन् ।"
ननफिक्सन रोज्दै तन्नेरी,प्रदर्शनी शनिबारसम्म चल्नेछ ।
गाउँपालिकाको कार्यालय स्थापना हुन सकेन,"चौरीदेउरालीको पनि कार्यालय स्थापना हुन सकेको छैन । जिल्ला प्राविधिक सुझाव समितिको सिफारिसविपरीत ढाडखर्क केन्द्र फेरेर कात्तिकेदेउराली कायम भएको भन्दै स्थानीयले विरोध जनाइरहेका छन् । उनीहरूले यसको विरोधमा जिल्ला प्रशासन कार्यलयमा ज्ञापनपत्र बुझाएका थिए । केन्द्र फेरिएको विरोधमा स्थानीय राजनीतिक दलले स्थनीय तहको निर्वाचन नै रोक्ने चेतावनी दिएका छन् । साबिक सानो वाङथली, नार्गेगगर्चे, माझीफेदा, धुसेनीशिवालय, गोठपानी, पोखरीचौरी, कात्तिकेदेउराली, मादनकुँडारी, बिर्तादेउराली गाविस गाभिएर चौरीदेउराली गाउँपालिका कायम भएको थियो । सुझाव समितिले दलहरूको सहमतिमा ढाडखर्क नै केन्द्र कायम गर्न सिफारिस गरेका थिए । स्थानीयले तत्कालीन इलाका नम्बर ४ को केन्द्र र सबैलाई पायक पर्ने स्थान भएकाले सोही स्थानमा केन्द्र तोक्न माग गर्दै नफेरिएसम्म कर्मचारीलाई काम गर्न नदिने अडान राख्दै आएका छन् । निमित्त कार्यकारी अधिकृत प्रकाश उपाध्यायले विवादका कारण कार्यलय स्थापना हुन नसकेको बताए । मुख्य निर्वाचन अधिकृत मेदिनीप्रसाद पौडेलले तत्काल समस्या समाधान गरेर गाउँपालिका र निर्वाचन अधिकृतको कार्यालय स्थापना गर्ने बताए ।"
दुर्घटनामा ६ को मृत्यु,यस्तै पूर्वपश्चिम राजमार्ग अन्तर्गत कञ्चनपुरको शुक्लाफाँटा नगरपालिका५ वन समिति नजिकै मंगलबार बसले मोटरसाइकललाई ठक्कर दिँदा २ जनाको मृत्यु भएको छ । मृत्यु हुनेमा कैलालीको बसौटी५ का वसन्त विक र मीना विक रहेका छन् । धनगढीबाट महेन्द्रनगरतर्फ आउँदै गरेको ना३ख ३९५५ नम्बरको बसले विपरीत दिशाबाट गइरहेको से१प ४५५५ नम्बरको मोटरसाइकललाई ठक्कर दिँएको थियो ।
अफिमसहित पक्राउ,"हेटौंडा अफिमसहित २ जनालाई प्रहरीले मंगलबार पक्राउ गरेको छ । २ केजी १ सय ५० ग्राम अफिमसहित कैलाश गाउँपालिकाअन्तर्गत डाँडाखर्कका ३१ वर्षीय विष्णु तामाङ र पर्सा औराहीका ६५ वर्षीय जयमोहन गिरीलाई प्रहरीले पक्राउ गरेको हो । हेटौंडा उपमहानगरपालिका१५ स्थित रातोमाटे चेकपोस्टका प्रहरीले वीरगन्जतर्फ गइरहेको ना४ख ९५६४ नम्बरको यात्रुवाहक बसलाई रोकेर खानतलासी गर्ने क्रममा तामाङ र गिरीको झोलामा अफिम फेला परेको प्रहरी नायब उपरीक्षक वामदेव गौतमले बताए । प्रहरीले बरामद गरेको अफिम मकवानपुर जिल्लामा नै उत्पादन भएको हो । मकवानपुरको भार्ता, डाँडाखर्क, काँकडा, राक्सिराङ र कालिकाटारका केही क्षेत्रमा अफिम खेती गरिन्छ ।"
गाँजा चोरेको आरोपमा हत्या,"अपहरण गरेको तेस्रो दिन घाँटी बटारेर मार्यौं, उनको भनाइ उद्धृत गर्दै एक प्रहरी अधृकतले भने, मारेर अर्को दुई दिन पनि त्यहीं राखेर पाँचौं दिन राति गहुँबारीमा फाले । चैत १४ गते बिहान गहुँ खेत नजिकै रहेको श्री भंगी साह उच्च माविमा अध्ययनरत विद्यार्थीले शव देखेर हल्ला गरेका थिए । हात र खुट्टाका औंला छिनाएको, शरीरका विभिन्न ठाउँमा मासु काटिएको वीभत्स अवस्थामा शव बरामद भएको थियो, अर्का डीएसपी यज्ञ भट्टराईले भने, मार्नुअघि यातना दिएका रहेछन् । हत्यापछि बिगालगायत उनको समूह सीमावर्ती भारतीय गाउँमा लुकेर बसेको थियो ।"
तराईका १७ सडकको निर्माण सुरु,हुलाकी राजमार्गअन्तर्गत पहिलो चरणमा ८ सय किमि निर्माण हुने
बाँड्न नमिल्ने बोनस रकम सवा दुई अर्ब,निगमको बोनसमा महालेखाको आपत्ति  पूर्वाधार विकास नहुन्जेल बोनस बाँड्दैनौं : निगम
विमानस्थलका कर्मचारीले तलब पाएनन्,आयोजना प्रमुख ओम शर्माको कार्यकक्षमा मंगलबार चिनियाँ ठेकेदार कम्पनीका प्रमुख र स्थानीय सहठेकेदार कम्पनीका पदाधिकारीबीच वार्ता गरी समस्या समाधानको पहल गरिए पनि निष्कर्ष निक्लन नसकेको जनाइएको छ । एक महिनाअघिदेखिको ठेकेदार कम्पनी र स्थानीय सहठेकेदार कम्पनीबीचको लेनदेनको विवाद अझै टुंगिन सकेको छैन ।
माइडियाको बैंकक ट्रिप,काठमाडौं (कास) एयरटेक इन्डिस्ट्रिजले माइडिया एयर कन्डिसनको खरिदमा माइडिया ट्रिप टु बैंकक नामक अफर ल्याएको छ । यस अफअन्तर्गत ग्राहकहरूले हरेक माइडिसा एसीको खरिदमा एउटा कुपन प्राप्त गर्ने कम्पनीले जनाएको छ । अफरमा सहभागी भएका ग्राहकहरूमध्ये तीन भाग्यशालीले जोडीका लागि बैंककको चारतारे होटलमा चार रात र पाँच दिनको ट्रिप गर्ने अवसर प्राप्त गर्ने जारी विज्ञप्तिमा छ । अफर १५ अप्रिल २०१७ देखि लागू भई ३१ अगस्ट २०१७ समाप्त हुनेछ ।
एलजीको योजना,काठमाडौं (कास) एलजीले नयाँ वर्षको शुभ अवसरमा सेलिब्रेट न्यु इयर लाइक नेभर बिफोर योजना जारी राखेको छ । यो योजनाअन्तर्गत ग्राहकले विभिन्न किसिमका आकर्षक उपहार तथा छुट प्राप्त गर्ने जारी विज्ञप्तिमा छ ।
सिभिल मलमा फिक्स्ड प्राइस,"काठमाडौं (कास) राजधानीको सुन्धारास्थित सिभिल मल निश्चित मूल्य अर्थात फिक्स्ड प्राइस मल भएको छ । गत ७ वर्षदेखि मुलुककै ठूलो किनमेल गन्तव्यका रूपमा रहँदै आएको सिभिल मलमा सामान खरिद गर्दा ग्राहकहरूले मोलतोल गर्ने झमेला व्यहोर्नु नपरोस् भन्ने उद्देश्यले यसो गरिएको जारी विज्ञप्तिमा उल्लेख छ । एउटै छानामुनि मनोरञ्जन, खानपान, किनमेल र पार्किङको सुविधा प्राप्त गर्न सकिने उक्त मलमा विश्वस्तरीय सिनेमा हल, बालबालिकाका लागि इन्डोर गेम जोन र विभिन्न स्वादको परिकार पाइने फुडकोर्टसमेत रहेका छन् ।"
अर्घाखाँची सिमेन्टद्वारा अभियानलाई सहयोग,काठमाडौं (कास) अर्घाखाँची ओपीसी सिमेन्टले सामाजिक उत्तरदायित्वअन्तर्गत वातावरणप्रति सचेत हुँदै काठमाडौं उपत्यकाभित्र लागू गरिएको हर्न बजाउन निषेध अभियानलाई सहयोग गरेको छ । कम्पनीले उपत्यकाभित्र बढ्दो सवारी साधनको संख्यासँगै बढेको ध्वनि प्रदूषणलाई नियन्त्रण गर्न यो अभियानले सहयोग गर्ने अपेक्षा गरेको जारी विज्ञप्तिमा छ ।
द ब्युटी बारको बम्पर अफर,"काठमाडौं (कास) राजधानीको नारायणचौर नक्सालस्थित द ब्युटी बार ले ग्राहकका लागि बम्पर अफर ल्याएको छ । यस अफरअन्तर्गत ६ हजारमा फेसियल, हेयर कलर, हेयर कट, फुल आर्म ब्याक्सिङ, फुल लेग ब्याक्सिङ तथा ठ्रेडिङ रहेको जारी विज्ञप्तिमा छ ।"
समातिएको ३ घण्टामै छुटे माल्या,एसबीआई १६००पीएनबी ८००आईडीबीआई ८००बैंक अफ इन्डिया ६५०बैंक अफ बडौदा ५५०युनाइटेड बैंक अफ इन्डिया ४३०सेन्ट्रल बैंक अफ इन्डिया ४१०युको बैंक ३२०कर्पोरेट बैंक ३१०स्टेट बैंक अफ मैसुर १५०इन्डियन ओभरसिज बैंक १४०फेडरल बैंक ९०पन्जाब एन्ड सिन्ध बैंक ६०एक्सिस बैंक ५०स्रोत : पीटीआई
राष्ट्रपतिद्वारा लगानीको आग्रह,दुई छिमेकी मुलुकले विकास गरिरहँदा सँगैको मुलुक अविकसित रहन सक्दैन
चार दिनमा नेप्से झन्डै सय अंक घट्यो,नेप्से घटे पनि कारोबार रकम बढेर १ अर्ब ५० करोड रुपैयाँ पुगेको छ । योसँगै सेयर बजारको आकार (बजार पुँजीकरण) साँघुरिएर १८ खर्ब ५३ रुपैयाँ कायम भएको छ । करिब १ हजार २ सय कारोबारबाट २२ लाख ९ हजार ९ सय ३१ कित्ता सेयर खरिदबिक्री भए ।
मेलामा ३० लाखको कारोबार,"मेला भर्न आउनेहरूका कारण वसन्तपुर, टुटे, देउराली, डुँडपानी, घुर्मिसे, पाँचपोखरी, चौकी, मंगलबारे, कालापानी र गुफा बजारका सबैजसो होटल भरिभराउ भएको व्यापारीहरूले बताए । यस अवधिमा ३० लाख रुपैया बढीको कारोबार भएको छ ।"
व्यापार नीति सरलीकरण गर्नुपर्छ : देउवा,"यस्तै नेपालका लागि बंगलादेशका राजदूत मास्फी बिन्ते समले दक्षिण एसिया क्षेत्रका अधिकांश जनता गरिबीको रेखामुनि रहेकाले सबैभन्दा पहिले गरिबी निवारणमा लाग्नुपर्ने बताइन् । उनले भनिन्, यसका लागि बीबीआईएन मुलुकका सदस्यबीच राम्रो सहकार्य र सम्बन्ध विस्तार हुनुपर्छ । कार्यक्रममा अर्थविद् विश्वम्भर प्याकुर्यालले यो क्षेत्रको आर्थिक विकास र उन्नतिका लागि बीबीआईएनले महत्त्वपूर्ण भूमिका निर्वाह गर्ने बताए ।"
पोखरामा भेटिए ५ सयका नक्कली नोट,चैत पहिलो सातादेखि नक्कली नोट भेटिएको  उच्चस्तरीय प्रविधिको मेसिनबाट नोट फोटोकपी गरी बजारमा ल्याएको अनुमान
राष्ट्र बैंक सञ्चालकमा पौडेल र रेग्मी,हाल प्रधानमन्त्री पुष्पकमल दाहालका प्रमुख आर्थिक सल्लाहकारसमेत रहेका पौडेल एमाओवादी पार्टीको कोटाबाट नियुक्त भएका हुन् भने रेग्मी नेपाली कांग्रेसका तर्फबाट सञ्चालक बनेका हुन् । राष्ट्र बैंकका पूर्वकार्यकारी निर्देशक रेग्मी हाल नेपाल स्टक एक्सचेन्ज (नेप्से) का अध्यक्ष हुन् । दुवै पद सरकारी नियुक्तमार्फत हुने भएकाले राष्ट्र बैंकबाट शपथ लिएसँगै नेप्सेमा राजीनामा दिने रेग्मीले बताए । राष्ट्र बैंकका सातजना सञ्चालकहरूमध्ये गभर्नर अध्यक्ष रहन्छन् । दुई डेपुटी गनर्भर र अर्थसचिव पदेन सदस्य हुन्छन् । बाँकी तीनजना बाहिरबाट नियुक्त गरिन्छ । तीमध्ये दुईजनाको कार्यकाल सकिएको र एकजना बालकृष्णमान सिंहलाई सर्वोच्च अदालतले काम नगर्न आदेश दिएको थियो । यसकारण गत चैत १५ गतेयता राष्ट्र बैंकको सञ्चालक समितिको बैठक बस्न सकेको थिएन ।
आर्सनलको आशा,आर्सनल चौथो स्थानको म्यानचेस्टर सिटीसँग ७ अंक अन्तरमा छ । उसको हातमा एक खेल पनि छ । मिडल्सब्रो भने सुरक्षित स्थानभन्दा ६ अंक अन्तरमा रेलिगेसन क्षेत्रमा छ । उसले पनि नजिकका प्रतिद्वन्द्वीभन्दा एक खेल कम खेलेको छ ।
ब्राइटन प्रिमियर लिगमा,"ब्राइटनलाई बढुवा पाउनबाट रोक्न हडर्सफिल्डलाई निश्चित जित आवश्यक थियो, तर उसले त्यो पूरा गर्न सकेन । यस दुई नतिजाको समीकरणपछि ब्राइटनले तेस्रो स्थानमा रहेको रिडिङमाथि १३ अंकको अग्रता खोलेको छ । रिडिङले सिजनका बाँकी तीन खेलबाट अधिकतम ९ अंकमात्र प्राप्त गर्न सक्नेछ । सोमबार अर्को खेलमा दोस्रो स्थानको न्युकासल युनाइटेड इपस्विच टाउनको हातबाट ३१ ले पराजित भएपछि ब्राइटन ७ अंकले अगाडि रह्यो ।"
स्वास्थ्यमन्त्रीसमक्ष खेलाडीको माग,"नेपाल राष्ट्रिय तथा अन्तर्राष्ट्रिय खेलाडी संघका अध्यक्ष दीपक श्रेष्ठ र पदाधिकारी, पूर्व खेलाडीहरूको उपस्थितिमा संयोजक पौडेलले ५ बूँदे माग पत्र हस्तान्तरण गरे । कार्यदलले दक्षिण एसियाली खेलकुद (साग) का स्वर्ण विजेता (१०२) र एसियाली खेलकुदका पदक विजेता (८) खेलाडीलाई शतप्रतिशत नि:शुल्क, सागमा रजत जित्ने र ओलम्पिकमा सहभागी २ सय ३१ खेलाडीलाई ८० प्रतिशत, सागका कांस्य विजेता ४ सय ४२ लाई ७० प्रतिशत तथा राष्ट्रिय खेलाडीलाई ५० प्रतिशत स्वास्थ्य सेवामा छुट व्यवस्था गरिनुपर्ने माग गरेको छ ।त्यस्तै निजामती कर्मचारी र सुरक्षा निकायजस्तै खेलाडीको उपचारलाई पनि छुट्टै अस्पताल व्यवस्थाको माग गरिएको छ । मन्त्री थापाले मागलाई व्यवस्थित ढंगले कसरी अगाडि बढाउन सकिन्छ भन्ने विषयमा अध्ययन गर्न तत्काल कार्यदल गठन गर्ने बताउँदै मागप्रति सकारात्मक र प्रतिबद्ध रहेको बताए ।"
भीम र समिर सम्मानित,मुख्य स्पर्धा (८५ र ३७ किमि) ठमेलबाट सुरु गरेर बतासे (सिन्धुपाल्चोक) मा टुंगिने बताइएको छ भने स्थानीय धावकलक्षित गरिएको १२ किमि बतासेभित्रै सञ्चालन हुनेछ । तीनै स्पर्धामा पुरुष र महिला धावकले प्रतिस्पर्धा गर्नेछन् ।
सचिन स्मृति दौड हुने,तनहुँ (कास) रोटयाक्ट क्लब अफ दमौलीले १४ औं सचिन स्मृति खुला दौड प्रतियोगिता गर्ने भएको छ । दमौलीमा शनिबार हुने दौड ७ किमिको हुनेछ । अध्यक्ष टीकाराम पनेरुले सदरमुकामको अनसन चौतारीदेखि घाँसीकुवासम्म हुने दौडमा करिब सय जनाको सहभागी रहने बताए।
आठराई मेलामा फुटबल,मेला आयोजनाका कोषाध्यक्ष सुमन खापुङले पुरुष विजेताले १ लाख र महिला विजेताले २५ हजार रुपैयाँ पुरस्कार पाउने छन् ।
स्नुकर जारी,"काठमाडौं (कास) सोम लामाले नेपाल ओपन स्नुकर च्याम्पियनसिपमा महेश वज्राचार्यलाई ३० को सोझो फ्रेम पराजित गरेको छ ।जिमी लामाले सुवास श्रेष्ठलाई पनि ३० कै फ्रेममा हरायो । सन्जय मुल्मीले सन्जिव डंगोललाई ३१, सुरेश डंगोलले नवीन थापामगरलाई ३१, माणिक शाहीले गोविन्द पन्तलाई ३० ले हराए । जय महर्जन, अनुज दाहाल, प्रकाश शेरचन, राजेश केसी, सौरव शाही र राजु केसी विजयी भए ।"
विकेटले नयाँ आयाम लिने विश्वास,"हाम्रा लागि हरेक खेल इलिमिनेटर हो, एउटा खेल हार्नेबित्तिकै बाहिरिन्छौं । त्यही भएर राम्रो खेल्नुपर्छ अर्को विकल्प नै छैन, टिमको उद्देश्यमा चौराहका कप्तान पारस खड्का स्पष्ट छन् । टिम चौराहले राउन्ड रोबिनमा काठमाडौंलाई ११ रनले पराजित गरेको थियो । चौराहसँगको अर्को एक खेल कठिन हुने काठमाडौं गोल्डेन्सका प्रशिक्षक वसन्त शाहीले बुझेका छन् । टिम चौराहसँग खेल्नु सहज छैन । चौराह राम्रो प्रतिद्वन्द्वी हो, हामी पनि नकआउट चरणमा राम्रो तयारी गरी आएका छौं । कसैले लक्ष्य सहज पन्छाउन नसक्दा हाम्रो टिमले राम्रो एप्रोच देखाएको छ, शाहीले भने ।"
आश्रम पुगे विराटनगर किंग्स टिम,"आश्रमका अध्यक्ष देव चौधरीले आश्रित बालकहरूलाई डीपीएल हेराएको र उनीहरूले आफू खुसी मनोरन्जन लिएको सुनाए । उनले अगाडि भने, डीपीएलका बाँकी खेल उनीहरूले हेर्नेछन् । त्यसमा सम्भवत: उनीहरूले विराटनगर किंग्सलाई समर्थन गर्नेछन् ।"
बार्सिलोनाका लागि फेरिएको स्थिति,"युभेन्ट्सका डिफेन्डर जर्जियो चिलिनीले भनेका छन्, बार्सिलोनाका फरवार्ड सार्क जस्ता छन्, उनीहरूविरुद्ध आत्तिएर खेल्ने हो भने हाम्रा लागि त्यो घातक साबित हुनेछ । हामीले उनीहरूलाई पूरा आत्मविश्वासले रोक्ने प्रयास गर्नुपर्छ । मेसीले युभेन्ट्सविरुद्ध दुई गोल गरे, उनी बार्सिलोनाका लागि आधिकारिक ५ सय गोलको कोसेढुंगा उपलब्धिसम्म पनि पुग्ने छन् ।"
हैदराबादको तनावपूर्ण जित,भुवनेश्वरले सुरुआती दुई विकेट लिएपछि स्पिनरद्वय रसिद खान र मोहम्मद नाबीले पन्जाबको मध्यक्रम ध्वस्त पारे । टिम एक समय १४ ओभरमा ६ विकेट गुमाएर ८२ रनको स्थितिमा थियो । त्यही स्थितिमा बोहराले १५ औं ओभरमा २१ र लगत्तै अर्को ओभरमा २० रन बनाए । उनले भुवनेश्वरको बलमा आउट हुनुअघि ९ चौका र ५ छक्का प्रहार गरे । यसअघि वार्नरले प्रारम्भिक ब्याट्सम्यानका रूपमा नटआउट रहेर ७० रन बनाए । उनले ७ चौका र २ छक्का प्रहार गरे ।
जिल्लामा खेलमैदान अभाव,उनका अनुसार लामो प्रयासले यस वर्ष खेलकुद मैदानका लागि विभिन्न ठाउँको सम्भाव्यता अध्ययन गरिएको छ । यस वर्ष क्रिकेट र फुटवल मैदान निर्माणका लागि विस्तृत परियोजना प्रतिवेदन (डीपीआर) बनाउने काम सुरु भएको छ । जिल्लामा यस वर्ष एउटा क्रिकेट र अर्कोपछि रंगशाला निर्माण हुने गरी फुटबल मैदानको डीपीआर तयार पार्ने काम हुँदै छ ।

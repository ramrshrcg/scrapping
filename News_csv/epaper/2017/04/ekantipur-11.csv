शीर्षक,विवरण
अर्याल भए महानिरीक्षक,"काठमाडौं सरकारले डीआईजी प्रकाश अर्याललाई प्रहरी महानिरीक्षकमा नियुक्त गरेको छ । मन्त्रिपरिषद्कोसोमबार रातिको बैठकले नियुक्तिको निर्णय गरेलगत्तै अर्याललाई महानिरीक्षकको दज्र्यानी चिह्न प्रदान गरिएको छ । त्यसलगत्तै अर्यालले पदभारसमेत ग्रहण गरेका छन् ।गृहसचिव लोकदर्शन रेग्मीले राति नै मन्त्रालयका अधिकारी, नेपाल प्रहरी, सशस्त्र प्रहरी र राष्ट्रिय अनुसन्धान विभागका प्रमुखसहितका उच्च अधिकारीहरूलाई बोलाएर अर्याललाई महानिरीक्षकको दज्र्यानी चिह्न लगाइदिएका थिए । त्यसपछि अर्याल प्रहरी प्रधान कार्यालय गएर पदबहाली गरेका थिए । उक्त अवसरमा प्रहरीका उच्च अधिकारी उपस्थित थिए । यसअघि सरकारले गत फागुन १ मा डीआईजी जयबहादुर चन्दलाई महानिरीक्षक नियुक्त गरेकामा तीन साताअघि सर्वोच्च अदालतले उक्त निर्णय उल्ट्याइदिएको थियो । सर्वोच्चले कार्यसम्पादन मूल्यांकन ख्याल नगरी मन्त्रिपरिषद्ले महानिरीक्षक नियुक्ति गर्नु विधिसम्मत नभएको भन्दै कार्यसम्पादनका आधारमा पुन: नियुक्ति गर्न चैत ८ गते आदेश दिएको थियो ।अर्याललाई नियुक्त गर्नुअघि गृह मन्त्रालयका उच्च अधिकारीसहितको टोली चार डीआईजीको कार्यसम्पादन मूल्यांकनसम्बन्धी फाइल हेर्न सर्वोच्च अदालत र लोक सेवा आयोग पुगेको थियो । कार्यसम्पादनको नम्बर हिसाब गरी वरिष्ठताको टुंगो लगाउन मन्त्रिपरिषद्ले महान्यायाधिवक्ताको संयोजकत्वमा गृह सचिव, प्रधानमन्त्री कार्यालयका सचिव, कानुन सचिव र निमित्त महानिरीक्षक रहेको पाँच सदस्यीय समिति बनाएको थियो । उक्त समितिले महानिरीक्षकको दौडमा रहेका चार डीआईजीको कार्यसम्पादन मूल्यांकनको नम्बरमाथि छलफल गरेर मन्त्रिपरिषद्मा निर्णयार्थ फाइल पेस गरेको थियो । त्यसैका आधारमा मन्त्रिपरिषद्ले अर्याललाई महानिरीक्षकमा नियुक्त गरेको मन्त्री हृदयराम थानीले कान्तिपुरलाई बताए । मन्त्रिपरिषदको उक्त बैठकमा उपप्रधान तथा गृहमन्त्री विमलेन्द्र निधि भने उपस्थित थिएनन्।नवनियुक्त महानिरीक्षक अर्याल २०२० असार १४ गते दाङको त्रिभुवन नगरपालिका ११ मा जन्मेका हुन् । २०६९ पुस ४ मा डीआईजीमा बढुवा भएका अर्यालले पछिल्लो केही समय महानगरीय ट्राफिक प्रहरी महाशाखाको जिम्मेवारी सम्हालेका थिए । त्यसपछि प्रहरी प्रधान कार्यालयअन्तर्गतको अपराध अनुसन्धान विभागको प्रमुखमा सरुवा भएका थिए । उनले त्रिभुवन विश्वविद्यालयबाट एमबीए गरेका छन् । यसअघि महानिरीक्षक नियुक्तिको विवादमा फसेको सरकारले प्रहरी नियमावली नै संशोधन गरेर प्राविधिक तहका एआईजी दिनेशचन्द्र पोख्रेललाई निमित्तको जिम्मेवारी सुम्पेको थियो । नेपाल प्रहरी दुई महिनायता निमित्तको भरमा चलेको थियो । यसअघिको गृह मन्त्रालयले डीआईजी जयबहादुर चन्दको मात्रै कार्यसम्पादन मूल्यांकनको फाइल मन्त्रिपरिषद्मा पेस गर्दै उनैलाई नियुक्तिको प्रस्ताव गरेको थियो। सर्वोच्च अदालतले भने प्रतिस्पर्धामा रहेका चारै डीआईजीको कार्यसम्पादन मूल्यांकन फाइल पेस गर्नुपर्ने आदेश गरेको थियो । प्रतिस्पर्धामा रहेका चारै डीआईजीको कार्यसम्पादन मूल्यांकन असोजमै तयार पारिएको थियो । त्यसमा सुपरिवेक्षकको हैसियतमा एआईजीले २० नम्बर, पुनरावलोकनकर्ताको हैसियतमा आईजीपीले १० नम्बर, आईजीपी र गृहसचिव भएको पुनरावलोकन समितिले १० नम्बर दिई ४ वर्षको कार्यसम्पादन मूल्यांकन गरिसकिएको थियो । मूल्यांकनको उक्त फाइल गृह मन्त्रालय, लोक सेवा आयोग र प्रहरी प्रधान कार्यालयमा एकएक प्रति रहन्छ । प्रहरी नियमावली २०७१ को नियम ४६ को उपनियम ७ मा एआईजीहरू अवकाशमा गएपछि ज्येष्ठतालगायत अन्य ५ आधारमा डीआईजीमध्येबाट महानिरीक्षक चयन गर्नुपर्ने भएको थियो । सेवाहदका कारणले महानिरीक्षकसँगै ९ एआईजी सँगै निवृत्त भएकाले ४ डीआईजी मध्येबाट छान्नुपर्ने भएको थियो । प्रहरी नियमावलीमा ज्येष्ठता, कार्यकुशलता, कार्यक्षमता, उत्तरदायित्व बहन गर्न सक्ने क्षमता, नेतृत्व प्रदान गर्न सक्ने कुशलता तथा आफूमुनिको प्रहरीलाई प्रोत्साहन र परिचालन गर्न सक्ने सामथ्र्यको आधारमा सरकारले उपयुक्त देखेको उम्मेदवारलाई महानिरीक्षकमा बढुवा गर्ने उल्लेख छ । महानिरीक्षकको दौडमा रहेका डीआईजी नवराज सिलवालले कार्यसम्पादन मूल्यांकन फाइलमा झेल भएको भन्दै आफू कानुनी सर्वोच्चताका लागि लड्ने बताएका छन् । उनले फाइलमा दुई नम्बर घटाएर आफूलाई पछि पारिएको दाबी गरे ।"
डलरसहित पाइलट पक्राउ,"नेवानिका वरिष्ठ क्याप्टेन अवालेलाई पक्राउपछि प्रहरी वृत्त गौशाला पुर्याइएको थियो । राति झन्डै दुई बजे वृत्त पुर्याइएका उनलाई बिहान विमानस्थल नै लगिएको थियो । विमानस्थल प्रहरीका अनुसार सोमबारै उनलाई अनुसन्धानका लागि राजस्व विभागमा बुझाइयो भने राजस्वले काठमाडौं जिल्ला अदालतबाट पाँच दिन थुनामा राख्ने अनुमति लिएर अनुसन्धान थालेको छ । अवालेले झन्डै तीस वर्षदेखि नेपाल एयरलाइन्सको विमान उडाइरहेका थिए । एयरलाइन्सका अनुसार उनी एयरबसको पाइलट हुन केही महिनापछि नै फ्रान्स जाने तयारीमा थिए ।प्रारम्भिक बयानमा अवालेले अमेरिका पढ्ने छोरीका निम्ति खर्च भन्दै रकम लगेको बताएका थिए । तर नियमअनुसार स्रोत खुलाएर सटही गरिएको ५ हजार डलरभन्दा धेरै रकम विदेश लैजान पाइँदैन । उच्च प्रहरीका अधिकारीका अनुसार अवाले अवैध रूपमा नेपालमा जम्मा भएको रकम दुबई पुर्याइदिएबापत मोटो कमिसन पाउने लोभमा फसेका थिए । पछिल्लो समय सुन तस्करीका अधिकांश घटनाका कनेक्सन दुबई देखिएकाले प्रहरीले बरामद रकमको प्रयोजन कतै सुन तस्करीसँग त जोडिएको छैन भनेर अनुसन्धान थालेको छ । अवाले पक्राउ घटनाले २५ वर्षअघिको अवैध डलर तस्करी प्रकरण सम्झाएको छ । त्यतिबेला दोहाबाट काठमाडौं फर्किंदै गरेका एयरलाइन्सकै पाइलट केके श्रेष्ठका साथबाट प्रहरीले अवैध सुनका गहना बरामद गरेपछि उनलाई एयरलाइन्सले जागिरबाट निकालिदिएको थियो । पछिल्लो समय नेपालबाट अवैध बाटो हुँदै डलर विदेश पठाइने र उताबाट अवैध सुन नेपाल ल्याउने गरिएको देखिन्छ । प्रहरी अधिकारीका अनुसार अवैध विदेशी मुद्रा र अवैध सुन तस्करीबीचको सम्बन्ध देखिन्छ । अवैध सुन, लागूऔषध र अवैध मुद्रा कारोबारीले विमानस्थललाई सुरक्षित ट्रान्जिटका रूपमा प्रयोग गरेको पनि यो पहिलो घटना होइन । यस्तो काममा विमानस्थलको कमजोर सुरक्षा र तस्करहरूको सेटिङमा कर्मचारी र सुरक्षा अधिकारीको मिलेमतो मुख्य कारण देखिन्छ । २०७२ मंसिरमा नागरिक उड्डयन तथा पर्यटन मन्त्रालयले विमानस्थलको अवस्था सुधार्न भन्दै अध्ययन टोली गठन गरेको थियो । उक्त टोलीले २०७२ मंसिर १४ मा सार्वजनिक गरेको प्रतिवेदनमा विमानस्थलभित्र अन्तरनिकाय समन्वय अभाव मात्रै औंल्याएको छैन, गम्भीर सुरक्षा खतरा निम्तिने विषयलाई समेत विमानस्थल प्रशासनले सामान्य रूपमा लिएको उल्लेख छ । प्रतिवेदनमा भनिएको छ, विमानस्थलको पास बोकेका अनावश्यक व्यक्तिसमेत प्रस्थान गेटभन्दा बाहिर एयरसाइडमै पुग्ने गर्छन् । प्रतिवेदनले अध्यागमनमा कार्यरत कर्मचारीहरू अफिसियल पोसाकमा नरहने गरेको समेत देखाएको छ । यस्तो तथ्यले गैरकानुनी काममा कर्मचारीको संग्लनतालाई बल पुर्याउँछ । सोही समितिले २०७३ जेठ २५ गते विमानस्थलको अनुगमन गरेर सुझाव समेत दिएको थियो । हवाई सुरक्षाका दृष्टिले संवेदनशील क्षेत्रहरू एयरसाइड तथा अन्तर्राष्ट्रिय उडानका यात्रुहरूको ब्यागेज मेकअप एरिया तथा आगमनको ब्यागेज स्क्रिनिङमा सीधै प्रवेश गर्नेहरूको सुरक्षा जाँच नगरिने तथ्य प्रतिवेदनमा औंल्याइएको छ । प्रतिवेदनमा विमानस्थलमा कार्यरत विभिन्न निकायका कर्मचारी नै गैरकानुनी तथा अवैधानिक काममा संलग्न हुने गरेको तथ्यसमेत समेटिएको छ । यस्ता अवैधानिक गतिविधि हुन सक्ने स्थान पहिचान गरी थप निगरानी बढाउनुपर्ने देखिन्छ, प्रतिवेदनमा सुझाइएको छ । १९ असोज २०६९ मा दुबई पठाउन लागिएको एक करोड २४ लाख रुपैयाँ मूल्यबराबरको अवैध विदेशी मुद्रा जफत भएको थियो । यो प्रकरणमा पनि विमानस्थलका तत्कालीन एसएसपी रविराज श्रेष्ठकै संग्लनता देखिएको थियो । तत्कालीन एआईजी भीष्म प्रसाईं नेतृत्वको छानबिन समितिले श्रेष्ठ त्यसअघि पनि पटकपटक अवैध वस्तु ओसारपसारमा संग्लन रहेको निष्कर्ष निकालेको थियो । आर्थिक वर्ष २०७३७४ का आठ महिनामा मात्रै विमानस्थलबाट अवैध विदेशी मुद्रासहित १५ जना पक्राउ परिसकेका छन् । जसमा चार नेपाली छन् । ११ चैतमा मात्रै थाई एयरबाट थाइल्यान्ड हिँडेका एक महिला भिक्षुसहित चार जनाबाट २ लाख ८६ हजार अमेरिकी डलर, २ लाख ७३ हजार भारतीय रुपैयाँ र ८६ हजार आठ सय भाट बरामद भएको थियो । पाइलटकै साथबाट ठूलो परिमाणमा स्रोत नखुलेको विदेशी मुद्रा बरामदको घटनाले अनुसन्धान अधिकारीलाई झस्काइदिएको छ । प्रहरीका एक उच्च अधिकारीका अनुसार सुन र अवैध मुद्रा तस्करीमा प्रहरीले कडाइ गरेपछि विमान कर्मचारीलाई उपयोग गर्न खोजेको देखिन्छ ।"
नयाँ संशोधन प्रस्ताव,"काठमाडौं सरकारले मधेसी मोर्चासँगको समझदारीअनुसार संंविधान संशोधनको नयाँ प्रस्ताव संसद्मा पेस गर्ने निर्णय गरेको छ । मन्त्रिपरिषद्को सोमबार साँझ बसेको बैठकले यसअघि संसद्मा प्रस्तुत संशोधन विधेयकको सीमांकनसम्बन्धी व्यवस्थालाई हटाएर सरकारले आठ विषयमा संशोधन गर्ने गरी प्रस्ताव दर्ता गर्ने निर्णय गरेको हो । आठ विषयमध्ये यसअघिको विधेयकमै रहेका नागरिकता, भाषा र राष्ट्रियसभाको प्रतिनिधित्वसम्बन्धी व्यवस्थालाई हुबहु राखिएको छ । राष्ट्रियसभा गठनका लागि बन्ने निर्वाचन मण्डलबाट स्थानीय तहका प्रमुखउपप्रमुखको प्रतिनिधित्वलाई हटाउने र प्रदेशको सीमांकन हेरफेर गर्ने सम्बन्धमा धारा २७४ लाई संशोधन गर्ने विषय संशोधनमा थपिएका छन् ।सरकारले मन्त्रिपरिषद्को निर्णयअनुसार मंगलबार पुरानो संविधान संशोधन फिर्ता लिनेछ भने त्यसको सट्टामा नयाँ प्रस्ताव दर्ता गर्नेछ । संशोधन विधेयकमा प्रदेशको सीमांकन हेरफेर गर्न अधिकारसम्पन्न संघीय आयोग गठन गर्ने उल्लेख छ । प्रदेश सभा गठन नहुँदासम्म त्यसको काम संघीय संसद्ले गर्ने विषयलाई संशोधनमा समेटिएको छ । मन्त्रिपरिषद्को सोमबार बसेको बैठकले अघिल्लो संशोधन विधेयकमा प्रदेश नम्बर ५ बाट पहाडी जिल्लालाई अलग्याउने गरी ल्याइएको अघिल्लो संशोधन सीमांकनसम्बन्धी व्यवस्थालाई फिर्ता लिँदै संविधान संशोधनको नयाँ प्रस्ताव पारित गरेको हो । मन्त्रिपरिषद्बाट पारित प्रस्तावलाई भाषा परिमार्जन र शुद्धीकरणसहित संसद्मा दर्ता गरिने सहकारी तथा गरिबी निवारण मन्त्री हृदयराम थानीले बताए । सरकार र मोर्चाबीच गठित अनौपचारिक कार्यदलले जुटाएको सहमतिअनुसार नै संशोधन विधेयक प्रस्ताव पेस गर्ने निर्णय भएको हो । सीमांकनसम्बन्धी विवाद मिलाउन भने अधिकारसम्पन्न संघीय आयोग गठन गर्ने व्यवस्था छ । आयोगको सुझावका आधारमा संघीय संसद्मा विधेयक लैजान सरकार र मोर्चाबीच समझदारी जुटेको छ । संविधान संशोधनका अतिरिक्त मोर्चाले निर्वाचनमा भाग लिन राखेको मधेसमा स्थानीय इकाईको संख्या बढाउने र छुट मतदाता नामावली थप गर्ने विषयलाई पनि सरकार सम्बोधन गर्न तयार भएको छ । प्रदेश नम्बर २ र ५ का ११ जिल्लामा स्थानीय तहका संख्या बढाउने सरकारको तयारी छ । त्यसका लागि उपप्रधान तथा स्थानीय विकासमन्त्री कमल थापाको संयोजकत्वमा समिति बनाइएको छ । समितिमा कांग्रेस र माओवादीले मंगलबार नाम दिने भएका छन् । मधेसी मोर्चाले संविधान संशोधन पारित भई स्थानीय तहको संख्या बढाउने र छुुट मतदाता नामावली थप गरेमा निर्वाचनमा भाग लिने बताउँदै आएको छ । मोर्चाका पछिल्लो सरोकारको विषय सम्बोधन गर्न समय लाग्ने भएकाले स्थानीय तहको निर्वाचन दुई चरणमा हुने पक्कापक्की भएको छ । मधेसका एघार जिल्लालाई दोस्रो चरणमा गर्ने भनिए पनि मिति भने टुंगो लागेको छैन । संविधान संशोधन प्रस्ताव मन्त्रिपरिषद्मा लैजानुअघि मधेसी मोर्चासँग लिखित सम्झौता गर्ने तयारी सरकारको थियो । त्यसका लागि प्रधानमन्त्रीले बिहान १० बजे मोर्चासँगको बैठक पनि बोलाएका थिए । तर, मोर्चाले लिखित हस्ताक्षर गर्न नमानेका कारण सरकारले समझदारीबिनै संशोधन प्रस्ताव मन्त्रिपरिषद्बाट पारित गरेको हो । संविधान संशोधनको मस्यौदामा उल्लेखित भाषा परिमार्जन गरी मंगलबार नै संसद्मा दर्ता गर्ने तयारी सरकारको छ । प्रदेश सभाको निर्वाचन नभएसम्म त्यससम्बन्धी कानुनको निर्माण व्यवस्थापिका संसद्ले र केन्द्रीय संसदको चुनाव भएपछि संघीय संसद्ले गर्ने व्यवस्था संशोधन प्रस्तावमा छ । सद्भावनाका अध्यक्ष राजेन्द्र महतोका अनुसार प्रधानमन्त्री दाहालले टेलिफोनबाट बिहान ८ बजे नै बैठक बस्न नसक्ने जानकारी गराएकाले सरकार र मोर्चाबीच बैठक हुन नसकेको बताए । महतोले संविधान संशोधनका ५ विषय निर्वाचनमा भाग लिनका लागि स्थानीय तहका संख्या बढाउने र मतदाता नामावली थप गर्ने विषय कार्यान्वयनमा अघि बढेपछि मोर्चा निर्वाचनमा जाने बताए । हामीलाई बैठकमा नबोलाइए पनि, सम्झौतामा हस्ताक्षर नगरे पनि केही फरक पर्दैन, सधैं बालुवाटारमा कालो चिया खाने रहर पनि छैन, उनले भने, सरकार र मोर्चाबीचको अनौपचारिक कार्यदलस्तरमा समझदारी भएको संविधान संशोधनको विषय, मधेसमा स्थानीय इकाईको संख्या र छुट मतदाता नामावली थप्ने विषयमा समझदारी गरेर अघि बढे भइहाल्छ । हामी निर्वाचनमा जान्छांै । मोर्चाले आफूहरूको माग सम्बोधन हुनासाथ एकढिक्का भएर निर्वाचनमा जाने सोच बनाइसकेको बताए । सरकारले हामीले भनेअनुसार प्रक्रिया अघि बढाओस्, हामी निर्वाचनबाट भाग्दैनां । जनताबाट भाग्नुको अर्थ आफैं भाग्नु हो, उनले भने, एकढिक्का भएर चुनाव लड्छौं, हस्ताक्षर नगर्दैमा केही हुने होइन ।"
काठमाडौंमा चुनावी सरगर्मी,"काठमाडौं काठमाडौं महानगरपालिकामा प्रमुख तीन दलबाट मेयरका आकांक्षी नेताकार्यकर्ता भेटघाटमा व्यस्त देखिन्छन् । अधिकांशले आफू उम्मेदवार बन्ने निश्चित भएको भन्दै भोट हाल्न मतदातासँग अनुरोध गरिरहेका छन् । महानगरको मेयरमा कांग्रेसबाट उद्योगमन्त्री नवीन्द्रराज जोशी र स्वास्थ्यमन्त्री गगन थापाको नाम चर्चामा छ । पूर्वस्वास्थ्य राज्यमन्त्री एवं काठमाडौं जिल्ला कांग्रेसका पूर्वसभापति तीर्थराम डंगोल, प्रतिमा गौतम, नरोत्तम वैद्य, राजुराज जोशीलगायत पनि महानगरको मेयरका आकांक्षी छन् । मेरो कांग्रेस पार्टीमा लगानी छ, मेयर आकांक्षी डंगोलले भने, पार्टीले मूल्यांकन गर्छ, जनताले मलाई जिताउँछन् । उपमेयरमा कल्याणी रिजाल, सृजना सिंह, हरिप्रभा खड्गी, जानु घिमिरे, राधा घले दाबेदार छन् । गौतम नेविसंघकी पूर्वमहामन्त्री तथा गत संविधानसभा निर्वाचनमा काठमाडौं २ बाट एमाले नेता माधवकुमार नेपालसँग पराजित उम्मेदवार हुन् । सिंह कांग्रेसका पूर्वमहामन्त्री प्रकाशमान सिंहकी पत्नी हुन् । एमालेबाट मेयरमा पार्टी सचिव योगेश भट्टराई, केन्द्रीय कार्यालय सचिव कृष्णगोपाल श्रेष्ठ, केन्द्रीय सदस्य जीवनराम श्रेष्ठ, अनेरास्ववियुका पूर्वमहासचिव वसन्त मानन्धरलगायत चर्चामा छन् । कांग्रेसले राष्ट्रिय व्यक्तित्वलाई उम्मेदवार बनाए एमालेले योगेश भट्टराईलगायत चर्चित अनुहारमध्ये मेयरमा उठाउने तयारी गरेको छ । छलफलका क्रममै छौं, महानगर नेतृत्वले राजनीतिमा ठूलो अर्थ राख्छ, त्यसकारण कांग्रेसको उम्मेदवारमा भरपर्छ, एमालेका एक केन्द्रीय सदस्यले कान्तिपुरसँग भने, साथीहरूले आफ्नो दाबी प्रस्तुत गर्नु स्वाभाविक हो । महानगरका पूर्वमेयर केशव स्थापित पनि मेयर आकांक्षी हुन् । उपमेयरमा केन्द्रीय सदस्य सुजिता शाक्य, शान्ति अधिकारी, विद्या न्यौपाने, रत्ना गुरुङ र रन्जना मास्केको नाम चर्चामा छ । भण्डारी राष्ट्रपति विद्या भण्डारीकी जेठी छोरी हुन् भने शाक्य एमाले नेता शंकर पोखरेलकी श्रीमती । सत्तारूढ दल माओवादी केन्द्रबाट उमेश स्थापित, सर्वोत्तम डंगोल र हितमान शाक्यको नाम मेयरको चर्चामा छ भने राप्रपाले पार्टीका सहमहामन्त्री राजाराम श्रेष्ठलाई उम्मेदवार बनाउने तयारी गरेको छ । ४ लाखभन्दा बढी मतदाता रहेको महानगरमा आगामी निर्वाचनमा कांग्रेस, एमाले र माओवादी केन्द्रबीच त्रिपक्षीय भिडन्त हुने देखिन्छ । काठमाडौंकै अर्को नगरपालिका कीर्तिपुरमा कांग्रेसबाट पुकार महर्जन, राजकुमार नकर्मी, कृष्णमान डंगोल, बद्रीलाल महर्जन, राममान महर्जन र प्रणय सिंह मेयरका आकांक्षी छन् । उपमेयरमा विमला विष्ट, देवनानी श्रेष्ठ, रामकुमारी श्रेष्ठ, लक्ष्मी केसीलगायतको चर्चा छ । एमालेबाट रमेश महर्जन, हीराकाजी महर्जन, लक्ष्मीबहादुर महर्जन मेयरका आकांक्षी हुन् भने उपमेयरमा विद्या खडगी, मन्दिरा महर्जन र लक्ष्मी काफ्लेले दाबी प्रस्तुत गरिरहेका छन् । त्यसैगरी, माओवादी केन्द्रबाट शम्भुराम महर्जन, हीराबहादुर महर्जन, डा शिवशरण महर्जन मेयर आकांक्षीका रूपमा देखिएका छन् । दक्षिणकाली नगरपालिकामा कांग्रेसका मोहन बस्नेत तथा सिद्धिमान श्रेष्ठ मेयर आकांक्षीका रूपमा देखिएका छन् भने उपमेयरमा वसन्ती तामाङ महर्जन, गोमा चौलागाई र ईश्वरी न्यौपाने छन् । एमालेबाट गुञ्जनमानसिंह बस्नेत, शशि शर्मा र श्रीराम आचार्य मेयर आकांक्षी छन् । उपमेयरमा एमालेबाट पार्वती लामा, मीरा महर्जन, कविता अधिकारी, इन्दिरा पौडेल लगायतको चर्चा छ । दक्षिणकालीमा माओवादी केन्द्रको उम्मेदवार टुंगो लाग्ने गरी चर्चा नभएको पार्टीका नेताहरूले बताएका छन् ।चन्द्रागिरि नगरपालिकामा कांग्रेसबाट घनश्याम गिरी, धर्मानन्द श्रेष्ठ, कवीन्द्र गोपाली, हीरा श्रेष्ठ, गणेश सुवेदी, टेकबहादुर पोखरेल र वसन्त महर्जन मेयरका आकांक्षी छन् । यमुना श्रेष्ठ, राजकली हमाल उपमेयरकी आकांक्षी हुन् । एमालेबाट रमा आलेमगर, प्रह्लाद कार्की, हरिभक्त श्रेष्ठ, जनक रिजाल, भाइकृष्ण बलामी, सुमन श्रेष्ठ, हरिशरण थापा, गोपी कार्की र नवराज भट्ट तथा उपमेयरमा डेजी माया घले, पवित्रा पौडेलको चर्चा छ । माओवादी केन्द्रबाट रविन्द्र रिजाल, पुरुषोत्तम सुनार र मुकुन्द घिमिरेको चर्चा छ । शंखरापुर नगरपालिकाबाट कांग्रेसका राजुभाइ मानन्धर, भवेश श्रेष्ठ, गगन रन्जित, शंकर तिवारी, राजाराम तिवारी मेयर र मञ्जु खड्का, गंगादेवी कारन्जित उपमेयरका आकांक्षी हुन् । एमालेबाट सुवर्ण श्रेष्ठ, महेन्द्र श्रेष्ठ, शंकरमान श्रेष्ठ मेयरको चर्चामा छन् । उपमेयरमा शुक्रलक्ष्मी श्रेष्ठ र लक्ष्मी केसीको चर्चा छ । माओवादी केन्द्रले भने मेयर र उपमेयर उम्मेदवार छनोट नै गरिसकेको छ । मेयरमा कृष्णराज सुवेदी र उपमेयरमा इन्द्रकुमारी तामाङ पार्टीका उम्मेदवार छन् । त्यसैगरी राप्रपाबाट मिजेन्द्रकाजी श्रेष्ठ, रमेश नापित र गोविन्दप्रसाद श्रेष्ठ रहेका छन् । कागेश्वरी मनोहरा नगरपालिकामा कांग्रेसबाट उपेन्द्र कार्की, कृष्णजी खडका, शंकर थापा, गोविन्द पुडासैनी, विनोद सिलवाल र रमेश दाहालले मेयर दाबी गरिरहेका छन् । उपमेयरमा शर्मिला थापा, विष्णुदेवी पुडासैनीको चर्चा छ । एमालेबाट मेयरमा मणिराम फुँयाल, विश्वराम श्रेष्ठ र कृष्णहरि थापा, उपमेयरमा विन्दु खनाल, गीता ढकाल र सरस्वती नेपाल चर्चामा छन् । माओवादी केन्द्रबाट मेयरमा महेश्वर फुँयाल र उपमेयरमा रुकु नेपाल उम्मेदवार हुन् ।बुढानीलकण्ठ नगरपालिकामा कांग्रेसका राजु श्रेष्ठ, न्हुछेनारायण श्रेष्ठ, गोकर्ण केसी, इन्द्र थापा मेयरमा र उपमेयरमा कल्पना मल्ल ठकुरीको चर्चा छ । एमालेबाट जयराम थापा, दीपक निरौला, बालकृष्ण श्रेष्ठ, कुसमकुमार कार्की र उद्धव खरेल आकांक्षी छन् । उपमेयरमा मालिला राईको चर्चा छ । माओवादीबाट रविन अधिकारी र पुरुषोतम पौडेल मेयरको चर्चामा छन् । राप्रपाबाट श्याम खत्री मेयरका आकांक्षी हुन् । गोकर्णेश्वर नगरपालिकाबाट कांग्रेसका दीपक रिसाल, लालु तामाङ, विमल ठकुरी, श्रीकृष्ण ज्योति मेयरका आकांक्षी हुन् भने उपमेयरमा गीता सिंखडा र शान्ति नेपाल चर्चामा छन् । त्यसैगरी एमालेबाट हरिकृष्ण श्रेष्ठ, उद्धव विष्ट, उद्धव खड्का, गोपाल बराल मेयर आकांक्षी छन् भने उपमेयरमा तारा पुडासैनी, शान्ति श्रेष्ठ, कल्पना चल र उषा खडका चर्चामा छन् । माओवादी केन्द्रबाट टीआर नेपाल मेयरका दाबेदार छन् । टोखा नगरपालिकामा कांग्रेसबाट सवुज बानियाँ, न्हुछेबहादुर मानन्धर, वसन्त श्रेष्ठ, ऋषिराम अर्याल, कृषिनारायण श्रेष्ठ, मनीष जोशी, जनकराज श्रेष्ठ र केदार पाठक चर्चामा छन् । एमालेबाट मणिराज डंगोल, प्रकाश अधिकारी, नारायणभाइ श्रेष्ठ, विष्णुप्रसाद अधिकारी र रामकृष्ण श्रेष्ठ मेयरका आकांक्षी छन् भने उपमेयरमा ज्ञानमाया डंगोल, भगवती गौतम, कविता घिमिरे, तीर्थमाया महर्जन चर्चामा छन् । माओवादीबाट कल्पना शर्मा मेयरकी उम्मेदवार हुन् । शर्मा माओवादी नेता दीनानाथ शर्माकी छोरी हुन् । नागार्जुन नगरपालिकामा कांग्रेसबाट मोहनबहादुर बस्नेत, केदार मानन्धर, मीनबहादुर मानन्धर, धर्मराज गौतम र उपमेयरमा सरस्वती भट्ट, कल्याणी खड्का र सीता श्रेष्ठ आकांक्षी छन् । एमालेबाट प्रकाश श्रेष्ठ, नन्दनहरि गौतम, भगवानराज घले मेयरमा र सुशीला खत्री, सुमित्रा कुँवर, सानुमाया खड्का, सुनमडोल्मो लामा उपमेयरका आकांक्षी छन् । माओवादी केन्द्रले भने कुमार लामालाई मेयर र सजिना पौडेललाई उपमेयर उम्मेदवार छनोट गरिसकेको छ ।तारकेश्वर नगरपालिकामा कांग्रेसबाट श्रीराम थापा, इन्द्रमान श्रेष्ठ, धर्मराज अर्याल र सुदर्शन आचार्य चर्चामा छन् । एमालेबाट लेखनाथ फुँयाल, लवकुमार बस्नेत र रामेश्वर बोहरा मेयरका, बिन्दा बुढाथोकी, सावित्रा मैनाली र सरिता गौतम उपमेयरका आकांक्षी छन् । माओवादी केन्द्रबाट माधव तिमिल्सेना र धनलाल महर्जन मेयर र बिना रानामगर उपमेयरको चर्चामा छन् ।"
प्रचार गर्न ९ दिन मात्रै,"२० देखि २८ गते राति १२ बजेसम्म मात्र उम्मेदवार र दलले प्रचारप्रसार गर्न पाउनेछन्, आयोग प्रवक्ता सूर्यप्रसाद शर्माले भने, स्थानीय तहका लागि यो अवधि पर्याप्त नै हो । स्थानीय तह निर्वाचन ऐनमा उम्मेदवारको अन्तिम नामावली प्रकाशनपछि बढीमा १५ दिन प्रचारप्रसारका लागि पाउनेछ । अघिल्लो स्थानीय निकायको निर्वाचनमा बढीमा ७ दिनको व्यवस्था थियो ।वैशाख ३१ को चुनावका लागि वैशाख १६ देखि निर्वाचन कार्यक्रम सुरु हुनेछ । वैशाख १६ मा उम्मेदवारी मनोनयन, १७ गते उम्मेदवारीमाथि विरोध उजुरी, १८ गते उम्मेदवारको नामावली प्रकाशन र नाम फिर्ता लिने समय तोकिएको छ । १९ गते अन्तिम नामावली प्रकाशन र चिह्न प्रदान गर्ने कार्यतालिका छ । गाविस महासंघका अध्यक्ष घनश्याम खतिवडाले स्थानीय तहको क्षेत्रफल र संख्या बढेकाले ९ दिनको अवधि प्रचारका लागि कम भएको बताए । एकदमै टाइट अवधि हो, मधेसतिर केही हदसम्म सम्भव होला । तर उम्मेदवारलाई पहाडी जिल्लामा सबैतिर पुग्न कठिन हुन्छ, उनले भने, उम्मेदवारले मतदातामाझ पुग्ने विकल्प रोज्नुपर्छ । घरदैलो त सम्भव हुन्न । यस्ता केही कठिनाइका बाबजुद २० वर्षपछि हुन लागेको स्थानीय निर्वाचन सफल बनाउन सबै जुट्नुपर्ने उनले बताए । नयाँ संरचनामा प्रचारका लागि समय भ्याइनभ्याई हुनेछ, जिविस महासंघका पूर्वअध्यक्ष कृष्णप्रसाद सापकोटाले सुझाए, नगर प्रमुख, उपप्रमुख, गाउँपालिका अध्यक्ष र उपाध्यक्षले घरदैलोभन्दा पनि वडासभामा जोड दिनुपर्छ । अधिकार कटौती प्रयासको विरोध संविधानले स्थानीय तहलाई प्रदान गरेको अधिकार कटौतीको गृहकार्य दलहरूले गरेकामा सरोकारवालाले विरोध गरेका छन् । काठमाडौंमा सोमबार सञ्चारकर्मीसँगको अन्तक्र्रियामा स्थानीय सरकार विषयका जानकारहरूले स्थानीय तहमा रहेको राष्ट्रियसभाका सदस्य छान्ने मतदाताको अधिकार खोस्न नहुने बताए । स्थानीय तह पुन:संरचना आयोगका पूर्वअध्यक्ष बालानन्द पौडेलले संविधानले धेरै हिसाबले स्थानीय तहलाई अधिकार सम्पन्न बनाएको बताए । मजबुत बनाइएको स्थानीय सरकारको अधिकार कटौती नहोस् भन्नेतर्फ सबै सजग हुनुपर्ने उनले उल्लेख गरे । उक्त आयोगकै पूर्वसदस्य डाश्यामकृष्ण भुर्तेलले राष्ट्रियसभा सदस्यका लागि मताधिकार झिक्ने प्रयास गलत भएको बताए । उनले त्यो अधिकार झिक्नेबित्तिकै स्थानीय तहको निर्वाचन नगरे पनि हुन्छ भन्नेमा राजनीति केन्द्रित हुन सक्ने शंका व्यक्त गरे । जिविस महासंघका पूर्वअध्यक्ष सापकोटाले स्थानीय तहको अधिकार खोस्ने प्रयास गरेर फेरि केन्द्रीयतातिरै फर्कने प्रयास भइरहेको बताए । उनले तीन तहको सरकारमा स्थानीयमा मात्रै सबै जातजाति, समुदाय र भाषाभाषीको प्रतिनिधित्व सम्भव रहेकाले यसलाई बलियो बनाउनुपर्ने बताए । पहिले पनि स्थानीय निकायलाई राष्ट्रियसभाका लागि मताधिकार थियो, राष्ट्रियसभा नभएदेखि स्थानीय चुनावको आवश्यकता नै महसुस गरिएन, उनले भने, राष्ट्रियसभामा मताधिकार रह्यो भने संघीय संसद् निर्माणका लागि स्थानीय निर्वाचनको बाध्यता रहन्छ । तर फेरि चुनाव कहिल्यै नगरे पनि हुने खेलतिर लगिँदै छ ।"
दुई चरण एमालेलाई अमान्य,स्थायी समिति
एकता भन्दा विवाद,"यता, नयाँ शक्तिका जिल्ला संयोजक महेन्द्रजंग लामिछानेले भने केही व्यक्तिले साथ छाडेर जाँदैमा पार्टी एकता भन्न नमिल्ने बताए । पार्टी एकताको परिभाषा नबुझेका केही व्यक्तिले गलत प्रचार गरेका हुन्, उनले भने, दुईचार जना घुमन्तेले छोड्दैमा जिल्लाको संरचना भत्किँदैन । माओवादी केन्द्रले भने बहुमत सदस्यले गरेका निर्णय अन्तिम हुने भएकाले पार्टी एकता नै भएको दाबी गरेको छ ।"
"अनुत्तरदायी सरकार, भुत्ते प्रतिपक्ष","एमाले सांसद रेवतीरमण भण्डारीले सोमबार संसद्मा यस्तो प्रश्न उठाउँदा मन्त्रिपरिषद् सदस्यका लागि छुट्याइएको रोहका अधिकांश कुर्सी खाली थिए । शून्य समय होस् कि विशेष समय, सांसदहरूले उठाएका प्रश्नको सम्बन्धित मन्त्रीहरूले विरलै जवाफ दिन्छन् । पछिल्लो समय एजेन्डाविहीन जस्तै भएको संसद्मा प्रतिपक्षले पनि मन्त्रीप्रधानमन्त्रीलाई जवाफका लागि बाध्य हुने गरी कुनै मुद्दा उठाएको छैन । बरु उनीहरूले उपप्रधानमन्त्रीद्वयको वरीयता विवादका कारण मन्त्रिपरिषद् बैठकसम्म राख्न नसकेकोमा प्रधानमन्त्रीको खिसिट्युरी गरिरहेका छन् । तर सरकारका कामलाई संसद्मार्फत जनताप्रति जवाफदेही बनाउन बाध्य पार्नेगरी ठोस दबाब भने सिर्जना गर्दैनन् । आईजीपी नियुक्तिमा भएको राजनीतिक खिचातानी, सुन तस्करी, एनसेल कर छली, भूकम्प पीडितको घर पुनर्निर्माण र राहतमा भएको अलमलजस्ता राष्ट्रिय महत्त्वका विषयमा सदनमा सत्तापक्षप्रतिपक्ष छुट्याउन समेत गाह्रो छ । संसदीय अभ्यासमा प्रतिपक्षले खास प्रश्नमा सम्बन्धित मन्त्रीप्रधानमन्त्रीलाई रोस्ट्रममा उपस्थित गराउने, स्थगन, ध्यानाकर्षण, जरुरी सार्वजनिक महत्त्वको प्रस्तावमार्फत जवाफदेही बनाउनेजस्ता उपाय अपनाउन सक्छ । दाहाल नेतृत्व सरकारको झन्डै आठ महिने अवधिमा संविधान दोस्रो संशोधन विधेयकको विरोधमा प्रतिपक्षी नौ दलले ३८ दिन सदन चल्न नदिएकोबाहेक प्रमुख प्रतिपक्षबाट अन्य अवरोधको सामना गर्नुपरेको छैन । बरु प्रधानमन्त्री निर्वाचनमा दाहाललाई नै मत दिएका मधेस केन्द्रित साना दलहरूले संविधान संशोधनको मागमा दिनहुँ बैठक बहिष्कार गरिरहेका छन् । मन्त्रिपरिषद् बैठक बहिस्ष्कार गर्ने मन्त्रीलाई पदमा बस्ने नैतिकता नरहेको उल्लेख गर्दै एमाले सांसद रेवतीरमण भण्डारीले सोमबारको विशेष समयमा उपप्रधान तथा गृहमन्त्री विमलेन्द्र निधिको राजीनामा मागेको विषय नै माओवादीकांग्रेस गठबन्धन सरकारका मन्त्रीले संसद्मा सामना गरेको कडा आलोचना हो । प्रहरीमा सत्तापक्षीय राजनीतिका कारण गृहप्रशासन चुस्त नभएको उल्लेख गर्दै भण्डारीले ड्युटीमा खटिएका प्रहरी जवानको समेत सुरक्षा गर्न नसक्ने सरकारले स्थानीय निर्वाचनको सुरक्षा गर्नेमा शंका व्यक्त गरेका हुन् । चार दिन सुनसरीको इटहरी उपमहानगर क्षेत्रमा ड्युटीमा खटिएका प्रहरीलाई कुटपिट गरी सञ्चारसेट खोस्ने कार्यमा संलग्न व्यक्तिलाई सत्तापक्षको दबाबमा भोलिपल्टै थुनामुक्त गरिएको उदाहरण प्रस्तुत गर्दै उनले गृहमन्त्रीको जवाफ मागे । भण्डारीले यी विषयमा अर्को पटक प्रश्न उठाउनुपरे कडा कदम चाल्ने चेतावनी दिए । भण्डारीअघि विशेष समयमा बोल्ने एमाले स्थायी समिति सदस्य सत्यनारायण मण्डलले पनि शान्ति सुरक्षा र मानवअधिकारसँग सम्बन्धित गम्भीर प्रश्न उठाएका थिए । मधेसी मोर्चाका कार्यकर्ताले सप्तरीस्थित आफ्नो घरमा प्रवेश गरी परिवारका महिलामाथि दुव्यर्वहार गरेको उल्लेख गर्दै एमाले नेता मण्डलले दोषीमाथि कारबाही माग गरे । संघीय समाजवादी फोरमका दिनेश यादव नेतृत्वको हूल मेरो घरमा प्रवेश गरी ६० वर्षीया श्रीमती र २१ वर्षीया बुहारीलाई लछारपछार गरेको छ, उनले भने, तथाकथित मधेसी मोर्चाका नामबाट भएको यो हर्कत सभ्य समाजका लागि सुहाउँदैन । आफूले राजनीति गरेबापत परिवारका सदस्यको मानव अधिकार खोसिएको उल्लेख गर्दै उनले दुव्र्यवहारमा संलग्न जोकोहीलाई कारबाहीको दायरामा ल्याउन माग गरे । केही समयअघि एमाले केन्द्रीय सदस्य सुमन प्याकुरेलको परिवारमाथि भएको दुव्र्यवहारको घटनामा संलग्नलाई पनि कारबाही नभएको उल्लेख गर्दै उनले आफूहरूलाई पनि कानुन हातमा लिन बाध्य नपार्न चेतावनी दिए । पार्टीको स्थायी कमिटीका सदस्यले आफ्नो परिवारका महिला सदस्यको सुरक्षा, सामाजिक मर्यादा र संवेदनशीतालको प्रश्न सदनमा आफैंले उठाउनुपर्ने अवस्था आएकामा एमालेका अधिकांश सदस्यहरू असन्तुष्ट छन् । शान्ति सुरक्षा र मानव अधिकारसँग सम्बन्धित अति संवेदनशील मुद्दामा सरकारले जवाफ दिन र अवस्था सुधार गर्न बाध्य पार्ने गरी नेतृत्वले किन बोलिरहेको छैन ? उनीहरू भन्छन््, प्रतिपक्षको भूमिका भुत्ते हुँदा मन्त्रिपरिषद्को बैठकसमेत बस्न नसक्ने सरकारले समेत मनपरी गर्ने मौका पाएको छ । सदनमा प्रतिपक्षको भूमिका रचनात्मक र प्रभावकारी भएको दाबी गर्दै संसदीय दलका प्रमुख सचेतक भानुभक्त ढकाल भने सदन प्रभावकारी हुन नसक्नुमा सरकार नै दोषी रहेको बताउँछन् । प्रतिपक्षको भूमिका प्रभावकारी भएकै कारण सरकार राष्ट्र हित विपरीतको संविधान संशोधन विधेयक फिर्ता लिनुपर्छ भन्ने ठाउँमा पुगेको छ, उनले भने, आफ्ना उपप्रधानमन्त्रीको वरीयता क्रम समेत मिलाउन नसक्ने सरकारले संसद्लाई के बिजनेस दिएको छ र बैठक प्रभावकारी हुनु ? निर्वाचनसँग सम्बन्धित कानुन पारित गर्न आफूहरू जिम्मेवार भएको उल्लेख गर्दै ढकालले शून्य समय र विशेष समयमा सांसदहरूले निरन्तर उठाएका प्रश्नको जवाफ नदिएर सरकार अनुत्तरदायी भएको आरोप लगाए । हामीले जनसरोकारका विषय उठाइरहेका छौं तर सरकार गैंडाको छालाजस्तो छ, उनले भने । सदनप्रति मन्त्रीहरू मात्रै होइन, सत्तापक्षका सांसदसमेत उदासीन छन् । सत्तापक्षका अधिकांश कुर्सी खाली रहेका पछिल्ला बैठकमा सत्तापक्षका विरलै सांसद बोल्छन् । सोमबारको विशेष समयमा भाग लिने आठ सांसदमध्ये मुख्य सत्ता साझेदार कांग्रेसका एक जना सदस्य पनि थिएनन् । माओवादी केन्द्रका जनकराज जोशी र राप्रपाकी कान्ता भट्टाराईले मात्रै सत्तापक्षका तर्फबाट विशेष समयको उपयोग गरे । सदनको विशेष समय दलीय आधारमा प्राप्त हुन्छ ।"
विद्यार्थी भर्ना अभियान घोषणा,"काठमाडौं शिक्षा विभागले शैक्षिक सत्र २०७४ का लागि भर्ना अभियान घोषणा गरेको छ । त्यसका निम्ति हामी सबैको इच्छा, अनिवार्य नि:शुल्क आधारभूत शिक्षा नारा तय गरिएको छ । अभियानले विद्यार्थी भर्ना, विद्यार्थी स्वागत तथा विद्यार्थी टिकाउ र सिकाइ उपलब्धिमा सुधारको लक्ष्य राखेको सोमबार आयोजित पत्रकार सम्मेलनमा जानकारी दिइयो । वैशाख २ बाट नयाँ सत्र सुरु हुँदै छ । विभागले विद्यालय जाने उमेर समूहका बालिकालाई भर्ना गर्न, गराउन सबै अभिभावक तथा सरोकारवाला नागरिक समाजलाई अनुरोध गरेको छ । भर्ना अभियानमा घरदैलो कार्यक्रम, बालबालिकाको तथ्यांक संकलन गर्न विभागले भनेको छ । शैक्षिक तथ्यांक २०७३ अनुसार प्राथमिक तहमा ५ देखि ९ वर्ष उमेर समूहका विद्यार्थीको खुद भर्ना दर राष्ट्रिय औसत ९६ दशमलव ९ प्रतिशत रहेको हुँदा ३ दशमलव १ प्रतिशत बालबालिका अझै पनि विद्यालयबाहिर देखिन्छन्, विभागले विज्ञप्तिमा भनेको छ, यस परिस्थितिमा विद्यालयबाहिर रहेका विद्यालय उमेर समूहका सबै बालबालिकालाई विद्यालयमा सहज पहुँचको सुनिश्चितताका लागि विद्यार्थी भर्ना अभियानमा सहयोग पुर्याउन सबै पक्षसित शिक्षा विभाग हार्दिक अपिल गर्दछ ।"
वैज्ञानिक सम्मेलन सुरु,"काठमाडौंं स्वास्थ्य तथा जनसंख्या वैज्ञानिकहरूको तेस्रो सम्मेलन सोमबारदेखि राजधानीमा सुरु भएको छ । तीनदिने सम्मेलनमा ६३ अनुसन्धान तथा १२८ पोस्टर प्रस्तुति हुने नेपाल स्वास्थ्य अनुसन्धान परिषद्का कार्यकारी अध्यक्ष अञ्जनीकुमार झाले बताए । दिगो विकास लक्ष्यमा स्वास्थ्य मूल नारा रहेको सम्मेलनमा भारत, जर्मनी, चीन, इटली र बेलायतका वैज्ञानिकका अनुसन्धानसमेत प्रस्तुत हुने झाले जानकारी दिए । सम्मेलनले नसर्ने रोग, पोषण, मातृ र नवजात तथा बाल स्वास्थ्य, सरुवा तथा उष्ण प्रदेशीय ट्रपिकल रोगहरू तथा वातावरणीय र पेसागत स्वास्थ्य, मानसिक स्वास्थ्यलगायत ८ विधामा प्रस्तुति दिनेछ ।"
तीनै सहर जात्रामय,"तामाङ समुदायको तेमाल जात्रा सोमबार बौद्ध चैत्यबाट सुरु भएको छ । जात्राको उपराष्ट्रपति नन्दबहादुर पुनले उद्घाटन गरे । भूकम्पपछि बौद्ध चैत्यको पुनर्निर्माण समयमै भएकोमा पुनले खुसी व्यक्त गर्दै सिंगो तामाङ समुदायलाई शुभकामना दिए । हरेक वर्ष चैत पूर्णिमाको अघिल्लो दिन सुरु हुने जात्रा बालाजु बाइसधारा हुँदै स्वयम्भू पुगेर सम्पन्न हुन्छ । दिवंगत पितृहरूको स्मरणमा बत्तीबालेर ङोवा (स्मृति पूजा) गर्दै जात्राको आरम्भ हुन्छ । युवायुवती रातभर बौद्ध स्तूपमा जाग्राम बसी सेलो गाउँछन् र भोलिपल्ट गाउँदै स्वयम्भू पुग्छन् । स्वयम्भूमा पनि दिनभर नै ङोवा पूजा र सेलो गायन हुन्छ, बौद्धनाथ क्षेत्र विकास समिति अध्यक्ष सम्पूर्णकुमार लामाले भने, राजधानी आसपासका तामाङ समुदायको यो महत्त्वपूर्ण जात्रा हो । काभ्रेको तेमाल क्षेत्रको नामबाट जात्राको नामकरण भए पनि सिन्धुपाल्चोक, रामेछाप, दोलखा, सिन्धुली, मकवानपुरलगायत आसपासका जिल्लाका तामाङ समुदाय सहभागी हुने लामाले बताए । पूजापछि खानपिन र नाचगान गरिने यो परम्परा स्वयम्भू र बौद्धको उत्पत्तिकालदेखि नै रहिआएको संस्कृतिविद् रवीन्द्र तामाङले दाबी गरे । जात्रा मंगलबार बालाजु बाइसधारा हुँदै स्वयम्भू पुगेर टुंगिन्छ ।चापागाउँमा वज्रबाराही देवीको जात्राललितपुरको चापागाउँमा वज्रबाराही देवीको जात्रा सुरु भएको छ । जात्राका लागि सोमबार विद्यापतिस्थित आग छें (आगँन घर) बाट विधिपूर्वक पूजा गरी वज्रबाराहीको मूर्तिलाई मण्डपमा राखिएको छ । वज्रबाराहीको मूर्ति पटकपटक चोरी भएकाले सेफमा राखिएको थियो । जात्रा गर्न सेफबाट मूर्ति बाहिर ल्याइएको चापागाउँका ज्येष्ठ नागरिक जोगमेयर कायस्थले बताए । चोरी हुने डरले सुरक्षा व्यवस्था कडा बनाएका छौं, उनले भने । जात्राका अवसरमा चापागाउँका बासिन्दाले चैत्रशुक्ल त्रयोदशी आइतबार छोय्ला बू मनाएका थिए । मूर्तिलाई खटमा राखी स्थानीयले बज्रबाराही वनमा रहेको बिनागजुरको मन्दिर पुर्याइयो । त्यसपछि मन्दिरका पुजारीहरूले तान्त्रिक विधिपूर्वक मूर्तिलाई प्रतिस्थापना गरेका थिए ।बुलुमा भैरव जात्राचापागाउँकै एउटा छुट्टै प्राचीन बस्ती बुलु गाउँमा पनि जात्रा मनाइएको छ । बुलुको जात्रामा प्राचीन चन्द्रभैरव (हाखाँ द्यो:) र छम्पी गणेशको मूर्तिको जात्रा गरिन्छ । तीन दिन मनाइने जात्राका लागि एकादशीमा दुवै देवतालाई आँगन घरबाट बाहिर ल्याइएको थियो । एकादशीकै दिनमा बुलुको मुख्य चोकमा हाखाँ द्यो:को खट पुर्याएर पूजा गरिएको थियो । ६४ गुठीयारमध्ये ३० जनाले पालैपालो जात्रा सञ्चालन गर्ने चलन रहेको सनागुठीका गुठियार ज्ञानबहादुर महर्जनले जानकारी दिए ।"
भेटिएनन् पूर्वसैनिक अधिकृत,"भैरहवा लुम्बिनीबाट हराएका पाकिस्तानी पूर्वसैनिक अधिकृत मोहम्मद हविवको खोजी तीव्र पारे पनि हलसम्म आधिकारिक जानकारी प्राप्त नभएको प्रहरीले जनाएको छ । बुद्ध एयरको काठमाडौंभैरहवा उडानबाट हविव बिहीबार यहाँ आएका थिए ।सीसी क्यामेरा फुटेजमा उनी विमानस्थलमा उत्रेको र त्यहाँबाट लगेजका साथमा बाहिरिएको प्रमाणित भए पनि त्यसपछिको उनको अवस्था पत्ता लाग्न सकेको छैन, लुम्बिनी अञ्चल प्रहरी प्रमुख एसएसपी दीपक थापाले भने, विमानस्थलभन्दा बाहिरको गतिविधि त्यहाँको सीसी टीभीले लिन नसक्ने भएकाले त्यसपछिको जानकारी भएन । एसएसपी थापाका अनुसार बुद्ध एयरबाट दिउँसो २ बजेर ३ मिनेटमा झरेर २ बजेर ९ मिनेटमा विमानस्थल परिसरबाट बाहिरिएका थिए । बाहिरिँदासम्म उनको साथमा अन्य व्यक्ति र कसैसँग कुराकानी नभएको देखिन्छ । उनी हराएको सूचना पाउनासाथ प्रहरीले भैरहवा र लुम्बिनी क्षेत्रका सबै होटेल, लज तथा रेस्टुरेन्टमा सादा पोसाकमा प्रहरी परिचालन गरी खोजी गर्दै आएको छ ।"
लापरबाहीले दैनिक आगलागी,"बाँकेका तीन स्थानमा आइतबार आगलागीका घटना भए । जानकी गाउँपालिका५ बनियागाउँका किसानको गहुँको थुप्रोमा, फत्तेपुरका कुन्नि चौधरीको गोठमा र राप्ती सोनारी गाउँपालिकाको वसन्तपुर गाउँमा आगलागी भयो । वसन्तपुर घटनामा ८ घर जलेर नष्ट भए । घरभित्रका खाद्यान्न, लत्ताकपडा र ३ बाख्रा जलेर नष्ट भए ।दुई दिनमा भएका चार आगलागीका घटनामा मानवीय लापरबाही देखिएको छ । मेवालाल पासीका १० वर्षीय छोरा राजेन्द्र र ६ वर्षीय छोरी शारदाले आगो बाल्ने लाइटर खेलाउने क्रममा आफ्नै घरमा आगो सल्कियो । केटाकेटीले नदेख्ने स्थानमा लाइटर लुकाएको भए उक्त घटना हुने थिएन । अभिभावकको लापरबाहीले ८ घर जले । गहुँ सखाप भयो, बाँकेका प्रहरी प्रमुख प्रहरी उपरीक्षक (एसपी) टेकप्रसाद राई भन्छन्, खेतमा रहेको पराल र फोहोर जलाउने क्रममा सावधानी नअपनाउँदा गहुँ बारीमा आगलागीका घटना भइरहेका छन् । यसअघि बाँकेका विभिन्न जंगलमा आगलागी भएको थियो । उक्त घटनामा पनि लापरबाही नै कारण बनेको छ । बाँकेका वन प्रमुख पुष्पराज बर्तौलाले चुरोट खाएपछि ननिभाइ फाल्दा आगलागी हुने गरेको छ । कतै जानजानी पनि वनमा आगो लगाउने गरेको उनले बताए । गर्मी सुरु भएयता बाँकेमा हरेक दिन आगलागीका घटना हुने गरेका छन् । एकैदिन दुईतीन स्थानमा आगलागी हुँदा समस्या हुने गरेको छ । असवधानीले आगलागीका घटना निकै बढेका छन्, एसपी राई भन्छन्, थोरै सचेत हुने हो भने सम्भावित घटनाबाट जोगिन सक्छ ।"
राजमार्ग सम्भारमा सुस्तता,"जम्मा ३७ मिटर लम्बाइ धस्सिएको सडक करिब दुई महिनादेखि मर्मत नगरिँदा बीपी राजमार्गमा आवागमन प्रभावित भइरहेको छ । पुरानो कच्ची सडकलाई करिब डेढ किलोमिटर डाइभर्सन गरी जसोतसो कामसम्म चलाइएको छ । मर्मतसम्भार अभावमा अस्थायी सडक पनि अत्यन्त जोखिमपूर्ण छ । एकतर्फी गर्नु परेकाले गाडीहरू घण्टौं जाममा फस्ने गरेका छन् । पूर्वी नेपालबाट राजधानी जोड्ने सबैभन्दा छोटो मार्गमा भएको अवरोधले दैनिक करिब दुई हजार सवारी र हजारौं यात्रुले सास्ती भोग्दै आएका छन् । राजधानीलाई मोफसल जोड्ने अर्को मुख्य मार्गको मुग्लिननारायणगढ खण्डको हालत उस्तै दयनीय छ । दुई वर्ष म्याद दिएर सन् २०१५ अप्रिलमा यसको स्तरोन्नति थालिएको थियो । त्यसयता दुईपटक म्याद थपिसकिएको छ, काम भने जम्माजम्मी ४४ प्रतिशत भएको सरकारी आकलन छ । दैनिक १० देखि ४ बजेसम्म आवागमन पूरै रोकेर काम भइरहेको छ तर पनि समयमा पूरा नगर्दा अझै वर्षौं समस्या झेल्नुपर्ने हुन सक्छ । जापान सरकारको सहयोगमा बनाइएको १ सय ९५ किलोमिटर बीपी (धुलिखेलबर्दिबास) राजमार्गको दुरवस्था सरकारी लापरबाहीकै परिणाम हो । हल्का सवारी साधन मात्र चलाउन मिल्ने प्रकृतिको सडकमा ठूला बसट्रक चलाउने अनुमति दिइँदा चाँडै भत्किन पुगेको हो । अन्य भागमा पनि यस्तो जोखिम बढेको छ । तीन वर्ष मर्मतसम्भारको पूर्ण जिम्मेवारी लिने गरी जापानले दुई वर्षअघि यो सडक नेपाल सरकारलाई हस्तान्तरण गरेको थियो । धस्सिएपछि जापानकै आस गरेर मर्मत नगरिएको, प्रयास गर्दा प्रक्रियामा झन् धेरै समय लाग्ने भएकाले अन्तत: आफ्नै खर्चमा गर्न लागिएको सूर्यविनायकधुलिखेलखुर्कोटसिन्धुलीबर्दिबास सडक योजनाको भनाइ छ । भत्किएको ठाउँ खुर्कोटनेपालथोक खण्डमा पर्छ, जुन सबैभन्दा ढिला सन् २०१५ मा निर्माण सकिएको हो । जापानले दिएको ग्यारेन्टी अवधि अझै एक वर्ष बाँकी रहेकाले मर्मतका लागि उतै ताकेता गर्नु सबैभन्दा राम्रो हुन्थ्यो । तत्कालका लागि डाइभर्सनलाई मर्मत गरी सहज र दुईतर्फी बनाउन सकिन्थ्यो । आफैं गर्दा धेरै ठूलो खर्च लाग्ने र गुणस्तरसमेत जापानको सरह नहुने हुन सक्छ । त्यस्तै, मुग्लिननारायणगढ खण्डको आँपटारीदेखि मुग्लिनसम्म ३३२ किलोमिटरमा स्तरोन्नति भइरहेको छ । यो सडक निर्माणको ठेक्का ३ कम्पनीले लिएका छन् । आँपटारीदेखि दासढुंगासम्म बीएलए एससीसी जेबी, दासढुंगादेखि सिमलतालसम्म उडहिल लामा जेबी र सिमलतालदेखि मुग्लिनसम्म सुप्रिम रौता जेबीले काम गरिरहेका छन् । तीनवटै कम्पनीको कार्यसम्पादन उही गतिमा सुस्त छ । दोस्रोपल्ट थपिएको म्याद २१ डिसेम्बर २०१७ सम्म छ । त्यतिन्जेल आधाभन्दा केही बढी मात्र काम सकिने स्थिति छ । धेरै ठाउँमा पहाड काट्ने काम बाँकी नै छ । बर्खा लाग्दै गएकाले पहिरो खसी काम अवरुद्ध भइरहने र ठूलठूला दुर्घटना हुने जोखिम बढी हुन्छ। केही दिनअघि घुमाउनेमा ठूलो ढुंगासहितको पहाड खसेर गुड्दै गरेका तेल बोक्ने ट्यांकर, ट्रक, मिनी ट्रक र मोटरसाइकल पुरिएका थिए । त्यसमा दुई जनाको निधन भएको थियो, दुई जना घाइते भए । निर्माणमा तीव्रतासँगै यस्ता घटना दोहोरिनेतर्फ सजगता अपनाउनु जरुरी छ । जति ढिला भयो, क्षति उति बढी हुन्छ । अन्य मुलुकमा निर्धातिर समयमा काम नसक्ने ठेगदारको भुक्तानी रोक्नुका साथै भारी जरिवानासमेत तिराइन्छ । हामीकहाँ कडा नियमकानुन नहुँदा ठेगदारले धेरैतिर काम ओगट्ने, समयमा कतैको नसक्ने प्रवृत्ति बढ्दै गएको छ । मुग्लिङनारायणगढ खण्ड त्यसैको परिणाम हो । ठेगदारको कमजोरीमा सरकारले सजिलै म्याद थपिदिएर प्रोत्साहन गर्दा निर्माण क्षेत्रमा दण्डहीनता मौलाउँदो छ । अझ ढिला भएकामा विभिन्न बहानाबाजी मिलाएर उल्टै रकम थप्न सरकारलाई बाध्य पार्ने गरिएको छ । यसखाले दुरुपयोगलाई कडा नियन्त्रण गर्नु जरुरी छ । निर्माणमा गुणस्तर र समय दुवैमा प्रतिबद्धता जनाउने ठेगदारसँग मात्र सम्झौता गर्नुपर्छ । अल्झाउने, अड्काउने, भड्काउने र समयमा काम सम्पन्न नगर्नेलाई कालो सूचीमा समेत राख्नुपर्छ । कारबाही र जरिवानाका प्रक्रियासँगसँगै राजधानी जोड्ने दुवै राजमार्गमा सहज आवागमनको वैकल्पिक व्यवस्था भने तत्काल मिलाइनुपर्छ ।"
देश जोड्ने चिन्तनको खाँचो,"स्वार्थको साझेदारी र तोड्ने राष्ट्रवाद विगत सात दशकमा दक्षिण एसियाको रंगशालामा खेलिएको राजनीतिक खेलको इतिहासमात्रै हेर्दा पनि देखिन्छ, राणाशासन बचाउन मोहनशमशेरले र भारतीय स्वार्थरक्षा गर्न नेहरूले गरेको १९५० को शान्ति र मैत्रीको सन्धिका कारण मैत्री खल्बलिएको छ, शान्ति ठेगान छैन, हर्क गुरुङका भाषामा । उक्त सन्धि खारेज गर्ने कि प्रतिस्थापन गर्ने कि संशोधनमात्रै गर्ने ? त्यसमा केके बुँदा नेपालका हित र स्वार्थ विपरीत छन्, कुनकुन बुँदा वा प्रस्ताव राख्दा नेपालीहरूको पक्षपोषण हुन्छ ? त्यस सन्धिका बुँदा नं ७ ले नेपाललाई अहित गरेको छ भने हित गर्ने बुँदाहरूसहित नयाँ सन्धिको प्रस्ताव किन नगर्ने ? उक्त सन्धिसँगै अन्य सन्धिसम्झौतासँग जोडिएका आफ्ना हितका अनेक सवालमा गम्भीर गृहकार्य, गहन चिन्तनमनन र व्यापक राष्ट्रिय बहसको अभाव खट्किने हदसम्म विद्यमान छ । यस्तो अभाव हटाउने हो भने राष्ट्रिय नेतृत्वले फेरि भारत वा अन्य देशसँगको प्याट्रोनक्लाइन्ट रिलेसनसिप (संरक्षकसंरक्षित बीचको सम्बन्ध) मा विच्छेदको जरुरत छ । देश (जनता) लाई स्वतन्त्र, सार्वभौम, स्वाधीन बनाउने जनमुखी राजनीति बलियो हुनु आवश्यक हुन्छ । गुरुङकै भाषा सापटी लिएर भन्दा नेपाल चुप रहने र भारतको चाप कायम रहने अवस्थाको अन्त्यका लागि नेपालभारतबीच मालिक र जजमानको सम्बन्ध तोड्नुपर्छ । एउटा सार्वभौम राज्यको स्वतन्त्र परराष्ट्र नीतिलाई सबल सामाजिकआर्थिक टेवा आवश्यक हुन्छ । त्यसको अर्थ हो आर्थिक क्षेत्रमा आत्मनिर्भरता तथा सामाजिक क्षेत्रमा समान व्यवहार र अवसर । यस्तो राष्ट्रिय आकांक्षालाई साकार रूप दिन राष्ट्रिय एकीकरणको ठोस कार्यक्रम चाहिन्छ । आन्तरिक रूपमा दलन र दमन भएको तथा आपसी ऐक्यबद्धता निर्माणको चिन्तनमनन पनि गर्ने चलन नभएको देशका शासकहरूसँग भएको राष्ट्रवादी नाराबाट जनतालाई जोड्ने र शक्तिशाली बनाउने होइन, आपसमा तोड्ने र शक्तिहीन बनाउने तथा छिमेकी शक्तिलाई बिच्क्याउने काममात्रै हुने देखिन्छ । देशभित्र र बाहिर शत्रुको बगाल खडा गर्ने शास्त्र र शस्त्र बोक्नुको साटो आन्तरिक ऐक्यबद्धता बलियो बनाउने नयाँ खाले राष्ट्रिय एकीकरणको सैद्धान्तिकी निर्माणको थालनीका लागि बहस केन्द्रित गर्ने हो कि ?"
चोलीफरियाले पनि देश हाँक्न सक्छ,"स्वार्थको साझेदारी र तोड्ने राष्ट्रवाद विगत सात दशकमा दक्षिण एसियाको रंगशालामा खेलिएको राजनीतिक खेलको इतिहासमात्रै हेर्दा पनि देखिन्छ, राणाशासन बचाउन मोहनशमशेरले र भारतीय स्वार्थरक्षा गर्न नेहरूले गरेको १९५० को शान्ति र मैत्रीको सन्धिका कारण मैत्री खल्बलिएको छ, शान्ति ठेगान छैन, हर्क गुरुङका भाषामा । उक्त सन्धि खारेज गर्ने कि प्रतिस्थापन गर्ने कि संशोधनमात्रै गर्ने ? त्यसमा केके बुँदा नेपालका हित र स्वार्थ विपरीत छन्, कुनकुन बुँदा वा प्रस्ताव राख्दा नेपालीहरूको पक्षपोषण हुन्छ ? त्यस सन्धिका बुँदा नं ७ ले नेपाललाई अहित गरेको छ भने हित गर्ने बुँदाहरूसहित नयाँ सन्धिको प्रस्ताव किन नगर्ने ? उक्त सन्धिसँगै अन्य सन्धिसम्झौतासँग जोडिएका आफ्ना हितका अनेक सवालमा गम्भीर गृहकार्य, गहन चिन्तनमनन र व्यापक राष्ट्रिय बहसको अभाव खट्किने हदसम्म विद्यमान छ । यस्तो अभाव हटाउने हो भने राष्ट्रिय नेतृत्वले फेरि भारत वा अन्य देशसँगको प्याट्रोनक्लाइन्ट रिलेसनसिप (संरक्षकसंरक्षित बीचको सम्बन्ध) मा विच्छेदको जरुरत छ । देश (जनता) लाई स्वतन्त्र, सार्वभौम, स्वाधीन बनाउने जनमुखी राजनीति बलियो हुनु आवश्यक हुन्छ । गुरुङकै भाषा सापटी लिएर भन्दा नेपाल चुप रहने र भारतको चाप कायम रहने अवस्थाको अन्त्यका लागि नेपालभारतबीच मालिक र जजमानको सम्बन्ध तोड्नुपर्छ । एउटा सार्वभौम राज्यको स्वतन्त्र परराष्ट्र नीतिलाई सबल सामाजिकआर्थिक टेवा आवश्यक हुन्छ । त्यसको अर्थ हो आर्थिक क्षेत्रमा आत्मनिर्भरता तथा सामाजिक क्षेत्रमा समान व्यवहार र अवसर । यस्तो राष्ट्रिय आकांक्षालाई साकार रूप दिन राष्ट्रिय एकीकरणको ठोस कार्यक्रम चाहिन्छ । आन्तरिक रूपमा दलन र दमन भएको तथा आपसी ऐक्यबद्धता निर्माणको चिन्तनमनन पनि गर्ने चलन नभएको देशका शासकहरूसँग भएको राष्ट्रवादी नाराबाट जनतालाई जोड्ने र शक्तिशाली बनाउने होइन, आपसमा तोड्ने र शक्तिहीन बनाउने तथा छिमेकी शक्तिलाई बिच्क्याउने काममात्रै हुने देखिन्छ । देशभित्र र बाहिर शत्रुको बगाल खडा गर्ने शास्त्र र शस्त्र बोक्नुको साटो आन्तरिक ऐक्यबद्धता बलियो बनाउने नयाँ खाले राष्ट्रिय एकीकरणको सैद्धान्तिकी निर्माणको थालनीका लागि बहस केन्द्रित गर्ने हो कि ?"
विद्यालय शिक्षाका प्रमुख एजेन्डा,"क) निशुल्क तथा अनिवार्य आधारभूत शिक्षाको सुनिश्चितता : संविधान २०७२ र शिक्षा ऐन आठौँ संशोधन बमोजिम निशुल्क तथा अनिवार्य आधारभूत शिक्षालाई राज्यले सुनिश्चित गर्नु पर्नेछ । शैक्षिक वर्ष २०७४ देखि यस प्रावधानलाई कार्यान्वयनमा ल्याउन सरकारी निकायका साथमा शिक्षासँग सम्बन्धित विभिन्न संघसंस्था, अभिभावक तथा शिक्षकले विद्यालय आउने नयाँ बालबालिकालाई त्यहाँ स्वागत गर्ने, विद्यालय आउन बाँकी बालबालिकालाई विद्यालयमा ल्याउन घर भेटघाट गर्ने, भर्ना भएका विद्यार्थीलाई समयमा नै पाठ्यपुस्तकको व्यवस्था गर्ने तथा न्युन आय भएका बालबालिकालाई विशेष सहयोग उपलब्ध गराउन स्थानीय तहमा सहयोग संकलन गर्ने जस्ता कार्य गर्नुपर्छ ।अहिलेको अवस्था भनेको सरकार वा अन्य कुनै निकायले काम गरेन वा गर्न सकेन भनी समय खेर फाल्नुभन्दा पनि भएको स्रोतको अधिकतम सदुपयोग गर्न लाग्नु हो, सचेत नागरिकको कर्तव्य पनि यही हो । संविधान बमोजिम स्थानीय तहको गठन भइसकेको सन्दर्भमा यही तहको नेतृत्वमा सबैको सामूहिक पहल र सहयोग जुटाउनसकेमा यी कार्य अझ प्रभावकारी ढंगबाट कार्यान्वयन हुने निश्चित छ । विद्यालय उमेर समूहका सबै बालबालिकालाई विद्यालयमा ल्याउन स्थानीय तहमा नै हातेमालो आवश्यक छ, जसको समन्वय सरकारी निकायबाट हुनुपर्छ, हुन्छ पनि ।ख) निशुल्क पाठ्यपुस्तकको व्यवस्था : सरकारले सामुदायिक विद्यालयमा अध्ययनरत विद्यार्थीका लागि निशुल्क पाठ्यपुस्तकको व्यवस्था गर्न हरेक विद्यालयको खातामा आवश्यक रकम पठाइसकेको छ। पाठ्यपुस्तकको छपाइ तथा वितरणको व्यवस्था गर्न जनक शिक्षा सामग्री केन्द्र लिमिटेड र निजी क्षेत्रका मुद्रण व्यवसायीहरूलाई जिम्मेवार बनाइएको छ । विद्यालय, खासगरी विद्यालय व्यवस्थापन समिति र प्रधानाध्यापकले पाठ्यपुस्तक खरिद गरेर विद्यार्थीलाई समयमै उपलब्ध गराउनुपर्छ । विद्यालयको खातामा रकम नपुगेको भए वा बजारमा पाठ्यपुस्तक उपलब्ध नभएको खण्डमा विद्यालयले समयमा नै जिल्ला शिक्षा कार्यालयमा जानकारी गराउनुपर्छ । यसैगरी जिल्ला शिक्षा कार्यालयले पनि आफ्नो जिल्लाको वस्तुस्थिति अद्यावधिक गरेर राख्नुपर्छ र आवश्यकता अनुसार माथिल्लो निकायमा पठाउने गर्नुपर्छ । समय बितिसकेपछि यो भएन वा त्यो भएन भनी अरूलाई दोषारोपण गर्नेभन्दा पनि समयमा नै यस कार्यमा शिक्षक, प्रधानाध्यापक, विद्यालय व्यवस्थापन समितिका पदाधिकारी र जिल्ला शिक्षा कार्यालयका सबै कर्मचारीले आआफ्नो जिम्मेवारी निर्वाह गर्नु आवश्यक छ । विद्यार्थीको हातमा नयाँ पाठ्यपुस्तक हुनु र नहुनुमा मनोवैज्ञानिक रूपमा तात्त्विक असर पर्छ । पाठ्यपुस्तक आफैँ हिँडेर विद्यालयमा नआउने हुनाले यसबारे स्थानीय तहमा सबैले सचेत ढंगबाट जिम्मेवारी लिएका व्यक्ति तथा निकायका कामबारे आवश्यकता अनुसार खबरदारी गर्न आवश्यक छ । सेवाग्राही र सेवाप्रदायक दुवैको प्रयासबाट विद्यार्थीको हातमा समयमै पाठ्यपुस्तक उपलब्ध गराउन सकिन्छ ।ग) निजी विद्यालयमा शुल्क, पाठ्यपुस्तक र पोसाक व्यवस्थापन : शैक्षिक सत्रको सुरुसँगै निजी विद्यालयले लिने शुल्क, निजी विद्यालयमा विद्यार्थीले प्रयोग गर्ने पाठ्यपुस्तक र लगाउने पोसाकबारे विभिन्न दृष्टिकोणबाट चर्चा हुने गर्छ । यी विषयमा सरकारले आवश्यक अनुगमन गर्न नसकेको आरोप पनि लाग्ने गरेको पाइन्छ, जसलाई यसपटक सुधार गर्नैपर्छ ।शिक्षा नियमावली तथा निर्देशिकाले हरेक विद्यालयले विद्यार्थीबाट लिनसक्ने शुल्क विद्यालय व्यवस्थापन समितिले यकिन गर्ने र त्यसको स्वीकृति जिल्ला शिक्षा कार्यालयबाट लिनुपर्ने व्यवस्था गरेको छ । नियमावली तथा निर्देशिकामा भएका यी प्रावधान कार्यान्वयनमा ल्याउन अभिभावक, विद्यालय तथा जिल्ला शिक्षा कार्यालयको सामूहिक प्रयास र सहकार्य आवश्यक हुन्छ । निजी विद्यालयमा छोराछोरी पढाउने अभिभावक तथा अन्य सरोकारवालाले पनि नियमावलीमा भएको यस प्रावधान कार्यान्वयन गर्न विद्यालयसँग आवश्यकता अनुसार छलफल गर्नु आवश्यक छ । कार्यान्वयन नभएको अवस्थामा त्यसको जानकारी सम्बन्धित निकायलाई समयमै दिएर सहयोग गर्न सकिन्छ । विद्यालय पनि यसमा सहयोगी बन्नु आवश्यक छ ।निजी विद्यालयले प्रयोगमा ल्याउने पाठ्यपुस्तकबारे पनि नियममा भएको व्यवस्थाबारे सम्बद्ध पक्ष स्पष्ट हुनु आवश्यक छ । पाठ्यक्रमले निर्धारण गरेकाभन्दा बढी विषयवस्तु र पाठ्यपुस्तक प्रयोग गर्नु आवश्यक छैन । स्वदेशभन्दा बाहिरका वा मोटामोटा पाठ्यपुस्तकमात्र राम्रा हुन्छन् भन्ने पनि छैन । विद्यालयले सरकारबाट स्वीकृत भएका पाठ्यपुस्तक र सन्दर्भसामग्रीमात्र प्रयोग गर्नुपर्छ । अभिभावकले पाठ्यपुस्तक खरिद गर्ने अवस्थामा यस्ता प्रश्नबारे विचार गर्नु आवश्यक छ । अनुगमन निकायहरूले समयमै अनुगमन गरी स्वीकृत नभएका पाठ्यपुस्तक र सन्दर्भसामग्री प्रयोग गरेमा वा गर्न लगाएमा तत्कालै कारबाही गर्नुपर्छ । नियमनमा लापरबाही गर्नेलाई सजाय गर्ने संस्कार पनि विकास गर्नु आवश्यक छ । यसैगरी विद्यार्थी पोसाकबारे पनि निजी विद्यालयहरूले ध्यान दिनु आवश्यक छ । अभिभावकलाई मर्का पर्नेगरी हरेक वर्ष पोसाक परिवर्तन गर्ने, अनावश्यक रूपमा खरिद गर्न लगाउने काम विद्यालयले गर्नु हुँदैन । यसको प्रयोगमा विद्यालयले मितव्ययी भएर सोच्नु र त्यसलाई कार्यान्वयनमा ल्याउनु आवश्यक छ । यस्ता विषयमा विद्यालय र अभिभावक बसेर उपयुक्त निकास निकाल्न सकिन्छ । नियामक निकायले यी सबै कार्यको अनुगमन गर्ने र आवश्यकता अनुसार सहजीकरण तथा कारबाही गर्नु अति आवश्यक छ ।घ) अभिभावक भेला र सहकार्य : विद्यालयमा अभिभावकको सहयोग र साथ अपरिहार्य हुन्छ । अभिभावकको सहयोगबाट विद्यालय सञ्चालनका साथै विद्यार्थीको सिकाइमा सुधार ल्याउन सकिन्छ । सम्भव भएसम्म सबै विद्यालयले शैक्षिक सत्रको सुरुमा अभिभावक भेला गरी विद्यार्थी भर्ना, शुल्क, पोसाक लगायत आफ्ना वर्षभरिका क्रियाकलाप एवं योजनाबारे जानकारी गराउनुपर्छ । विद्यार्थीको सिकाइ उपलब्धि बढाउन अभिभावकसँग गरिएका अपेक्षाबारे जानकारी गराउनुपर्छ ।ङ) विद्यालय शैक्षिक क्यालेन्डर निर्माण : नयाँ शैक्षिक सत्रको सुरुवातको समय भनेको प्रत्येक विद्यालयले आफ्नो वर्षभरिको शैक्षिक कार्यक्रम निर्माण गर्ने समय हो । यस किसिमको शैक्षिक योजनामा विद्यालयले गर्ने कार्य, अतिरिक्त क्रियाकलाप, सरसफाइका कार्य, विद्यार्थी मूल्यांकनका कार्य आदि समावेश गरेको हुनुपर्छ । हरेक विद्यालयले पठनपाठन, परीक्षा तथा मूल्याङ्कनका कार्यका साथमा विविध खालका अतिरिक्त क्रियाकलाप गर्नेगरी यस्ता योजना निर्माण गर्नुपर्छ ।माथिका कार्य समयमा नै प्रभावकारी ढंगबाट सम्पादन गर्न जिम्मेवार निकाय र पदाधिकारीले सार्वजनिक जवाफदेहिता सुनिश्चित गर्नैपर्छ । नागरिक समाजले पनि यसमा खबरदारी गर्नुपर्छ । नागरिक समाज, सञ्चार जगत, सरोकारवाला सबैको प्रयासबाट सार्वजनिक निकाय र पदाधिकारीलाई जवाफदेहिता सुनिश्चित गर्न बाध्य बनाउन सकिन्छ । यसरी सबैको प्रयासले बालबालिका विद्यालयमा भर्ना हुनपाउने, पाठ्यपुस्तक समयमै पाउने, विद्यालयहरू नियमनमा रहने जस्ता कार्य हुन सक्छन् । यो वा त्यो बहानामा काम हुनसकेन भन्दा पनि सकेको काम गरिहाल्नुपर्ने अवस्थामा अहिले हामी रहेका छौं ।लम्साल शिक्षा मन्त्रालयका सहसचिव हुन् ।"
आमाको दूध र नागरिकता,"२०७२ असार २६ गते भीम रावलले किन नेपाली महिलाले आफ्ना सन्तानलाई आमाको नामबाट नागरिकता दिन पाउनु हुँदैन ? भनी लेख्नुभयो । सोही असार ३१ गते सपना प्रधान मल्ल र मैले संयुक्त रूपमा नेपाली महिलाले आफ्ना सन्तानलाई नागरिकताको अधिकार दिन पाउनुपर्छ भनी कान्तिपुरमा नै रावललाई पत्र लेख्यौं । निकै चर्चापरिचर्चा भए, त्यो लेखको बारेमा । कान्तिपुरमा रजनीले आफ्ना सन्तानलाई आफ्नो नामबाट नागरिकता दिन नपाएको सन्दर्भ पढ्दा त्यो लेखको याद आयो र अर्काे पनि सम्झना आयो, नेपाली महिलाले कहिल्यै पनि पहिलो दर्जाको नागरिक बन्ने सौभाग्य पाउने छैनन् । नेपालका सबै वामपन्थी नेताले भाषण छाँट्दा महिलालाई समान अधिकार दिन्छौँ भनी बारम्बार माक्र्स र लेनिनका उदाहरण दिइरहन्थे र दिइरहन्छन् । कुनै पनि वामपन्थी नेता यस्ता छैनन् होला, जसले उठ दिदीबहिनी हो, हामी तिम्रो साथ दिन्छौँ भनी भाषण नगरेका हुन् । झन् माओवादी नेताहरूको त कुरै नगरे हुन्छ । उनीहरूले त यस्तो कुरा गर्थे, मानौँ उनीहरू सत्तामा आएपछि कानुनी रूपमा महिला र पुरुषमा कुनै भेदभाव नै हुने छैन । हिसिला यमी र बाबुराम भट्टाराईले त ०४६ सालको आन्दोलनको बेला पनि बारम्बार यस्ता अभिव्यक्ति दिइरहे । ०४६ को आन्दोलनमा नेताहरूले आमा, दिदीबहिनी, कुटोकोदालो हातमा लिएर बाहिर निस्क, बच्चालाई काखीमा च्यापेर बाहिर निस्क, यही मौका हो, महिलाले आफूलाई पुरातन संस्कारबाट मुक्त गराउने भनी भाषण दिए । गाउँ गाउँबाट उठ दिदीबहिनी हो, उठ भनेर गीतसंगीत धन्काए र जब ०४६ सालको आन्दोलन सफल भयो, उनीहरूले आफ्नो वाचा भुसुक्कै बिर्सिए । महिलाको सम्पत्तिको अधिकार, गर्भपतनको कानुनी अधिकार लिन हामीले निकै ठूलो संघर्ष गर्नुपर्यो । त्यो केही सफल भयो । तर नागरिकताको मुद्दामा चाहिँ नेताहरू मुख लुकाएर बसे ।माओवादीले युद्ध गरेको बेला फेरि महिलालाई नागरिकतामा समान अधिकार दिन्छौँ भनी अनेक वाचा गरे । सबै वामपन्थी दलले पनि होमाहो मिलाए । संविधानमा पनि महिलालाई नागरिकता आमाको अधिकार दिनेछ भनेर लेख्न त लेखे, तर वास्तविकतामा जब कुनै महिलाले आफ्नो सन्तानलाई आफ्नो नामबाट नागरिकता दिन चाहन्छिन्, नेता र प्रमुख जिल्ला अधिकारीको दिमाग रन्थनिन्छ ।सर्वाेच्च अदालतले प्रत्येकपल्ट सन्तानलाई आमाको नाममा नागरिकता दिनु भनेर आदेश जारी गर्नुपर्छ । फेरि नेपाली महिलाले त्यसैगरी लडाइँ लड्नुपर्ने ? आफ्नो नाममा नागरिकता सन्तानलाई दिन ।एउटी आमा थिइन् । उनको २० वर्षका जवान छोरा, १८ वर्षकी बुहारी र ४ महिनाको नातिको युद्धमा परेर एकैचोटी मृत्यु भयो । पोष्टमार्टम गर्नुपर्यो । लास लैजान अस्पतालमा पैसा तिर्नुपर्ने भयो । तर ती आमासँग पैसा कहाँ थियो र ? पैसा नतिरुन्जेलसम्म लास नदिने अस्पतालको निर्णयपछि आमाले घरको केही बेच्न पाइन्छ कि भनेर हेर्न गइन् । तर घरमा के थियो र फुटेका हाँडी र थोत्रा सुकुलबाहेक । १० वर्षको युद्धपछि आक्रान्त भएको उनको गाउँमा त्यो हाँडी र थोत्रा सुकुल कसले पो किन्थ्यो होला र ? आमा यसो केही अन्य कुरा छ कि भनेर खानतलास गर्दै थिइन् । अचानक उनको स्तन गहुँ्रगो भएर आयो । आमाले भन्ठानिन्, दु:खले गर्दा मुटुमा भक्कानो पर्न आँटेको छ, तर दुबै स्तन गहुँ्रगो भएपछि उनी छक्क परिन् । उनलाई लाग्यो, उनको स्तनमा दूध भरिएको छ । १८ वर्षपछि उनको स्तन भरिएछ । २ वर्ष छोरालाई दूध ख्वाएपछि उनको दूध सुकेको थियो । दूधले उनको छोरालाई जीवनदान दिएको थियो, आज अचानक छोराको मृत्युपछि दूध भरिनुमा केही रहस्य हुनुपर्छ भनी ती आमाले सोचिन् । उनलाई एउटा विचार आयो । आफ्नो दुबै स्तनको दूध उनले एउटा हाँडीमा निचोरिन् र बजारमा लगेर बेचिन् । सायद कुनै नवजात शिशुलाई आमाको दूध चाहिएको थियो, सुत्केरी आमाको मृत्यु भएकाले दूध तुरुन्त बिक्यो । बुढो स्तनबाट आएको दूध बेचेर त्यो पैसाले आमाले जवान छोरा, बुहारी र नातिको लास अस्पतालबाट लिइन् र अन्तिम संस्कार गरिन् । आमाको दूधले सन्तानलाई जीवन दियो, मृत्युपछिको संस्कार गरायो र बज्यैको दूधले एउटा नातिको लासले आगो पायो, एउटी सासूको दूधले बुहारीको लास बगरमा मिल्किनु परेन ।स्तनको दूध बेचेर सन्तानलाई जीवन दिने आमाले आफ्नो नामबाट नागरिकता सन्तानलाई दिनचाहिँ नपाउने अन्याय किन भएको होला ?के लोकतन्त्र भनेको राजनीतिक परिवर्तन मात्र हो ? के लोकतन्त्र भनेको शब्दहरू परिवर्तन हुनुमात्र हो ? के रोल्पाकी आमालाई र चितवनकी युवतीलाई आफ्नो नागरिक अधिकारबारे बोल्ने ठाउँ छैन ? कसले देला, यो ठाउँ नेपाली महिलालाई ? लोकतन्त्रको यत्रो बहसपछि पनि यदि नेपाली महिलाले आफ्नो सन्तानलाई आफ्नो नामबाट पहिचान दिनसक्ने अवस्था छैन भने त्यो के लोकतन्त्र हो ?"
युरोपमा नेपाली आप्रवासी किन बढे ?,"अन्ततोगत्वा सम्बन्धित निकायहरूको नियन्त्रणमा पुग्ने र विश्वसनीय वा बाध्यकारी कानुनी वा मानवीय आधार पेस गर्न असमर्थ नेपालीलाई सम्बन्धित देशले नेपाल फर्काइदिने क्रम जारी नै रहनेछ । गरिबी, राजनीतिक अस्तव्यस्तताले लादेको ब्याप्त निराशा र प्राकृतिक विपत्ति शरणार्थी हैसियतका आधार हैनन् भन्ने जानकारी नेपाली समाजमा अझै ब्यापक गराउनसके नेपालीकै हितमा हुनेछ ।"
निष्पक्ष निर्वाचन गर्न आयोगको निर्देशन,"आयोगले अधिकृतहरूका लागि निर्वाचनसम्बन्धी ऐन, कानुन, व्यवस्थापन र आचारसंहिता पालनासम्बन्धी जानकारी दिन दुई दिने प्रशिक्षण चलाएको जनाएको छ। निर्वाचन आयुक्त सुधीरकुमार शाहले स्वतन्त्र र निष्पक्ष रूपमा निर्वाचन सम्पन्न गराउन निर्देशन दिए । यो ऐतिहासिक निर्वाचन हो । यसको गरिमा संविधान कार्यान्वयनसँग जोडिएको छ, उनले भने, त्यसैले निष्पक्षता कायम गरेर सक्षमतापूर्वक निर्वाचन सम्पन्न गराउनुस् । महत्त्वपूर्ण अवसरलाई सबैले सदुपयोग गरौं । निर्वाचनका लागि आवश्यक स्रोतसाधन समयमै उपलब्ध गराउन आयोग तयार रहेको बताए । उनले निर्वाचन एकै चरणमा सम्पन्न गर्न पनि आयोग प्रतिबद्ध भएको जनाए । एकै चरणमा सम्पन्न गराउन ७५ हजार म्यादी प्रहरी, अन्य आवश्यक स्रोतसाधनको व्यवस्थापन गरिएको उनको भनाइ थियो । एडिस्नल फोर्स परिचालन गरेर भए पनि दुई नम्बर प्रदेशमा आयोगले चुनाव गराउँछ, आयुक्त शाहले भने, चारवटै सुरक्षा निकायसँग परामर्श गरिरहेका छौं । त्यहाँको सुरक्षा स्थिति नियन्त्रित नै छ । देशभर एकै दिन निर्वाचन हुन्छ । आयोगका उच्चस्तरीय सुरक्षा समन्वय समितिका संयोजकसमेत रहेका उनले ०७० को अनुभवलाई मध्यनजर गर्दै नेपाली सेनालाई पनि भूमिका दिने बताए । साथै उनले आचारसंहितालाई कडाइका साथ पालना गराउन मुख्य निर्वाचन अधिकृतलाई निर्देशन दिए । आचारसंहिता उल्लंघन गर्ने मन्त्रीहरूले स्पष्टीकरण दिन डराइरहेको प्रसंग औंल्याउँदै आयुक्त शाहले भने, माथिल्लो तहमा बसेकैले आचारसंहिता उंल्लघन गर्छन् । उनीहरूलाई पालना गर्न बाध्य पार्नुस् । आयोगले निर्वाचन सञ्चालन गर्दा हुने खर्चमा समेत पारदर्शिता अपनाउन निर्देशन दिएको छ । प्रशिक्षणमा मध्यपश्चिमका दाङ, सल्यान, रुकुम, प्यूठान, जाजरकोट, डोल्पा, मुगु कालिकोट, जुम्ला, हुम्ला जिल्लाका मुख्य निर्वाचन अधिकृत र निर्वाचन अधिकृतहरू सहभागी छन् । निर्वाचन साम्रगी नपाएको गुनासो मतदाता शिक्षा, निर्वाचनसम्बन्धी ऐन, कानुन, आचारसंहिता लगायत अत्यावश्यक साम्रगी स्थानीयस्तरमा उपलब्ध नभएको गुनासो सुनिन थालेको छ । सबैले वेबसाइटबाट पढ्न पाउँदैनन् । निर्वाचनसम्बन्धी कानुन, आचारसंहितामा केके उल्लेख छ धेरैलाई थाहा छैन्, एमाले नेता घनश्याम पाण्डेले भने । निर्वाचनबारे कानुनी ज्ञान नहुँदा आचारसंहिता उल्लंघन हुन पुगेको उनले बताए ।"
"बाहिर विरोध, भित्र प्रचार","भरतपुर २ नम्बर प्रदेशमा स्थानीय तह चुनाव हुनेनहुने अन्योल कायमै छ । त्यसका बाबजुद मध्य तराईका जिल्लामा चुनाव लक्षित गतिविधि बढदै गएका छन । ठूला दलले खुलेर निर्वाचन कार्यक्रम सञ्चालन गरिरहेका छन् । विरोधमा रहेका मधेसवादी दलले पनि अप्रत्यक्ष रूपमा प्रचारात्मक कार्यक्रमलाई निरन्तरता दिएका हुन् । चुनावका पक्षविपक्षमा रहेका सबै दलले कार्यकर्ता आकर्षित गर्न विभिन्न कार्यक्रम चलाइरहेका छन् । पार्टी प्रवेशका नाममा मधेसवादी दलले गाउँमा यस्ता कार्यक्रम बढाएका हुन् ।सर्लाहीका गाउँमा विरोधबीच स्थानीय तह चुनावको रौनक छ । व्यक्तिगत रूपमा मेयर, उपमेयर र वडाध्यक्षका लागि आधार तयार पार्न नेताकार्यकर्ता जुटेका छन् । मधेसी मोर्चा आबद्ध दलका नेताले औपचारिक रूपमा कार्यक्रम गरेको पाइँदैन । तर, भित्री रूपमा उम्मेदवारीको तयारी गर्दैछन् । सहमति भएर चुनाव हुनसक्ने भएकाले त्यसका लागि अहिलेदेखि तयारी गर्नुपर्छ, मोर्चा आबद्ध दलका एक नेताले भने, हाम्रो देशमा अन्तिममा मात्र सहमति हुने परम्परा छ । तयारी नगर्दा फेरि पछि समय कम हुन्छ । मतदान केन्द्र तोक्नका लागि भएको बैठकमा प्रत्यक्ष सहभागी नभए पनि मोर्चाका नेताले टेलिफोनमा केही स्थानको सिफारिस गरे । एक सुरक्षा अधिकारीले मोर्चाका नेता भित्री रूपमा निर्वाचन तयारीमा पूर्ण रूपले लागेको बताए । मोर्चा चुनाव बहिष्कार अडानमा कायम रहे केहीले स्वतन्त्र उम्मेदवारी दिने तयारी पनि गरेका छन् । चुनावका पक्षमा खुलेर लागेका दलका नेताले भने वडा तहसम्म गएर आफ्नो नाम सिफारिस गर्न आन्तरिक रूपमा भनसुन गरिरहेका छन् । कांग्रेस, एमाले र माओवादी केन्द्रले मोर्चाको कम प्रभाव भएको उत्तरी भेगमा भेला र बैठक राखेर अभियान तीव्र पारिसकेका छन् । हरिवन नगरपालिकामा कांग्रेसले सबै वडाका लागि उम्मेदवार सिफारिस गरिसकेको छ । कांग्रेस जिल्ला अध्यक्ष नागेन्द्रकुमार रायले चुनावका पक्षमा जबर्जस्त माहोल बनेको उल्लेख गरे । चुनावका पक्षमा जनताको तीव्र चाहना देखिएको छ, उनले भने । तराई मधेस सद्भावना पार्टी जिल्ला सहसंयोजक काशी रायले सहमति नभई चुनावी अभियानमा होमिनुको अर्थ नभएको बताए । सहमति भयो भने चुनाव केही पर धकेल्नैपर्छ, उनले भने । मोर्चाबाट आकांक्षीको चर्चापर्सामा मधेसवादी दलका स्थानीय नेताकार्यकर्ता केन्द्रमा सहमति हुने आसमा पर्ख र हेर को अवस्थामा छन् । यी दल जिल्ला निर्वाचन कार्यालयमा दर्ता भइसकेका छन् । पुन:संरचनापछि जिल्लामा वीरगन्ज उपमहानगर, पोखरिया नगरपालिका र ११ गाउँपालिका गरी १३ स्थानीय तह बनेका छन् । वीरगन्जमा २७ वडा कायम गरिएको छ । १९ वर्षपछि हुन लागेको निर्वाचनबाट जिल्लामा स्थानीय तहका २६ प्रमुख, उपप्रमुखसहित ५ सय ५१ जनप्रतिनिधि निर्वाचित हुनेछन् । वीरगन्जको मेयरका लागि दलले उम्मेदवार तोकेका छैनन् । तर, आकांक्षीबीच भित्री दौडधुप र व्यस्तता छ । यस्तै रूपन्देहीमा कांग्रेस, एमाले, माओवादी केन्द्र र राप्रपालगायत दलले चुनावी माहोल तताइसके । मधेसी मोर्चामा आबद्ध दल भने मौन छन् । केन्द्रीय तहमा मोर्चा र आफ्नो दलले के निर्णय लिन्छ, त्यहीअनुसार रणनीति बनाउने सोचमा कार्यकर्ता छन् ।"
चुनावपछि मात्र संविधान कार्यान्वयन,यसैगरी वरिष्ठ नेता रामचन्द्र पौडेलले हालसम्म भएका सबैखाले परिवर्तन कांग्रेसकै नेतृत्वमा भएकाले संविधान कार्यान्वयन पनि कांग्रेसकै नेतृत्वमा हुने बताए । मधेसको असन्तुष्टिलाई सम्बोधन गरेर मात्रै राष्ट्रियता बलियो हुने उनको भनाई थियो ।
नेतृत्वका लागि तीन पुस्ता भिडन्त,"जयपृथ्वी नगरपालिकाको प्रमुख पदका लागि मात्र बझाङ कांग्रेसमा दर्जन बढी आकांक्षी छन् । एमालेमा पनि त्यस्तै अवस्था छ । तिनको व्यवस्थापनमा चुनौती छ । २०५४ ताका जुन पुस्ता राजनीतिमा सक्रिय थियो । त्यही स्तरको अर्काे दुई पुस्ता नेतृत्वका लागि तयार भइसकेको छ । २०४६ अघि नै पार्टीमा लागेका पाका नेताहरूको योगदान पनि त्यसै बिर्सन सकिने अवस्था छैन्, कांग्र्रेसका पूर्वसभापति पृथ्वीबहादुर सिंह भन्छन्, यति धेरै आकांक्षीमा कसलाई स्थानीय तहको नेतृत्व दिने भन्ने कुरा ठूलो चुनौतीका रूपमा खडा भएको छ ।कांग्रेसबाटै नगरपालिकाको प्रमुख पदका आकांक्षी रहेका भक्तराज जोशी दोस्रो पुस्ताका नेताहरूलाई नेतृत्व दिनुपर्ने बताउँछन् । भन्छन्, दोस्रो पुस्ताका नेता कार्यकर्ताहरूले विद्यार्थी, युवाको मात्र होइन, जिल्लास्तरमै नेतृत्व गरिसकेका छन् । अहिलेको अवस्थामा उनीहरूको व्यवस्थापन गर्न सकिएन भने एउटा पुस्ता नेतृत्वको अवसरबाटै वञ्चित हुने अवस्था छ ।एमालेका तर्फबाट जयपृथ्वी नगरपालिकाको प्रमुख पदका आकांक्षी सुरतबहादुर सिंह पार्टी स्थापनादेखि जीवनको सबै ऊर्जाशील समय लगानी गरेका पुराना नेता कार्यकर्ताको भावना पनि लत्याउन नमिल्ने बताउँछन् । पुराना पुस्तालाई अवसर दिंदा बीचमा आएकाहरू बाइपास हुन्छन् । किनभने अर्काे पटक युवाले छोड्ने अवस्था छैन, उनले भने ।द्वन्द्वकालमा जीवनको जोखिम मोलेरै पनि दलको अस्तित्व कायम राख्नका लागि खटेका मध्यम पुस्तालाई पनि बाइपास गर्न नसकिने उनको भनाइ छ । पुराना पुस्तालाई पार्टी पदाधिकारी वा जिल्ला र प्रदेश नेतृत्व दिएर एकपटक गाविसको जिम्मा सम्हालेकाहरूलाई स्थानीय तहको नेतृत्व दिनु उपयुक्त हुने धारणा राख्छन्, उनी । युवा पुस्ताका कार्यकर्ता पहिलो र दोस्रो पुस्ताका नेताहरूलाई अब पार्टीले अरू नै ढंगले सम्मान गर्नुपर्ने र युवालाई स्थानीय तहको नेतृत्व दिनुपर्ने अडानमा छन्। अनेरास्ववियुका केन्द्रीय सदस्य लोकेन्द्रबहादुर सिंह भन्छन्, अब जिम्मेवारी युवा पुस्ताको काँधमा आएन भने नयाँ नेपाल निर्माणको सपना पूरा हुन गाह्रो छ । अघिल्लो पुस्ताका नेताहरू नाति पुस्ताको नेतृत्व गर्न नसक्ने जिकिर गर्ने सिंह आफैं छान्ना गाउँपालिकाको प्रमुखका आकांक्षी हुन् । आफ्नो दलमा नेतृत्व लिन चाहने कार्यकर्ता धेरै भएकाले व्यवस्थापनमा चुनौती रहेको एमाले अध्यक्ष दिलबहादुर सिंहले बताए । आकांक्षी धेरै भए पनि क्षमता, योग्यता र योगदान हेरेर उम्मेवार छनोट गर्ने तयारीमा आफ्नो दल रहेको उनको भनाइ छ । यी दुई दलको तुलनामा माओवादी केन्द्रलाई उम्मेदवार छनोटमा चुनौती कम रहेको सांसद जनक बुढा बताउँछन् । हामीले पहिलो पटक स्थानीय निर्वाचनको सामना गरिहेकाले त्यस्तो धेरै चुनौती छैन, उनले भने ।अछाममा पनि आकांक्षी बढिरहेका छन् । ४ नगरपालिका र ६ गाउँपालिका रहेको यो जिल्लामा प्रमुख तीन दलकै आकांक्षी व्यवस्थापनमा चुनौती छ । हजुरबुबा र नाति पुस्तासँगै मैदानमा उत्रने तयारीमा रहेकाले उम्मेदवार टुंगोमा समस्या रहेको कांग्रेस अछामका सभापति भरतकुमार स्वाँरले बताए । टिकटका लागि स्वदेश र विदेशबाट दैनिक ३ सयदेखि ४ सयसम्म फोन आउँछन्, उनी भन्छन्, वैशाख पहिलो सातासम्म उम्मेदवार टुंगो लाग्छन् ।एमालेको अवस्था पनि त्यही हो । आकांक्षी धेरै छन्, अध्यक्ष शेरबहादुर कुँवर भन्छन्, सबैलाई मिलाएर लैजान्छौं, जनताले मन पराउने उम्मेदवार पहिचान गरेर केन्द्रले तोकेको मापदण्डअनुसार अघि बढ्छौं । माओवादी केन्द्र र राप्रपामा पनि उम्मेदवार हुनेको संख्या बाक्लै छ । कांग्रेसबाट मंगलसेन नगरपालिकाको प्रमुख पदका लागि चन्द्रप्रसाद ढुंगाना, टोपबहादुर रावल, डण्डप्रसाद भाट, नमबहादुर शाही, पूर्णा शाह, नमिता रावल, कर्णबहादुर केसी, चन्द्रप्रसाद ढुंगाना र यज्ञप्रसाद ढुंगानाको चर्चा छ । एमालेबाट सरीता उपाध्याय, पदम बोहरा, चन्द्र बोहरा र बलबहादुर सोडारी रहेका छन् । माओवादी केन्द्रबाट लोक बोगटी, शिव बोगटी, ज्ञान रावल, तपेन्द्र भण्डारी, रामराज नाथ, लाली रावल सम्भावित उम्मेदवारको चर्चामा छन् ।पार्टीमा उम्मेदवारीटीकापुर टीकापुर नगरपालिकाको प्रमुख र उपप्रमुख पदका लागि कांग्रेसका आकांक्षीले पार्टीमा उम्मेदवारी दिएका छन् । पार्टीले आकांक्षीको नाम मागेपछि मेयर पदका लागि १२ र उपमेयरका लागि ६ जनाले दिएका हुन् । पार्टीमा उम्मेदवारी दिन आकांक्षीका लागि शुल्क निर्धारण गरिएको छ । मेयरले ७ हजार, उपमेयरले ५ हजार, वडाध्यक्षले ३ हजार र वडा सदस्यका लागि ५ सय शुल्क निर्धारण गरिएको थियो । नगर प्रमुखको आकांक्षीमा गोरबहादुर खड्का, केशरी विष्ट (रावल), राजकुमार हमाल, धिजराज रेग्मी, जगतबहादुरसिंह रावल, जंगबहादुर साउद, जोधीप्रसाद चौधरी, नृपबहादुर खड्का, टेकेन्द्र धामी, नवराज रावल, धनबहादुर शाही र मृगेन्द्र विष्ट छन् । त्यसैगरी, उपप्रमुखका लागि मीना खड्का, कल्पना उपाध्याय, कीर्तिसिंह बम, थर्कबहादुर शाह, तेजशंकर भट्ट र चेतमान खत्री छन् । टीकापुर नगरपालिकाको ९ वटा वडाबाट ३० वडाध्यक्षको आकांक्षीका रूपमा पार्टीमा उम्मेदवारी दर्ता गराएका छन् । त्यसैगरी करिब ४० जनाले सदस्यको आकांक्षीका रूपमा उम्मेदवारी दर्ता गराएका छन् ।कांग्रेसको टीकापुर नगर कार्यसमितिले आकांक्षीको उम्मेदवारी मागेपछि उम्मेदवारी दर्ताबाट २ लाख बढी रकम संकलन भएको जनाएको छ । उम्मेदवारी दर्ता प्रक्रियाबाट संकलित रकम पार्टी व्यवस्थापन र निर्वाचनमा खर्च गरिने कांग्रेस कैलाली क्षेत्र नं १ का क्षेत्रीय अध्यक्ष भुवनेश्वर अधिकारीले बताए ।(वसन्तप्रताप सिंह, मेनुका ढुंगाना र गणेश चौधरी)"
शैक्षिक सत्रअघि नै पुस्तक वितरण,"प्यूठान शैक्षिक सत्र सुरु हुनुभन्दा एक महिनाअघि नै जिल्लामा पुस्तक वितरण थालिएकाले यो वर्ष विद्यार्थी खुसी भएका छन् ।८५ प्रतिशत पुस्तक भित्र्याएर सम्बन्धित विद्यालयमा पुर्याइसकिएको स्रोतले बतायो । वितरणको जिम्मा पाएका व्यवसायी अर्जुनकुमार कक्षपतीले ५ कक्षासम्मका सबै पुस्तक आइसकेको बताए । कक्षा ६ देखि ८ सम्म ४ हजार, ९ र १० कक्षाको ३ हजार सेट पुस्तक ल्याएर सहायक डिपोमार्फत वितरण गरिएको छ । जुम्रिमा मुख्य डिपोसहित जिल्लाको भिंगृ, दरभान, मच्छी, चुजाठाँटी, बरौला, ठुलाबेसी र खलंगामा सहायक डिपो सञ्चालन गरी पुस्तक विरतण गरिएको उनले बताए । व्यवसायीहरूले सोमबार पहिरो प्रभावित क्षेत्रका विद्यालयलाई केन्द्रित गरी नौबहिनी गाउँपालिकास्थित बाहाने स्रोतकेन्द्रमा शिविरै सञ्चालन गरी पुस्तक विरतण गरे ।शिविरबाट स्रोत केन्द्रका ३९ विद्यालयले पुस्तक लगेका छन् । करिब ११ हजार विद्यार्थीका लागि पुस्तक वितरण गरिएको पुस्तक व्यवसायी रमेश गिरीले जानकारी दिए । उनले जिल्लामा यस वर्ष पुस्तक अभाव हुन नदिन समयमै पहल थालेको बताए । विद्यार्थीले भर्नासँगै नयाँ पुस्तक पाउनका लागि शिक्षा कार्यालयले पुस्तक व्यवसायीसँग समन्वय गरेको जिल्ला शिक्षा अधिकारी कल्पना घिमिरेले जानकारी गराइन्। सबै विद्यालयलाई भर्नाअघि नै पुस्तक लगेर राख्न निर्देशन दिएका छौँ, उनले भनिन्, भर्नासँगै सबै विद्यार्थीहरूले नयाँ पुस्तक पाउनेछन् । उनले विद्यालयले आकलन गरेअनुसार विद्यार्थी संख्याका आधारमा विद्यालयलाई पुस्तक खरिदका लागि प्रतिविद्यार्थी ७५ प्रतिशत रकम विद्यालयकै खातामा पठाइसकिएको बताइन् । कार्यालयका अनुसार १ करोड ४७ लाख १६ हजार रुपैयाँ बजेट पाठ्यपुस्तक खरिदका लागि जिल्लाभरका ३ सय ४९ वटा विद्यालयलाई दिइएको छ । विद्यार्थीलाई पुस्तकको चिन्तापाल्पा वार्षिक परीक्षाको नतिजा आउन बाँकी छँदै विद्यार्थीलाई किताब नपाइने हो कि भन्ने चिन्ताले घेर्न थालेको छ ।९ कक्षाको जाँच दिएका असीम पन्थी कक्षा १० का पुस्तक खोज्न पसल चहार्दै हिँडे तर पाउन सकेनन् । कक्षा १० का ६ विषयको पाठ्यक्रम फेरिएको थाहा पाउनासाथ जोहो गर्न निस्किएका हुन् उनी । पसलेले आएजति पुस्तक सकिएकाले केही दिनपछि फेरि आउन भन्दै फर्काइदिए । पसलमै पुस्तक थोरै आएकाले होला, छैन मात्रै भन्छन्, उनले भने ।पुस्तक व्यवसायी नयाँ पाठ्यपुस्तकका लागि एकडेढ महिना लाग्ने बताउँछन् । पठ्यक्रम विकास केन्द्रले पाठ्यक्रम परिवर्तन गरेका कारण विद्यार्थीले पुरानो पुस्तक पढ्न पाउनेछैनन् ।शैक्षिक सत्र सुरु हुनु एक साताअघिसम्म कक्षा १० का १ हजार सेटभन्दा कम पुस्तक जिल्ला भित्रिएका छन् । नेपाल पुस्तक तथा स्टेसनरी व्यवसायी संघका अध्यक्ष कमलराज तिमिल्सेनाले अहिलेकै गतिमा पुस्तक आउने हो भने कम्तीमा दुई महिनासम्म सबैका विद्यार्थीका हातमा पर्दैन । जिल्ला शिक्षा कार्यालयले भने पुस्तक आइनपुगुन्जेल कक्षा १० का बाहेक अन्यले पुरानैलाई व्यवस्थापन गरेर पढाइ अघि बढाउनुपर्ने जनाएको छ ।"
जिपबाट खस्दा मृत्यु,पर्वत ठानामौलाबाट कुश्मा आउँदै गरेको जिपबाट खसेर सोमबार एक जना किशोरीको मृत्यु भएको छ । ना३च १०७४ नम्बरको जिपबाट खसेर गम्भीर घाइते फलेबास७ लिमिठानाकी १६ वर्षीया धारणा पौडेलको मृत्यु भएको प्रहरीले जनाएको छ । खसेर सख्त घाइते उनलाई प्राथमिक उपचारपछि पोखराको मनिपाल शिक्षण अस्पताल पठाइएको थियो । उपचारका क्रममा उनको मृत्यु भएको प्रहरीले जनाएको छ ।
रेडक्रस एम्बुलेन्स दुरुपयोग,"प्रतिनिधि तथा पर्यवेक्षक भाग लिन आउँदा ल्याएका एम्बुलेन्स सदरमुकाम सिन्धुलीमाढीको होटल तथा गेस्ट हाउसमा भेटिएका छन् । बिरामी बोक्ने एम्बुलेन्स रेडक्रसका सात सिद्धान्त तथा पारदर्शितालाई उल्लंघन गरी प्रतिनिधि र पर्यवेक्षकले चढेका हुन् । पर्वत जिल्लाबाट आएका प्रतिनिधिले त्यहाँको एम्बुलेस कमलामाई नगरपालिका ६ स्थित कमलामाई होटल तथा गेस्ट हाउसमा राखेका छन् ।यहाँका अधिकांश होटलमा विभिन्न जिल्लाका एम्बुलेन्स भेटिएका छन् । रेडक्रसकै एक पदाधिकारीका अनुसार परोपकारी संस्था चरम दुरुपयोगको अवस्थामा पुगेको छ । जिल्ला तथा केन्द्रका पदाधिकारीले एम्बुलेन्स तथा भूकम्पका नाममा भित्रिएका सवारी साधनको दुरुपयोग गरिरहेका हुन् । तीन दिनदेखि एम्बुलेन्स ल्याएर प्रतिनिधिहरूले प्रयोग गर्नु रेडक्रसमा धमिलो छाया देखिनुको संकेत भएको नागरिक अगुवा दिपकबहादुर मिश्रको टिप्पणी छ । दाताहरूले बिरामी बोक्न र आपतविपतमा परेकालाई स्वास्थ्य संस्थामा लैजानका लागि दिएका एम्बुलेन्सको दुरुपयोग बढ्यो, उनले भने, नारामा जहाँ विपत् त्यहाँ रेडक्रस भनिएको छ तर व्यवहारमा पदाधिकारीको भोगविलासको साधन बनेको छ ।एम्बुलेन्स प्रयोग गरेर सभासम्मेलनमा पदाधिकारी भाग लिन जानु अराजकताको पराकाष्टा भएको मानव अधिकारकर्मी कृष्णहरि घिमिरेले बताए । आपतकालीन अवस्थामा प्रयोग हुने एम्बुलेन्सजस्तो सवारी दुरुपयोग गर्नेलाई दण्डित गर्नुपर्ने उनको ठहर छ । एम्बुलेन्स मात्र होइन भूकम्पपछिको पुनर्निर्माणका लागि खरिद गरिएका महँगा सवारी साधनको समेत महाधिवेशनमा लर्को लागेको छ ।रेडक्रसको लोगो लागेका त्यस्ता सवारी साधन देख्दा ठूलै आईएनजीओको महाधिवेशन भएको जस्तो भान परेको सञ्चारकर्मी बुद्धकुमार आच्छामीले बताए । परोपकारी संस्थामा भएको दुरुपयोगको छानबिन हुनुपर्ने उनको भनाइ छ । रेडक्रस सिन्धुलीका जिल्ला सदस्य मिनकुमार दाहालले रेडक्रसकर्मीहरू स्वयंसेवी हुने भएकाले उनीहरूसँग खर्च नहँुदा एम्बुलेन्स तथा भूकम्प पुनर्निर्माणका काममा प्रयोग हुने सवारी महाधिवेशनमा ल्याइएको हुन सक्ने बताए । दुई दिनसम्म चल्ने महाधिवेशनमा ७५ जिल्लाका प्रतिनिधि तथा पर्यवेक्षक गरी चार सयले भाग लिएका छन् । महाधिवेशनको उद्घाटन सभामुख ओनसरी घर्ती मगरले गरेकी थिइन् ।"
अनुदान वितरण,"तनहुँ गत वर्ष भूकम्पले क्षति पुर्याएको यहाँका २५ हजार घरधुरीलाई पहिलो चरणको अनुदान दिन थालिएको छ ।केन्द्रीय तथ्यांक विभागले पठाएका इन्जिनियरले अध्ययन गरी सिफारिस गरेका २५ हजार ९० भूकम्पपीडितलाई पहिलो चरणको ५० हजार रुपैयाँ वितरण गर्न लागिएको हो । घाँसीकुवामा सोमबार आयोजित कार्यक्रममा तनहँुसुर९ का पीडित परिवारलाई प्रजिअ फणीन्द्रमणि नेपालले अनुदान हस्तान्तरण गरी यसको थालनी गरे ।प्राविधिकले दिएको तथ्यांकलाई अन्तिम रूप दिएपछि पुनर्निर्माण प्राधिकरणले अनुदान वितरणको काम थालेको केन्द्रीय तथ्यांक विभागका उपमहानिर्देशक रुद्र सुवालले बताए । क्षति भएकालाई सरकारले बढीमा ३ लाख रुपैयाँसम्म अनुदान दिने कार्यक्रम छ । पहिलो चरणमा राष्ट्रिय पुनर्निर्माण प्राधिकरणले ५० हजार रुपैयाँ अनुदान दिनेछ ।प्रजिअको अध्यक्षतामा रहेको लगत संकलन तथा व्यवस्थापन समितिले ६८ जना इन्जिनियर खटाएर तथ्यांंक संकलन गरेको इन्जिनियर विमल भट्टराईले बताए । गत माघ १० देखि सुरु लागत संकलन अभियानमा सबै प्राविधिक घरघरमै पुगेका थिए । पूर्ण क्षति भएका घरको विवरण प्रारम्भिक तथ्यांकमा धेरै ठाउँमा छुटेको रहेछ, उनले भने, यसअघिका तथ्यांक फरक परेकाले पछि प्राविधिक नै खटाइएको हो ।"
लडेर मृत्यु,मोरङ सोलुखम्बुको पासाङल्हामु गाउँपालिका २ मा फोटो खिच्ने क्रममा लडेर सोमबार एक विदेशी नागरिकको मृत्यु भएको छ । स्विट्जरल्यान्डका ७१ वर्षीय ज्याक्युसन एरिक मोर्जाएरको मृत्यु भएको प्रहरीले जनाएको छ । लुक्ला आधारभूत विद्यालयका दातासमेत रहेका ज्याक्युसन विद्यालयले आयोजना गरेको अभिभावक दिवस र परीक्षाफल प्रकाशन कार्यक्रममा सहभागी भएका थिए । कार्यक्रमको फोटो लिने क्रममा अचानक लडेर घाइते भएका उनको स्थानीय पसाङल्हामु निकोल निकी अस्पतालमा उपचार क्रममा मृत्यु भएको प्रहरीले जनाएको छ।
सेतो सूर्य ले जित्यो चार अवार्ड,"काठमाडौं नेपाली फिल्म सेतो सूर्य ले स्विटजरल्यान्डमा सञ्चालित फ्रिबर्ग इन्टरनेसनल फिल्म फेस्टिभलमा सर्वाधिक चार विधामा अवार्ड जितेको छ । फेस्टिभलमा एक दर्जनभन्दा बढी नेपाली फिल्मका साथै सर्ट फिल्मले सहभागिता जनाएकामा दीपक रौनियार निर्देशित उक्त फिल्म भने नेपालका तर्फबाट अन्तर्राष्ट्रिय खण्डतर्फ एक्लो प्रतिस्पर्धी फिचर फिल्म थियो । दीपककै लेखनसमेत रहेको सेतो सूर्य ले फेस्टिभलमा स्पेसल मेन्सन जुरी अवार्डसहित अडियन्स अवार्ड, इकुमेनिकल जुरी अवार्ड र द डन क्विजोते अवार्ड पनि पाएको हो ।दयाहाङ राई, रवीन्द्रसिंह बानियाँ, आशा मगराती, सुमी मल्ल, अमृत परियारलगायतको अभिनय रहेको सेतो सूर्य ले मुलुकमा चलेको विगतको सशस्त्र द्वन्द्व र उक्त परिस्थितिले परिवार, समाज र रहनसहनसंस्कृतिमा पारेको प्रभावलाई देखाउन खोजिएको छ । स्वदेशी दर्शक र समीक्षकबाट समेत राम्रो प्रशंसा बटुलेका दीपकले सेतो सूर्य मार्फत विदेशी फिल्म महोत्सवमा समेत उपलब्धि हासिल गरिरहेका छन् । पछिल्लो उपलब्धिका रूपमा फ्रिबर्ग फेस्टिभल बनेको हो । फेस्टिभल जुरीले सेतो सूर्य लाई राजनीति, परम्परा र धर्मसंस्कृतिको एउटा सीमित परिधिभित्र रहेर तयार पारिएको कुशल शिल्प भनी टिप्पणी गरेको छ । जुरीले सेतो सूर्य लाई बुद्धिमत्तापूर्ण निर्देशकीय फिल्म मान्दै अवार्ड प्रदान गरिएको जनाएको छ ।दसदिने महोत्सव आइतबार अवार्ड प्रदानसँगै सकिएको छ । अन्य नेपाली फिल्म भने फेस्टिभलले यस वर्षदेखि थपेको न्यु टेरेटोरी सेक्सनअन्तर्गत रही विशेष प्रदर्शनीमा राखिएका हुन् । उक्त फेस्टिभलमा नेपाल चलचित्र विकास बोर्डका अध्यक्ष राजकुमार राईसहितको टोलीसमेत सहभागी थियो ।"
ज्याकीको युद्ध कथा,"काठमाडौं इसापूर्व २२७ लाई चीनको कालो समयको रूपमा लिइन्छ । निर्दयी युद्ध सरदारहरू आत्मसन्तुष्टकै लागि क्रूर आक्रमण गर्थे । लाखौं मानिस मारिए, बाँचेकालाई पनि दुई रोजाइ दिइन्थ्यो मर्ने या मार्ने । इतिहासको यही समयमाथि चिनियाँ अभिनेता ज्याकी च्यानले लिटिल बिग सोल्जर फिल्मको स्क्रिप्ट तयार पारे । ज्याकीले नै फिल्म निर्माणसँगै अभिनयसमेत गरे ।उनी अभिनीत यो ९९ औं फिल्म राजधानीमा जारी चिनियाँ फिल्म फेस्टिभलको चौथो दिन सोमबार राष्ट्रिय नाचघरमा देखाइयो । यो फिल्मलाई मन पराउने दर्शकको संख्या ठूलो थियो । फिल्ममा चिनियाँ लियाङ र वाई राज्यका सेनाबीच लडाइँ भएको देखाइएको छ । फिल्ममा लियाङको एउटा सैनिकको भूमिकामा ज्याकी प्रस्तुत भएका छन् । उनको कुङफु कौशल र रमाइलो अभिनयले दर्शकलाई मनोरञ्जन दिइरहन्छ । आफ्नो राज्य लियाङलाई स्वतन्त्र बनाउन ज्याकीले वाईका सेनापति लिहोमलाई पक्राउ गरेर लियाङमा लैजान खोज्छन् । तर बाटोमा लिहोमलाई मारेर उसको भाइ वाईको सेनापति हुने दाउ बुनेर बसेको हुन्छ । विभिन्न कष्ट झेल्दै ज्याकीले लिहोमलाई बचाउँछन् र घण्टौँको यात्रापछि लियाङ ल्याइपुर्याउँन् । तर त्यस बेलासम्म लियाङ पूरै जलिसकेको हुन्छ र नागरिकहरू मारिइसकेका हुन्छन् । डिङ सेङ निर्देशित फिल्म २०१० मै चीनमा रिलिज गरिएको थियो । सोमबारै देखाइएको अर्काे फिल्म फलन सिटी भने चीनको दक्षिणमा रहेको सुबेई सहरमा गएको भूकम्पसँग सम्बन्धित छ । फिल्ममा बैंकबाट ८ लाख युवान चोरेर फरार भएको भनिएका पात्र लिउ छुवान पाँच वर्षपछि आफ्नी पत्नी र छोरीलाई भेट्न त्यही ठाउँमा फर्किएको कथा छ । खराब मान्छेले पनि सामाजिक सेवाका कारण कसरी असलको रूपमा स्थान पाउँछ भन्ने रोचक सन्दर्भ फिल्ममा छ ।"
दयाहाङलाई हेरेर लेखिएको थियो लभ लभ लभ,"काठमाडौं होस्टेल रिटन्र्स मा सहायक भूमिकामा देखिएकी एउटी सानी चुलबुले पात्र थिइन्, स्वस्तिमा खडका । छोटै भूमिकाबाट नोटिस हुने भाग्यमानी स्वस्तिमा यति बेला लिड रोलमा आफ्ना फयानका लागि लभ लभ लभ कोसेलीका रूपमा लिएर आएकी छन् ।दीपेन्द्र के खनालको लेखननिर्देशन लभ लभ लभ मा स्वस्तिमा सुरज पाण्डेको अपोजिटमा छिन् । आमा शर्मिलाकै निर्माणको फिल्मबाट डेब्यु गरेका सुरजले यति बेला निर्माताको छोरो भएर हिरो बनेको बजारी हल्ला सुन्नु परिरहेको छ । कस्तो लाग्दो हो ?मलाई खासै नराम्रो लाग्दैन, हालैको भेटमा सुरजले हाँसीहाँसी भने, उहाँहरूले बाहिरबाट हेरेर त्यसो भन्नु स्वाभाविकै हो । तर भित्री कुरा मलाई ममीले नभई (निर्देशक) दीपेन्द्र दाइले सेलेक्ट गर्नुभएको हो ।दीपेन्द्रले पनि सहमति जनाए । खासमा पहिले यो स्टोरी मैले दयाहाङ राईलाई सुनाएको थिएँ । झोले गर्दै यो लभस्टोरीमा दया र प्रियंका कार्कीलाई खेलाउने भनेर सुनाएको थिएँ । दयाको व्यस्तताले गर्दा काम हुन सकेन । दयालाई सोचेर क्यारेक्टर बनाएकोले पनि मलाई अलि मोटेमोटे, हिरोभन्दा पनि क्यारेक्टर लाग्ने मान्छे चाहिएको थियो । सुरजलाई देख्नेबित्तिकै चरित्र आँखामा झल्किसकेको थियो ।तर दीपेन्द्रले सुरजलाई तौल घटाउनुपर्ने सर्त तेस्र्याए । फिल्म खेल्न पाउने भएपछि सुरजले, दीपेन्द्रका लागि असम्भव जस्तै लागेको, १ सय १२ किलोको तौललाई तीन महिनामा ८० किलोमा झारिदिए । अभियन कक्षा त सुरजले पहिल्यैदेखि रंगकर्मी सुनील पोखरेलसँग लिन थालिसकेका रहेछन् । मेरो फिल्म खेल्ने योजना त थियो, तर यति छिटै ब्रेक पाइएला भन्ने थाहा पाएको भए वजन बढ्नै दिने थिइनँ, उनले भने । उनले लभ लभ लभ मा कान कम सुन्ने र लजालु स्वभावको केटोको भूमिका निर्वाह गरेका छन्, जो सानैदेखिकी साथीलाई प्रेम गर्छ र पाउने अभिलाषा राख्छ ।स्वस्तिमालाई फिल्मको स्क्रिप्ट पढ्नेबित्तिकै यसको सरलपनाले तानेको थियो रे । भनिन्, मलाई सबैभन्दा मन परेको यसको सिम्प्लिसिटी हो । दर्शकले फिल्ममा आफूलाई रिलेट गर्न सक्छन् जस्तो लाग्छ । सबैको लाइफमा कहीं न कहीं भइरहने कुरा यसमा छ । फ्रेन्ड जोनवाला लभस्टोरीलाई दर्शकले मन पराउँछन् होला ।आखिर दीपेन्द्रले पनि अचेलको झाँगिँदो फास्टफुड शैलीको प्रेम सम्बन्धमा चोखो माया गर्नेको कथा भन्न चाहन्थे । नयाँनयाँ प्रयोगको जोखिम मोल्न रुचाउने उनले यस पटक फिल्मलाई लार्जर दयान लाइफ हुन दिएका छैनन् रे । फिल्म भनेपछि वास्तविकताभन्दा अलि एक्स्ट्रा बनाउनुपर्छ भन्ने दबाब हुन्छ । तर यस पटक दुई केटाकेटी सँगै हुँदा जे गर्छन्, जस्तो बोल्छन्, त्यही कुरा मैले लुकेर खिचें भने कस्तो देखिएला भनेर प्रयोग गर्न चाहें, उनले सुनाए । सोही बमोजिम उनले सुटिङमा कलाकारलाई यो भएन वा त्यो भएन भनेर कुनै प्रेसरै दिएनन्, बरु क्यारेक्टरको माइक्रो इमोसनलाई क्याप्चर गर्नतर्फ लागे ।स्कुल छँदै शिक्षकहरूको क्यारिकेचर गरेर साथीभाइमाझ प्रिय स्वस्तिमाका लागि अभिनय गाह्रो काम नै थिएन । भनिन्, तर फिल्म दुई क्यारेक्टरमा मात्रै फोकस भएकोले झनै काम देखाउने मौका पाएँ ।१९ वर्षकै उमेरदेखि फिल्म यात्रा थालेकी स्वस्तिमालाई खेलाउन दीपेन्द्रले उनका पति निश्चल बस्नेतको सिफारिस लगाएका थिए । स्वस्तिमा भने यस्ता सिफारिसको विरोधी रहिछन् । त्यो बेला दीपेन्द्र दाइ र मेरो चिनाजानी पनि थिएन, उनले प्रस्टै भनिन्, त्यसैले निश्चललाई सोध्नु नर्मल कुरा थियो । तर मलाई निश्चलले रिकमेन्ड गरेको मन पर्दैन । यो कुरा उनले निश्चललाई पनि बिहेअघि नै भनिसकेकी थिइन् रे । थपिन्, यदि ममा क्षमता छ भने सिफासिर गर्नु जरुरी हुन्न। मेरो लागि निश्चलले रिकमेन्ड गर्नु नेगेटिभ देखिन्छ, अरूले हेर्दा ।२० वर्षको उमेरमै ब्रेक पाएका सुरज फिल्म रिलिजको संघारमा आइपुग्दा खुसी, उत्साह र डरको त्रिवेणीमा छन् । चरित्रमा पूरै डुब्ने भएकैले आफूलाई जोनी डेप र सौगात मल्लको फयान बताउने सुरज पनि भविष्यमा विविध चरित्रमा आफूलाई प्रमाणित गर्न चाहन्छन् । स्वदेशमै केही गर्छु भन्ने अठोट बोकेको तर लजालु स्वभावको केटोको भूमिकामा रहेका सुरज वास्तविकतामा पनि त्यस्तै छन् । पहिलो पटक स्वस्तिमासँग भेटदा पनि नर्भस भई आफू पसिनाले निथ्रुक्कै भिजेको अझै बिर्सेका छैनन् । पछि दीपेन्द्रले दुईलाई क्लोज क्याम्पमार्फत घनिष्ठ साथी बनाइदिए र मात्रै फ्लोरमा लगे ।सुटिङ युनिट स्याङ्जाको पन्चासेदेखि रसुवाको गोसाइँकुण्डसम्म पुग्यो । स्वस्तिमाका लागि गोसाइँकुण्ड अनुभव भने कहालीलाग्दो रहयो । एकदमै धेरै गाह्रो भएको थियो । हाई अल्टिच्युडको समस्या भयो, उनले सुनाइन् । डढेको र सुन्निएको अनुहार लिएर गोसाइँकुण्ड पुगेकी उनलाई अहिले पनि त्यो सम्झँदा आफैंलाई बिचरा भन्न मन्न लाग्छ रे । चिसोले झन्डै बेहोसै हुन लागेको थिएँ । रोएको पनि थिएँ ।तर तिनै स्वस्तिमा त्यो बेला जति दु:ख भए पनि अहिले सिन हेर्दा रमाइलो लाग्छ भन्न पनि बेर लगाउँदिनन् । गीतको छायांकन गरिएको गोसाइँकुण्डमा जब कोस्टार सुरज तीनचार वटा स्विटरमाथि कोट लगाएर पनि जाडो भयो भन्थे, तब स्लिभलेस र टयुबवाला ड्रेस लगाइरहेकी स्वस्तिमालाई रिस उठथ्यो रे । भनिन्, हिरोइन हुनुको पीडा त्यहाँ पो रहेछ ।"
"फिल्म, साहित्य र राजनीति","नेपालगन्ज साहित्य उत्सवको स्रष्टा संवाद सेसनमा फिल्म मोह, फिल्मी दुनियाँ र साहित्यकाबारे काफी चर्चा भएको छ । दुवैले अहिलेको फिल्मको ट्रेन्ड, दर्शकको रुचि र कमजोर पाटोबारे खुलेरै कुरा गरे । उपन्यासकार पाण्डेले आफूले फिल्मी मोह त्यागे पनि माया गरिरहने बताए । म पर्दाअगाडि आउन सायद फिट थिइनँ र आइनँ, उनले भने, अब लेखक भएरै बाँच्ने रहर भयो । सायद अभिनय लेखनभन्दा गाह्रो विषय हो कि ? ब्रजेशले पटकथा र साहित्य अन्तरसम्बन्धित भएको जनाए । राम्रो पटकथाकै कारण राम्रो फिल्म बन्छ । टेक्नोलजीले पनि अहिलेको फिल्मलाई स्तरीय बनाएको छ, उनले भने,उत्कृष्ट फिल्म राम्रो बन्न पटकथा, संवाद, लेखनशैली, प्रस्तुति कलाकार छनोट आदिको तादात्म्य मिल्न जरुरी छ । साहित्य उत्सवमा सोमबार साहित्यकार, राजनीतिक विश्लेषक, चलचित्र समालोचक, सामाजिक अभियन्ता र पत्रकारहरूबीच प्यानल छलफल चलाइए । श्रोताको बाक्लो साथ पाएको उत्सवमा फरकफरक शैली र विषयवस्तुमाथि केन्द्रित रही छलफल चलाइएको थियो । सहभागी दर्शकहरू पनि फरक फरक प्रस्तुतिका कारण चाखपूर्वक उत्सवमा सहभागि भए । प्यानल छलफलको बीचबीचमा स्थानीय र अतिथि स्रष्टाहरूको रचना वाचनले कार्यक्रमलाई रोचक बनाएको थियो ।सुशासन र राजनीतिबारे कान्तिपुरका समाचार सम्पादक हरिबहादुर थापा, विश्लेषक नरेन्द्रजंग पिटर र सामाजिक अभियन्ता गणेश विकले विचार राखे । पत्रकार थापाले नेपालको राजनीति र सुशासन आशा गरेजस्तो नभएको बताए । उनले लोकतन्त्रमा नैतिकता, राजनीतिक इमानदारी हराएकाले विकृति आएको उल्लेख गर्दै थपे, अवसरलाई पैसाले किन्नेको बाहुल्य भयो । चन्दा दिएकै आधारमा केही सांसद पनि भए र संसद्मा स्वार्थअनुकूल कानुन बनाउँदा विवादमा परे। त्यसले सुशासन अप्ठ्यारोमा पर्यो । विश्लेषक पिटरले दायित्व, आदर्श र प्रतिबद्धता भुलिएकाले राजनीतिमा समस्या आएको जनाए भने अभियन्ता विकले राजनीतिक संस्कारमा परिवर्तन हुन आवश्यक रहेको जनाए । पत्रकार ठाकुरसिंह थारूले सहजीकरण गरेको मधेसका मुद्दा : समाधानको बाटो मा राजनीतिक विश्लेषक डा जनार्दन आचार्य, मधेसी जनअधिकार फोरमका नेता एवं पूर्वमन्त्री मोहम्मद इस्तियाक राई र पत्रकार सरोजराज अधिकारीले प्रस्तुति दिए । उनीहरूले राष्ट्रियताको मुद्दा र मधेसको समस्याको समाधानमा ठूला नेताहरू नै चुकेको जनाए । डा आचार्यले मधेसवादी दलमा पनि इगोको समस्या रहेको बताए । पानीको घाम कथासंग्रहको रचनागर्भ सुनाउँदा मदन पुरस्कार विजेता अमर न्यौपाने केही भावुक देखिए र केही रोमान्टिक पनि । मैले लेखेको नेपालगन्ज का विषयवस्तु सुनाउँदा उनले त्रिभुवनचोक, रिक्साचालक, चिडीमार समुदायका बालबालिकालगायतलाई जोडे ।कथा लेख्न तत्त्व चाहिन्छ त्यो मैले नेपालगन्जमै पाएँ । नेपालगन्जले मेरो साहित्यको शैलीलाई फरक बनाउन सिकायो पनि, उनले भने । समकालीन कविताबारे भूपीन, केशव सिग्देल र ज्योति जंगलबीचको छलफल पनि रोचक बन्यो ।"
च्यारिटीतिर बेलायतका सुन्दरी,"लन्डन प्रतियोगिता सकिएपछि उपाधिमै रमाएर बस्ने परिपाटीबाट अलग छन्, बेलायतका सुन्दरीहरू । प्रतियोगिता चालु हुँदा उनीहरूले नेपालका लागि च्यारिटी काम गर्ने एउटा वाचा गरेका थिए, त्यो शनिबार पूरा गरे । मिस यूके नेपाल २०१६ विजेता टिमले अल्डरसटस्थित एम्पायर हलमा एक च्यारिटी डिनर कार्यक्रम गरेको हो । ब्युटी विथ अ परपोज नाम दिइएको उक्त च्यारिटी कास्कीको माछापुच्छ्रे गाउँमा हेल्थ पोस्ट निर्माण सहयोगार्थ केन्द्रित थियो । आफ्नै टिमबाट नाचगान, अतिथिको चाँजोपाँजो, प्रायोजक बटुल्ने जोहो र अन्य रमाइला सेग्मेन्ट राखेर कार्यक्रम सम्पन्न भएपछि सुन्दरीहरू दंग छन् । नेपालमा मातृ मृत्युदर बढिरहँदा एउटा गाउँमा हेल्थ पोस्टका लागि हामीले सानो प्रयास गरेका हौं, मिस यूके नेपाल २०१६ टेनिसा रानाले भनिन् । पाँचौं ब्युटी विथ अ परपोज कार्यक्रम उद्घाटनपछि मन्तव्य दिँदै प्रमुख अतिथि नेपाली दूतावासका उपनियोग प्रमुख शरदराज आरणले मिस यूके नेपाल टिमको च्यारिटी कार्यको प्रशंसा गरे । उनले च्यारिटीजस्तो पुनीत कार्यले आयोजक र अन्य सहयोगीको पवित्र मन, धन र सेवा उजागर हुने जनाए । उनले यस्ता कर्ममा खुला दिलले सहयोग गर्न दातालाई अपिल पनि गरे । सुरुमै स्वागत मन्तव्यको सट्टा मिस यूके नेपाल २०१६ टेनिसा राना, फस्ट रनरअप प्रशंसा लिम्बू, सेकेन्ड रनरअप विभिया श्रेष्ठ र टप फाइभ अलिसा गौचनले नृत्य प्रस्तुत गरेर दर्शक मन खिचे । कार्यक्रम नेपाली संस्कृतिमय देखिन्थ्यो । मौलिक वेशभूषामा सजिएका सुरक्षा राना, टेनिसा राना, मिनी राना, दीप्ति सापकोटा, ओम साई राना, आरती गुरुङ, पुनम गुरुङ, सविता राना, पवित्रा थापा, विभिया श्रेष्ठ, रिया, अस्मी थापामगर, ममता गुरुङ, प्रतिष्ठा त्रिपाठी, पारिका आले, काजोल गुरुङ, ओजिफा बेगमलगायतले नाच प्रस्तुत गरे । त्यसैगरी, सुदीप लिम्बू, विवेक मादेन, विदुर मादेन र भीम थापामगरले गायन तथा दिनेश रोका एवं अदीप रानाले उत्प्रेरणा जगाउने प्रवचन दिए । बीचबीचमा क्विज र राफल ड्र राखेर कार्यक्रम पटयारलाग्दो हुन पाएन । कार्यक्रममा च्यारिटी गतिविधि र मिस यूके नेपालबारे जानकारी दिने भिडियो देखाइयो । आयोजकले कलाकार र स्वयंसेवकहरूलाई प्रमाणपत्रसमेत प्रदान गरे । इभेन्ट एन्ड आइडियाजले सन् २०१० देखि बेलायतमा मिस यूके नेपाल प्रतियोगिता गर्न थालेको हो ।"
सावित्री गोपाल सम्मान र कविगोष्ठी,"इनरुवा यो ब्रह्माण्ड कहाँ रहन्छ यसको, मासेर मूलै जरा ?रोक्दै छौ किन जन्मिने पथ यहाँ, छोरीहरूकै तर ?त्रासैत्रास छ भ्रूणमै पनि हरे, पाउन्न कि जन्मन ?छोरी जन्मनु श्राप हो यदि भने, संसार कस्को भन ?इटहरीकी कवि टीका आत्रेयले वाचन थालेपछि हलमा अघिदेखिको गुनगुन मत्थर हुँदै गयो । भ्रूण प्रश्न कविता सकिँदा हल स्तब्ध थियो भने केही श्रोताका आँखामा आँसु । छोरीको महत्त्व अथ्र्याउने यति सशक्त सिर्जना वाचनश्रवणको अवसर जुराइदिएको थियो सावित्री गोपाल स्मृति ट्रस्टले । ट्रस्टले केही वर्षयता स्रष्टा सम्मान र कविता गोष्ठीमार्फत इनरुवालाई जीवन्तता दिइरहेको छ र हालै त्यसको पछिल्लो संस्करणको आयोजना भएको थियो । यसपालि ट्रस्टले लेखक र पूर्वप्रजिअ मोहन चापागाईं, कवि मनु मञ्जिल तथा पत्रकार शिखर घिमिरेलाई सावित्री गोपाल स्मृति पुरस्कार प्रदान गर्यो । जनही १० हजार रुपैयाँ रहेको पुरस्कार सभासद् रेवतीरमण भण्डारी तथा ट्रस्ट अध्यक्ष गीतकार रोशन भट्टराईले हस्तान्तरण गरे । कार्यक्रममा प्रा टंक न्यौपाने, प्रा गोपाल भण्डारी, प्रा बद्रीविशाल पोखरेल, डा गोपाल कोइराला, प्राज्ञ उपेन्द्र पागल, कविहरू कुन्ता शर्मा र बम देवानसमेत उपस्थित थिए । वक्ताहरूले आमाबुवाको स्मृति चिरस्थायी तुल्याउन रोशनले गरेको पहलको प्रशंसा गरे ।शर्मा, देवान, डमरु भण्डारी, विमला पोखरेल, लीलानाथ सिलवाल लगायतले कविता वाचन गरे । शर्माले पनि महिलाकै विषयमा जुरुकजुरुक उचाल्ने कविता सुनाएकी थिइन् । नेपाल तारा गायक सन्तोष लामा र दिनेश रसाइलीले सांगीतिक प्रस्तुति दिएका थिए ।कार्यक्रमको अन्त्यतिर प्रा न्यौपाने र सभासद् भण्डारीले टीकालाई फेरि मञ्चमा बोलाए । दुवैको फर्माइसमा उनले उस्तै मार्मिक कविता आमा बनेको दिन सुनाइन् :अर्काे जन्म भयो भने पनि परोस्, छोरी भई जन्मनयौटा मृत्यु गरें परास्त पहिले, आमा बनेको दिन ।"
दुर्घटनामा मृत्यु,"गुलरिया दुई छुट्टाछुट्टै दुर्घटनामा एकको मृत्यु भएको छ भने ४९ यात्रु घाइते भएका छन् । प्रहरीका अनुसार धनगढीबाट कोहलपुरतर्फ गइरहेको ना१ज ५२०१ नम्बरको माइक्रोबसले आइतबार साइकललाई ठक्कर दिँदा त्यसमा सवार बाँसगढी९ माछागढका १७ वर्षीय विजय बीसीको मृत्यु भएको हो । प्रहरी निरीक्षक चक्रबहादुर डम्बरपालका अनुसार ठक्कर दिएपछि माइक्रो अनियन्त्रित भई पल्टिँदा १५ जना घाइते भएका छन् । गाडी चालक कैलाली लम्कीका रमेश बोगटीलाई नियन्त्रणमा लिएको प्रहरीले जनाएको छ ।त्यस्तै, दार्चुलाबाट काठमाडौं गइरहेको यात्रुवाहक बस आइतबार बर्दियाको भुरीगाउँमा पल्टिँदा ३४ यात्रु घाइते भएका छन् । ना६ख १२२७ नम्बरको उक्त बस तीव्र गतिमा गुडेको अवस्थामा अनियन्त्रित भई पल्टिएको प्रहरीले जनाएको छ । बसका चालक डडेलधुरा अमरगढीका टेकबहादुर कठायतलाई प्रहरीले नियन्त्रणमा लिएको छ ।"
केन्द्र विवाद कायमै,"नुवाकोट बेलकोटगढी नगरपालिका र शिवपुरी गाउँपालिकाको केन्द्र विवाद अझै सुल्झिन सकेको छैन । बेलकोटगढी नपाको केन्द्र बाघखोर लेकमा पर्छ भने शिवपुरी गापाको तल लिखुखोलाको बगर छेउ शेराबगर राखिएपछि स्थानीय तहमा विवाद कायम छ । बेलकोट नपा७ वडाका तल्लो क्षेत्रमा पर्ने रातोमाटेका स्थानीयले तल्लो क्षेत्र समथर फाँट र गल्छीत्रिशूली सडक खण्ड पर्ने भएकाले सोही ठाउँ माग गरेका छन्। शिवपुरी गाउँपालिकाका७ र ८ का वडावासीले शेराबगर टाढा परेको छ । शेराबगर पायक पर्ने स्थानमा हुनुपर्ने ८ वडा थानपतिका सहदेव थपलियाले बताए । हामीलाई त्यहाँ पुग्न एक दिनभरि पैदल हिँड्नुपर्छ, थपलियाले भने, पायक पर्ने ठाउँमा भएन । उक्त विवादित केन्द्रबारे हालै राप्रपाको जिल्ला अनुशिक्षण कार्यक्रममा आएका उपप्रधान एवं स्थानीय विकासमन्त्री कमल थापाले समेत स्थानीय तहबाटै हल गर्न निर्देशन दिएका थिए ।"
सिरिया द्वन्द्वबारे साझा धारणा बनाइने,"इटली सिरिया द्वन्द्वबारे साझा धारणा बनाउन विश्वका सात ठूला औद्योगिक मुलुकहरूको समूह जी सेभेनका विदेशमन्त्रीहरूको बैठक इटालीमा सुरु भएको छ । सिरियाले गत साता विद्रोही नियन्त्रित क्षेत्रमा रासायनिक आक्रमण गरेपछि त्यसबारे छलफल गर्न जी सेभेनको बैठक बसेको हो । इटालीको लुक्कामा सोमबार र मंगलबार दुई दिनसम्म चल्ने बैठक सिरियाली राष्ट्रपति बसर अलअसदसँग टाढा बस्न रूसलाई दबाब दिने विषयमा केन्द्रित हुनेछ । बैठकले सिरिया नीतिबारे अमेरिकाको स्पष्ट धारणा पनि माग गर्नेछ । केही समययता सिरियाबारे अमेरिकाको स्पष्ट धारणा नआएपछि जी सेभेनका सदस्य मुलुकहरूले त्यसमा चासो देखाएका हुन् । जी सेभेनमा क्यानडा, फ्रान्स, जर्मनी, इटाली, जापान, बेलायत र अमेरिका छन् । युरोपेली युनियनका प्रतिनिधि पनि जी सेभेनको बैठकमा सहभागी हुनेछन् । अमेरिकी विदेशमन्त्री रेक्स टिलरसनले आइतबार सिरियालाई रासायनिक आक्रमण गर्नबाट रोक्न असफल भएको भन्दै रूसको कडा आलोचना गरेका थिए । उनले सिरियाली एयरबेसमा अमेरिकी आक्रमणपछि आफ्नो सैनिक अवस्थामा कुनै परिवर्तन नआएको पनि स्पष्ट पारेका छन् । उनले वासिङ्टनको पहिलो प्राथमिकता सिरियामा आतंकवादी संगठन इस्लामिक स्टेट (आईएस) लाई पराजित गर्नु रहेको बताएका थिए । राष्ट्रसंघका लागि अमेरिकी राजदूत निकी हेलीले एनबीसीसँगको मिट दी प्रेस मा बोल्दै असद रहुन्जेल त्यस क्षेत्रमा शान्ति नआउने बताएकी थिइन् । यद्यपि उनले गत साता असदलाई हटाउने विषय अमेरिकी प्राथमिकतामा नरहेको बताएकी थिइन् । रूस र इरानको चेतावनीसिरियाले रासायनिक हतियार प्रयोग गरेको विषयलाई लगातार अस्वीकार गर्दै आएको छ भने रूसले सिरियासँग रासायनिक हतियार भएको प्रमाण पेस गर्न अमेरिका असफल रहेको बताएको छ । सिरियाका प्रमुख सहयोग मुलुकहरू रूस र इरानले अमेरिकाले थप हवाई आक्रमण गरे प्रतिरोध गर्ने चेतावनी दिएका छन् । अमेरिकाले सिरियाली एयरबेसमा आक्रमण गरेर रातो घेरा पार गरेको उनीहरूको भनाइ छ । राष्ट्रपति असदका सहयोगी सुरक्षा बलको संयुक्त कमान्ड सेन्टरका तर्फबाट जारी विज्ञप्तिमा भनिएको छ, अबदेखि रातो घेरा पार गर्ने कुनै पनि अतिक्रमणकारीहरूविरुद्ध हामीले जवाफ दिनेछौं र जवाफ दिने हाम्रो क्षमता अमेरिकालाई राम्रोसँग थाहा छ ।जी सेभेन बैठकमा लिबिया, इरान र युक्रेनप्रति अमेरिकाले गरिरहेको व्यवहार र ती देशमा भइरहेको द्वन्द्वबारे पनि छलफल हुने बताइएको छ ।"
पाकिस्तानमा भारतीयलाई मृत्युदण्डको सजाय,नयाँदिल्ली पाकिस्तानले भारतीय गुप्तचर संस्था र को जासुस भएको आरोपमा एक भारतीयलाई मृत्युदण्डको सजाय सुनाएको छ । २०१६ को ३ मार्चमा बलुचिस्तानबाट पक्राउ परेका कुलभूषण जाधवलाई मृत्युदण्डको सजाय सुनाइएको हो । जाधवलाई पाकिस्तानी सैनिक अदालतले सजाय सुनाएको हो । सुनुवाइका क्रममा उनीमाथि लागेका आरोप पुष्टि भएको जनाइएको छ । तर भारतले यसलाई अस्वीकार गरेको छ। भारतीय विदेश मन्त्रालयले पक्राउ परेका व्यक्तिको बयान जबर्जस्ती दिलाइएको स्पष्ट संकेत मिलेको उल्लेख गरेको छ । मन्त्रालयले इरानमा कानुनी तरिकाबाट आफ्नो कारोबार चलाइरहेका भारतीय नागरिकलाई यातना दिइएको र उनको अपहरणको सम्भावनालाई नकार्न नसकिने जनाएको छ ।
इजिप्टमा संकटकाल,कायरो इस्लामिक स्टेट (आईएस) ले आइतबार दुई चर्चमा आक्रमण गरेपछि इजिप्टका राष्ट्रपति अब्दुल फताह अल सीसीले देशभर तीनमहिने संकटकाल घोषणा गरेका छन् । तान्ता र अलेक्जेन्ड्रियास्थित चर्चमा गरिएका विस्फोटमा ४४ जनाको मृत्यु भएको छ । राष्ट्रपति सीसीले घोषणा गरेको तीन महिने संकटकाल लगाउने प्रस्ताव एक साताभित्र संसद्मा पेस गर्नुपर्ने कानुनी व्यवस्था छ । संसद्का बहुमत सदस्यको समर्थन राष्ट्रपति सीसीलाई छ र संसद्ले अनुमोदन गरेपछि संकटकाल कार्यान्वयनमा आउनेछ । संकटकाल घोषणा गर्दै उनले जिहादीविरुद्ध लामो लडाइँ लड्ने प्रतिबद्धता जनाए । आईएसले सामाजिक सञ्जालबाट वक्तव्य सार्वजनिक गर्दै आफ्ना दुई आत्मघाती हमलाकारीले बम विस्फोटन गराएको स्पष्ट पारेको छ । संकटकाल घोषणासँगै महत्त्वपूर्ण संरचनाको सुरक्षाका लागि अब इजिप्टमा प्रहरीसँगै सेना पनि खटिनेछ र सुरक्षा निकायलाई पक्राउ पूर्जीबिना गिरफ्तारी गर्ने अधिकार हुनेछ ।
भारत र अस्ट्रेलियाबीच ६ सम्झौतामा हस्ताक्षर,"नयाँदिल्ली भारत र अस्ट्रेलियाबीच आतंकवादविरोधी सहकार्यलाई मजबुत बनाउने लगायत विभिन्न ६ सम्झौतामा सोमबार हस्ताक्षर भएको छ ।भारत भ्रमणमा रहेका अस्ट्ेरलियाली प्रधानमन्त्री मालकम टर्नबुल र भारतीय प्रधानमन्त्री नरेन्द्र मोदीबीचको छलफलपछि सम्झौतामा हस्ताक्षर गरिएको हो ।हस्ताक्षरपछि आयोजित संयुक्त पत्रकार सम्मेलनमा मोदीले भने, अस्ट्ेरलिया र नयाँदिल्लीले द्विपक्षीय सम्बन्धका सम्पूर्ण विषयलाई समीक्षा गर्दै दुई देशबीचको साझा विषयमा सहकार्यका लागि अग्रगामी निर्णय लिन केही नयाँ सम्झौतासमेत गरिएका छन्। मोदीले प्रशान्त क्षेत्रको शान्ति र स्थायित्वमा जोड दिँदै आतंकवाद र साइबर सुरक्षाका लागि विश्वव्यापी रणनीति र समाधान खोजिनुपर्ने बताए । त्यसैगरी अस्ट्ेरलियाली प्रधानमन्त्री टर्नबुलले आफ्नो मुलुकले भारतसंगको मजबुत एवम् सुमधुर सम्बन्धका लागि थप निकटमा रहेर काम गर्ने बताए । टर्नबुलले मोदीले भारतमा आर्थिक प्रगति र विकासका लागि गरेको नेतृत्व प्रशंसनीय भएको बताए । भारतको सफलता विश्वका लागि प्रेरणाको स्रोत बनेको भन्दै अस्ट्रेलियाले धेरै विषयमा भारतसंग सम्बन्ध जोड्न चाहेको उनले बताए । टर्नबुल चारदिने भारत भ्रमणमा आइतबार साँझ नयाँदिल्ली आएका हुन् ।"
"खोला तर्नुपर्छ, कसरी पढ्न जानु ?","सिन्धुपाल्चोक जिल्ला शिक्षा कार्यालयले दरबन्दी मिलान क्रममा विद्यालयलाई एकअर्कामा गाभ्ने र शिक्षक कटौती गर्ने अभियान चलाएपछि सयौं बालबालिका प्रभावित भएका छन् ।विद्यालय गाभ्दा अपायक स्थानमा जानुपर्ने र कलिला उमेरका बालबालिका हिँड्न नसक्ने भएपछि यस्तो अवस्था सिर्जना भएको हो । सुनकोसी गाउँपालिकाको पांग्रेटारस्थित कालिकादेवी आधारभूत विद्यालयमा ४४ बालबालिका अध्ययन गर्छन् । पाँच देखि आठ वर्षका ती बालबालिका नयाँ शैक्षिकसत्र लगत्तै कसरी पढ्न जाने भन्ने चिन्तामा छन् । विद्यालय जान ४० मिनेट हिँड्नुपर्छ । अर्को विद्यालय जान घरदेखि दुई घण्टा हिँड्नुपर्छ । अभिभावकका अनुसार २० जना बालबालिकाले पढाइ छाडेका छन् । घरबाट महेन्द्रोदय माध्यमिक विद्यालय पुग्न दुई घण्टा लाग्छ, कालिकादेवी आधारभूत विद्यालयमा कक्षा ४ मा अध्ययनरत सानु तिमल्सिनाले भनिन्, बीचमा दुईवटा ठूला खोला तर्नुपर्छ, जंगलको बाटो छ । बालबालिकाको पढ्ने चाहना हँुदाहुँदै शिक्षा कार्यालयको मनोमानीले यस्तो भएको स्थानीयको गुनासो छ । साना बालबालिका घण्टौं हिँडेर अर्को विद्यालय पुग्न सक्दैनन्, भौगोलिक अवस्था नबुझी विद्यालय मर्ज गरियो, शिक्षा कार्यालय धाइरहेका रमेश तिमल्सिनाले भने, राजनीतिक पहँुचलाई आधार मानेर निमुखाका छोराछोरी पढ्ने विद्यालयलाई मात्रै घटुवा गरियो । भोटेकोसी गाउँपालिकाको तिब्बती सीमा जोडिएको तातोपानी, दुगुनागढी लगायत जिल्लाका मध्य भेगका कतिपय बस्तीका बालबालिका पढाइबाट वञ्चित भएको गुनासो स्थानीयको छ । भूकम्पअघि दुगुनास्थित भुमाचौर प्राथमिक विद्यालयमा पढिरहेका २५ बालबालिकाले तातोपानी आधारभूत विद्यालयमा मर्ज भएपछि पठनपाठन नै छाडेका छन् । तातोपानी माविकी निमित्त प्रधानाध्यापक सरिता पौडेलले भनिन्, पहिरोको जोखिममा तीन घण्टा पैदल हिँड्नुपर्ने भएपछि उनीहरूले पढाइ छाडेका छन् । जिशिकाले भौगोलिक कठिनाइलाई बेवास्ता गरेर राजनीतिक पूर्वाग्रहमा विद्यालयको स्तर घटुवा गरेको अभिभावकको आरोप छ । विद्यार्थी संख्या नपुगेको भन्दै गाभिएका १६ प्राथमिक विद्यालयका धेरै बालबालिकाले शैक्षिकसत्रको अन्त्यमा विद्यालय जान छाडेको शिक्षा कार्यालयका इकाई प्रमुख कृष्ण सुवेदीले बताए । गाभिएका र कक्षा घटाइएका विद्यालय आसपासका विद्यार्थीको समस्या अन्यत्रबाट पनि आएको छ, उनले भने । विद्यार्थी संख्या कम भएको भन्दै पाँच कक्षासम्म सञ्चालित विद्यालयलाई एकाएक तीन कक्षामा घटुवा गरेपछि विकट गाउँका बालबालिका शिक्षाबाट वञ्चित हुनुपरेको छ । विद्यार्थी संख्याको आधारमा स्तर घटुवा गरिएको हो, जिशिअ घिमिरेले भने, बालबालिकाको पढाइमा असर पुगे अभिभावकको सल्लाहमा व्यवस्थापन गर्दै जान्छौं ।"
बर्दिया निकुञ्जमा गैंडा छाडियो,"गत वर्ष चितवनबाट ल्याइएको पॉचमध्ये एउटा गैंडा फागुनमा बिरामी भएर मरेको थियो। यसैगरी बबई उपत्यकामा दुईवटा जन्मिएकामध्ये एक केटो (बच्चा) लाई माघमा बाघले मारेको थियो । निकुञ्जका निमित्त प्रमुख संरक्षण अधिकृत रमेशकुमार थापाले वैशाखसम्म ५ वटा गैंडा बर्दियामा स्थानान्तरण गर्ने योजनामध्ये पोथी गैंडा छाडिएको बताए । दुईवटा स्थानान्तरण भइसकेको उनले बताए । उनले भने, स्थानान्तरण गरिनेमध्ये चार पोथी र एक भाले छन् ।गतवर्ष बर्दिया निकुञ्जको मूलघाटमा तीनवटा पोथी र एउटा भाले गंैडा छाडिएको थियो । स्थानान्तरण गरिएका गैंडा बबई उपत्यकाको चेपाङ र सोधखोला आसपासका जंगलमा छन् ।गैंडाका लागि बबई उपत्यकालाई उचित बासस्थान मानिन्छ । तीन वर्षभित्र ३० गैंडा बर्दिया निकुञ्जमा लगिने योजना छ । वर्षमा १० वटाका दरले गैंडा स्थानान्तरण गर्ने भनिए पनि प्राविधिक कारणले हुन नसकेको निकुञ्जले बताएको छ । चितवनबाट ल्याइएका गैंडाको घाँटीमा जीपीएस रेडियो कलर जडान गरिएकाले चरिचरन गरेको स्थानबारे निकुञ्जलाई जानकारी हुन्छ । यसैगरी गंैडाको दैनिक अनुगमनका लागि निकुञ्जसँग समन्वय गरी राष्ट्रिय प्रकृति संरक्षण कोषले ६ जना प्राविधिक टोली खटाएको छ । सन् १९८४ मा पहिलो पटक चितवन निकुञ्जबाट बर्दियाको बबई उपत्यकामा गैंडा स्थानान्तरण प्रक्रिया सुरु भएको थियो ।"
संघीय संरचनामा दोहोरो कर हुँदैन,"कर र प्रक्रियागत झन्झटको विषयमा सरकार सचेत रहेको बताएका हुन् । देश संघीय संरचनामा गइसकेको छ । यसले व्यापारमा के कस्तो प्रभाव पार्ला भन्ने प्रश्न उठ्नु स्वाभाविक हो । सरकारका तीनवटै तहले कर लगाउन सक्ने अधिकारबाट उद्योग व्यवसायले दोहोरोतेहोरो कर तिर्नुपर्ने त होइन ? सरकारका तहहरूबीच जिम्मेवारीको बाँडफाँटले उद्योग व्यवसाय गर्ने काम झन् जटिल हुने त होइन ? भन्ने चासो र चिन्ता प्रकट भएको देखिन्छ, उनले भने, देशको प्रतिस्पर्धात्मक क्षमता बढाउन निर्यातमा शून्य करको व्यवस्था रहेको अवस्थामा संघीय प्रणालीमा मुलुकभित्र वस्तु, सेवा र पुँजीको आवतजावतमा कुनै पनि कर नलाग्ने व्यवस्था गरी आन्तरिक बजारलाई अखण्डित राख्नुपर्ने प्रत्याभूति नेपालको संविधानले गरेको छ । यो सन्दर्भमा कर प्रणाली तर्जुमा र कार्यान्वयन सोही किसिमको गर्ने कुरा आश्वस्त पार्न चाहन्छु । संघीय संरचनाअनुसार सरकारका तहबीच दोहोरो कर नलाग्ने र जिम्मेवारीको बाँडफाँटका कारण दुई वा सोभन्दा बढी तहमा उद्योगी व्यवसायीले व्यहोर्नुपर्ने प्रक्रियागत झन्झट कम गर्न सरकार सचेत रहेको उनले बताए । आर्थिक समृद्धिमार्फत जनताको हितबाहेक सरकारको अर्को कुनै स्वार्थ नभएको बताउँदै उनले आर्थिक विकासमा होमिन आह्वानसमेत गरे । देश पूरै स्थानीय तहको निर्वाचनमा होमिएको छ । वैशाख ३१ गते हुने निर्वाचनलाई स्वस्थ र मर्यादित बनाउन विशेष आग्रह गर्न चाहन्छु । देशका सबै राजनीतिक शाक्ति र सामुदायिक शक्तिलाई राष्ट्रिय एतामा एकीकृत गर्नेछौं, उनले भने, २० वर्षसम्म स्थानीय निकायको निर्वाचन भएन । जनप्रतिनिधिको अभावमा आर्थिक प्रगतिको सट्टा विसंगति भित्रिए । त्यसको अन्त्य गर्ने उत्सवका रूपमा यो निर्वाचनलाई लैजान जरुरी छ । यो निर्वाचनलाई उद्योगीव्यवसायीका निम्ति पनि ऐतिहासिक अवसर रहेको उनले बताए । वर्तमान सरकार गठन भएपछि छिटो समयमै आर्थिक परिसूचकहरू सकारात्मक दिशामा अगाडि बढेको उनले दाबी गरे । उद्योग व्यवसायको प्रवद्र्धन र सर्वसाधारणको सुविधाका लागि विद्युत्को कुशल व्यवस्थापन गरी लोडसेडिङ क्रमश: अन्त्य गर्दै लगिएको उनको दाबी छ । लगानीको वातावरण बनाउन औद्योगिक व्यवसाय ऐन, विशेष आर्थिक क्षेत्र (सेज) ऐन तर्जुमा गरिएको छ । वित्तीय क्षेत्र सुदृढीकरण गर्न बाफिया ऐन पारित भइसकेको छ, उनले भने, मुलुकका राष्ट्रिय गौरवका आयोजनाहरू तीव्र गतिमा अगाडि बढाइएको छ । रुग्ण उद्योगहरूलाई पुन:स्थापना र लगानीका लागि अवरोध रहेका प्रशासनिक कार्यहरू हटाउने कार्य भएको छ ।अर्थतन्त्रमा सार्वजनिक क्षेत्रको उत्तरदायित्व, जिम्मेवारीको भावना र निजी क्षेत्रको व्यवस्थापकीय कार्यकुशलताका बीच फ्युजन गरी आर्थिक समृद्धिमार्फत सरकारको दिगो विकासको लक्ष्य हासिल गर्न परिपूरक निजी क्षेत्र हुनुपर्नेमा उनले जोड दिए । तपार्इंहरूले यसमा अग्रसरता लिनुहोस्, उनले भने, यो अहिलेको महत्त्वपूर्ण आवश्यकता हो । राष्ट्र निर्माणमा तपाईंहरूको योगदानको अझै पनि खाँचो छ । तपाईंहरू कति पनि विचलित नभई अगाडि बढ्नुहोस् ।आर्थिक समृद्धिको अनुभव नेपालको सन्दर्भमा मिश्रित रहेको उनले बताए । तथ्यांक हेर्ने हो भने उत्पादनमूलक क्षेत्रले निर्यातमा अपेक्षाकृत योगदान गर्न सकेको देखिँदैन । सेवा क्षेत्र सहरी क्षेत्रमा विकास र विस्तार भइरहेको छ । सेवा क्षेत्र नै आर्थिक विकासको सन्तुलन मिलाउन सफल रहेको पाइन्छ, उनले भने, ग्रामीण क्षेत्रमा समृद्धि ल्याउन जरुरी छ । प्रविधिको उच्चतम प्रयोग गरी कृषि, पर्यटन, ऊर्जामा मानवीय संसाधनको अधिकतम परिचालन गर्न सकेको खण्डमा आर्थिक समृद्धि प्राप्त गर्न सकिन्छ । महासंघको विधान संशोधन गरि भएको व्यवस्था अनुसार अध्यक्ष निश्चित भइसकेकी भवानी राणालाई उनले अग्रिम बधाइ समेत दिए । नेपालमा राष्ट्र प्रमुख, प्रधानन्यायाधीश र सभामुख जस्ता अत्यन्त महत्त्वपूर्ण स्थानमा महिला रहेको सन्दर्भमा निजी क्षेत्रको महत्त्वपूर्ण संस्थाको प्रमुख पदमा पनि महिला पुग्नुले नेपाली महिलाहरूको सामथ्र्य र नेतृत्वदायी भूमिका उजागर भएको छ, उनले भने हामी सबैको निम्ति गौरवको कुरा हो । प्रतिस्पर्धा, उद्यमशीलता र निर्यातमुखी अर्थतन्त्र व्यवहारमा पुष्टि गर्ने अवसर प्राप्त भएको छ । यस कार्यमा खरो रूपमा उत्रनुहुनेछ भन्ने विश्वास छ ।कार्यक्रममा महासंघ अध्यक्ष पशुपति मुरारकाले व्यावसायिक एकतालाई बलियो बनाउँदै लानुपर्ने बताए । महासंघको नयाँ नेतृत्व चयनका लागि निर्वाचन भए पनि त्यसको भोलिपल्टदेखि निजी क्षेत्र एक ढिक्का हुनुपर्छ, उनले भने । अध्यक्ष हुने निश्चित भएकी वरिष्ठ उपाध्यक्ष भवानी राणाले पनि एकतामै जोड दिइन् । उनले मंगलबारदेखि सुरु हुने उनको कार्यकालमा सबैलाई साथ लिएर अगाडि बढ्ने बताइन् ।"
ट्रेन्डसेटर लाई एफएनसीसीआई गोल्ड अवार्ड,"मरणोपरान्त सम्मान उद्योग क्षेत्रबाट गोल्छा अर्गनाइजेसनका संस्थापक रामलाल गोल्छा र सेवामूलक व्यवसायमा मनकामना केबलकारका संस्थापक लक्ष्मणबाबु श्रेष्ठलाई गरियो । महासंघका पूर्वअध्यक्ष विनोद चौधरीलाई महासंघको भवन बनाउन उल्लेखनीय योगदान पुर्याएबापत सम्मान गरिएको थियो । महासंघका पूर्वअध्यक्षहरू महेशलाल प्रधान, विनोद चौधरी, पद्म ज्योती, आनन्दराज मुल्मी, प्रदीपकुमार श्रेष्ठ, रविभक्त श्रेष्ठ, विनोदबहादुर श्रेष्ठ, चण्डरीराज ढकाल, कुशकुमार जोशी, सुरज वैद्य र प्रदीपजंग पाण्डेलाई कदर सम्मान प्रदान गरिएको थियो ।पुराण लगाई तुलसीपुर उद्योग वाणिज्य संघलाई जग्गा तथा रकम दान दिने यज्ञबहादुर केसीलाई विशेष सम्मान गरिएको थियो । केसीले १ करोड ११ लाख ११ हजार रुपैयाँ बराबरको सम्पत्ति दान गरी संघलाई सहयोग गरेकामा सम्मान गरिएको थियो । त्यस्तै आर्थिक पत्रकार समाज (सेजन) पूर्वउपाध्यक्ष तथा पत्रकार स्वर्गीय सञ्जय न्यौपानेलाई मरणोपरान्त आर्थिक पत्रकारिता पुरस्कार पनि दिइएको थियो ।"
४००० हेक्टरको बाली नष्ट,"पर्सा पटकपटक परेको असिनाले जिल्लास्थित करिब ४ हजार हेक्टरमा लगाइएको बाली नष्ट भएको छ । जिल्ला कृषि कार्यालयका अनुसार फागुन दोस्रो सातादेखि हालसम्म परेको असिनाले बाली नष्ट गरेको हो । फागनु ९ मा परेको असिनाले सबैभन्दा ठूलो क्षति गरेको छ । हालसम्म करिब १ करोड रुपैयाँको बालीनालीको क्षतिको अनुमान गरिएको छ । सबैठवा, पकाहामैनपुर, लहावरथकरी, भेडिहारी, धोरे, तुल्सीबर्वा, धोबिनी, भिष्वा, बन्जारीमा बढी क्षति भएको छ । जिल्लामा लगाइएका गहुँ, मुसुरो, मकै र आँप बालीमा करिब ९५ प्रतिशत क्षति पुगेको छ । धोरे, तुल्सीबर्वा, धोबिनी, भिस्वा र बन्जारीमा गरी ७० देखि ८० प्रतिशतसम्म बालीनाली नष्ट भएका छन् । हरिहरपुर, मुड्ली र मिर्जापुरमा पनि ५० प्रतिशतसम्म नष्ट भएका छन् । असिना प्रभावित किसानले राहत तथा क्षतिपूर्तिका लागि कार्यालयमा निवेदन दिने क्रम जारी रहेको कृषि कार्यालयले जानकारी दिएको छ । हालसम्म करिब १ हजार वटा निवेदन परेका छन् । कृषि विभागले दैवी प्रकोप तथा राहत कार्यक्रम सञ्चालन गर्न कार्यालयमा १० लाख रुपैयाँ बजेट पठाएको छ ।"
ठेकेदार र उपभोक्तालाई छुट्टाछुट्टै दरभाउ,"साउनमै जिल्लाको दररेट कायम गरी योजनाहरूको डिजाइन इस्टिमेट बनाई कतिपय योजना ठेक्का लगाइसकिएको छ । एउटै कार्यालयमा दुई खाले दररेट राखेर योजनाको लागत इस्टिमेट भइरहेको छ । उपभोक्ता समितिहरूबाट प्रत्यक्ष लाभ प्राप्त नभएपछि समितिका प्राविधिकले उही काम ठूला ठेकेदारलाई दिन योजनामा महँगो दररेट र उपभोक्ताले सञ्चालन गर्ने योजनामा सस्तो दररेटमा डिजाइन इस्टिमेट गरेका हुन् । कार्यालयका प्राविधिक कर्मचारी स्रोतका अनुसार कमिसन आउने र नआउने क्षेत्रअनुसार दररेट फरक पारिएको हो । यस विषयमा जानकारी लिन खोज्दा सम्बन्धित इन्जिनियरसँग सम्पर्क हुन सकेन। एउटै गाउँमा सञ्चालित योजनाहरूमध्ये केही पुरानो दररेट र केहीमा नयाँ दररेट कायम गरी डिजाइन इस्टिमेटअनुसार काम भई फरकफरक भुक्तानी भएको छ, योजना शाखाका चन्द्रदत्त शर्माले भने, वर्षको अन्तिममा कसरी र किन दरभाउ परिवर्तन भयो, हामीलाई जानकारी छैन । सीडीओ अध्यक्ष रहने जिल्ला दररेट निर्धारण समितिले आव ०७३७४ का लागि कायम गरेको मूल्य प्रतिघनमिटर ६८ रुपैयाँ रहेकोमा उपभोक्ता समितिका लागि ६० रुपैयाँ ७५ पैसा, नरम चट्टान काट्ने प्रतिघनमिटर २ सय ३० बाट घटाएर २ सय ६ र ब्रेकर प्रयोग गरिएको छ । त्यसैगरी मध्यम प्रकारको चट्टान काट्न प्रतिघनमिटर ५ सय १५ बाट घटाएर ३ सय २८ रुपैयाँ ३४ पैसा र ब्रेकर प्रयोग गरी कडा चट्टान फोर्न प्रतिघनमिटर १ हजार २ सय ६५ बाट घटाएर ८ सय ७६ रुपैयाँ ४४ पैसा कायम गरिएको छ । जिल्ला समन्वय समितिले सञ्चालन गरेका विभिन्न योजनामा दोहोरो दररेट कार्यान्वयन भइरहेको जानकारी आएको छ, प्रजिअ राजु पौडेलले भने, जिल्लाको दररेट मनपरी परिवर्तन गर्न पाइँदैन । सामान्यतया एक वर्षका लागि कायम गरिएको दररेट विशेष परिस्थिति नपरी फेरबदल हुँदैन । यसरी उपभोक्ता समितिका योजनामा दररेट घटाउँदा थोरै बजेटमा धेरै काम गर्नुपर्ने चाप पर्छ भने ठेक्का लगाएको योजनामा धेरै बजेटबाट थोरै काम बन्ने हुन्छ । उपभोक्ता समितिमार्फत सञ्चालन हुने योजनाका दररेट परिवर्तन गरी उपभोक्तालाई थप समस्या सिर्जना गरिरहेको जिल्ला समन्वय समितिले विनियोजित रकम खर्च गर्न नसक्दा राजस्व खातामा फिर्ता गरेको छ । समन्वय समितिले विभिन्न योजना सञ्चालन गर्न झिकेको १९ करोड रुपैयाँभन्दा बढी रकम फिर्ता गरेको हो ।"
हुन्डाईका बिजेतालाई पुरस्कार,काठमाडौं लक्ष्मी इन्टरकन्टिनेन्टलले दसैं तिहारको उपलक्ष्यमा ल्याएको हुन्डाई फेस्टिभ डिलाइटु अफरका बिजेताहरूलाई पुरस्कार हस्तान्तरण गरेको छ । तीनकुनेस्थित हुन्डाई सोरुममा आयोजित कार्यक्रममा बिजेताहरूलाई लक्ष्मी ग्रुपका अध्यक्ष गणेशबहादुर श्रेष्ठ तथा कन्जुमर आई नेपालकी अध्यक्ष विमला खनालले पुरस्कार हस्तान्तरण गरेको जारी विज्ञप्तिमा छ ।
अपीको विशेष साधारणसभा,काठमाडौं अपी पावर कम्पनी लिमिटेडको दोस्रो विशेष साधारणसभा सोमबार राजधानीमा सम्पन्न भएको छ । सभाले अघिल्लो साधारण सभाका प्रस्तावहरूलाई सक्रिताका साथ अघि बढाउने निर्णय भएको जारी विज्ञप्तिमा छ । अपि पावर कम्पनीको हालको चुक्ता पुँजी १ सय ५ करोड र जारी पुँजी ३ सय करोड रहेकोमा पुँजी वृद्धि गरी जारी पुँजी ४ सय करोड कायम गर्ने र कम्पनीको पुँजी संरचनामा परिवर्तन भएको हुँदा सोअनुकूल हुने गरी प्रबन्धपत्रमा संशोधन गर्ने प्रस्ताव पारित गरिएको छ ।
ज्योति विकासलाई अवार्ड,"काठमाडौं ज्योति विकास बैंकले वेस्ट इन्टरप्राइज अवार्ड प्राप्त गरेको छ । यो अवार्ड सोक्रेटिस कमिटी, अक्सफोर्ड, बेलायतले प्रदान गरेको बैंकले जारी गरेको विज्ञप्तिमा उल्लेख छ ।"
महासंघमा ५७ पदमा निर्वाचन हुने,"काठमाडौं अधिकांश पदमा सहमति नभएपछि नेपाल उद्योग वाणिज्य महासंघको आगामी कार्यकालका लागि ५७ वटा पदमा मंगलबार निर्वाचन हुने निश्चित भएको छ । निर्वाचन गर्न गठित समितिले उम्मेदवारी फिर्ता लिन दिएको समयसीमाभित्र केही पदमा मात्रै उम्मेदवारी फिर्ता भएपछि अधिकांश पदमा निर्वाचन हुने निश्चित भएको हो । महासंघको ६४ पदमा १ सय १२ जनाको उम्मेदवारी परेको थियो । यसमध्ये १४ जनाले सोमबार तोकिएको समयभित्र उम्मेदवारी फिर्ता लिनुभयो । दुईवटा प्रदेशअन्तर्गत दुईजना सदस्य सर्वसम्मत हुनुभयो, निर्वाचन समितिका सदस्य लीलामणि पौडेलले भने, बाँकी पदमा निर्वाचन हुने निश्चित भयो । उनका अनुसार प्रदेश नम्बर २ मा विजयकुमार शाहले उम्मेदवारी फिर्ता लिएपछि गणेशप्रसाद लाठ सर्वसम्मत भएका हुन् । त्यस्तै प्रदेश नम्बर ७ बाट डम्बरबहादुर भण्डारी, माधवप्रसाद भट्ट र देवबहादुर रोकायाले उम्मेदवारी फिर्ता लिएपछि प्रकाशबहादुर साउद सर्वसम्मत भएका छन् । उम्मेदवारी नै एकजनाको मात्रै परेपछि सुरुमै ५ जना सर्वसम्मत भइसकेका छन् । एसोसिएटतर्फको उपाध्यक्ष पदमा पनि चन्द्र ढकालको मात्रै उम्मेदवारी दर्ता भएपछि उनी निर्विरोध निर्वाचित भइसकेका छन् । प्रदेश नम्बर तीनमा कमलकुमार श्रेष्ठ, ५ नम्बर प्रदेशबाट भीमबहादुर थापा, संस्थापक समूहतर्फको अविनाश बोहरा, द्विराष्ट्रियतर्फका अजय मुडभरी सर्वसम्मत भइसकेका हुन् । प्रदेश नम्बर एकका उम्मेदवार मित्रप्रसाद काफ्लेले पनि सोमबार उम्मेदवारी फिर्ता लिएको उनले बताए । तर अब लालचन्द्र गोंगुवा र रोहीप्रसाद प्रसाईको उम्मेदवारी कायमै रहेकाले सो पदमा निर्वाचन हुने भयो, उनले भने ।गत कात्तिक ४ गते महासंघको विधान संशोधन गरी वरिष्ठ उपाध्यक्ष नै स्वत: अध्यक्ष हुने व्यवस्था गरेपछि योपटकबाट वरिष्ठ उपाध्यक्ष पदलाई मुख्य मानी निर्वाचन हुने भएको छ । संशोधित विधानअनुसार हालकी वरिष्ठ उपाध्यक्ष भवानी राणा आगामी कार्यकालका लागि अध्यक्ष हुने निश्चित भइसकेको छ । उनले आगामी कार्याकालको नेतृत्व लिँदै छिन् । वरिष्ठ उपाध्यक्ष पदमा भने हालका उपाध्यक्षद्वय शेखर गोल्छा र किशोरकुमार प्रधानले उम्मेदवारी परेको छ । दुवैले उम्मेदवारी कायम राखेपछि उक्त मुख्य पदमा पनि निर्वाचन हुने निश्चित भएको हो । मंगलबार ८ बजेदेखि ४ घण्टाका लागि मदतानको समय निर्धारण गरेका छौं, निर्वाचन समितिका सदस्य पौडेलले भने, मतपत्र छाप्न सुरु भइसक्यो । जिल्ला नगरतर्फको उपाध्यक्ष पदका लागि दिनेश श्रेष्ठ र प्रमोद श्रेष्ठबीच प्रतिस्पर्धा हुने भएको छ । वस्तुगत समूहतर्फको उपाध्यक्ष पदमा उमेशलाल श्रेष्ठ, अनुपबहादुर मल्ल, शंकरप्रसाद पाण्डेबीच प्रतिस्पर्धा हुनेछ । जिल्लानगरतर्फको १८ वटा सदस्य पदका लागि २९ जनाले उम्मेदारी दर्ता गराएका छन् । उनीहरू कसैले पनि सोमबार उम्मेदवारी फिर्ता लिएनन् । निर्वाचन समितिका अनुसार सुदर्शन कार्की, गजेन्द्रकुमार भगत, कृष्णप्रसाद श्रेष्ठ, दीपक लम्साल, राजन श्रेष्ठ, चन्द्रकान्त अधिकारी, सुरकृष्ण श्रेष्ठ, राजनकुमार न्यौपाने, मनीषलाल प्रधान, कृष्णप्रसाद शर्मा, दिलसुन्दर श्रेष्ठ, निरक केसी, राजेन्द्रकुमार श्रेष्ठ, देवकुमार श्रेष्ठ, कृष्णप्रसाद श्रेष्ठ, किशोरकुमार आचार्य, धु्रवराज श्रेष्ठ, उमेश डलमिया, सुरेन्द्रप्रसाद श्रेष्ठ, भुवनलाल श्रेष्ठ, कल्पना गैरे, निर्मलकुमार चौधरी, लोकविक्रम थापा, मनोजकुमार मुन्धडा, कल्याण जोशी, सुशीला सापकोटा, दीपेन्द्रकुमार खत्री, पशुपतिबहादुर खड्का र नरवीर रावतबीच प्रतिस्पर्धा हँदै छ । वस्तुगत संघतर्फबाट १४ वटा सदस्य पदमा २७ जनाको उम्मेदवारी परेको थियो । उनीहरूमध्ये कसैले पनि उम्मेदवारी फिर्ता लिएका छैनन् । अब कमला श्रेष्ठ, लोकनाथ गैरे, जयप्रसाद सिवाकोटी, सन्दीपकुमार अग्रवाल, हेमराज ढकाल, विनोद ढकाल, सुनीलगोपाल श्रेष्ठ, सुरेन्द्रकुमार श्रेष्ठ, हेमरत्न शाक्य, खेमराज पन्त, रविनकुमार श्रेष्ठ, अञ्जन श्रेष्ठ, आकाश अधिकारी, प्रकाशसिंह कार्की, चण्डीप्रसाद अर्याल, नरेशलाल श्रेष्ठ, सुरज बज्राचार्य, भक्तबहादुर हमाल, तिलचन्द्र भट्टराई, शिवप्रसाद घिमिरे, हंशराज वाग्ले, गोविन्द घिमिरे, सन्तोष श्रेष्ठ, तुलसीराज गिरी, शुकुन्तलाल हिराचन र दीपकबहादुर शाहीबीच प्रतिस्पर्धा हुने भएको छ । एसोसिएटतर्फको १९ सदस्य पदमा ३१ जनाले उम्मेदवारी दर्ता गराएका छन् । यसमध्ये ९ जनाले सोमबार उम्मेदवारी फिर्ता लिनुभएको छ, पौडेलले भने । उनका अनुसार अब मनीषकुमार अग्रवाल, भरतराज आचार्य, कृष्णप्रसाद दुलाल, प्रवलजंग पाण्डे, शाहिल अग्रवाल, भेषराज अर्याल, गोपाल खनाल, ज्योत्सना श्रेष्ठ, ज्ञानेन्द्रलाल प्रधान, ओमबहादुर राजभण्डारी, राजेशकुमार अग्रवाल, वासुदेवप्रसाद गौतम, अशोककुमार टेवानी, सौरभ ज्योती, रामशरण थपलिया, रंजितराज आचार्य, सुनीलनारायण श्रेष्ठ, आनन्दकुमार अग्रवाल, विजयसिंह वैद्य, अशोककुमार तोदी, मंगेशलाल श्रेष्ठ र अखिल चापागाईबीच प्रतिस्पर्धा हुने भएको छ ।प्रदेश नम्बर ४ को सदस्य पदमा पनि निर्वाचन हुने भएको छ । बाबुराम गिरी र निर्माणकुमार श्रेष्ठले उम्मेदवारी दर्ता गराएका छन् । ६ नम्बर प्रदेशबाट लंकमान रोका र शान्तिप्रसाद शर्माबीच प्रतिस्पर्धा हुने भएको छ । महासंघमा यसअघि एक अध्यक्ष, तीन उपाध्यक्ष र विभिन्न क्षेत्रका सदस्यमा निर्वाचन हुने व्यवस्था थियो । निर्वाचित कार्यसमितिबाट वरिष्ठ उपाध्यक्षको निर्वाचन हुने गरेको थियो । योपटक अब वरिष्ठ उपाध्यक्ष, जिल्लानगर, वस्तुगत संघ र एसोसिएटबाट एकएकजना उपाध्यक्ष चयन हुने व्यवस्था छ । त्यस्तै ७ वटै प्रदेशबाट एकएकजना, जिल्लानगरतर्फ १८, वस्तुगतबाट १४, एसोसिएटबाट १९ र द्विराष्ट्रिय संघबाट एक र संस्थापक समूहबाट एकजना सदस्य हुने व्यवस्था गरिएको छ । निर्वाचित उक्त कार्यसमितिबाट कोषाध्यक्ष चयन हुनेछ । जिल्लानगर, वस्तुगत, एसोसिएट, द्विराष्ट्रिय गरी महासंघमा करिब १४ सयले मतदान गर्ने हो ।"
ओहोदाको प्रमाणपत्र नबुझाउन पत्राचार,"ती मुलुकमा उच्चस्तरको भ्रमण वा अन्तर्राष्ट्रिय सभा सम्मेलन हुने अवस्थामा भने परराष्ट्रमन्त्रीस्तरीय स्वीकृति लिएर ओहोदाको प्रमाणपत्र पेस गर्न परराष्ट्रको निर्देशन छ। मन्त्रिपरिषदकै निर्णयमा दुई साताअघि नै सबै नियोगलाई यससम्बन्धी पत्राचार गरिसकिएको कान्तिपुरलाई प्राप्त डकुमेन्टमा उल्लेख छ । परराष्ट्र सचिव शंकरदास बैरागी र शिष्टाचार महापाल दीपक अधिकारीको हस्ताक्षर रहेको १२ पृष्ठको पत्रमा तीन कारणबाहेक अन्य अवस्थामा ओहोदाको प्रमाणपत्र नबुझाउन भनिएको छ । राष्ट्रपति, उपराष्ट्रपति, प्रधानमन्त्री, परराष्ट्रमन्त्रीको औपचारिक भ्रमण, सम्बन्धित मुलुकको आयोजनामा हुने सभासम्मेलन र सरकारले तोकेको काममा राजदूत जानैपर्ने भए परराष्ट्र मन्त्रीस्तरको निर्णयबाट ओहोदाको प्रमाणपत्र बुझाउन स्वीकृत गरिनेछ, पत्रमा उल्लेख छ । ५१ मुलुकको हकमा सहप्रमाणीकृत मुलुकमा राजदूतले ओहोदाको प्रमाणपत्र पेस नगर्ने तर दुईपक्षीय सम्बन्ध, कूटनीतिक एवं कन्सुलरसम्बन्धी काम गर्ने जनाइएको छ । मन्त्रालयले नयाँ स्थानमा दूतावास खोल्दै जान खर्च व्यवस्थापनका लागि यस्तो निर्णय लिएको अधिकारीले तर्क गरे । ओहोदाको प्रमाणपत्र बुझाउन जाँदा २ हजारदेखि ५ हजार डलरसम्म खर्च हुने गरेको तथ्यांक छ । यस्तो निर्णयप्रति मन्त्रालयकै एक सहसचिवले भने सरकारले आफ्नो कूटनीतिक दायरा आफैं खुम्च्याएको टिप्पणी गरे । सरकारले १२ स्थानमा राजनीतिक दलको कोटाबाट नियुक्त राजदूतलाई नियन्त्रण गर्न यस्तो निर्णय लिए पनि आफूले यसबाट दुईपक्षीय सम्बन्धमा असर गर्ने धारणा राखेको तर सुनुवाइ नभएको ती सहसचिवले बताए । पुरानो अभ्यास, विश्वपरिवेश र कूटनीतिक ओज ख्याल गर्न छाडिएको छ, ती सहसचिवले भने, हामीले बोल्न हुँदैन । मन्त्री, सचिव र एकदुई सहसचिव भएपछि सबै निर्णय हुन्छ । हामी त आइतबार हुने नियमित छलफलका साक्षी मात्र हौं ।"
न्युयोर्कमा महावाणिज्य दूतावास खोलिने,अर्थका अधिकारीले बजेट विनियोजन गर्दा नै परराष्ट्रका अधिकारी र वरिष्ठ नेता रिझाएर महावाणिज्य दूत थप्न लबिइङ गर्दै आएका छन् । दुई वर्षअघिसम्म वाणिज्य दूतावासले न्युयोर्कस्थित स्थायी नियोगभित्रै रहेर कन्सुलर सेवा दिँदै आएको थियो । वाणिज्य दूतावासलाई स्वतन्त्र राख्नुपर्छ भन्दै अहिले यसको कार्यालय नियोगबाहिर राखिएको छ । परराष्ट्रले वाणिज्य दूतावासलाई महावाणिज्य दूतावास बनाएर राष्ट्रसंघीय नियोगस्तरको बनाउन गृहकार्य थालेको हो । वाणिज्य दूतावासमा उपसचिवसहित तीन कर्मचारी हुन्छन् भने महावाणिज्य दूतावासमा सहसचिवसहित चार कूटनीतिक कर्मचारी हुन्छन् । महावाणिज्य दूतको नियुक्ति अर्थ मन्त्रालयको प्रस्तावमा मन्त्रिपरिषद्बाट हुन्छ ।परराष्ट्रले अर्थ मन्त्रालयको प्रस्तावमा थप एक महावाणिज्य दूत बनाउन बिना अध्ययन न्युयोर्कको कन्सुलेटलाई स्तरोन्नति गरी महावाणिज्य दूतावास खोल्न लागेको हो । महावाणिज्य दूतले राजदूतसरह सेवासुविधा पाउँछन् । न्युयोर्कमा राजनीतिक दलको ठूलै धाप पाएका व्यक्तिलाई महावाणिज्य दूत बनाउने तयारी भइरहेको स्रोतले जनायो ।न्युयोर्कस्थित स्थायी नियोगमा इकोनोमिक काउन्सिलर राख्न खोजिए पनि परराष्ट्रकै सुझावमा सहसचिवस्तरको कन्सुलेट जनरल बनाउने प्रस्ताव मन्त्रिपरिषद् लैजान लागिएको एक अधिकारीले जानकारी दिए । यसअघिको सरकारले वासिङटन डीसीमा इकोनोमिक काउन्सिलर थपेझैं राष्ट्रसंघमा पनि थप्न लागेको तर त्यो थप्दा जस्टिफाई नहुने देखेर कन्सुलेट जनरल बनाउने तयारी गरेको हो । जेनेभामा डब्लूटीओ हेर्ने भन्दै इकोनोमिक काउन्सिलर छन् । न्युयोर्कमा के हेर्ने भनेर राख्ने भन्ने समस्या भएपछि कन्सुलेट जनरलमा कुरा मिलेको ती अधिकारीले जनाए । एमआरपी दिने समयमा न्युयोर्कमा कन्सुलेटको कामको चाप पर्ने थियो तर अहिले त्यहाँ साहित्यिक कार्यक्रम र चाडपर्व मनाउनेबाहेक खासै कार्यक्रम छैन ।
लेस्टर शृंखला तोडियो,त्यसको ४ मिनेटमा सिल्मानीले गोल फर्काए । १० औं मिनेटमा अलव्रिङटनले प्रहार गरेको फ्रिकिकलाई क्रस ठानिएकामा अनपेक्षित रूपमा गोलमा परिणत भयो । तर अब खेल लुकाकुको थियो । उनका दुवै गोल उत्कृष्ट थिए । अंकतालिकामा एभरटन सातौं स्थानमा छ ।
नेपोलीको जित,"मिलान लोरेन्जो इसिनप्रेरित नेपोलीले आइतबार सिरी ए मा लाजियोमाथि ३० को जित निकाल्दै अर्को सिजनको च्याम्पियन्स लिगनिम्ति आफ्नो सम्भावना बलियो पारेको छ । लोरेन्जोले पहिलो हाफमा एउटा मौका नमीठो गरी गुमाए पनि दोस्रो हाफमा त्यसको शोधभर्ना गरेका थिए । जोस कालेजोनेले क्लबका लागि व्यक्तिगत २०० औं खेलमा सुरुआती गोल पनि गरे । यो नतिजासँगै माउरिजो सारीको टोली चौथो स्थानको लाजियोभन्दा ७ अंकले अगाडि छ । नेपोली दोस्रो स्थानका रोमाभन्दा ४ अंक पछाडि छ । लिगमा ७ खेल बाँकी छ । हामीलाई थाहा थियो आज धेरै गम्भीर खेल हुनेछ, नेपोलीका गोलरक्षक पेप रैनाले भने, तर अब दौड खुला भएको छ । हामी रोमालाई भेट्न कोसिस गर्नेछौं । लाजियोले तेस्रो स्थानसँग १ अंकको मात्र दुरी कायम गर्न लालयित थियो । उसमा इटालियन कप फाइनल पुगेको जोश पनि थियो । उसले सेमिफाइनलमा कुल गोलअन्तरका आधारमा रोमालाई हराएको थियो । नेपोलीले सुरुदेखि नै आफ्नो ट्ेरडमार्क मुभहरू बनाएको थियो । ड्रिस मार्टेन्स, मारेक ह्याम्सिक र कालेजोनको समन्वय निकै मिलेको थियो । खेल हारे पनि लाजियोले विस्मात गरेको छैन । हामी चौथो स्थानमा छौं र इटालियन कपको फाइनलमा पनि । यो कसैले अनुमान गरेको थिएन, लाजियोका प्रशिक्षक सिमोनी इन्जाघीले भने । यसै गरी इन्टर मिलानको युरोपका लागि छनोट हुने आशा क्रोटोनसँग २१ ले हारेपछि फेरि धक्का खान पुगेको छ । महारथी इन्टर रेलिगेसन संघर्षरत टोलीसँग स्तब्ध हुन पुगेको हो । इन्टर यसअघि नै च्याम्पियन्स लिग दौडबाट बाहिरिइसकेको छ तर अहिले आएर ऊ युरोपा लिगको सम्भावनाबाट समेत टाढिँदै गएको छ । इन्टर यतिबेला अंकतालिकामा सातौं स्थानमा छ । अर्को खेलमा दोस्रो स्थानको रोमाले बोलोग्नालाई ३० ले हरायो । पालेर्मोलाई ४० ले हराउँदै एसी मिलानले चिरप्रतिद्वन्द्वी इन्टर मिलानलाई उछिनेको छ ।"
आर्मी र कोटेश्वर टिम च्याम्पियन,"काठमाडौं त्रिभुवन आर्मी क्लब र कोटेश्वर तेक्वान्दो डोजाङ चौथो नेकोस राष्ट्रिय तेक्वान्दो तथा जुनियर खुला राष्ट्रिय तेक्वान्दो प्रतियोगितामा टिम च्याम्पियन बने । आर्मी सिनियर तथा कोटेश्वर जुनियरतर्फ च्याम्पियन भए ।सिनियरमा आर्मीले ६ स्वर्ण, १ रजत र ३ कांस्य जित्यो । २ स्वर्ण, ३ रजत र २ कांस्यसाथ आयोजक राष्ट्रिय तेक्वान्दो संघ नेपाल ए टिम दोस्रो र १ स्वर्ण, १ रजत र ३ कांस्यसाथ मध्यमाञ्चल तेस्रो स्थान भए । जुनियरमा विजेता कोटेश्वरले २ स्वर्ण जित्यो । १ स्वर्ण र १ कांस्य जितेको विजेश्वरी ज्ञान मन्दिर दोस्रो भयो । तेस्रो स्थानको दाङले १ स्वर्ण हात पार्यो ।सिनियरको पुरुषमा मध्यमाञ्चलका कपिल थापा तथा महिलामा आर्मीकी काजल श्रेष्ठ उत्कृष्ट खेलाडी चुनिए । जुनियरमा कोटेश्वरका दिनेश साउद र महिलामा धनकुटाकी विनिता घिमिरे उत्कृष्ट भएए ।"
राष्ट्रपति रनिङ सिल्ड सुरु,"भोजपुर जिल्लास्तरीय सातौं राष्ट्रपति रनिङ सिल्ड खेलकुद सोमबार सुरु भएको छ। स्थानीय टुँडिखेलमा छात्रछात्रा भलिबल र एथलेटिक्सका खेल भए । छात्र भलिबलमा महेन्द्रोदय मावि बोया र महेन्द्रोदय मावि देउराली समूह ए बाट र कालिका मावि हेलौछा र सावित्रा मावि वैकुण्ठे समूह बी बाट सेमिफानल पुगेका छन्। छात्रा भलिबलमा समूह ए बाट खार्ताम्छाले महेन्द्रोदय मावि देउरालीलाई हराएको छ । एथलेटिक्सको सटपुट छात्रामा महेन्द्रोदय देउरालीकी मीना तामाङ विजेता भइन् । उनले ७७५ मिटर टाढा सटपुट फ्याँकेकी थिइन् । सावित्रा वैकुण्ठेकी उर्मिला राई द्वितीय र खार्ताम्छाकी अनिता राई तृतीय भए । छात्रा १ सय मिटर दौडमा अरुण मावि दिंलाकी प्रतिभा श्रेष्ठ, सावित्रा मावि वैकुण्ठेकी मीना खडा द्वितीय र देउरालीकी मीना तामाङ तृतीय भए । छात्रा ४ मिटर दौडमा महेन्द्रोदयकी तुलसा कट्टेल, पञ्चकन्याकी हेमकुमारी पुरी र सावित्राकी कल्पना राई शीर्ष तीन स्थानमा विजयी भए ।"
मुम्बईलाई सफलता,मुम्बई इन्डियन प्रिमियर लिग (आईपीएल) मा आइतबार राति मुम्बई इन्डियन्सले घरेलु मैदानमा ४ विकेटको जित पाएको छ । कोलकाता नाइट राइडर्सले छाडेको १ सय ७९ रनको चुनौती मुम्बईले १ बलअघि पूरा गरेको थियो । अन्तिममा हार्दिक पाण्डेयले टोलीलाई जिताए । उनले ३ चौका र २ छक्का हान्दै नटआउट २९ रन बनाए । कप्तान रोहित शर्मामा २ रनमा आउट हुदा सुरेश रैनाले अर्धशतक बनाए । त्यसअघि मनीष पाण्डेको नटआउट ८१ रनमा कोलकाताले ७ विकेट गुमाई १ सय ७८ रन बनाएको थियो ।
शिलादेवी युवा च्याम्पियन,लमजुङ १६ औं सुकमान स्मृति रनिङ कप फुटबलको पुरुषतर्फ उपाधि सिउरुङको शिलादेवी युवा क्लबले जितेको छ । मस्र्याङ्दी गाउँपालिका३ ढगैंमा सोमबार सम्पन्न फाइनलमा शिलादेवीले सप्तकन्या देवी युवा क्लबलाई ५२ ले हरायो । विजेताले ३५ हजार र उपविजेताले २० हजार पुरस्कार छन् । महिलामा आयोजक मनास्लु युवा क्लब विजेता र जनकल्याण युवा क्लब उपविजेता भए । दुवैले क्रमश: ६ र ४ हजार पुरस्कार पाए ।आयोजक मनास्लु युवाका पूर्णबहादुर गुरुङ उत्कृष्ट खेलाडी घोषित भए । ८ गोल गरेका शिलादेवीका आसिक गुरुङ सर्वाधिक गोलकर्ता बने । महिलामा जनकल्याणकी यमुना गुरुङ उत्कृष्ट खेलाडी हुँदा आयोजक मनास्लु युवाकी कल्पना गुरुङ सर्वाधिक गोलकर्ता भइन् ।
नेभी र प्राइमलाई उपाधि,काठमाडौं बंगलादेशी टिम नेभी र प्राइम कलेजले चौथो विशाल मिलन केन्द्र (बीएमके) खुला बास्केटबलको उपाधि जितेका छन् । सोमबार बंगलादेशी टिम पुरुष र प्राइम महिलामा च्याम्पियन भएका हुन् । अन्तिम खेलमा नेभी त्रिभुवन आर्मी क्लबसँग ८४८७ ले पराजित भए पनि उपाधि जित्न सफल भयो । आर्मीले उपाधि जित्न बंगलादेशलाई ९ अंक अन्तरले हराउनुपथ्र्यो । प्राइमले हाइट हाउसलाई ३१२७ स्कोरले हरायो । प्राइमको जितमा स्नेहा श्रेष्ठले ११ स्कोर गरिन् ।
सुशीलाले जितिन् स्वर्ण,काठमाडौं केन्द्रीय डोजोकी सुशीला खड्काले तेस्रो खुला सितोरियो कराते प्रतियोगितामा सोमबार स्वर्ण जितेकी छन् । सोमबार ४५ केजी फाइनलमा सुशीलाले लैनचौरकी मन्दिरा थापालाई हराइन् । महिला एकल कातामा भने मन्दिरा स्वर्ण जित्न सफल भइन् । उनले लैनचौरकै शर्मिला श्रेष्ठलाई हराइन् । महिला ५० केजीमा भक्तपुरकी सजिना तामाङ र २० केजीमा आयोजककी अर्चना परियार विजेता भए ।
कुलेश्वरमा प्रशिक्षण,"काठमाडौं नेपाल युथ प्रोग्रामले दुई वर्षअघि कपनमा सुरु गरेको युवा फुटबल प्रशिक्षण कुलेश्वरमा सारेको छ । खेल मैदानको अभावमा कपनबाट कुलेश्वर सारिएको हो, नेपाल युथ प्रोग्रामका अध्यक्ष राजीव नेपालीले भने । हाल ५० युवा खेलाडीले नियमित प्रशिक्षण गरिरहेको उनले बताए । नि:शुल्क रूपमा युवा खेलाडीलाई प्रशिक्षण दिँदै आएका छौं, उनले भने, ग्रासरुट फुटबलको माध्यमबाट शिक्षित तुल्याउने हाम्रो लक्ष्य हो ।"
"सानो मैदान, सानै स्कोर","टस जितेको रूपन्देहीले निर्धारित २० ओभरमा ८ विकेट गुमाई १ सय ४५ रन बनायो । अञ्चल प्रहरी कार्यलयको सानो मैदानमा यो खासै ठूलो स्कोर होइन । अझ टान्टीटान्टीका विशेषज्ञ ब्याट्सम्यानहरूको हुल रहेको कञ्चनपुरका लागि निश्चय पनि थिएन । तर रूपन्देहीले कञ्चनपुरलाई १३१९ को स्कोरमा रोक्यो । शक्ति भन्छन्, यो मैदानमा अन्तिम ओभरमा २० रन बनाउनु पनि खासै ठूलो चुनौती होइन । १८ औं ओभरमा कुशल भुर्तेलले तीव्र बलर विक्रम सोबलाई २ चौका र २ छक्का प्रहार गरी २० रन प्रहार बटुल्दा खेल कञ्चनपुरको पक्षमा आएको थियो । टोलीलाई अन्तिम दुई ओभरमा ३० रन बनाउनुपर्ने स्थितिमा पुगेको थियो । तर १९ औं ओभरमा कृष्ण कार्कीले खेल रूपन्देहीको पक्षमा मोडिदिए । उनले ५ रनमात्र खर्चने क्रममा प्रदीपसिंह ऐरी र कुशललाई आउट गरी म्यान अफ द म्याच प्रदर्शन गरे । उनले १५ औं ओभरमा ओपनर सागर पुनलाई आउट गरेपछि खेल रूपन्देहीको पक्षमा ढल्किएको थियो । मध्यम गतिका बलर कृष्णले ४ ओभरमा २६ रन खर्चेर ३ विकेट लिए । मलाई प्लेइङमा खेलाउने निर्णयमा टिमप्रति म आभार व्यक्त गर्न चाहन्छु । फेरि मलाई १९ औं ओभर जस्तो महत्त्वपूर्ण बलिङमा मौका दिई विश्वास गरेकामा धन्यवाद दिन चाहान्छु, कृष्णले भने, कुशलले त्यो भन्दा अगाडिको ओभरमा ठूलो शट खेलेका थिए । तर मैले आफ्नो लाइन र लेन्थमा बलिङ गरे, स्लो बल र योर्कर प्रयास गरिरहें ।कुशलले १३ बलमा ३ चौका र २ छक्का मद्दतले २७ रन बनाए । सागरले ३८ बलको इनिङ्समा २ चौका र २ छक्का प्रहार गरी ३९ रन जोडेका थिए । सागरले सुनील धमलासँग १० औं ओभरमा ५२ रन जोड्दै कञ्चनपुरलाई राम्रो सुरुआत दिलाएका थिए । तर उत्कृष्ट फिल्डिङ र उत्कृष्ट क्याच लिँदै रूपन्देहीले कञ्चनपुरको रन गति रोक्दै दबाबमा राखेको थियो । सुनीलले ३५ बल खेली २ चौका र १ छक्का प्रहार गरी २८ रनमा आउट भए । देव्रेहाते स्पिनर शाह आलमले सुनीलसँगै हासिम अन्सारी (२) र सिद्धान्त लोहनी (१) लाई आउट गरी उत्कृष्ट बलिङ प्रदर्शन गरे । उनले सो क्रममा ४ ओभरमा ८ रनमात्र खर्चेका थिए । सिद्धान्तलाई शर्ट कभरमा एकहाते उत्कृष्ट क्याच लिई पवेलियन फर्काएका शक्तिले विपक्षी समकक्षी विनोद भण्डारी (६) र भीम सार्की (६) लाई आउट गरेका थिए । यसअघि रूपन्देहीले ६ ओभरमा ६० रन बनाउँदै राम्रो सुरुआत गरेको थियो । शंकर राना सातौं ओभरमा १९ रन बनाई सुनील धमलाको बलमा आउट भएपछि यो साझेदारी टुटेको थियो । अर्का ओपनर हरिशंकर शाहले २४ बलमा ४ चौका र २ छक्का प्रहार गरी ३३ रन बनाए । उनी रनआउट भएसँगै रूपन्देहीको मध्यक्रम धर्मराएको थियो । अन्तिम थापामगर ९, राजेश पुलामी ५ र पुष्प थापा ८ रनमा आउट भए । प्रकाश केसीले २६ र शक्तिले १६ रन बनाउँदै आफ्नो टोलीलाई चुनौतीपूर्ण स्कोरमा उभ्याए । अन्तिममा विक्रम सोबले १ चौका र १ छक्का प्रहार गरी १५ रन बनाए । कञ्चनपुरका कुशलले ४ ओभरमा ३६ रन खर्चेर ४ विकेट र अविनाश कर्णले २ विकेट लिए ।"
सीवाईसीको राम्रो सुरुआत,"टस हारेको अत्तरियाले अञ्चल प्रहरी कार्यालयको मैदानमा ६ विकेट गुमाई १ सय ४६ रन बनायो । जवाफमा काठमाडौंलाई १८४ ओभरमा १ सय ६ रनमा अलआउट गर्दै अत्तरियाले पहिलो दिन अंकतालिकामा अग्रता लिएको छ । अत्तरियाको सुरुआत राम्रो थिएन । १२ ओभर नपुग्दै टोलीका सन्दीप सुनार ४, दिलीप नाथ १५, रोशन नेपाली १०, कप्तान ज्ञानेन्द्र मल्ल ७ र महबुब आलम २ रनमा आउट हुँदा टोलीको स्कोर ५७ रनमात्र थियो । योगेन्द्रसिंह कार्की र ज्ञानेन्द्र कुँवरले ४३ बलमा ६९ रनको साझेदारी गरेपछि अत्तरिया सम्हालिएको थियो । योगेन्द्रले ५७ रन बनाए । सोमपाल कामीको बलमा १९ औं ओभरमा आउट हुनुपूर्व ४१ बल खेलेका उनले ७ चौका र १ छक्का प्रहार गरे । ज्ञानेन्द्र कुँवर २३ बल खेली ५ चौका प्रहार गरी ३४ रनमा नटआउट रहे । इनिङ्सको अन्तिम बलमा छक्का प्रहार गरेका प्रदीप ऐरी ५ बलमा १३ रन बनाई अविजित रहे । काठमाडौंका सोमपालले २ तथा मञ्जित श्रेष्ठ, सन्तोष भट्ट र रोहित पौडेलले १ विकेट लिए । काठमाडौंले १० ओभर खेल्दा सात ब्याट्सम्यान पवेलियन फर्किसकेका थिए र टोलीको स्कोर ३३ रन थियो । यो स्थितिमा खेलमा फर्किने सम्भावना कम रहँदा सोमपालले ४० र सन्तोषले ३३ रन बनाए । खेल एकाएक रोमाञ्चक हुन पुग्यो । सुवेन्दु पाण्डे ७, नरेश बुढाऐर ६ रनमै आउट भएका थिए । तेस्रो नम्बरमा आएका वसन्त रेग्मीले ७ रन बनाए । सुमित महर्जन ६ र सन्दीप जोरा ४ रनमै आउट भएको अवस्थामा सोमपाल र सन्तोषले आफ्नो टोलीलाई कसरी ब्याटिङ गर्नुपर्छ भनेर देखाएका थिए । क्रिजमा जम्न समय लगाएका सोमपालले ३८ बल खेली ४ चौका र १ छक्का तथा सन्तोषले २३ बल खेली ३ चौका र १ छक्का प्रहार गरे । विनोद लामाले माथिल्लो तीन विकेट लिएका थिए भने अविनाश बोहोराले काठमाडौंको मध्यपंक्ति भत्काएका थिए । म्यान अफ द म्याच मध्यम गतिका बलर अविनाशले ३४ ओभरमा ११ रन खर्चेर ४ विकेट लिए । देव्रेहाते स्पिनर विनोदले ४ ओभरमा ९ रनमात्र खर्चे । शशी केसरी र प्रदीपले ११ विकेट लिए ।"
सुदूरपश्चिम सेमिफाइनलमा,इटहरी आयोजक इटहरी क्रिकेट एकेडेमीलाई ९ विकेटले पराजित गरी सुदूरपश्चिमाञ्चल समूह ख को विजेता हुँदै यू१९ राष्ट्रिय क्रिकेट प्रतियोगिताको सेमिफाइनल पुगेको छ । टस हारेको इटहरीले २० ओभरमा ६ विकेट गुमाई १ सय १ रन बनायो । कप्तान मनीष दाहालले ३४ र विकेश बन्जरा र सेमन्त रेग्मीले १९१९ रन बनाए । सुुदूरपश्चिममा निरन्जन सिंहले २ र सिप्टेनराज अन्सारीले २ विकेट लिए ।सुदूरपश्चिमले ११ ओभरमै ९ विकेट गुमाउँदै विजय लक्ष्य पूरा गर्यो । उदय चन्दले ४३ र राजन सिंहले १८ रन बनाए। म्यान अफ द म्याच सिप्टेनराजले ५ रन दिएर २ विकेट लिए ।दोस्रो खेलमा पश्चिमाञ्चलले मध्यपश्चिमाञ्चललाई २ विकेटले हरायो । टस जितेको मध्यपश्चिले १८ ओभरमा सबै विकेट गुमाइ १ सय ४ रन बनायो । समसुद्दिन अन्सारीले ४७ र अजय शाहीले १३ रन बनाए । पश्चिमाञ्चलका राहुल चौहानले ५ विकेट र सन्दीप क्षेत्रीले ३ विकेट लिए । जवाफमा पश्चिमाञ्चलले १४२ ओभरमा ८ विकेट गुमाउँदै लक्ष्य भेट्यो । अजय केसीले ३१ र कुशल मल्लले १९ रन जोडे । मध्यपश्चिमका अजय शाही र विजय चौधरीले २२ विकेट लिए । म्यान अफ द म्याच राहुल चौहान भए ।
लिग भलिबल आजबाट,"काठमाडौं तेस्रो आरबीबीएनभीए महिलापुरुष क्लब लिग भलिबल प्रतियोगिता आज मंगलबार सुरु हुँदै छ । त्रिपुरेश्वरस्थित कभर्डहलमा हुने प्रतियोगितामा पुरुषतर्फ ८ र महिलातर्फ ६ टिमको सहभागिता रहने छ । वैशाख ४ सम्म हुने लिग भलिबलमा पुरुषतर्फ हेल्प नेपाल स्पोटर्स, त्रिभुवन आर्मी, नेपाल पुलिस, एपीएफ क्लब, पश्चिमाञ्चल भलिबल संघ, ढोरपाटन स्पोर्ट्स, जावलाखेल र बुटबलको मणिमुकुन्द भलिबल क्लबले प्रतिस्पर्धा गर्ने छन् । महिलातर्फ न्यु डायमन्ड क्लब, एपीएफ, नेपाल पुलिस, त्रिभुवन आर्मी, वेस्टर्न टप्स र जावलाखेलले सहभागिता जनाउने छन् ।कुल २१ लाख रुपैयाँ बजेट रहेको लिग विजेताले २ लाख र उपविजेताले एक लाख तथा तेस्रो हुनेले ५० हजार र चौथो हुनेले २५ हजार पुरस्कार प्राप्त गर्नेछन् । सर्वोत्कृष्ट खेलाडीले १५ हजार पाउने छन् । विधागत उत्कृष्टमा लिबरो, सर्भर, ब्लकर, लिफ्टर, स्पाइकर र प्रशिक्षकले जनही ५ हजार रुपैयाँ पुरस्कार हात पार्नेछन् ।लिगलाई रोचक र खेल स्तर बढाउन हरेक टोलीबाट ४४ विदेशी खेलाडी खेलाउन पाउने व्यवस्था गरिएको नेपाल भलिबल संघले जनाएको छ । प्रतिष्ठानको प्रायोजनशेरबहादुर खड्का स्मृति प्रतिष्ठानले प्रतियोगिताको पहिलो पुरस्कार प्रायोजन गर्ने भएको छ । प्रतिष्ठानकी संरक्षक गमली खड्काले पहिलो पुरस्कारवापत दुई लाख रुपैयाँको चेक भलिबल संघलाई हस्तान्तरण गरेकी छन् ।"
बलम्बुमा गोरु जुधाई र रेस्लिङ,"माघे संक्रान्तिमा नुवाकोटको तारुकामा जुधाइने गोरुलाई ल्याएर काठमाडौंमा पहिलोपल्ट गोरुजुधाई प्रतिस्पर्धा गर्न लागिएको सोमबार पत्रकार सम्मेलनमा महोत्सव संयोजक समीर बलामीले बताए । वैशाख ६ सम्म चल्ने महोत्सवमा वैशाख १, ३ र ५ गते गोरु जुधाई हुनेछ । हिमालयन टाइगरको समूहबाट वैशाख ४ र ५ मा महिला र पुरुषको रेस्लिङ भिडन्त हुनेछ । ६ वटा गोरुले भाग लिने स्पर्धाको पहिलो, दोस्रो र तेस्रो हुने गोरुले ३०, २० र १५ हजार पुरस्कार पाउने छन् ।"

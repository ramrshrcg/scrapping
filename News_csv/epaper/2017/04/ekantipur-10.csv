शीर्षक,विवरण
एनसेल कहीं गएको छैन,सांसद हरिचरण शाहले ५० प्रतिशतभन्दा बढी सेयर परिवर्तन भइसकेकाले कर तिर्ने दायित्व समेत एनसेलकै रहेको बताउँदै राज्यले असुल गर्न लागिपर्नुपर्ने बताए । एमाले सांसद तथा पूर्वमन्त्री आनन्द पोखरेलले लेखा समितिको अर्को बैठक पनि बस्न नपर्ने गरी निर्णय गर्न प्रधानमन्त्री दाहाललाई अनुरोध गरे । केही सांसदले कर असुल नभएसम्म ऐनसेल सेवा बहिष्कार गर्न आहवानसमेत गरे ।
मधेसलाई छाडेर देश बन्दैन,"सभामा कांग्रेस वरिष्ठ नेता रामचन्द्र पौडेल पनि एमालेप्रति आक्रामक रूपमा प्रस्तुत भएका थिए । एमाले प्रतिपक्षीको भूमिकाभन्दा देशमा द्वन्द्व निम्त्याउने प्रयास गरिरहेको छ, उनले भने, अब सबै पार्टीले विकासका मुद्दा अगाडि ल्याउनुपर्छ, जातीय, भेगीय र वर्गीय द्वन्द्व निम्त्याएर देश बन्न सक्दैन । सभामा महामन्त्री शशांक कोइराला, पूर्वमहामन्त्री कृष्ण सिटौला, नेताहरू एनपी साउद, रमेश लेखक, बद्री पाण्डेलगायतले सम्बोधन गरेका थिए । सुदूरपश्चिमबाट सुरु भएको कांग्रेस चुनावी अभियान झापा पुगेर टुंगिनेछ ।"
पीडकलाई पीडित नबनाऊ,मुलुकमा भएको सशस्त्र द्वन्द्वका क्रममा मारिएका वा बेपत्ता पारिएका व्यक्तिको हकदारलाई सरकारले दिने सुविधा सहज बनाउन ल्याइएको निर्देशिकालाई द्वन्द्वपीडितले अपनत्व ग्रहण गर्ने खालको हुनुपर्ने भन्दै निर्णयमा छुट्टाछुट्टै विषयलाई छुट्टाछुट्टै ढंगले सम्बोधन हुनुपर्ने आवश्यकता औल्याइएको छ । सर्वोच्चले राजनीतिक द्वन्द्वका क्रममा मृत्युवरण गरेका वा बेपत्ता पारिएका व्यक्ति तथा परिवारलाई प्रदान गरिने परिचयपत्रसम्बन्धी निर्देशिका पुनरावलोकन गरी संविधानको शब्द र भावनाअनुसार मानव अधिकार उल्लंघनको घटनाबाट पीडित हुन पुगेको स्थिति देखिने गरी निर्देशिका जारी गरी परिचयपत्र वितरण गर्न आदेश दिएको हो ।
गोली हान्नेलाई कारबाहीको सुझाव,उपसमितिले सामाजिक सद्भाव बिग्रन नदिन एवं भिडन्तको अवस्थाबाट सचेत रहन पूर्वतयारीको आवश्यकता औल्याउँदै मृतकका परिवारलाई सरकारले घोषणा गरेको राहत रकम तुरुन्त उपलब्ध गराउन सुझाएको छ ।
बिस्केट आजबाट,जात्राको अन्तिम दिन वैशाख ५ गते भैरवनाथ र भद्रकालीको रथ तानेर जात्रा समापन हुन्छ । यस दिन पहिलो दिन जस्तै भैरवनाथ र भद्रकालीको रथ तानेर जात्रा सम्पन्न हुन्छ ।
सुनाकोठीमा बालकुमारी जात्रा,"अन्तिम दिन छयास टोलमा बालकुमारीको खटलाई गणेश, कुमार र महादेवको खटले परिक्रमा गराइन्छ । यो जात्राको मुख्य आकर्षण मानिन्छ । त्यसपछि आआफ्नो डबलीमा पूजाबलि ग्रहण गर्दै नगरपरिक्रमा गराइन्छ । अन्तमा धौ: बजी खेल टोलमा चारैवटा खटलाई आपसमा जुधाएर जात्रा गरिन्छ । पूर्णिमाको दिन लिंगो ढालिन्छ । यसक्रममा लिंगोको टुप्पोमा रहेको कागती प्राप्त गर्नेलाई सन्तानलाभ हुने जनविश्वास छ । कागती पाउन स्थानीयबीच तँछाडमछाड हुन्छ ।"
पीपलबोटका सम्पदा संरक्षण कसले गर्ने ?,"२०४६ यता यी सम्पदा कुरूप बनाउन सुरु भएको शाक्य बताउँछन् । छेउमा ढुंगेधारा पनि थियो । त्यसको संरक्षण हुन सकेन । अहिले धारा पनि चट भयो, शाक्य भन्छन्, यसको मतलब छैन । मूर्ति चोरे पनि मतलब छैन । यहाँ भएका मूर्ति अहिले बनाउन लाखौं पर्छ । झन् यी त मल्लकालीन र लिच्छविकालीन हुन् । जति पुरानो भयो उति मूल्यवान् हुन्छन् । खै महत्त्व बुझेको ?यसको बार नेपाल बैंक लिमिटेडले लगाइदिएको हो । महानगरले नै खुला ठाउँको संरक्षण गर्नुपर्नेमा झन् मास्ने काममा लागेको शाक्यले आरोप लगाए । मन्दिर, सार्वजनिक बाटोलगायत मिच्ने काममा सरकारी निकाय लागेको शाक्य बताउँछन् । यहाँ भएको बाटो पनि गोरखापत्र संस्थानले निजी बनाइदियो, शाक्य भन्छन्, हामीले झगडा गरेर खोल्न लगायौं ।१९९० को भूकम्पपछि सम्झनामा जुद्धशमशेरले पीपलबोट छेउमै भूगोल पार्क बनाए । महादेवको शालिक राखेर भूकम्प स्तम्भ बनाइएको हो । यसवरिपरिको जग्गा पनि महानगरले मास्न लागेको थियो । सरकारी निकायले मास्न लागेको सम्पदा जोगाउन स्थानीयवासी सजग भएका थिए । तल बजार राखेर माथि पार्क बनाउने योजना महानगरले बनाएको थियो, शाक्य भन्छन्, हामीले विरोध गरेपछि महानगरको योजना तुहियो । पछि पार्क नै बनायो ।यसलाई जोगाउन स्थानीयले भूगोल पार्क संरक्षण समिति बनाएका छन् । स्थानीयका अनुसार ९० सालको भूकम्पपछि यहाँका कतिपय सम्पदा मिच्न थालिएको हो । पुरातत्त्व विभागका पूर्वमहानिर्देशक विष्णु कार्कीका अनुसार पहिला वसन्तपुरदेखि न्युरोड गेटसम्म सम्पदै सम्पदा थिए । आकारमा सानाठूला जत्रा भए पनि राजधानीका सम्पदासँग इतिहास जोडिएका छन् । तलेजुमा पुस्तौंदेखि पूजा हुँदै आएको छ । तलेजुलाई मल्ल राजाहरूको कुलदेवताका पुज्थे । तलेजु मन्दिर हरेक वर्ष महानवमीमा मात्रै सर्वसाधारणका लागि खुला गरिन्छ । यो मन्दिरमा ०२०७२ को भूकम्पले सामान्य मात्रै क्षति पुर्याएको छ । बाह्र तह पेटी रहेको तलेजु मन्दिरको तीन तह छाना छन् । यसलाई मध्यकालको वस्तुकलाको उत्कृष्ट उपहार भनेर चिनिन्छ । यस्तो भव्य मन्दिरसँग जोडिएको पीपलबोटमा रहेका सम्पदाचाहिँ कुरूप बनाइएको छ, शाक्य भन्छन्, अब यसको संरक्षण गराउन हामी दबाबमूलक आन्दोलन थाल्छौं ।"
महासंघमा आमरण अनशन,काठमाडौं नेपाल पत्रकार महासंघलाई राजनीतिक सिन्डिकेटका आधारमा चलाउने काम बन्द गर्नुपर्नेलगायत माग गर्दै एक पत्रकार महिलाले आमरण अनशन थालेकी छन्। महासंघकी केन्द्रीय सभासद भावना विद्रोहीले विभिन्न १३ बुँदे माग राख्दै सञ्चारग्राम तिलगंगास्थित केन्द्रीय कार्यालयमा अनशनमा बसेकी हुन् ।
पत्रकारिता तालिम सुरु,ललितपुर जिल्ला समन्वय समितिको संयोजनमा नेवा: पत्रकार राष्ट्रिय दबूले आइतबारदेखि तीनदिने पत्रकारिता तालिमको सुरु गरेको छ । ललितपुर २ नम्बर क्षेत्रका सांसद चन्द्र महर्जनको निर्वाचन क्षेत्र विकास कार्यक्रमअन्तर्गत सञ्चालित तालिममा ३५ जना सहभागी छन् ।
खप्तडी बस्नेतको भेला,काठमाडौं खप्तडी बस्नेतहरूको दुईदिने भेला काठमाडौंमा सम्पन्न भएको छ । शनिबार सम्पन्न भेलाले कल्याणकारी कोषको स्थापनालगायत ७ बुँदे घोषणापत्रसमेत सार्वजनिक गरेको छ ।
नेतृत्व गर्न आदिवासी उत्साही,"(अर्जुन राजवंशी, प्रदीप मेन्याङ्बो, श्यामसुन्दर शशि, वेदराज पौडेल, शाहीमान राई, रमेशचन्द्र अधिकारी, पर्वत पोर्तेल)"
महाकालीपारि चुनावी रन्को,"दोधाराचाँदनी (कञ्चनपुर) सहरमा भन्दा गाउँमा चुनावी रौनक बढेको छ । महाकालीपारिको साविकका दोधाराचाँदनी गाविसमा त्यस्तै देखिन्छ । उम्मेदवारका आकांक्षीदेखि नेता कार्यकर्ताहरू रातदिन प्रचारप्रसारमा जुटेकाले अहिले यहाँको माहोल बेग्लै छ ।कोही मोटरसाइकलमा झन्डा बोकेर प्रचारमा हिंडेका छन् । कसैले घर आँगनमा पार्टी झन्डा टाँगेका छन् । वडा र टोल भेला जारी छन् । आकांक्षीहरू जिल्लास्तरका नेतासमक्ष टिकटका लागि लबिङमा व्यस्त छन् । दोधाराचाँदनीमा एकडेढ महिनादेखि यस्तै चलिरहेको छ, महाकाली नगरपालिका ९ का गोपी कँडेलले भने, आकांक्षीहरू रातदिन दौडधुपमा छन् । दोधराचाँदनी गाविस मिलाएर महाकाली नगरपालिका बनेको हो । सर्वसाधारणलाई पनि चुनावी रन्कोले छोइसकेको छ । आकांक्षी समक्ष आफ्ना समस्या राख्ने ब्रगेल्ती छन् । उनीहरू पार्टीभन्दा पनि स्थानीय समस्या समाधान गर्ने उम्मेदवारलाई नै भोट दिने बताउँछन् । सबै चुनावमै होमिएका छन्, वडा १० का दिनेश ओलीले भने, सहर बजारभन्दा गाउँमा चहलपहल बढ्यो। १९ हजार ५ सय ३५ मतदाता रहेको उक्त नगरपालिकामा मुख्य पार्टीहरू कांग्रेस, एमाले र माओवादी केन्द्रलगायतले प्रचारलाई तीव्रता दिएका छन् । यहाँ एउटै जातिको बसोबास छैन । विभिन्न जाति र क्षेत्रबाट आएकाहरूको सरोबरी बसोबास रहेकाले जुनसुकै उम्मेदवारलाई पनि चुनाव जित्न सहज देखिँदैन । मेयरका लागि तीन ठूला दलहरूबाट आकांक्षी व्यवस्थापनमा चुनौती छ ।दोधारा र चाँदनी गाविससहितको महाकालीपारिको यो क्षेत्र अझै पनि जिल्लाको अन्य भूभागसँग सडक यातायातले जोडिएको छैन । महाकाली नदीमा झोलुंगे पुल बनेपछि केही राहत भएको छ । विकास निर्माणका दृष्टिले निकै पछाडि छ । अहिलेको निर्वाचनमा सक्षम उम्मेदवार निर्वाचित गराउनसके विकास निर्माणले गति लिने स्थानीयको बुझाइ छ । अब चुनाव भए सबैले सोचेअनुरूप विकासको अपेक्षा गरेका छन्, स्थानीय पूजा चँदाराले भनिन्, अहिले त दिनभरि नेताहरू आएर भोट मागिरहेका छन्, सबैले राम्रै काम गर्छु भन्छन् ।"
पार्टी प्रवेश गराउने होड,"सिरहा प्रस्तावित २ नम्बर प्रदेशअन्तर्गतका जिल्लामा चुनाव हुनेनहुने अन्योल रहे पनि दलहरूले टोलटोलमा चुनाव केन्द्रित कार्यक्रम सुरु गरेका छन् । गाउँस्तरीय समितिहरूलाई व्यवस्थित गरी संगठन सुदृढीकरणसँगै पार्टी प्रवेश कार्यक्रमलाई पनि तीव्रता दिएका हुन् ।दोस्रो संविधान सभा निर्वाचनमा माओवादी केन्द्रबाट सिरहा क्षेत्र नम्बर १ का उम्मेदवार बनेका पूर्वमेयर मुनि साह शनिबार एमाले प्रवेश गरे । संविधान सभा निर्वाचनमा उनी कांग्रेस उम्मेदवार पदमनारायण चौधरीसँग पराजित भएका थिए । लहान नगरपालिकाका पूर्वमेयरसमेत रहेका साहसहित एक हजारभन्दा बढी नेता तथा कार्यकर्ता माओवादी परित्याग गरी एमालेमा प्रवेश गरेको लहान नगटर कमिटी अध्यक्ष सचिदानन्द चौधरीले दाबी गरे । नगरपालिकामा एमालेको संगठन मजबुद भयो, उनले भने ।कांग्रेसले पनि पार्टी प्रवेश कार्यक्रमसँगै संगठन निर्माण अभियानलाई तीव्रता दिएको जनाएको छ । कांग्रेस सिरहाका सभापति रामचन्द्र यादवले लहान नगरपालिकाको २४ नं वडामा मात्रै एमाले परित्याग गरेका पाँच सयभन्दा बढी कार्यकर्ता कांग्रेस प्रवेश गरेको दाबी गर्छन् । वडावडामा भेला गरी उम्मेदवार सिफारिस गर्ने क्रम जारी छ, उनले भने, संगठन सुदृढीकरणसँगै चुनावी अभियानका लागि गाउँमा केन्द्रित भएका छौं । माओवादी केन्द्रले चुनावलाई लक्षित गरी वडा समितिहरूलाई व्यवस्थित गरेको छ । टोलमा गठन गरिएका समितिमा आबद्ध नेता तथा कार्यकर्तालाई चुनावी प्रशिक्षण अभियान सुरु गरेको छ । माओवादी केन्द्रका पोलिटब्युरो सदस्य हरिनारायण चौधरीले धनगढीमाई, गोलबजार नगरपालिकाका हरेका वडामा समितिलाई व्यवस्थित र पुनर्गठन गरी निर्वाचनका बारेमा जानकारी गराउन प्रशिक्षण कार्यक्रम गरिसकेको जानकारी दिए । उनले लहान नगरपालिका, मिर्चैया नगरपालिका र गाउँपालिकाहरूमा निर्वाचन केन्द्रित अभियान जारी रहेको बताए ।संघीय समाजवादी पनि आक्रामक संविधान संशोधन नगरी र मोर्चाले उठाएका माग पूरा नगरेसम्म स्थानीय तह निर्वाचन हुन नदिने बताउँदै मधेसी मोर्चा गठबन्धनको एक घटक संघीय समाजवादी फोरम नेपालले मधेस आन्दोलनको उद्गमस्थल लहानमा गत मंगलबार बृहत् पार्टी प्रवेश कार्यक्रम आयोजना गर्यो । अध्यक्ष उपेन्द्र यादवले राजेन्द्र महतो नेतृत्वको सद्भावना पार्टीका केन्द्रीय सहमहासचिव राजकुमार गुप्ता राजु, केन्द्रीय सदस्यद्वय योगेन्द्र राय यादव, लालबाबु यादव, जयप्रकाश गुप्ता नेतृत्वको तराई मधेस राष्ट्रिय अभियानका केन्द्रीय सदस्य राकेश गुप्ता रोशन लगायत दुई हजारभन्दा बढी नवप्रवेशीलाई अबिर र फूलमाला लगाई पार्टी प्रवेश गराए । अध्यक्ष यादवले पार्टी प्रवेश कार्यक्रममा संविधान संशोधन नभएसम्म कुनै पनि चुनाव हुन नसक्ने दोहोर्याए । तर, उनले आफूहरू चुनावविरोधी नरहेको बताउँदै चुनाव द्वन्द्व समाधान गर्ने र जनताको भागीदारीको सुनिश्चितता हुनुपर्नेमा जोड दिए । जनताको गला काट्ने र मुलुकलाई ध्वस्त पार्ने चुनावको काम छैन, उनले भने ।सभामा आउनुअघि नेता तथा कार्यकर्ताहरूले चुनावमा टिकट लगायतका बारेमा पटकपटक नेता तथा कार्यकर्ताहरूले जिज्ञासा राखेपछि भाषणका क्रममा उनले मधेसको जनसंख्याको आधारमा स्थानीय तहको संख्या निर्धारण, राष्ट्रिय सभाको निर्वाचनमा गाउँपालिका र नगरपालिकाका प्रमुखले मत हाल्न पाउने व्यवस्था खारेजी, विशेष, संरक्षित र स्वायत्त क्षेत्रको व्यवस्थासहित मधेसी मोर्चाले उठाएका माग सम्बोधन हुनेगरी संविधान संशोधन नभएसम्म चुनावमा नहतारिन कार्यकर्ताहरूलाई आहान गर्नुपरेको थियो । एक महिना, दुई महिना ढिलो किन नहोस् माग पहिले पूरा हुनुपर्यो, उनको भनाइ थियो, त्यसपछि चुनाव लड्ने तपाईंहरू नै हो, हामी आएर लडदैनांै, त्यसैले तपाईंहरू नहतारिनुहोस् ।स्थानीय तह निकाय चुनावको अन्योलता रहे पनि टोलबस्तीमा कांग्रेस, एमाले, माओवादी केन्द्र लगायत ठूला र साना दलहरूले चुनावी अभियान सुरु गरेपछि सिरहामा चुनावी रौनक सुरु भएको छ । हरेक टोलबस्तीमा दिनहुँजसो दलका नेता तथा कार्यकर्ता चुनावी गतिविधिमा सक्रिय रहेका भेटिन्छन् । नागरिक समाज लहानका रामस्वरूप महतो संयुक्त लोकतान्त्रिक मधेसी मोर्चाले स्थानीय तह चुनावको विरोध बाबजुद पनि अन्य दलहरूले चुनावी गतिविधिलाई बढाएका कारण र लामो समयपछि चुनाव हुन लागेकाले पनि टोलबस्तीमा रौनक देखिएको बताउँछन् । मोर्चाका माग सम्बोधन गरेर भए पनि चुनावमा ती दलहरूलाई समेत सहभागी गराउनुपर्छ, उनले भने, जनता चुनावमा भोट हाल्न आतुर छन्, त्यसैले पनि चाँडै नै माग सम्बोधन गरी चुनावी माहोल बनाउनु जरुरी छ । मानव अधिकार संगठनका केन्द्रीय सदस्य राजकुमार राउत कुर्मीले पार्टीहरूले चुनावी गतिविधिलाई तीव्रता दिएसँगै चुनावको माहोल तयार हुन थालेको आभास भएको बताए । हरेक दिनजसो पार्टी प्रवेश कार्यक्रमका गतिविधि गाउँटोलमा हुन थालेका छन्, यसबाट चुनावी रौनकता देखिन्छ, उनले भने, संघीय समाजवादी फोरमले गरेको पार्टी प्रवेश कार्यक्रम र सभा पनि चुनावी तयारीकै संकेत हो, त्यसैले मोर्चाको माग छिटो सम्बोधन हुन आवश्यक छ ।संघर्ष समिति बनाउँदै मोर्चाकांग्रेस, एमाले, माओवादी केन्द्र लगायत दलहरू टोलबस्तीमा चुनावी अभियानमा सक्रिय रहेका बेला संयुक्त लोकतान्त्रिक मधेसी मोर्चाले भने सिरहाका टोलहरूमा संघर्ष समिति निर्माणलाई तीव्रता दिएको छ । तराई मधेस लोकतान्त्रिक पार्टीका केन्द्रीय सदस्य सुरेश मण्डल वारपारको आन्दोलन हुने भएकाले त्यसको तयारी स्वरूप बस्तीबस्तीमा संघर्ष समिति गठन गरिएको बताउँछन् । उनले कल्याणपुर नगरपालिकाका सबै वडा, बस्तीहरूमा आन्दोलनका लागि ३५ देखि ५५ सदस्यीय संघर्ष समिति निर्माण गरिएको र अन्य स्थानमा पनि संघर्ष समिति निर्माण कार्य जारी रहेको जानकारी दिए । अहिले हामीले चुनावको बारेमा सोचेका छैनौं, उनले भने, मोर्चाले उठाएको माग पूरा भए त्यही समितिलाई चुनावमा प्रयोग गर्न पनि सक्छौं, आन्दोलन कसरी सफल पार्ने भन्ने रणनीतिमा छौं ।उम्मेदवार छान्न थाले दलरामेछाप स्थानीय तह चुनाव नजिकिँदै जाँदा आकांक्षी पनि बढेका छन् । चर्चामा रहेका केही अगुवालाई दलले आफ्नो उम्मेदवार छनोट गरेका छन् । तर, यो संख्या ज्यादै न्यून छ । केही ठाउमा उम्मेदवार तोकेका दलहरूले वडा वा गाउँ तहका सबै पदका अझै छनोट गर्न नसकेका हुन् । जिल्लामै पहिलो पटक माओवादी केन्द्रले उम्मेदवार तोकेको थियो । झन्डै दुई साताअघि मन्थली नगरपालिकाको १ नम्बर वडाध्यक्षका लागि माओवादीले नारायणदाश श्रेष्ठलाइ उम्मेदवार बनाएको हो । त्यसपछि उक्त दलले बिहीबार गोकुलगंगा गाउँपालिकाको प्रमुखका लागि पार्टी सचिव प्रेम कार्कीलाइ उम्मेदवार तोकेको छ । जिल्लाभर दुई जना मात्र माओवादीका टुंगो लागेका उम्मेदवार हुन् । दोस्रो ठूलो दल एमालेले विस्तारै केही वडाहरूबाट आफ्ना उम्मेदवार टुंगो लगाउन थालेको छ । उक्त दलले शनिबार मन्थली नगरपालिकाको वडा नम्बर १, २ र ३ मा वडा अध्यक्षको उम्मेदवार तोकेको छ । वडा नम्बर १ मा उज्जल सुवेदी २ मा सुरेन्द्र कार्की र ३ मा यमबहादुर थापालाइ उम्मेदवार बनाइएको छ । यसैगरी गोकुलगंगाको वडा नम्बर १ मा खगेन्द्रवहादुर खड्कालाइ वडाध्यक्ष पदमा उम्मेदवार बनाएको छ । एमालेले उक्त वडामा वडा सदस्यका उम्मेदवार समेत तोकेको जनाएको छ । सबैभन्दा ठूलो दल नेपाली कांग्रेसले भने हालसम्म कुनै पनि तहको लागि उम्मेदवार घोषणा गरिसकेको छैन । पार्टी नेता रामहरी ढुंगेल र गजेन्द्र खड्काको मृत्युको शोकपछि गाउँ पसेको कांग्रेस कार्यकर्ताको माझमै छ । गाउँबाट फर्केपछि जिल्ला तहका नेताहरू बसेर वडादेखि गाउँ र नगर प्रमुखसम्मको पदमा उपयुक्त उम्मेदवार उठाउने बारेमा छलफल हुने जिल्ला सभापति लवश्री न्यौपानेले बताए । कांग्रेसका सबै नेता तथा कार्यकर्ता अहिले संगठन विस्तारको लागि गाउँगाउँमा रहेको उनले बताए । चौथो ठूलो दल राप्रपा र जिल्लामा क्रियाशील अन्य दलहरूबाट पनि उम्मेदवारको टुंगो लागेको छैन । सदरमुकाम र गाउको माहोल बिस्तारै चुनावमय हुन थालेपछि स्थानीय चुनाव हुनेमा ढुक्क देखिएका छन् ।"
सहकारीमा स्वार्थ,"सरकारी तथ्यांकअनुसार देशभरि ३३ हजार ५ सय ९९ सहकारी छन् । तिनमा ५२ प्रतिशत महिलासहित ६० लाख ३० हजार ८ सय ५७ जनाको ७१ अर्ब ३५ करोड रुपैयाँ सेयर पुँजी छ । २ खर्ब ९५ अर्ब रुपैयाँ बचत र २ खर्ब ८९ अर्ब ऋणलगानी पुगेको छ । यति ठूलो समूह र पुँजी रहेको सहकारी क्षेत्रको सञ्चालनमा सीमित व्यक्ति हाबी छन् । अधिकांश सहकारीमा चुनावका नाममा सञ्चालक समितिको तयारी सूची कार्यसमितिका हर्ताकर्ताले प्रस्तुत गर्छन् । त्यसैलाई निर्वाचित भनेर हरेक सदस्यले ताली पिट्न बाध्य हुनुपर्छ । त्यो विकृति रोक्न हरेक सदस्यले चुनावमा उत्तिकै सहभागिता जनाउन पाउने नियम बनाउनुपर्नेमा उपसमितिले तयार गरेको संशोधनमा उल्टै प्रतिनिधिमूलक साधारणसभा को प्रावधान राखिएको छ । त्यो पारित भए छानिएका प्रतिनिधि मात्र साधारणसभामा जानुपर्ने हुन्छ । त्यस्ता प्रतिनिधि शक्ति र पहुँचका आधारमा चयन हुन्छन् । यसले गर्दा सर्वसाधारण सदस्यहरू आवाजविहीन बनाइन्छन् । मन्त्रालयकै अधिकारीहरूको मूल्यांकनमा, त्यो भनेको सदस्यहरू ग्राहकजस्ता र सञ्चालकहरू मालिकजस्ता हुनु हो । सदस्यहरूको पुँजीमा सीमित व्यक्तिको हालीमुहाली चल्नु हो । सहकारीको मूल्य, मान्यता र सिद्धान्त सहकार्य हो । व्यापार, धन्दा र कर्पोरेट संस्कृति निर्माण गर्नु होइन । यसका हरेक सदस्यलाई समान अधिकार र सहभागिता भए मात्र यसको मर्म र धर्म बाँच्छ । तर, धेरैबाट पुँजी जुटाएर बैंकको समानान्तर आर्थिक कारोबार गर्ने, त्यसको आडमा व्यक्तिगत व्यवसायउद्योग चलाउने काममा सहकारीलाई उपयोग गर्ने गरिएको छ । त्यसलाई अझ सजिलो पार्न कानुनी व्यक्ति (संघ, संस्था, निजी स्कुल, कलेज, नर्सिङ होम, फर्म, कम्पनी आदि) लाई सदस्य बनाउने ठूलै दबाब परेको छ । अर्थ समितिअन्तर्गतको उपसमिति त्यसको प्रभावमा परेर सदर गरिदिएको छ । यो व्यवस्थाले संस्थाको स्रोत अपचलन भई ठूलो वित्तीय दुरुपयोग हुने र टाठाबाठाहरूले सहकारीलाई संकटमा पार्नसक्ने अवस्था आउनेछ । अर्को आपत्तिजनक प्रावधान कार्यक्षेत्र विस्तार हो । बृहत् कार्यक्षेत्र हुनासाथ सदस्यहरू संस्थाबाट टाढा हुनेछन्, सञ्चालकको आफूखुसी बढ्नेछ । चल्ती र मुद्दती खाताका लागि सहकारीहरूले गरिरहेको मागलाई उपसमितिले विधेयकमा पारिदिएको छ । यो सहकारी सिद्धान्तविपरीत हो । यसले वित्तीय मापदण्डविपरीत निक्षेप परिचालन भई जोखिम र आर्थिक अस्थिरता आउन सक्नेछ । उत्पादनमूलक क्षेत्रमा लगानी खुला, सेयर पुँजी र बचतको सीमा विस्तारजस्ता प्रावधान पनि सहकारी सुहाउँदा होइनन् । तिनले सञ्चालकको मनोमानी बढाउनेछन् ।विधेयकका प्रावधान जति आपत्तिजनक छन्, यसमा ढिलासुस्ती झन् आपत्तिजनक छ । पछिल्लोपटक सहकारी तथा गरिबी निवारण मन्त्रालय र उपसमिति मिलेर बनाइएको खाका उपसमिति एक्लैले फेरि बदलेपछि यसमा ठूलै चलखेलको आभास दिलाएको हो । अप्रत्यक्षत: दलहरूले सहकारी चलाएका छन् । सहकारीहरूले दल चलाएका छन् । त्यसले पनि यो विधेयकमा राजनीतिक चासो बढेको हुन सक्छ । तर, सीमित स्वार्थसिद्धिका लागि कानुन बनाउने जनप्रतिनिधिले जनभावनाविरुद्ध सौदाबाजी गरिरहनु हुँदैन । जनसमर्थनका बलले चल्ने दलहरूले पनि प्रभावशाली र पहुँचवालाको कुरा मात्र सुन्नु हुँदैन । मुलुकले अपनाएको तीनखम्बे अर्थनीतिमा एउटा खम्बा सहकारी पनि हो । यसको सदुपयोगबाट अर्थतन्त्रबाट ठूलो टेवा पुग्नुका साथै सर्वसाधारणको जीवनस्तर उकास्नसमेत मद्दत पुग्नेछ । ठीक विपरीत दुरुपयोग गर्ने बाटाहरू खोल्न खोजिएको छ । त्यो रोक्न जरुरी छ ।"
स्वदेशमा अवसर खोज्ने कि खोस्ने,"परदेश जाने जो कोहीसँग मुग्लान पस्नुको कारण के हो भनेर सोध्यो भने प्राय:को सहज उत्तर हुन्छ, नेपालमा अवसरै छैन । के हाम्रो मुलुक रोजगारीको अवसर नभएको राष्ट्र हो ? प्रश्न जति सहज भए पनि सही उत्तर पेचिलो र असहज छ । प्रत्यासीको दाँजोमा हामीकहाँ रोजगारका अवसर न्युन छ । झन् दक्ष जनशक्तिको आपूर्ति र मागबीचको खाडल फराकिदो छ, प्रत्येक दिन । रोजगारी अवसरका निम्ति प्रतिस्पर्धा तीव्र छ । प्रतिष्ठित र आकर्षक पदमा यो प्रतिस्पर्धा अत्यधिक हुने गर्छ । थोरै पदका निम्ति धेरै उम्मेदवार प्रतिस्पर्धामा उत्रने हुनाले पहुँच र थैलीवालाहरूको बर्चस्व हुनु स्वाभाविक हो । आकर्षकमध्येका पनि आकर्षक पद वितरण राजनीतिक भागबन्डामा हुन्छ । यस्तो पद्धतिमा उम्मेदवारको योग्यता, दक्षता, सान्दर्भिकता र उसले पुर्याउन सक्ने योगदान आदि त परै जाओस्, रेलिभेन्स आदिलाई पैसा र पहुँचले विस्थापित गर्नु स्वाभाविक भइसकेको छ । विभिन्न देशहरूमा संयुक्त राष्ट्रसंघ र त्यससँग आबद्ध संस्थाहरू तथा बहुराष्ट्रिय संस्थाहरूबाट सेवानिवृत्त भएर फर्केका धेरैको गुनासो हुन्छ, राष्ट्रले हाम्रो आवश्यकता अवमूल्यन गर्यो । कतिको गुनासो सुन्दा लाग्छ, उनीहरूजस्तो ज्ञाताहरूलाई राष्ट्रले सुनको थालीमा अवसर बोकेर स्वागत गरेन । जीवनको सबभन्दा उत्पादनशील काल अन्य मुलुकमा बिताएर स्वदेश फर्केकाहरूले आफ्नो कदर नभएको सिकायत गर्दा बिर्सने पाटो भनेको पहिलो त उनीहरू नेपालसँग डिस्कनेक्टेड छन् भन्ने हो । दोस्रो पाटो भनेको नेपालमा दक्ष र सक्षम जनशक्तिको त्यति अभाव छैन, जति बाहिर जीवन बिताएकाहरूले सोचेका हुन्छन् ।विदेशमा रहेर अवकाशपछि स्वदेश फर्कनुको एउटा प्रमुख कारण के हो भने मुग्लानमा जतिसुकै सुखसुविधा भएपनि अन्तत: जीवनको उत्तराद्र्धमा जन्मभूमि फर्कने चाहना प्राय:लाई हुन्छ । सबै प्राणीले जीवनको अन्तिम क्षण जन्मभूमिमा बिसाउन खोज्छन् । यो प्रकृतिको नियम हो । आफ्नो प्रमुख पहिचान (नेपाली) भएको कारणले गर्दा अर्काको देशमा अटाउन त्यति सहज हुँदैन, खासगरी बुढेसकालमा । जति बुढ्यौलीले गाल्छ, त्यतित्यति आफन्तको अभाव खट्किन थाल्छ । वास्तवमा मुलुक फर्कने निर्णयमा व्यक्तिगत स्वार्थले जति ठूलो भूमिका खेलेको हुन्छ, त्यति नै कम जीवनको अन्तिम समय राष्ट्रलाई योगदान गर्ने अभिलाषाले भूमिका खेलेको हुन्छ ।पंक्तिकारले यो आलेखमा राष्ट्र संघ र त्यससँग आबद्ध संस्थाहरूबाट अवकाशप्राप्त समुदाय लक्षित गर्नुको प्रमुख कारण उनीहरूको आर्थिक हैसियत हो । बुढेसकालमा उनीहरूमध्ये बिरलैले आर्थिक संकटको सामना गर्नुपर्ने स्थिति आउँछ, जुन परिस्थिति अधिकांश नेपालीले भोगिरहेका हुन्छन् । किनभने लगातार पाँच वर्ष राष्ट्रसंघ सम्बन्धित संस्थामा काम गर्ने व्यक्तिले ६० वर्ष उमेरको हद पार गरेपश्चात बाँचुन्जेल पेन्सनको हकदार हुन् पाउँछन् । मरणपछि पनि तिनका श्रीमान् वा श्रीमतीले समेत उनीहरू बाँचुन्जेल आधा पेन्सन पाउँछन् । त्यसरी पाइने रकम औसत नेपाली मध्यमदेखि उच्च मध्यम आयको जीवनयापनका निम्ति यथेष्ट हुन्छ । त्यसकारण यो समुदायका निम्ति बुढेसकालमा अत्यावश्यक हुने पैसाको अनिष्ट पर्दैन । पेन्सन प्राप्त गरी नेपाल भित्रिएकाहरूलाई तीन कित्तामा बाँड्न सकिन्छ । पहिलो, हमेसा एउटा खुट्टा मुलुकबाहिर राख्नेहरू । तीमध्ये कतिलाई रिटायर्ड भइसक्दा पनि छोटो अवधिका निम्ति कार्यरत हुने अवसर विदेशमा मिलिराख्छ । त्यस्तै कतिले जायजेथा मुग्लानमा जोर्न सफल भएको हुनाले पनि तिनको सम्बद्र्धनका निम्ति उता गइरहनुपर्ने स्थिति हुन्छ । परिवारका कारण जस्तै छोराछोरी तथा नातिनातिनाहरू उतै भएको आदि कारण पनि उता भौंतारिनुपर्ने स्थिति आइपर्छ । त्यसकारण यस समूहका अधिकांशले विदेश र स्वदेशमा जीवन बिताउँछन्, सकुन्जेलसम्म । दोस्रोमा त्यस्ता व्यक्तिहरू पर्छन्, जसलाई मुलुकमा विनास्वार्थ केही गरेर आत्मसन्तुष्टि प्राप्त गर्ने अभिलाषाले पिरोलिरहेको हुन्छ । यीमध्ये केहीलाई आफ्नो उमेर अर्काको निम्ति बितेको हुनाले बुढेसकालमै किन नहोस्, मुलुकका निम्ति केही न केही योगदान गर्ने प्रबल चाहनाले पिरोल्छ । देशबाट आफूले पाएको सबै फिर्ता गर्ने सामथ्र्य नभएपनि कमसेकम केहीमात्र भए पनि फिर्ता गर्ने तीव्र आकांक्षा हुन्छ, तिनमा । त्यसकारण कोही राजनीतितर्फ आकर्षित हुन्छन् भने कोही सानातिना भोलेन्टरी गरेर सामु भएको अवसरको सदुपयोगमा । तेस्रो, मुलुकबाट फाइदा लिन व्यग्र व्यक्तिहरू पर्छन् । निर्वस्त्र ढंगले शक्तिकेन्द्रहरूमा बिचौलियाहरू अघि लगाउँदै आर्थिक कोसेलीको कुम्लो बोकेर ढोका चहार्न पुग्छन्, अवसरको भिख माग्दै । यो प्रयासमा कतिलाई विदेशमा नमिलेको सफलता पनि स्वदेशमा मिल्छ, भलै त्यो मुलुकको हितविपरीत किन नहोस् ।दोस्रो कोटीमा पर्नेहरूमध्ये केहीको योगदान वर्णनयोग्य छ । दुई उत्कृष्ट उदाहरण यहाँ प्रस्तुत गर्ने धृष्टता गरेको छु, सत्कर्म गर्ने उद्देश्य प्रेरितहरूका निम्ति यही मुलुकमा पनि असीमित अवसर छन् भन्ने प्रमाण प्रस्तुत गर्न । मैले छानेको दुवै व्यक्तिलाई सरकारले अपमानित गरेको थियो, बिना कसुर बर्खास्त गरेर । पहिलो उदाहरण हुन्, अर्थसचिव हिमालयशमशेर राणा, जसलाई सरकारले नेपाल राष्ट्र बैंक संस्थापन र सञ्चालन गर्ने गहन जिम्मेवारी सुम्पेर पहिलो गभर्नर बनाएको थियो । ती काम सकिंँदै गर्दागर्दै उनलाई नेपाली कांग्रेस समर्थक भएको आशंकामा राजा महेन्द्रले बर्खास्त गरिदिए, २०१७ सालमा । प्रशंसाका पात्र राणा रातारात बेरोजगार भए । संयुक्त राष्ट्रसंघीय विकास कार्यक्रमले भने तिनलाई स्वागत गर्यो । विभिन्न राष्ट्रमा उक्त संस्थाको आवासीय प्रतिनिधि नियुक्त भए उनी । अवकाशपछि भने स्वदेश फर्किए । देश विकासमा योगदान पुर्याउने आशयले उद्योगधन्दा सञ्चालनतिर अग्रसर भए । निजी क्षेत्रमा बैंक सञ्चालन गर्न दिने सरकारी नीतिबाट उपलव्ध अवसरको सदुपयोग गर्दै उनले हिमालयन बैंक स्थापना गरे । पाकिस्तानको हबिब बैंकसँग सहकार्य गर्दै अघि बढेको यो क वर्गको बैंक आज देशको उत्कृष्ट बैंक कहलिन्छ । तिनले बैंक व्यवस्थापन नयाँ पुस्तालाई हस्तान्तरण गरेर विश्राम लिएको पनि दशक बित्न लागिसक्यो । राणा आर्थिक नीतिगत विषयमा सरसल्लाह लिन आउने राजनीतिक नेतादेखि उच्चस्तरीय सरकारी कर्मचारी र सर्वसाधारणका निम्ति स्रोतव्यक्ति भएर योगदान पुर्याउँदैछन् ।शाखा अधिकृतबाट सरकारी सेवाको भर्याङ चढ्दै तीन दशक उमेर पार गर्नुपूर्व नै डा पुष्करनाथ पन्त उद्योग वाणिज्य सचिव बने । उनी त्यतिबेलाका दक्ष सचिवमध्ये गनिन्थे । कुनै कारण नै नदेखाई उनलाई सरकारले बर्खास्त गर्यो । बर्खास्तगीको पीडा बोकेर डापन्त दिल्ली विश्वविद्यालयको डेभलपमेन्ट सेन्टरमा अध्यापन र अनुसन्धानमा संलग्न रहे । दिल्लीमै छँदा उनलाई जेनेभास्थित राष्ट्रसंघीय जेनेरल ट्रेड एन्ड ट्रान्जिट एग्रिमेन्ट संस्थाले उनलाई भूपरिवेष्टित राष्ट्रहरूको महाशाखा प्रमुख पदको प्रस्ताव राख्यो । उक्त संस्थामा दुई दशकभन्दा लामो समय बिताई अवकाश लिएका डा पन्त पनि नेपाल फर्किए । आफूले आर्जेको धन र क्षमता निजी क्षेत्रको शिक्षण अस्पताल नेपाल मेडिकल कलेजको स्थापना र सञ्चालनमा लगाए । उक्त शिक्षण अस्पतालको सञ्चालनमा उनी जीवनको अन्तिम घडीसम्म पनि सक्रिय रहे । निजी क्षेत्रद्वारा सञ्चालित यस अस्पताल सफल स्वास्थ्यमध्ये मानिन्छ । काम गर्ने अवसरै पाइएन भनेर गुनासोमात्र गर्नेहरूले यी उदाहरणबाट केही सिक्ने कि ?"
फरियाले प्रमुख हाँक्न हुन्छ कि हुन्न ?,"उसो त बाहिरबाट हेर्दा यो देश अहिले पनि महिलाकै कब्जामा छ । राष्ट्रपति, सभामुख र प्रधानन्यायाधीशसमेत महिला छन् । सम्भवत: पद्मशमशेर र प्रचण्डको शासनकालसम्म आइपुग्दाको नेपाली महिलाको सामाजिक जीवनको एउटा सूचक हो, यो अन्तर । यसमा साहना प्रधान र शैलजा आचार्य लगायत असंख्य नेपाली महिला र पुरुष राजनीतिकर्मीहरूको समेत अतुलनीय योगदान छ, तरैपनि जब म चोकचौरस्तामा हुने विभिन्न दलका भेला र गोष्ठीहरूमा पुग्छु, त्यहाँ अहिले पनि मञ्चमा पुरुषहरूकै बर्चस्व देख्छु । कार्यक्रमलाई सुन्न आउनेहरू ८० प्रतिशत त पुरुष नै हुन्छन् । यसलाई मेरो कुण्ठाका रूपमा नबुझियोस्, ५० प्रतिशतभन्दा बढी जनशंख्या महिलाको भएको समाजमा अहिले पनि उही साहनाले आन्दोलन गरेकै बेलाको अनुपातमा सार्वजनिक जीवनहरूमा महिलाहरू देख्दा मन कुँडिन्छ । थुक्क, महिलाको जीवन श्रापित नै हो कि झैं लाग्छ । संविधानले लिंग, पेसा, वर्ग र जातिका आधारमा विभेद नगरे तापनि कतिपय सामाजिक प्रचलन, मान्यता र संस्कारका कारण समाजले अहिले पनि फरिया र पाइन्टका आधारमा गर्ने विभेद कायमै छ । पहिले जस्तो दृश्य रूपमा नभए पनि कुनै परिवारमा जन्मेकै कारण उक्त व्यक्तिमाथि ठूलो जाति भनिएकाहरूले गर्ने व्यवहार जारी छ । फलाकेर पढाइने शिक्षाले मात्रै नहुने रहेछ क्यारे, मान्छेको भित्र नै जागरण नआएसम्म विभेदको पर्खाल भत्काउन गाह्रो पर्नेरहेछ । मैले जस्तै फरिया भित्रबाटै संसार चियाएका मेरो समाजका काका र दाजुभाइले महिलालाई अझै पनि नेतृत्वका रूपमा स्वीकार गर्न अप्ठ्यारो मानेको देख्छु । घरपरिवारबाट त्यस्तै सिकाइएका कारण शिक्षक र कर्मचारीका रूपमा जागिर खान थाले पनि महिलाहरू अझै पनि साँघुरो घेरामै बस्न बाध्य छन् । आफ्नो बुझाइभन्दा घर, लोग्ने र परिवारको परिभाषा अनुसार जीवन जिइरहेछन् । कतिपयलाई त मैले कस्तो जीवन बाँचेको छु भन्नेसमेत ज्ञान छैन । मैले यहाँ उठाउन खोजेको विषय संसदले नै विधेयक पारित गरेर आउँदो स्थानीय निकायको चुनावमा उठ्ने प्रमुख र उपप्रमुखमध्ये एक महिला अनिवार्य रूपमा हुनैपर्ने बाध्यकारी प्रावधान ल्याएको छ, जुन आफैंमा ऐतिहासिक निर्णय हो । यसका लागि राज्यव्यवस्था समितिको उपसमिति र सिंगो संसदलाई धन्यवाद दिनुपर्छ । इतिहासमा यो महत्त्वपूर्ण घटनाको अवश्य पनि मूल्यांकन हुनेछ । तर दुईमध्ये एक पदमा महिला हुनैपर्ने प्रावधानलाई चियापसल र सामाजिक सञ्जालहरूमा उपाध्यक्ष पद महिलाको पेवाका रूपमा भएको अथ्र्याइँदैछ । मानौं कि प्रमुख भनेको त पुरुषमात्र हो । दु:ख लाग्छ, कानुनले दुईमध्ये एक भनेको हो । समाजमा त्यसलाई महिलालाई चाहिंँ उपप्रमुख मात्रै मिल्नेझैं गरी व्याख्या हुँदैछ । महिलालाई ओछ्यान, परिवार, भान्छाकोठा, खेतबारी र गोठको शृंगारका रूपमा मात्रै बुझ्ने मानसिकताका कारण सम्भवत: यो चुनावमा पनि देशभर हुने नगरपालिका र गाउँपालिकाका चुनावमा महिला उपप्रमुखहरूको बाढी लाग्नेछ । कानुनी बाध्यताकै कारण जसोतसो महिला खोजेर पदमा टाँसिदिनुपर्यो नि त भन्दै पुरुष कार्यकर्ता र नेताहरूले धुइँपताल आफ्ना कुरा मान्ने भाउजु र दिदीबहिनीलाई उपाध्यक्षमा उठाउन खोज्नेछन् । यो स्वाभाविक पनि छ, दुई दशकपछि हुनलागेको स्थानीय चुनावमा महिलाहरूले आफूलाई पुरुषजत्तिकै सामाजिकराजनीतिक काममा संलग्न गराएर स्थानीयमाझ परिचित हुनपाएका पनि छैनन् । तर सबै ठाउँमा यस्तो छैन । कतिपय गाउँ र नगरमा राजनीतिमै भविष्य बनाउँछु, समाजसेवामै जीवन बिताउँछु भनेर लागेका हक्की युवतीहरू पनि छन् । मेरा दर्जनौं युवती मित्रहरू छन्, जो राजनीतिक आन्दोलनमा खारिएका छन् । बहुजातीय समाजमा आफूलाई भिजाएका छन् । कुइनाले छाती थिच्न खोज्ने समाजलाई माइक्रोबसमा भोगेका छन् । फरियाबाट चुजको संक्रमण र डाँडामा चिच्याएर कराउने सञ्चारबाट मेसेन्जर र फेसबुक मार्फत समाज र आफूलाई नियालेका छन् । उनीहरू गुगल चलाउन जान्दछन् । उनीहरू देशविदेशका फ्लाइओभर, रेल, कार, अस्पताल र विकासका कुरा बुझ्न सक्छन् । हो, भर्खरै २० पुगेका यी युवतीहरूको पनि यो देश हो र २० वर्ष अघिको स्थानीय चुनावताका जन्मेका यी युवतीहरू पनि समुन्नत नेपालको सपना देख्नसक्ने भइसकेका छन् । यसर्थ आउँदो चुनावमा चुनिनेहरू यी युवतीहरूमध्ये पर्नुपर्छ । कानुनत: देशभरका ७१९ वटा स्थानीय निकायका प्रमुख या उपप्रमुखमध्ये एक त अवश्य पनि महिला चुनिनेछन् । तर यतिखेर मलाई लागेको शंका यो छ कि प्रमुख र उपप्रमुखको उम्मेदवारमध्ये अहिले पनि महोदयका पार्टीहरूले महिलालाई प्रमुखमा उठाउने हिम्मत गर्ने छैनन् । गत संविधानसभा चुनावमा पनि त्यही देखिएको हो । चुनाव लडेर जित्नुपर्ने ठाउँमा महिला र युवतीहरूलाई पार्टीले अहिले पनि विश्वास गर्दैन । एक पार्टीबाट महिला प्रमुख उठिन् र अर्को पार्टीबाट पुरुष उठ्यो भने त्यहाँ महिलालाई पुरुषले हराउँछन् भन्ने मानसिकता महोदयहरूमा समेत छ । त्यसैले तपाईंका पार्टीका प्रमुख बैठकहरूमा समेत एकाध महिलाहरू पछ्यौरामा सजिएको मात्र देख्न सकिन्छ । हामी सबैले फरियाको टालोबाटै संसार चियाएको भए पनि हामीमध्ये कतिमा फरियाको टालोप्रति अविश्वास छ । नौ महिना पेटमा बोक्ने जननी जातिप्रतिको गहिरो अविश्वास । नेता भनेको त टोपी र कोट ढल्काउने मात्र हुन्छ भन्ने रुढीग्रस्त धारणाले डेरा गरेको छ । पार्टी चलाउने महोदयहरूमा समेत यो धारणा जब्बर भएर बसेको छ र सम्भवत: आगामी चुनावमा पार्टीहरूले दिने उम्मेदवारीमा समेत यो धारणा जब्बर रूपमा प्रकट होला । मेरो प्रश्न छ, फरियाबाटै संसार चियाएका शेरबहादुर देउवा, केपी ओली, प्रचण्ड, कमल थापा र उपेन्द्र यादवहरूलाई के तपाईं आगामी चुनावमा महिलाप्रति पार्टी नेतृत्वले गर्ने अविश्वास हटाउन प्रयास गर्नुहुन्छ ? प्रमुख पदमा कतिवटा महिलालाई उठाउनुहुन्छ ?चुनाव आँगनमै आइसकेको छ । यो माहोलमा राजनीतिक दलमा आबद्ध चुज र फरियावालाहरूले गाउँपालिकाका र नगरपालिकाका विभिन्न तहहरूमा आफ्नो दाबी गर्नु नै प्रथम खुड्किलो हो । त्यसका साथै महिलाहरूलाई नेतृत्वमा पुर्याउन त्यस स्थानका महिला र युवतीले जमेर चुनावी अभियानहरूमा लाग्नु दोस्रो प्राथमिकतामा पर्छ । यसो गर्दा भोलिका दिनमा महिलाहरूले मेयर र सांसदमा खुल्लमखुला पुरुषहरूसँग चुनावी मैदानमा भिड्ने र जित्ने सम्भावना बढेर जानेछ । सहरबजारमा प्लस टु र क्याम्पस पढ्ने बहिनीहरू गाउँबस्तीमा छिर, आफ्नो र आफ्ना दिदीबहिनीहरूको विजयका लागि कम्मर कस । त्यसले तिम्रो घर र समाजमा समेत महिलालाई हेर्ने दृष्टिकोणमै भिन्नता ल्याउँछ । अरू बेला राजनीतिलाई घृणित खेल भने पनि चुनावको मुखमा नेतृत्वका लागि कस्सिनुस्, आमादिदीबैनी हो । आफू चुनावमा नलडे पनि मातृशक्तिलाई विजय गराउन कस्सिनोस्, दाजुभाइ र काकाहरू ।"
विकासको ढर्रा,"ए हो र ? ती व्यक्तिले अन्जानजस्तो गरी उल्टै सोधे, अनि, भीआईपी के बिरामी हुनुभएछ ?यस्ता मूर्खसँग के कुरा गर्नु ? दायाँबाट गाडी तर्काएर पुलिस हुइँकिए । उनी बल्ल अलि साइड लागे । उत्तर प्रदेशमा मुख्यमन्त्री हुनासाथ योगी आदित्यनाथले गरेका केही लोकहितका आदेशमध्ये एउटा थियो, मन्त्री र अन्य भीआईपीका गाडीका माथिल्लो भागका रातो बत्ती तुरुन्त हटाऊ । जतिसुकै ठूलो कुनै पनि व्यक्ति किन नहोस्, सडकमा गुड्दा साइरन नबजाऊ । भीआईपी संस्कृति हटाऊ, कामको संस्कृति बसाऊ । पृष्ठभूमि जेजस्तो भए पनि पदमा आउनासाथ दुनियाँले उनको प्रशंसा गर्नुको कारण यस्तै काम हुन् । उनले पानपान पराग खाएर सार्वजनिक रूपमा थुक्न प्रतिबन्ध लगाउनासाथ रातारात सरकारी कार्यालय सरसफाइ गरिए । कर्मचारीलाई हाजिर वा घडी हेरेर होइन, काम हेरेर मूल्यांकन गर्ने भनिदिएपछि एकाएक कार्यसम्पादन बदलियो । कार्यालयका फाइल घरमा लगेर चलखेल गर्ने बाटो रोकिदिए । हामीकहाँ ठीक उल्टो छ । पदमा पुगेपछि काम होइन, रवाफ देखाउनुपर्ने हुन्छ । मन्त्रीको सुरक्षामा साइरन बजाएन भने ससुराल जाँदा इज्जतै पुग्दैन । आठदस जना आसेपासेसुसारे राखेन भने आफन्तले मन्त्री भएछ भनेर पत्याउँदा पनि पत्याउँदैनन् । हाम्रो मनध्यान त्यतै जान्छ, जसले गर्दा सिर्जनशीलता मर्छ । त्यसैले हाम्रो संस्कृति बिगारेको छ । हामी नेपालीलाई एकैचोटि ह्वात्त विकास चाहिएको पनि होइन । हाम्रो औकात त्यो छैन । तर, थप ठूलो खर्च नगरी आचरणगत सुधार गर्न र तीसँग सम्बन्धित नियम कडा पार्न गाह्रो छैन । त्यसैले देश बदलिएको छर्लङै देखिन्छ । दुनियाँका विमानस्थलमा बास्ना आउने, नेपालकै मात्र गन्हाउने किन हुन्छ ? के त्यहाँ सरसफाइका कर्मचारी छैनन् ? दुनियाँका सडकमा फोहोर फाल्न, निर्माण सामग्री राख्न नपाउने, हामीकहाँ मात्र पाउने कसरी सम्भव भइरहेको छ ? दुनियाँका खाना एवं खाद्यान्नमा गुणस्तर प्रमाणित गर्नुपर्ने, हाम्रै देशमा मात्र कुहेको बेचे पनि कुनै कानुनले नछुने, अचम्म छैन ? सार्वजनिक स्थल व्यक्तिले मनपरी गर्दा पनि कसैले केही नभन्ने, कस्तो स्वतन्त्रता हो हाम्रो देशको ? के यो दण्डहीनताको पराकाष्ठा होइन ?काठमाडौं उपत्यकामा वैशाख १ बाट हर्न निषेध गरिएको छ । यो राम्रो घोषणा हो । तर, यसको कार्यान्वयन र त्यसका सहयोगी वातावरणलाई हामीले समीक्षा गर्नैपर्ने हुन्छ । सडक साँघुरा छन् । वर्षमा ६ महिना त कसैले न कसैले भत्काएकै हुन्छ । कुनै छेउमा निर्माण सामग्री थुपारिएको हुन्छ । अर्को किनारातिर पार्किङ गरिएको हुन्छ । पैदलयात्रुको छुट्टै लेन हुँदैन । बाटो काट्न जेब्रा एक किलोमिटरमा पनि छैनन् । गाडीको गति असीमित हुन्छ । प्रविधिको बढ्दो प्रयोगले पैदल यात्रु कानमा गीत घन्काएर एक सुरले जहाँ पायो त्यहाँबाट बाटो काटिरहेका हुन्छन् । तिनको ध्यान भंग गराउने उपाय नै हर्न थियो । त्यसैमा प्रतिबन्ध लगाएपछि पैदल यात्रुलाई झन् जोखिम बढाएको छ । यसको अर्थ हर्न बजाउन पाउनुपर्छ भन्ने होइन, तर सडकका बाँकी भद्रगोल सँगसँगै मिलाउनुपर्छ । हो, अनि मात्र सरकारले गर्यो भन्न सकिन्छ । मुख्यमन्त्री आदित्यनाथले उत्तर प्रदेशका सम्पूर्ण सडक जुन १५ भित्र खाल्डाखुल्डीरहित बनाउने घोषणा गरेका छन् । कि यस्तो कडा घोषणा गरेर आक्रामक सुधारमा जान सक्नुपर्छ, नत्र एउटा काम मात्र गर्छु भन्नु अपरिपक्व निर्णय हुनेछ । हामीकहाँ त सरकारले यस्तो घोषणा गरे सुहाउँछ जुन १५ भित्र बाँकी सग्ला सडक पनि खाल्डाखुल्डी पारिसकिनेछ । किनभने, हामीकहाँ न सरकार कडा छ, न नागरिक समुदाय सजग । सवारी साधनबाट फोहोर फाल्न रोकियो, कसैले टेरेन । धूमपान निषेध लेखको ठाउँमै हामी धूवाँ उडाउँछौं । जाँड रक्सीको व्यापारलाई नियन्त्रण गर्ने घोषणा गरियो, झन् फैलियो । सडक र सार्वजनिक स्थल सरसफाइका योजना ल्याइयो, फोहोर बढेको बढ्यै भयो । नो पार्किङ लेखेको ठाउँमा पार्किङ गर्न कहिल्यै रोकिएन । ललितपुरको कुमारीपाटीमा सडकै अवरुद्ध गर्ने गरी पार्किङ गरिएको गाडीलाई कारबाही गर्न खोज्दा ट्राफिक प्रहरी जवान कमलप्रसाद घिमिरेलाई गाडी धनी महिलाले कुटपिट गरिन् । प्रहरीले पक्राउ गरेका तिनलाई उल्टै कांग्रेस नेता गएर छुटाए । कुटाइ खाने निरीह प्रहरीको प्रतिक्रिया थियो, यस्तो त हाम्रा लागि सामान्य हो । कति भोग्छौं, कति ?त्यसैले सामान्य कर्मचारीले दु:ख भोग्ने मात्र होइन, संस्कार बदलिने नियम बनाउनु पर्छ । बनाउन मात्र होइन, कार्यान्वयन गर्न पनि सक्नुपर्छ । कार्यान्वयन गर्न सकिंदैन भने सकिने जति मात्र बनाउनु पर्छ । नियम बनाएर नाक घोक्य्राउनु वा सस्तो लोकप्रियता पाउन चाहनु मात्र सरकारको दायित्व होइन । हेटौंडा उपमहानगरपालिकाले फोहोर पारेर सफा गर्ने होइन, सफै राखेर सफा गर्ने सूत्र प्रयोग गरेको छ । कडा जरिवानासहित केही वर्षदेखि उसले गरेको प्रयास सफल उन्मुख छ । त्यहाँ सार्वजनिक ठाउँमा फोहोर फाल्न कसैले हिम्मत गर्न सक्दैन । चाहनु हो भने यहाँ पनि सकिन्छ, जे भएको छैन मनैबाट नचाहेरै हो ।"
अग्निपरीक्षामा उदारवादी विश्व व्यवस्था,"उत्तर अमेरिका र पश्चिम युरोपले नेतृत्व गरिरहेको खुल्ला वा उदारवादी भनिने विश्व अहिले एक खालको मानसिक आतंकबाट गुज्रिरहेको छ । बेलायत अनपेक्षित रूपमा युरोपेली संघबाट बाहिरिने भएपछि पश्चिमा विश्वमा राज्य संस्थापन विरुद्ध आइरहेको जनउभारबारे बहस चर्के पनि अमेरिकामा डोनाल्ड ट्रम्पले राष्ट्रपतीय चुनाव जित्नु अगाडि त्यो बहस मूलत: बौद्धिक अभ्यासमै सीमित थियो । त्यो बहसको निचोड थियो बेलायतका बहुसंख्यक मतदाताले विशेष कारणहरूले अस्वाभाविक वा अपवादमूलक निर्णय लिए पनि विविधताले भरिपूर्ण अमेरिकामा त्यस्तै नतिजा दोहोरिनु सम्भव छैन । तर असम्भवप्राय: ठानिएको ट्रम्पको विजयपछि चाहिँं अब त्यो बहस कल्पनामा आधारित बौद्धिक अभ्यासबाट विश्व राजनीतिको कठोर धरातलीय यथार्थमा आएको छ। हालै भएका चुनावहरूमा अस्ट्रिया र नेदरल्यान्डमा अति दक्षिणपन्थी दलहरू सत्तामा आउन नसके पनि युरोपेली समाज र मूलधारको राजनीतिमा उनीहरूको उपस्थिति यति जबर्जस्त छ कि मध्य दक्षिणपन्थी भनिने दलहरूले समेत अतिवादीहरूको सिको गर्दै शरणार्थी वा मुस्लिम विरोधी नारा उराल्न बाध्य भएका छन् । अहिले संसारभर मध्यमार्गले किन धरातल गुमाउँदैछ भन्ने विश्लेषण हुँदै गर्दा खासगरी १९९० को दशकमा सोभियत संघ विघटनसँगै सुरु भएको उदारवादी लोकतान्त्रिक राजनीतिक व्यवस्था र भूमण्डलीकरणमा आधारित पुँजीवादी अर्थव्यवस्थाको स्वर्णकाल कसरी यति छिटो संकटमा पर्यो वा विगत अढाई दशकमा यो विश्व व्यवस्थाका मूल सरोकारवालाहरूले कस्ता महाभुलहरू गरेर आम नागरिकहरूलाई चिढ्याउन पुगे भन्ने विषयमा अहिले गम्भीर मन्थन भइरहेको छ । यी प्रश्नका सम्भव भएसम्म पूर्ण र वस्तुगत उत्तरहरू खोज्नु अहिले विश्व परिवेशमा मात्र होइन, नेपाली परिवेशमा समेत उत्तिकै महत्त्वपूर्ण छ । पश्चिमा विश्वमा अहिले देखिइरहेको नागरिक र राजनीतिक संस्थापन पक्षबीच गहिरिंँदो द्वन्द्व र त्यसबाट नि:सृत राजनीतिक अनिश्चय र संकटबारे चर्चा गर्नुअघि छिमेकी भारतको अतिवादतिरको यात्रालाई हेर्नुपर्ने हुन्छ । भारतमा नरेन्द्र मोदी एकाएक उदाउनुको पछाडि अनेक कारणहरू थिए, जसमध्ये सबभन्दा महत्त्वपूर्ण कारक के थियो भन्ने प्रश्नको सटिक उत्तर अटलविहारी बाजपेयीका प्रमुख सचिव एवं तत्कालीन राष्ट्रिय सुरक्षा सल्लाहकार ब्रजेश मिश्रले केहीअघि एउटा अन्तर्वार्तामा दिएका छन् । प्रधानमन्त्री मोदीको सामान्य आलोचना गर्दासमेत राष्ट्रिय स्वयंसेवक संघका कार्यकर्ता लगायत मोदीभक्तहरूबाट निर्मम निन्दा र धम्कीबाट पीडित भएका मिश्रलाई पहिले चुनावमा मोदीलाई किन सघाउनुभएको भनेर सोध्दा उनले भनेका छन् त्यतिबेला यस्तो परिस्थिति थियो कि देशमा मनमोहन सिंहको भ्रष्ट शासन जान्छ भने अर्को जस्तोसुकै शासन आओस् भन्ने ठानियो । मोदीको शासनचाहिँं विकेन्द्रीकृत इमर्जेन्सी वा पिरामिड आकारको माफिया राज्यमा बदलिएको भन्ने उनको जिकिर किन महत्त्वपूर्ण छ भने त्यही आरोप कांग्रेस लगायत बीजेपीका विरोधी पक्षले लगाउँदा त्यसको ओज त्यति रहँदैन, जति उनले लगाउँदा रहन्छ । लोकतन्त्रमा सत्तामा कायम व्यक्ति वा व्यवस्थाबाट आजित भएर मानिस जस्तोसुकै विकल्प खोज्न तयार भए भने कस्तो अवस्था सिर्जना हुन्छ भन्ने कुरा पछिल्लोपल्ट भारतको उत्तर प्रदेशको मतपरिणाम र योगी आदित्यनाथको सत्तारोहणले झनै प्रस्ट पार्छ । भारतकै ठूलो उक्त प्रदेश देशभरमै पिछडिइरहनु अनि गरिबी र भोकमरीले आक्रान्त भइरहनुमा भ्रष्टाचार र दण्डहीनताको कस्तो भूमिका छ भन्ने केही उदाहरण हेरौं : २०१२ अप्रिल २१ को तहल्का पत्रिकाले गरेको खुलासाअनुसार, दशकभरमा उत्तर प्रदेशको सार्वजनिक अन्न वितरण प्रणाली (पीडीएस) बाट दुई खर्ब भारतीय रुपैयाँ बराबरको अनियमितता भएको थियो र २००३०७ सम्म सम्बन्धित मन्त्री रहेका डन राजनीतिज्ञ राजा भैयाले व्यक्तिगत रूपमा १ अर्ब रुपैयाँ आफ्नो खातामा पुर्याएका थिए । तर २०१२ मा सुशासनको नारा दिएर सत्तामा पुगेका अखिलेश यादवको सरकारमा राजा भैया फेरि ससम्मान जेल तथा खाद्य तथा आपूर्तिमन्त्रीका रूपमा उदाएका थिए । अखिलेशको मन्त्रीमण्डलमा आपराधिक रेकर्ड भएका यस्ता ११ जना मन्त्रीहरूले ठाउँ पाएका थिए । हालैको निर्वाचनमा ऐतिहासिक विजय प्राप्त गरेपछि बीजेपीले उत्तर प्रदेशमा मुख्यमन्त्री बनाएका योगी आदित्यनाथले बनाएको प्रारम्भिक मन्त्रीमण्डलमा राजा भैयाजस्ता व्यक्तिहरू त देखिँंदैनन्, तर आदित्यनाथ विरुद्ध नै दंगा फैलाएको, हत्या प्रयास गरेको, घातक हतियार बोकेको, अरूको ज्यानलाई खतरामा पारेको लगायत कैयौं फौजदारी अभियोगमा मुद्दाहरू अहिले पनि चलिरहेका छन् । पहिले गरिब नागरिकहरूको अर्बौं बराबरको अन्न चोरेर धनी भएका राजा भैया खाद्य मन्त्रालयमा फर्केझैं आदित्यनाथले पनि आफूमाथिका मुद्दाहरूमा अनुसन्धान गरिरहेको प्रहरी प्रशासन हेर्ने गृह मन्त्रालय प्रारम्भिक मन्त्रीमण्डलमा आफैंसँग राखेका छन् । त्यति हुँदा पनि अहिले डरचाहिँं आदित्यनाथ विगतका अपराधका लागि दण्डित नहोलान् कि भन्नेभन्दा पनि भविष्यमा साम्प्रदायिक द्वेषको विष झनै संस्थागत रूपमा फैलाएर भारतीय समाजलाई थप टकरावतिर लैजान्छन् कि भन्ने छ । भारतीय लोकतन्त्रमा भइरहेका आवधिक चुनावहरूले अहिले जस्तो आम मनोविज्ञान प्रकट गरिरहेका छन्, त्यसले मोदी वा आदित्यनाथजस्ता व्यक्तिहरूको उदय अपवाद नभएर विलकुलै फरक र नयाँ राजनीतिक युगको सूचक भएको देखाउँछ । फिलिपिन्समा कुनै बेला एउटा सहरको निर्मम मेयर भनेर चिनिएका रोड्रिगो दुतेर्ते राष्ट्रपति बन्नु र उनले देशलाई विधिको शासनको धज्जी उडाउने हिंस्रक माफिया राज्य बनाइरहँदा उनको लोकप्रियता कायम रहिरहनुले पनि लोकतान्त्रिक व्यवस्थाहरूबारे लामो समयदेखि बनेका मान्यताहरू भत्किएका छन् । ब्राजिलमा डिल्मा रुसेफभन्दा धेरै भ्रष्ट भनेर चिनिएका सांसदहरू मिलेर उनलाई पदच्युत गर्नु, बंगलादेश विस्तारै अवामी लिगको एकदलीय व्यवस्थातिर लम्किनु, कुनै बेला लोकतन्त्र संस्थागत भएको मानिएको थाइल्यान्डमा सैन्य शासकहरूको पकड झन् बलियो हुँदै जानु, कुनै बेला महान प्रजातन्त्रवादी योद्धा मानिएकी आङ सान सुकीको शासनमा म्यानमार रोहिंग्या अल्पसंख्यकहरू विरुद्ध जातीय सफाया गर्ने राज्यमा स्खलित भइरहनु, तीन दशक माल्दिभ्समा शासन गरेका तानाशाह मौमुन अब्दुल गयुम सत्ताच्युत भएर त्यहाँ आएको लोकतन्त्र फेरि उनकै सौतेला भाइ अब्दुल्ला यमिनको चंगुलमा फँस्नु, यी अनेक उदाहरणहरूले भारतबाहेक दक्षिणपूर्वी विश्वमा लोकतन्त्रले खेपिरहेका अनेकथरी गहिरा र संरचनागत समस्या र संकटहरू देखाउँछन् । त्यसैले पछिल्ला अढाई दशकभर विश्व राजनीतिलाई खास दिशा दिएको अर्थराजनीतिक व्यवस्था कतै विघटनको संघारमा पुगेको त हैन भन्ने पश्चिमा विश्वको सन्त्रास अहिले त्यहाँ सीमित नभएर विश्वव्यापी छ । त्यसमाथि यस अवधिमा विश्वलाई अनौपचारिक रूपमा भए पनि आर्थिक र राजनीतिक रूपमा नेतृत्व दिँंदै आएको संयुक्त राज्य अमेरिकामा धुन्धुकारी भन्न मिल्ने डोनाल्ड ट्रम्प राष्ट्रपति बन्नु, त्यससँगै अमेरिकाका मित्र र सैन्य गठबन्धनका सहयात्रीहरूबीच अनिश्चय र अविश्वास बढ्दै जानु र दोस्रो विश्वयुद्धपछि बनेको अमेरिका केन्द्रित विश्व व्यवस्थाको विकल्पबारे अमेरिकाका मित्र र वैरी दुवै पक्षले गम्भीर मन्थन गरिरहेकाले अहिले सिंगो विश्वमै १९९१ यता स्थापित भएको लिबरल अर्डर अहिले गम्भीर अग्निपरीक्षामा छ । त्यसको नतिजा आउन बाँकी नै छ, तर विभिन्न समाज र राष्ट्रहरूले लिइरहेको दिशा हेर्दा अहिलेसम्मको विश्व व्यवस्था जस्ताको तस्तै बँच्ने सम्भावनाचाहिंँ असाध्य न्युन छ । यो अवस्थामा सिर्जना हुनगएको संक्रमणकाल अन्त्य हुँदै गर्दा बन्नजाने नयाँ विश्व व्यवस्थामा कम्तीमा केही दशकको समयसम्म कुनै चुनौतीविहीन महाशक्ति नरहेको एकखाले बहुध्रुवीय विश्व बन्नजाने धेरैको अनुमान छ । त्यस्तो बहुध्रुवीय विश्वमा पाउने र गुमाउनेहरू धेरै हुनेछन् । तर अहिले आर्थिकसैन्य रूपमा उदाउँदै गरेको चीन र पछिल्लो समय भूराजनीतिक दौडमा छलाङ लगाएको सैन्यशक्ति रूसले त्यो अवस्थामा सबैभन्दा बढी पाउनेछन् । यो अवस्थामा नेपालजस्तो देशका लागि, समृद्धि र सुशासनका लागि हाम्रोजस्तो समाजहरूमा संघर्ष गरिरहेका नागरिक र तिनका अभियानहरूका लागि त्यो सम्भावित नयाँ विश्व व्यवस्था कति मैत्री वा जोखिमपूर्ण हुनेछ ? विश्वभरमै परम्परागत मान्यताहरू भत्किरहेको र तीव्र गतिमा नयाँ मानकहरू बनिरहेको विलकुलै फरक परिवेशमा कतै हामी आफैंले हाम्रो समाजलाई हेर्ने तरिकामा समेत बदलाव ल्याउनुपर्ने बेला त भएको छैन ? यसतर्फ पनि सोच्नुपर्ने बेला आएको छ ।"
सीमाभन्दा माथि सामाजिक नाता,"नरैनापुर (बाँके) वारिपारि दुवैतिर एउटै नाउँको गाउँ छ, घोडदौडिहा । वारिका नेपाली हुन् । पारि भारतीय बस्ती हो । तर, नेपालभारत सीमा छुट्याउने दशगजा यहाँ देखिँदैन। स्थानीय बासिन्दा दशगजालाई आँगनका रूपमा प्रयोग गर्छन् । पशुचौपाया, गोरुगाडा त्यहीँ राख्छन् । खाट राखेर आराम गर्छन् । दसगजामा गोबर थुपारिएको छ । अन्तर्राष्ट्रिय कानुनले दशगजामा मानवीय गतविधिलाई प्रतिबन्ध लगाएको छ, घोडादौडिहा गाउँमा भने त्यसको कुनै प्रभाव देखिँदैन । हामी दुवै गाउँका मानिस मिलेरै बसेका छौं । झैझगडा भएको छैन । उताका पनि सीमामै गाईगोरु राख्छन् । हामी पनि त्यही गर्दै आएका छौं, नरैनापुर गाउँपालिकाअन्तर्गत पर्ने घोडदौडिहाका बासिन्दा विपत पासी भन्छन्, मिलेर बसेपछि समस्या आउँदैन । दशगजा दुवै पक्षले प्रयोग गरेका छौं।पाका स्थानीयका अनुसार नेपालभारत सीमा छुट्टिनुअघि दुवै गाउँ एउटै थियो । भारतमा ब्रिटिस शासनका बेला इस्ट इन्डिया कम्पनीले नेपाललाई नयाँ मुलुक उपहार दिएपछि आधा गाउँ यता पर्यो । भारतले १० र नेपालले १० गज भूमि छाडेर सीमास्तम्भ गाडेका छन् । सुरुमा एउटै गाउँ थियो, दशगजा कोरिएपछि हामी नेपाली भयौं । आधा गाउँ भारतीय भयो, पूर्वगाविस अध्यक्ष अयजकुमार श्रिवास्तव भन्छन्, अझै पनि स्थानीयमा एउटै गाउँको भावना छ । दाजुभाइको घर वारिपारि भएका नाताले पनि दशगजामा आउजाउ बढी भएको हुन सक्छ ।दसगजा पहिचान गर्न समस्या भएको भन्दै दुवै देशका स्थानीय प्रहरीले एकपल्ट खाली पनि गरायो । तर, स्थानीयले भोलिपल्टैदेखि दशगजालाई आँगन बनाइहाले । यहाँको परम्परा यस्तै हो । यसले सीमाको सुरक्षा पनि भएको छ, भारततर्फका चुन्ना नाउ भन्छन्, दशगजा खाली हुन्छ । त्यसैले पशु राख्न र गोबर फाल्न सहज भएको छ ।आगलागी हुँदा वा अन्य विपतका समयमा दुवैतर्फका बासिन्दा सहयोग आदानप्रदान गर्छन् । यसले सम्बन्ध झन् कसिलो बनाएको छ । नेपालतर्फ गर्मी सिजनमा वर्षेनी आगलागी हुने गरेको छ । आपसी सद्भावकै कारण दशगजा प्रयोग गर्दा दुवै पक्षका नागरिकले आपत्ति जनाउँदैनन् । हाम्रो मन मिल्छ, त्यसैले दशगजामा रोकतोक छैन, रामतीर्थ कुम्हार भन्छन्, अझैसम्म कहिल्यै विवाद भएको छैन । राप्तीपारिको पूर्वदक्षिण उक्त गाउँपालिकाको जनसंख्या ३५ हजार छ । ६ वटा वडा विभाजन गरिएका छन् । त्यसको केन्द्र नरैनापुरमा तोकिएको छ । उक्त गाउँ जिल्लाको दुर्गम क्षेत्र मानिन्छ । अहिले सडक, विद्युत्जस्ता पूर्वाधार बनाइएको छैन । स्थानीय बासिन्दा भारतीय बजारमा निर्भर छन् ।"
दुर्घटनामा दुईको मृत्यु,नुवाकोट ककनी गाउँपालिका४ हाकुलेमा बा४ख ४२५१ नम्बरको कुखुरा बोकेको मिनिट्रक दुर्घटना हुँदा दुई जनाको ज्यान गएको छ । दुई जना घाइते छन् । आइतबार बिहान तीन बजे भएको दुर्घटनामा बेलकोटगढी नगरपालिका२ कुमारीका २७ वर्षीय सुदन न्यौपाने र वडा १ का २४ वर्षीय मछिन्द्र पुडासैनीको ज्यान गएको जिल्ला प्रहरी प्रमुख एसपी देवबहादुर बोहराले बताए । घाइते हुनेमा बेलकोटगढी नगरपालिका२ कुमरीका २७ वर्षीय श्रीकृष्ण न्यौपाने र सोही ठाउँका २५ वर्षीय राममणि न्यौपाने छन् । बेलकोटबाट कुखुरा लिएर काठमाडांैतर्फ जाँदै गरेको मिनीट्रक हाकुलेमा दुर्घटना भएको थियो ।
सडकले सुकाए मुहान,"अर्घाखाँची सबैलाई मोटरबाटाले नै विकास पूर्वाधारको मापन गर्छ भन्ने लाग्छ । तर, जिल्लामा जथाभावी खनिएका मोटरबाटाले पानीका मुहान सुकाएका छन् ।सडक खन्न योजना लैजानेहरूले पानीका परम्परागत मुहान संरक्षणमा ध्यान नपुर्याउँदा यस्तो भएको हो । खानेपानी डिभिजन कार्यालयका अनुसार जिल्लामा १० प्रतिशतले मात्रै पानीको सहज सुविधा उपभोग गर्न पाएको अवस्था छ । १० वर्षअघि बाँगीको कुझेरी गाउँमा घाटाखोला मुहानबाट टोलमा धारा जडान भएको थियो । तर, अहिले मूल पाइपमै ९० प्रतिशत पानी आउन छाडेपछि उपभोक्तालाई समस्या भएको छ ।छत्रगन्जस्थित मढेलचौरको मुहानबाट बल्कोट, चिदिका र केरुंगा गाउँमा २०३० मा खानेपानीको योजना बनेको थियो । १० वर्षअघि मुहानमाथिको पहराबाट डोजर लगाएर बाटो खनियो । त्यसपछि मुहान सुक्यो । गाउँका धारामा पानी आउन छाड्यो । पानी ल्याउने स्रोत नजिक छैन । अहिले ५० हजार जनसंख्या पानीको अभावमा बाँचेका छन्, स्थानीय धु्रव पाण्डेले भने, घरमा धारा आउँदा सिँचाइबाट हिउँदेबाली, तरकारी खेती र पशुपालन राम्रो थियो । अहिले कुवामा ३४ घण्टा समय खर्चेर एक गाग्री पानीले गुजारा चलेको छ । खोलाको पानी लिफ्ट गरी ल्याउनुको विकल्प नभएको उनले बताए ।खानेपानी कार्यालयले सडक खन्दा पुराना मुहान संरक्षणलाई ध्यान दिन आग्रह गर्दै आएको छ । वनजंगल मासिँदै जानु र सडक सञ्जालका नाममा जथाभावी मोटरबाटो लैजाँदा मुहान जोगाइएन, खानेपानी डिभिजन प्रमुख सुरज बमले भने, वातावरणीय प्रभाव मूल्यांकन नगरी हचुवाका भरमा सडक खनिएकाले मुहान सुक्दै गएका हुन् । वर्षौं पहिलेका ठूला योजनाका मुहानमा यतिबेला पानी नै नभएको उनले बताए । पहाडमा भएका खोल्साखाल्सी र कुवा पुरिए । अब खोलाको पानी डाँडोमा तान्नेबाहेक उपाय छैन, उनले भने, जिल्लाभर सञ्चालित ८० प्रतिशत योजना लिफट प्रविधिका छन् । हाल खानेपानी कार्यालयका ६४, जिविसको ४, गैरसरकारी संस्थाका ३ र फनबोर्डका ४ योजना छन् । जिल्लाको खानेपानी सर्वेक्षणले अधिकांश गाउँमा अवस्था सहज नभएको देखाएको उनले बताए । लिफ्ट गरेको पानी डाँडामा ठूलो टयांकीमा संकलन गर्ने र टोलमा धारा जडान गरी वितरण गर्न योजनाको काम भइरहेको खानेपानी डिभिजन कार्यालयले जनाएको छ । बटुवाले पिउने पानी मागे भने मन रुन्छ, केरुंगाकी सीता अधिकारी भन्छिन्, एक गाग्री पानी लिन ३ घण्टा उकालो लाग्नुपर्छ, त्यस्तो सकसले ल्याएको पानी कसरी दिनु, नदिएर धर्म कसरी छाड्नु ? पानी बोक्ने दैनिकीले गाउँका धेरै महिलालाई ढाड, घुँडा र छाती दुख्ने समस्या भएको उनले सुनाइन् । अधिकांश गाउँमा वर्षाको पानी घैंटोमा सँगालेर पनि काम चलाउने गरिएको छ । तर, यसरी संकलन गरिएको पानी पनि पर्याप्त नभएको उनले बताइन् । ठाडा, गोखुंगा, जलुकेको जुवाकोट, पोखराथोक, अर्घा, हंसपुर रतनमारे, अर्घातोष लगायत गाउँमा खानेपानीको संकट छ । जुवाकोट र गोखुंगा गाउँमा कुवामा रातभर संकलन भएको पानी गाउँलेले बिहान बाँडेर लैजान्छन् । पानी चोरिने डरले कुवामा ताला लगाउने गरिएको छ ।चिदिकाका प्रकाश ज्ञवाली भन्छन्, पहिलेकाले जस्तो अहिलेकाले दु:ख गर्दैनन् । पानीको दु:ख देखेपछि धेरै सजिलो ठाउँ बसाइँ जान थाले । त्यसरी छाडेर जानेको घरबारी बिक्री नहुने भएकाले बस्तीका धेरै घरमा ताला झुन्डिएको देख्न सकिने उनले बताए । चुनाव आउँदा उम्मेदवार र भोट माग्दा खोलाबाट पानी डाँडोमा ल्याइदिन्छौं भन्ने गरेको गोखुंगाकी सीता परियारले बताइन् । जितेपछि कसलाई चासो, उनले भनिन्, पानी बोक्दाबोक्दै बिरामी परेर ओखती खानुपर्ने भएको छ । पानी बोक्न नसक्नेले ३० रुपैयाँमा एक गाग्री पानी किनेर खाने गरेको उनले बताइन् ।"
गैंडा मारिएको घटनामा अनुसन्धान,"गैंडा मृत फेला परेलगत्तै निकुञ्जले अनुसन्धान थालेको छ । थप अनुसन्धानका लागि आएको ब्युरोको टोलीले आइतबार बिहान गैंडा मारिएको स्थान अवलोकन गरेको छ । ब्युरोअन्तर्गतका दुई जना प्रहरी नायव निरीक्षकसहितको टोलीले अनुसन्धान थालेको सहायक संरक्षण अधिकृत नुरेन्द्र अर्यालले बताए । गैंडा मारिएको स्थल वरपरको अवस्था र अन्य शंकास्पद मानिसका बारेमा अनुसन्धान सुरु गरिएको छ, उनले भने, यसबाहेक थप जानकारी दिन मिल्दैन । निकुञ्जले ब्युरो अन्तर्गत खटिएका कर्मचारीको नामसमेत गोप्य राखेको छ । यही स्थानमा २ वर्षअघि पनि गैंडा मारिएको थियो । त्यसबेला र अहिले गैंडा मारिएको स्थान र शैली एउटै छ । निकुञ्ज नजिकै लगातार गैंडा मारिन थालेपछि संरक्षणकर्मीले चिन्ता व्यक्त गरेका छन ।जिल्ला प्रहरीले गैंडा मारेर फरार अभियुक्तको अभिलेख तयार पारेको छ । घटनामा पुराना संगठित सिकारी संलग्न हुन सक्ने भन्दै फरारको नामावली तयार पारेको प्रहरीले जनायो । विगतमा वन्यजन्तु मारेर भागेकाको नाम र ठेगाना पत्ता लगाई खोजी अभियानमा टोली पठाउने तयारीमा छौं, जिल्ला प्रहरीका एसपी दीपक थापाले भने, यसपटक पनि चोरी सिकारको अभियोग लागी फरार भएकाको संलग्नता हुन सक्छ । निकुञ्जका अनुसार अहिलेसम्म गैंडा चोरी सिकारीको अभियोग लागेका १ सय फरारको सूचीमा छन् ।ब्युरो टोलीलाई हरियाली सामुदायिक वनका अध्यक्ष लालबहादुर दवाडीले घटनास्थलका बारेमा जानकारी गराएका थिए । सामुदायिक वनले संरक्षण प्रभावित हुने भन्दै त्यस क्षेत्रमा मानिसलाई प्रवेश निषेध गर्दै आएको थियो । सिकारीले घटनास्थलमा कुनै प्रमाण नछाडेकाले अनुसन्धानमा कठिनाइ हुने देखिएको छ । सिकारी पहिचान गर्न बिहान सेनाका तालिमप्राप्त कुकुर परिचालन गरिएको थियो । कुकुरले केही परसम्म बाटो पछयाए पनि टुंगो लागेन । घटनापछि स्थानान्तरणको काम प्रभावित भएको छ । निकुञ्जले शुक्लाफाँटा गैंडा लैजान डार्ट (बेहोस) गर्ने काम रोकेको छ । हामीले अहिले सुखीभार क्षेत्रमा गैंडाको रेक्की मात्र गरेका छौं, सहायक संरक्षण अधिकृत अर्यालले भने, अवस्था हेरी स्थानान्तरणको काम थाल्नेछौं ।"
भारत हुँदै नेपाली बिजुली खरिद,"भारतीय प्रधानमन्त्री मोदी र हसिनाबीच भुटान, बंगलादेश, नेपाल र भारतसहितको चारदेशीय परियोजना अगाडि बढाउने विषयमा समेत छलफल भएको छ । उनीहरूले यस विषयमा भएका प्रगति तथा क्षेत्रीय रूपमा जलस्रोत, ऊर्जा, व्यापार, पारवहन तथा कनेक्टिभिटीमा सहकार्य विषयमा समेत छलफल गरेका थिए । भारत र बंगलादेशले यसअघि केही समय सञ्चालन भएर रोकिएको रेल तथा बस सम्झौताको सुरुआतसमेत गरेका छन् । रेल र बसको रुट पछि नेपालभुटानसम्म जोड्ने योजना रहेको भारतीय सञ्चारमाध्यमले जनाएका छन् । सञ्चारमाध्यमले बंगलादेशी सरकारी अधिकारीलाई उद्धृत गर्दै प्रकाशित समाचारअनुसार बंगलादेशले भारतीय भूमि हुँदै नेपालसँग रेल तथा बस सञ्चालन गर्न चाहेको छ । यसबाट तीनदेशीय कनेक्टिभिटी बढ्ने उनीहरूको विश्वास छ । भारतको पश्चिम बंगालमार्फत बंगालादेश नेपाल र भुटानसँग कनेक्टिभिटी अगाडि बढाउन चाहन्छ, अधिकारीले भनेका छन् । भुटानभित्रको आन्तरिक कारणले बीबीआईएन अगाडि नबढिरहेको सन्दर्भमा भारत, नेपाल र बंगलादेशले कनेक्टिभिटी अगाडि बढाउन सक्ने सम्भावना छ ।"
अभियुक्त पक्रन डिफ्युजन नोटिस,"२२ फागुनमा पत्रकार सम्मेलनमार्फत तस्करीमा संलग्न ३१ जनाको नाम सार्वजनिक गरिएको थियो । तीमध्ये १२ जना मात्रै पक्राउ परेका छन् । बाँकी १९ लाई ब्युरोले फरार अभियुक्तको सूचीमा राखेको छ । पत्रकार सम्मेलनमा तस्करीको सुनका असली मालिक भनिएकाहरूले दुबईमा बसेर यस्तो धन्दा चलाइरहेको र तिनलाई पक्रिन इन्टरपोलको सहायता लिइने ब्युरो प्रमुख डीआईजी नवराज सिलवालले बताएका थिए । रेडकर्नर नोटिसभन्दा डिफ्युजन कम संवेदनशील मानिन्छ । रेडकर्नरमार्फत तस्करीमा सामेल भनिएकालाई पक्राउ गरी स्वदेश झिकाउन सजिलो पर्छ । डिफ्युजन नोटिसका भरमा यो सम्भव हुँदैन । नेपाल प्रहरीको अपराध अनुसन्धान विभागको इन्टरपोल शाखा हेरिरहेकी एसपी किरण वज्राचार्यले अदालती कागजात अभावमा अहिले डिफ्युजन नोटिस मात्रै जारी गरिएको बताइन् । उनले भनिन, अदालतले दोषी ठहर गर्नेबित्तिकै रेडकर्नर नोटिस जारी गरिन्छ । इन्टरपोलमा आबद्ध सबै १९० देशमा डिफ्युजन नोटिसमार्फत सुन तस्करीमा संलग्न आरोपितको सूचना पुगिसकेको छ । एसपी वज्राचार्यका अनुसार यो नोटिसले व्यक्तिलाई पक्राउ गर्न नसकिए पनि उनीहरूको गतिविधि इन्टरपोल आबद्ध सबै देशले नियालिरहेका हुन्छन् ।"
लुम्बिनीबाट पाकिस्तानी बेपत्ता,"हबिब भारतीय सीमा क्षेत्रमा हराएकाले यसलाई पाकिस्तानी अधिकारीले गम्भीर भन्दै योजनाबद्ध ढंगबाट भएको हुन सक्ने आशंका गरेको डनले जनाएको छ । गौतम बुद्धको जन्मस्थल छेउछाउबाट हराइरहेको र त्यो स्थान भारतीय सीमासँग निकट रहेकाले यो योजनाबद्ध हुन सक्छ, डनले लेखेको छ । डनले पाकिस्तानको काठमाडौंस्थित नेपाली दूतावासका उपप्रमुख जावेद इब्रानीलाई उद्धृत गर्दै उनी हराएको विषयको जानकारी नेपाल सरकारलाई पठाइएको उल्लेख गरेको छ । परराष्ट्र मन्त्रालयअन्तर्गतको कन्सुलर विभागले हराएका पाकिस्तानी नागरिकका विषयमा सम्बन्धित निकायमा खबर गरेर खोजी कार्य र यथार्थ बुझ्ने काम भइरहेको जानकारी दिएको छ । उनी कसरी त्यहाँ जागिरका लागि आए भन्ने विषय र नेपालबाट सम्पर्क गर्ने सूत्रहरूको आधार बुझ्न आग्रह गरिएको छ, परराष्ट्र अधिकारीले भने, पाकिस्तानी दूतावासले खबर गरेलगत्तै कन्सुलर विभागले यो विषयलाई बुझ्न सम्बन्धित निकायमा आग्रह गरेको हो । हबिबलाई कसैले बन्दी बनाएको आशंका परिवारले गरेको डनले उल्लेख गरेको छ ।"
स्वास्थ्य बिमा प्रभावकारी,"म्याग्दी नागरिक स्वास्थ्य बिमाप्रति आकर्षण बढ्दै गएको छ । दर्ता सुरु भएको तीन महिनामै जिल्लाका ४ सय ११ परिवारका १ हजार ७ सय ११ जनाले बिमा गरेका हुन् । फागुन १ देखि बिमितको उपचार सेवासमेत सुरु भएको छ । हाम्रोजस्तो दुर्गम जिल्लामा स्वास्थ्य बिमा गराउनु समस्या हुन्छ कि भन्ने लागेको थियो तर बिमा गराउनेको संख्या पहिलो महिनामै उल्लेख्य रह्यो, बेनी जिल्ला अस्पतालका प्रमुख डा रोशन न्यौपानेले भने, बरु बिमाले तोकेका सबै ५ सय ५० बढी औषधि जिल्ला अस्पतालमा उपलब्ध छैनन् । हामी सम्भव भएसम्मका औषधि जिल्लामै उपलब्ध गराउने प्रयत्नमा छौं । बिमा सुरु गरेको एक महिनामै ८० जनाभन्दा बढीले स्वास्थ्य सेवा लिएको जिल्ला अस्पतालले जनाएको छ । जिल्ला अस्पतालबाहेक पश्चिम दरबाङस्थित प्राथमिक स्वास्थ्य केन्द्रमा पनि उपचार गरिन्छ । जिल्लामा उपचार सम्भव नभएका बिमित बिरामीलाई पोखरा रिफर गरिन्छ । सरकारले एक वर्षअघिदेखि सामाजिक स्वास्थ्य सुरक्षा विकास समिति गठन गरी बिमा योजना सुरु गरेको थियो । स्वास्थ्य बिमा गराएपछि कस्मेटिक सर्जरी, कृत्रिम अंग, महँगा चस्मा, कृत्रिम गर्भाधान, लिंग परिवर्तन, व्यक्तिगत झैझगडाका कारणले हुने चोट, मादक वा लागूपदार्थका कारणले दुर्घटना भई चोटपटक लागेकोबाहेक सबै रोगको उपचार हुन्छ, सामाजिक स्वास्थ्य सुरक्षा विकास समितिका जिल्ला प्रबन्धक अर्जुन पण्डितले भने ।"
इजिप्टका दुई चर्चमा आक्रमण,"अलेक्जेन्ड्रियाको चर्चबाहिर विस्फोट हुँदा ३५ जनासमेत घाइते भएका छन् । सामूहिक कार्यक्रममा भाग लिइरहेका उक्त चर्चका प्रमुख पोप तावाड्रोस भने सकुशल छन् । इजिप्टको गृह मन्त्रालयका अनुसार अलेक्जेन्ड्रियामा मारिनेमा ४ प्रहरी अधिकारी पनि छन् । चर्चभित्र पस्न खोज्ने क्रममा ती प्रहरीले रोकेपछि आत्मघाती आक्रमणकारीले आफैंलाई बमले उडाएको थियो । यस्तै, तान्ताको सेन्ट जर्ज चर्चमा क्रिस्चियन क्यालेन्डरअनुसार पवित्र दिन मानिएको पाल्म सन्डे (जिसस क्राइस्ट जेरुसेलममा प्रवेश गरेको दिन) मनाउन मानिसहरू भेला भएका बेला आक्रमण भएको थियो । आक्रमणमा ५९ जना घाइते भएका छन् । चर्चभित्र सबै ध्वस्त भएको छ, मार्बल पिलारमा जताततै रगत देखिएका छन्, घटनाका प्रत्यक्षदर्शी पिटर कमेलले भने । थप आक्रमणको आशंकामा इजिप्टभर उच्च सुरक्षा सतर्कता अपनाइएको छ । सिरियाका सरकारी टेलिभिजनले मारिएकाहरूप्रति शोक व्यक्त गर्दै स्क्रिनमा कालो दृश्य प्रसारण गरेका छन् । यसैबीच पोप फ्रान्सिसले आक्रमणको भत्र्सना गरेका छन् ।"
कोरियाली प्रायद्वीपतर्फ अघि बढदै अमेरिकी युद्धपोत,"सोल उत्तर कोरियाली आणविक कार्यक्रमका बारेमा विश्वव्यापी रूपमा आशंकाहरू बढिरहेका बेला अमेरिकी सेनाले कोरियाली प्रायद्वीपतर्फ अघि बढ्न युद्धपोतहरूलाई निर्देशन दिएको छ । सेनाले कार्ल भिन्सन आक्रमण समूहलाई पठाएको हो । उक्त समूहमा युद्धपोतका अलावा अन्य एयरक्राफ्ट क्यारियर पनि छन् । अमेरिकी राष्ट्रपति डोनाल्ड ट्रम्पले हालै उत्तर कोरियाको आणविक चुनौती सामना गर्न अमेरिका एक्लै सक्षम भएको दाबी गरेका थिए । यसैबीच, उत्तर कोरियाले सिरियामाथि अमेरिकी मिसाइल आक्रमणले आफ्नो आणविक कार्यक्रम मजबुत बनाउने कार्य सही थियो भनेर दसौं लाख गुणा प्रमाणित गरेको बताएको छ । एक सरकारी प्रवक्तालाई उद्धृत गर्दै कोरियाली समाचार समिति केसीएनएले जनाएअनुसार कोरियाले सिरियामाथिको आक्रमण सार्वभौम राष्ट्रमाथिको असह्य आक्रमण भनी टिप्पणी गरेको छ ।"
"सोमालियामा विस्फोट, १३ को मृत्यु",मोगादिसु सोमालियाका नवनियुक्त सेना प्रमुख मोहमद अहमद जिमालेलाई लक्षित गरी आइतबार आत्मघाती विस्फोट गराइएको छ । तर आक्रमणमा उनी बच्न सफल भएका छन् । सेना प्रमुखको नजिकै गुडिरहेको एक मिनीबसका आठ जनाको भने घटनामा मृत्यु भएको सोमालियाली प्रहरीले जनाएको छ । घटनाको सोमालियाली इस्लामिक स्टेट (आईएस) समूह अल सबाबले जिम्मेवारी लिएको छ । जिमालेले सेना प्रमुखका रूपमा सपथ खाएर फर्किरहेका बेला आक्रमण भएको थियो ।
मर्मत भएन बीपी राजमार्ग,"फागुन पहिलो साता सुनकोसी र तामाकोसीको संगम त्रिवेणी नजिकै झन्डै ३७ मिटर सडक भासिएको थियो । साबिकको अस्थायी सडक मर्मत गरी यातायात सञ्चालन गरिएको थियो । तर, त्यो साँघुरो र कच्ची भएकाले घन्टौंसम्म सवारी जाम हुने गरेको छ । सडक अवरुद्ध भएको स्थानमा खाजा र पानी खाने व्यवस्था पनि छैन ।साना ठूला दैनिक २ हजार सवारी गुड्छन । रातिसमेत गाडी चल्छन् । चापका समयमा प्रहरीले एकतर्फी सञ्चालनको व्यवस्था मिलाएको छ । सडक भासिएपछि तत्काल बनाउनुपथ्र्यो, यात्रु विक्रम थापा भन्छन्, प्रमुख राजमार्ग यति लामो समयदेखि मर्मत नहुनु बेवास्ताको पराकाष्ठा हो । बीपी राजमार्ग पूर्वी जिल्लाबाट काठमाडौं छिर्ने वैकल्पिक र छोटो सडकका रूपमा चिनिएको छ । पूर्वबाट राजधानी आउन जान साना सवारी बीपी राजमार्गबाटै गुड्ने गर्छन् । बीपी राजमार्गको मर्मतका लागि सरकारले बनाएको सूर्यविनायकधुलिखेलखुर्कोटसिन्धुलीबर्दिबास सडक योजनाले राजमार्गको मर्मत कार्य चाँडै सुरु हुने जनाएको छ । योजना प्रमुख भरतकाजी देवजुका अनुसार छोटो प्रक्रियाबाट टेन्डर गरी सडक मर्मत गर्ने प्रक्रिया अघि बढाइएको छ । केही दिनभित्र बोलपत्र मूल्यांकन गरी निर्माण व्यवसायीको टुंगो लगाउँदै छांै, उनले भने । यसअघि राजमार्ग मर्मतका लागि जापानले नै अनुदान दिँदै आएको थियो । यसपटक भने सरकारकै लगानीमा उक्त खण्ड मर्मत हुने भएको छ । जापानसँग रकम माग्दा लामो प्रक्रिया पूरा गर्नुपर्ने भएकाले आफ्नै स्रोत परिचालन गरिएको देवजुले बताए । पैसा नेपाल सरकारको भए पनि प्राविधिक डिजाइन, मर्मत कार्यको रेखदेख सबै जापानी प्राविधिकले नै गर्ने भएका छन् । भत्किएको सडक साबिककै डिजाइनबमोजिम बन्नेछ ।"
दूधकोसीमा पुल निर्माण,"ओखलढुंगा खोटाङ र ओखलढुंगा जोड्ने जयरामघाटस्थित दूधकोसी नदीको पक्की पुल निर्माणले तीव्रता पाएको छ । पुलको दुवैतर्फको पिल्लर तयार भएको छ । दुईवटै क्याटवे (ट्रस जोड्नका लागि टाँगिने लट्ठा) राख्ने काम अन्तिम चरणमा पुगेको छ । क्याटवेको काम चैतभित्रै सकेर वैशाखमा ट्रस जोड्ने काम सुरु गर्ने तयारी छ । वैशाखभित्र ट्रस जोडिसकेपछि जेठमा ढलान गर्ने तयारी रहेको हर्कपुर सडक डिभिजन कार्यालयका डिभिजन प्रमुख सुरेश रिजालले बताए । हाल पुल निर्माणका लागि चिनियाँ प्राविधिकहरूको नेतृत्वमा नेपाली कामदार मिलेर काम गरिरहेका छन् । ०७४ जेठअसारबाट पुलमा गाडी कुदाउने लक्ष्य छ, डिभिजन प्रमुख रिजालले भने, अहिलेकै गतिमा काम भयो भने लक्ष्य भेटाउँछौं । सम्झौताअनुसार चार वर्षअघि नै सम्पन्न हुनुपर्ने दूधकोसी पुल ठेकेदारले विभिन्न कारण देखाएर विलम्ब गरेका थिए । हुलास इन्जिनियरिङ र कालिका कन्स्ट्रक्सनले पुल निर्माणको ठेक्का लिएको हो । २०६८ असारमा सम्पन्न गर्ने लक्ष्य थियो । २०६६ मै पुलको ठेक्का लागेको थियो । हाल भइरहेको कामले भने पुल बन्ने केही आशा पलाएको स्थानीयले बताए । यहाँ पक्की पुल नहुँदा हिउँदमा अस्थायी बेलिब्रिज राखिने गरिएको छ । बेलिब्रिजबाट ५६ महिनामात्र यातायात वारपार भए पनि वर्षाभरि पैदल हिँडेर झोलुङ्गे पुलबाट आवतजावत गर्नुपर्ने बाध्यता छ । मध्यपहाडी राजमार्गअन्तर्गत पर्ने यो पुल बन्यो भने राजधानीसँग खोटाङ र भोजपुरलाई सिधा जोड्नेछ । पूर्वको पशुपतिनाथ भनेर चिनिने प्रसिद्ध धार्मिकस्थल हलेसीसमेत यही बाटो भएर जाने गरिन्छ । पुलकै कारण खोटाङको विकास निर्माण प्रभावित भएको छ । दैनिक उपभोग्य सामग्रीसमेतमा मूल्यवृद्धि हुने गरेको छ ।"
आमरण अनशनकारीको स्वास्थ्य बिग्रँदो,"सिरहा सुखीपुर नगरपालिका माग गर्दै आरमण अनशनमा बसेकाहरूको स्वास्थ्यमा समस्या देखिएको छ । सुखीपुरलाई गाउँपालिका बनाइएपछि त्यसको विरोधमा संघर्ष गर्दै आएका बिपीभुवन यादव, रामभरोस साह, हरेराम यादव, रामकिसुन यादव, श्यामकुमार यादव र विन्देश्वर पञ्जियार पाँच दिनदेखि आमरण अनशनमा छन् ।सरकारले २०७२ असोज १ गतेको निर्णयबाट मोहनपुर कमलपुर, कविलासी, विद्यानगर, लर्कन्हा, बल्ही र सिलोरवा पछवारी लगायत आसपासका सात गाविसलाई समायोजन गरी सुखीपुर नगरपालिका घोषणा गरेको थियो । सरकारले पछिल्लो पटक गाउँपालिका निर्माण गर्ने क्रममा सुखीपुर नगरपालिकालाई गाउँपालिका निर्णय गरेलगत्तै सुखीपुरवासी सरकारी निर्णयको विरोधमा उत्रिएका थिए । उनीहरूले फागुन २९ गते गाउँपालिका कार्यालयमा तालाबन्दी गरी विरोध र्याली, राजमार्ग अवरोध, अनिश्चितकालीन धर्ना लगायत संघर्षका कार्यक्रम गर्दै आएका छन् । सरकारले सुनुवाइ नगरेको भन्दै बुधबारबाट आमरण अनशन सुरु गर्न बाध्य भएको नगरपालिका बचाऊ संघर्ष समितिका संयोजक बिपीभुवन यादवले बताए ।अनशनकारी उपचारमा संलग्न इलाका हेल्थपोस्ट सुखीपुरका इन्चार्ज राजदेव यादवले पाँच दिनदेखि आमरण अनशनमा बसेका अनशनकारीको स्वास्थ्य अवस्था खस्कँदै गएको जानकारी दिए । अनशनकारीहरूको ब्लडप्रेसर लो र डिहाइड्रेसनको समस्या देखिएको उनले जानकारी । अनशनकारीलाई स्लाइन पानी दिएर राखिएकाले अवस्था चिन्ताजनक हँुदै गएको उनले बताए ।बजार पसल बन्दअनशनकारीको स्वास्थ्य बिग्रँदै गएपछि सुखीपुर बजारका व्यापारीले आइतबार आआफना पसल बन्द गरेर आक्रोश पोखेका छन् । सुखीपुरबासीले ४ घण्टा जिरोमाइलबरियारपट्टी सडक खण्ड अवरोध गरे । कांग्रेस केन्द्रीय कोषाध्यक्ष तथा शान्ति तथा पुनर्निर्माण मन्त्री सीतादेवी यादवले गाउँपालिकाबाट पुन: सुखीपुर नगरपालिकामा परिवर्तन गर्न पहल गर्ने आश्वासन दिइन्। त्यसैगरी कांग्रेस सिरहाका सभापति तथा सिरहा क्षेत्र नम्बर ४ का सांसद रामचन्द्र यादवले सुखीपुर नगरपालिका कायम गराउन ऐक्यबद्धता जनाए । अधिकारकर्मी, सञ्चारकर्मीको टोलीले सुखीपुरको जायज माग सम्बोधन गर्न सरकारसँग माग गदै अनशनकारीको माग तुरुन्त पुरागरी जीवन रक्षाका लागि आग्रह गरेका छन् ।"
कार्यकर्ता प्रशिक्षणमा थापा,जिल्ला समन्वय समितिको कार्यक्रम सकेर घनपोखरा गई फर्केका उनले कार्यकर्तालाई बेंसीसहरस्थित पार्टी कार्यालयमा प्रशिक्षण दिएको राप्रपा अध्यक्ष ईन्द्रबहादुर मल्लले बताए ।पार्टी कार्यक्रममा भाग लिए पनि मन्त्रीले चुनावी आचारसंहिताको उल्लंघन नगरेको जिकिर गरे । सार्वजनिक कार्यक्रमका लागि अनुमति मागेका उपप्रधानमन्त्री पार्टी कार्यक्रममा सहभागी हुनु चुनावी आचारसंहिताको उल्लंघन भएको राप्रपाका एक नेताले बताए ।
संविधान कार्यान्वयन गर्न आग्रह,सिरहा पूर्वराष्ट्रपति डा रामवरण यादवले सबै दल एकजुट भई संविधान कार्यान्वयन गर्न आग्रह गरेका छन् । सिरहाको औरहीमा आयोजित गायत्री महायज्ञमा सहभागी यादवले संविधान कार्यान्वयनका लागि सबै दललाई एकजुट हुनुको विकल्प नरहेको बताए । तराई मधेसको भविष्य चुरेसँग जोडिएकाले चुरेको संरक्षणमा लागि पर्न उनले सबैलाई आग्रह गरे ।
माराय ट मा गुरूङ संस्कृति,"लमजुङ बेलायत र हङकङबाट प्रदर्शन सुरु गरिएको गुरुङ भाषाको फिल्म माराय ट (सुनको फूल) को नेपालमा प्रदर्शन सुरु भएको छ ।चैत १२ मा बेलायत र १३ मा हङकङमा प्रदर्शन गरिएको उक्त फिल्म शनिबार बेंसीसहरको अन्नपूर्ण चलचित्र मन्दिरमा दुई शो गरिएको छ । छायांकनस्थल भुजुङमा पनि शो गरिएको छ । लमजुङको पर्यटकीय गाउँ भुजुङमा ९५ प्रतिशत छायांकन गरिएको उक्त फिल्मका केही दृश्य पोखरा र एउटा गीत माछापुच्छ्रे बेसक्याम्पमा सुटिङ गरिएको थियो । फिल्मले संकटमा परेको गुरुङ संस्कृतिलाई जोगाउन सन्देश दिने निर्देशक मनोज गुरुङले बताए ।गुरुङ भाषा नबुझ्नेका लागि नेपाली सबटाइटल पनि राखेका छौं, उनले भने, हराउन लागेका संस्कार मन पराउनेका लागि फिल्न सन्देशमूलक छ । फिल्म दुई दशकअघिको परिवेशमा आधारित रहेको उनले जनाए । निर्माण युनिटले उक्त फिल्म जेठ १३ मा पोखरामा पनि देखाउने भएको छ । स्वदेश तथा विदेशमा प्रदर्शनका लागि तयारी भइरहेको छ, निर्देशक गुरुङले भने । लडाइँमा परेका लाहुरेले समेत पेन्सन पाउन नसकेको कथावस्तु समेटेको फिल्ममा गुरुङ पुरोहित घ्याब्रेपच्युको रीति चलाउने विधि पछिल्लो पुस्तामा हस्तान्तरण नहुँदा हराउन थालेको संस्कार देखाउन खोजिएको छ । गाउँले दौंतरीबीचको त्रिकोणात्मक प्रेमकथा पनि फिल्म छ । गायन क्षेत्रको गण्डकी ताराबाट उदाएका मनोजले यसअघि गुरुङ फिल्म च्हयाल्याबै ट (ओइलिएको फूल) र थु (साथी) निर्देशन गरिसकेका छन् । कवि केयरसिंह गुरुङको कथामा करिब १५ लाख खर्च भएको माराय ट निर्माणमा लगानी हङकङ बस्दै आएका रक्षा गुरुङ, राम गुरुङ, मनबहादुर गुरुङ, काशी गुरुङ र मनोज गुरुङको छ । साजन गुरुङ, कमल गुरुङ, निस्ता गुरुङ, बिमा गुरुङ र जेनी गुरुङलगायतको मुख्य भूमिका छ ।"
नेपालगन्ज साहित्य उत्सव सुरु,"दी काठमान्डु पोस्ट का समाचार प्रमुख मुकुल हुमागाईंले सहजीकरण गरेको समृद्धिको बाटो बहसमा लेखक केशव श्रेष्ठ, व्यवसायीहरू लक्ष्मण न्यौपाने, कालु हमाल र राजेश जैनले जडीबुटी, एग्रो टुरिजम र पर्यटकीय गन्तव्यको सम्भावनाबारे बोले ।कठघरामा लेखक का रूपमा राखिएका रेशम विरहीले आफूमाथिका आरोपलाई मेटाउने कोसिस गरे ।रातभर मुसायरासाहित्य उत्सवको पूर्वसन्ध्यामा शनिबार राति भएको अल नेपाल मुसायरामा नेपाल र भारतका चर्चित सायरहरू सहभागी भए । प्रज्ञा प्रतिष्ठानका कुलपति गंगाप्रसाद उप्रेतीले उद्घाटन गरेको मुसायरा राति दुई बजेसम्म चल्यो ।उर्दू एकेडेमी नेपालका अध्यक्ष मोबिन खान, गुलजारे अदबका अध्यक्ष अब्दुल लतिफ सौक, अमिन खयाली, मुस्तफा अहसन कुरैसी, अब्दुल वाहिद कौसरले महफिल जमाए । अश्क, जाहिद आजाद, बुँद राना, कपिल अनजान र ज्ञानुवाकर पौडेलले पनि गजल सुनाए । भारतबाट सायरहरू सारिक रब्बानी, इन्कलाब असरफी, रसिद हयात र रइस सिद्दिकी सहभागी थिए ।विविधता नेपालगन्जको मौलिकता : शान्ति, सद्भाव र समृद्धितर्फको यात्रा सन्देशसहित क्रिएटिभ ह्यान्ड्स ग्रुपको मुख्य आयोजनामा एक साता लामो उत्सव सुरु भएको हो । वाङ्मय गोष्ठीनेपाल प्रज्ञा प्रतिष्ठानले हीरक महोत्सवको सन्दर्भ पारेर नेपालगन्जमै दुईदिने वाङ्मय गोष्ठी गर्यो ।प्रतिष्ठान कुलपति उप्रेतीले गोष्ठी उद्घाटन गर्दै मध्य तथा सुदूरपश्चिमको भाषा, संस्कृति र कला साहित्यलाई मूलधारको साहित्यमा जोड्न वाङ्मय गोष्ठी राखिएको बताए । प्रतिष्ठानका सदस्यसचिव डा जीवेन्द्रदेव गिरी, प्राज्ञसभा सदस्य हरिहर तिमिल्सिना, प्राज्ञ परिषद् सदस्यहरू डा हेमांगराज अधिकारी, डा उषा ठाकुर, डा अमर गिरी र नर्मदेश्वरी सत्यालले पनि बोले ।उच्च अदालतका मुख्य न्यायाधीश शेषराज सिवाकोटी, मध्यपश्चिमाञ्चल विश्वविद्यालयका उपकुलपति डा उपेन्द्र कोइराला, मदन पुरस्कार विजेता आख्यानकार रामलाल जोशी, अग्रज पत्रकार नारायणप्रसाद शर्मा, प्रतिष्ठानका पूर्वसदस्यसचिव सनत रेग्मी, साहित्यकार सच्चिदानन्द चौबेलगायतले साहित्य, कला र संस्कृतिको प्रभावमाथि चर्चा गरे ।"
पूर्णकाजी र जुगलको कन्सर्ट,"मौलिक नेवारी संस्कृति जगेर्नाको उद्देश्यसहित पूर्णकाजी ज्यापूको एकल रचना र जुगल डंगोलको एकल संगीत रहेका १७ नेवारी गीतहरूको कन्सर्ट गरिएको हो । नेपाल प्रज्ञा प्रतिष्ठानमा लाइभ बाजागाजाका साथ १३ गायकगायिकाले एकल र युगल प्रस्तुति दिएका हुन् । नेवारी साथै नेपाली आधुनिक गीतसमेत गाएका जुजुकाजी रञ्जितले यो माँ हारती जगत् जननी गीत गाएर देवीबन्दना गर्दै कन्सर्टको शुभारम्भ गरेका थिए । पूर्णकाजीले आफ्नी आमाको सम्झनामा लेखेको माँ धाय जिमी मगानी (आमा भनेर पुगेको छैन) र मन्दिर गएको कुरालाई समेटेर मञ्जुश्री देये वना (मञ्जुश्री मन्दिर गएर) गीत भने गायिका संगीता शाक्यले प्रस्तुत गरिन् ।नेपाली भाषाको गायनमा छाप छोडिसकेकी निशा देशारले छुजु छुजु, छुं हें मसिल न्हां (के भयो के भयो थाहै भएन) र देय्या अय्, देय् नाय:पिं (देशका नेताहरू) सुनाइन् । त्यस्तै, रत्नशोभा महर्जनले राजहिती (राजधारा), मानिक शाहीले न्यासी चाम्ह (मात्तिएकी ए तन्नेरी), सतीश महर्जनले चित्लाङ देय्या (चित्लाङ देउता) र लिफ तुला (पछाडि फर्केर हाँस्ने), उत्तम महर्जनले जिगु निगलय् (हाम्रो मनमा), बिरज महर्जनले तुयु तुयु धागु (सेतो सेतो), रोजी महर्जनले मसिउ जित छुजु छुजु (थाहै छैन मलाई के भो) गीत गाए गीतकार पूर्णकाजीले पनि कन्हे निसें नतुई मखु (भोलिदेखि बोल्दिनँ) बोलको रमाइलो गीत गाए । उनको गीतमा हास्यव्यंग्यकार सुरेन्द्र महर्जन, रुपेन श्रेष्ठलगायतको अभिनय थियो । सतीश, सानुबाबु, दीपा र रत्नशोभाले अबिरं इला (अबिर लाइदिएर) बोलको होलीगीत गाए । सानुबाबु र सरस्वती मानन्धरले छंगु मतिना (तिम्रो माया) गाए । सबै एकजुट हुनुपर्ने सन्देशसहित संगीतकार जुगल, निशा, सानुबाबु, रत्नशोभा र दीपाले दँ दँ हे नेपा: मि (उठ उठ नेपाली) सुनाए ।मातृभाषा बचाउन यस्ता कार्यक्रमहरू भइरहनुपर्ने उद्योगमन्त्री नवीन्द्रराज जोशीले बताए । झिगु संस्कृति, झिसं न्ह्याके (हाम्रो संस्कृति हामी आफंै बचाउँछौं) सन्देशसहित कन्सर्ट गरिएको गीतकार पूर्णकाजीले सुनाए ।"
स्वास्थ्य संस्थालाई एम्बुलेन्स सहयोग,"उनीहरूले खोटाङ सेवा समाज युकेमार्फत जिल्लाको ऐसेलुखर्क र चिसापानीस्थित प्राथमिक स्वास्थ्य केन्द्र, लामाखुको स्वास्थ्य चौकी, ओख्रे स्वास्थ्यचौकी, सिम्पानी स्वास्थ्यचौकी, बुइपा स्वास्थ्यचौकी र बाक्सिला स्वास्थ्यचौकीलाई एकएक एम्बुलेन्स् उपलब्ध गराए । दिक्तेलस्थित जिल्ला अस्पताललाई एउटा अल्ट्रासाउन्ड मेसिन प्रदान गरिएको छ । एम्बुलेन्स सञ्चालक समिति गठन गरी कार्यविधिमार्फत एम्बुलेन्स सञ्चालन गरिने जिल्ला अस्पताल प्रमुख डा रामबहादुर केसीले बताए ।एम्बुलेन्स र अल्ट्रासाउन्ड लगायतमा एक करोड १९ लाख रुपैयाँ खर्च भएको छ । यसका लागि बेलायतमा कार्यरत नेपालीहरूमध्ये ४ सय ४५ जनाबाट रकम संकलन भएको हो।"
आगलागीमा २७ घरगोठ जले,"आइतबार बेलुका साढे ४ बजे भूपेश चन्द्रवंशीको घरबाट आगलागी सुरु भएको प्रहरीले जनायो । खाना पकाउँदा उठेको झिल्काले उनको घर सल्किएको थियो । प्रकाशपुर रेडक्रस सभापति रविन घिमिरेका अनुसार शिवन, सीताराम, लोचन, जयराम, पारुल, दिलीप, रघु, गोकुल, निखिल, पर्शुराम कविरथ र भूपेन्द्र चन्द्रवंशीका २७ घरगोठ जलेका हुन् । सुरक्षाकर्मी र स्थानीयको प्रयासमा आगो नियन्त्रणमा लिइएको थियो ।"
पुन:संरचनापछि घरजग्गाको मूल्य अकासियो,"सरकारले कायम गरेका म्याङलुङ नगरपालिका केन्द्र म्याङलुङ बजार, लालीगुराँस नगरपालिका केन्द्र वसन्तपुर, छथर गाउँपालिका केन्द्र शुक्रबारे, फेदाप गाउँपालिका केन्द्र पोक्लाबाङ, मेन्छेयाम गाउँपालिका केन्द्र मोराहाङ र आठराई गाउँपालिका केन्द्र संक्रान्ती बजारमा घर घडेरीको मूल्य अकासिएको पूर्व जिविस सभापति किशोरचन्द्र दुलालले बताए । केही वर्षअघिसम्म ६ लाख रुपैयाँमा घर खरिद गर्न पाइने संक्रान्ती बजारमा हाल एउटा घडेरीको मूल्य नै १५ देखि २० लाख पर्न थालेको छ । यसैगरी अन्य ६ वटा केन्द्र र आसपासका क्षेत्रमा घरघडेरीको मूल्य निकै बढेको उनले बताए । यस अवधिमा सदरमुकामसँगै जिल्लाका जिरीखिम्ती, लसुने, चित्रेलगायत बजार क्षेत्रमा समेत घरघडेरीको मूल्य अकासिएको छ । पछिल्लो समय यी स्थानमा मानव बसोबासको चाप बढेको र भौतिक सेवा सुविधासमेत थपिँदै गएकाले घरघडेरीको मूल्य बढेको छथर गाउँपालिकाका निमित्त कार्यकारी अधिकृत गुणराज बानियाँले बताए । यसअघि सदरमुकाम म्याङलुङ र पर्यटकीय बजार वसन्तपुरमा घरघडेरी किन्नेको चाप निकै बढेको थियो । तर, सरकारले जिल्लाको पुन:संरचना गरेर सेवा सुविधा गाउँ तहसम्म नै पुर्याउने नीति लिएपछि दूरदराजका बस्ती र चोकमा समेत जग्गाको मूल्य अकासिएको जिल्ला मालपोत कार्यालयले जनाएको छ ।राज्यले प्रदान गर्ने धेरैजसो सेवा सुविधा गाउँ तहसम्म नै पुर्याउने भएपछि सरमुकामको चाप अब गाउँतर्फ सरेको मालपोत अधिकृत विजय इनामले बताए । सेवा सुविधा विकेन्द्रित भएपछि अब गाउँ र नगरका केन्द्रमा भूमिमाथि चाप बढी पर्ने नयाँ सहर आयोजना कार्यालय वसन्तपुरका प्रमुख दोर्णमानदेव कटुवालले बताए । केन्द्र तोकिएका स्थानमा अब सरकारले सडक, बिजुली, खानेपानी, ढल निकास, टेलिफोनलगायतका थुप्रै सेवा सुविधाको विस्तार गर्ने भएकाले पनि ग्रामीण क्षेत्रका बासिन्दाको चाप हालैदेखि नै यस्ता स्थानमा पर्न थालेको पूर्व जिविस सदस्य लक्ष्मण तिवारीले बताए ।पर्यटकीय बजार वसन्तपुरमा सरकारले आगामी २० वर्षभित्रमा १ लाख जनसंख्या राख्ने तयारीका साथ नयाँ सहर घोषणा गरेर पूर्वाधार निर्माण थालेकाले पनि घर जग्गाको मूल्य अकासिएको नयाँ सहर आयोजना वसन्तपुरका प्रमुख कटुवालको भनाइ छ । बजारलाई केन्द्र मानेर आसपासका क्षेत्रमा रिङ रोड, व्यवस्थित बसपार्क, फलफूल तथा तरकारी संकलन केन्द्र, एकीकृत सरकारी भवन निर्माण, सरकारी जग्गा छुट्याएर तारघेरा गर्ने काम, ग्रामीण क्षेत्रबाट सडकले जोड्ने जस्ता पूर्वाधार निर्माणका काम भइरहेका छन्, आयोजना प्रमुख कटुवाले भने, यसैले पनि पछिल्लो समय वसन्तपुर बजार क्षेत्रमा बाहिरबाट आएर बसोबास गर्नेहरूको चाप बढेको छ ।सरकारले केन्द्र तोकेसँगै भविष्यमा ठूलो सहर हुने र सेवा सुविधाको विस्तार हुने सोचेर गाउँबाट मानिस आउने क्रम बढेको हो । हाल यी बजार क्षेत्रमा घर घडेरीको कारोबार गर्नेको संख्या हवात्तै बढेको मालपोत प्रमुख इङनामले बताए । केन्द्र तोकिएका स्थान वरपर घरघडेरीको मूल्य पनि बढेको छ, उनले भने, वसन्तपुर बजारमा सामान्य घर बनाउने घडेरीको मूल्य ३० लाख रुपैयाँ माथि पुगेको देखिन्छ ।त्यस्तै अर्को व्यापारिक बजार जिरीखिम्तीमा पनि घर बनाउने खाली जग्गा कम भएकाले जग्गाको मूल्य अकासिएको स्थानीय श्री कार्कीले बताए । केन्द्र तोकिएका बजार क्षेत्रमा पछिल्लो समय धरान, विराटनगर, इटहरी, पोखरा तथा काठमाडौंमा बनाइने शैली र आकारका घरहरू धमाधम निर्माण भइरहेका छन् ।गाउँ तथा बजार क्षेत्रका बासिन्दामा बढेको आर्थिक गतिविधि, जनसंख्याको तीव्र वृद्धि, बजार क्षेत्रमा भौतिक सुविधा, व्यापार तथा पर्यटकीय सम्भावना, शिक्षा, स्वास्थ्य तथा सडकजस्ता सुविधाले दिनानुदिन बजार क्षेत्रमा मानिसको चाप बढेको जिल्ला समन्वय समितिका स्थानीय विकास अधिकारी तुलसीनाथ गौतमले बताए।"
भायनेटको खोजेकै यही हो अफर,"काठमाडौं भायनेट कम्युनिकेसन्सले नयाँ वर्ष २०७४ लाई लक्षित गरी आफ्ना उपभोक्ताहरूका लागि खोजेकै यही हो अफर बजारमा ल्याएको छ । यस अफरअन्तर्गत ग्राहकले भायनेटको इन्टरनेट र नेट टीभीको मज्जा एकैसाथ एउटै कम्बोमा लिन सक्ने कम्पनीले जनाएको छ । वार्षिक ग्राहकका लागि १२ सय ८५ रुपैयाँमा उपलब्ध यस कम्बोमा २ एमबीपीएस स्पिडको इन्टरनेटका साथै कुल १ सय २१ वटा च्यानल भएको नेट टीभीको मज्जा लिन सक्ने जारी विज्ञप्तिमा छ । ३९ वटा एचडी र ८२ वटा एसडी च्यानल भएको यस नेट टीभीमा ७ दिनसम्म अटोमेटिक च्यानल रेकर्ड हुने र उक्त रेकर्ड भएको च्यानलहरूलाई आफूले चाहेको बेला हेर्न सकिने कम्पनीले जनाएको छ । काठमाडौं, ललितपुर र भक्तपुरमा का सबै क्षेत्रमा भायनेटको फाइबर कभरेज रहेको विज्ञप्तिमा जनाइएको छ ।"
अनौठो जागिर : ६० दिन सुत्नेलाई १७ लाख,"मात्र ६० दिनमा १६ हजार युरो पाउने भएपछि सयौंले आवेदन दिइसकेको जनाइएको छ। यतिका रकम कमाउन कडा परिश्रम र धेरै पसिना बगाउनुपर्ने हुन्छ । ओछ्यानमै सुतीसुती यतिका रकम कमाउने चाहना भएकाहरू यो विज्ञापनप्रति बढी आकर्षित छन्। फ्रान्सस्थित इन्टिच्युट फर स्पेस मेडिसिन एन्ड साइकोलजी संस्थाका वैज्ञानिकहरूले माइक्रोग्य्राभिटी (सूक्ष्मगुरुत्व बल) को अध्ययनका लागि यो प्रस्ताव ल्याएको हो । हालसम्म सयौंले आवेदन दिइसकेका छन्, आवेदकहरू दैनिक रूपमा बढदै छन्, अन्तर्राष्ट्रिय सञ्चार माध्यमहरूले लेखेका छन् । छनोटमा परेकाहरूले ६० दिनसम्म दिसापिसाब, शरीरको सरसफाइलगायतका सबै क्रियाकलाप ओछ्यानमै सुतेरै गर्नुपर्ने सर्त राखिएको छ । त्यस्तै छनोट भइसकेपछि उम्मेदवारले बीचैमा यो नोकरी छाड्न पाउने छैनन् । वैज्ञानिकले ती उम्मेदवारमाथि विशेष खालको अध्ययन गर्ने जनाएका छन् । उनीहरूले अन्तर्राष्ट्रिय अन्तरिक्ष केन्द्रमा लामो समयसम्म तौलविहीनताको अनुभव गर्दा मानिसको शारीरिक र मानसिक परिवर्तनबारे जानकारी लिन चाहेका छन् । परिवर्तनपछि देखिएको समस्या समाधानको बाटो पहिल्याउनु यसको उद्देश्य रहेको छ । यो प्रयोगपछि सहभागीहरूले अन्तरिक्ष यात्रुको जस्तै अनुभव हासिल गर्न सक्नेछन् । ओछ्यानमा दुई महिना सुत्न जानुअघि दुई सातासम्म चिकित्सकीय जाँच गरिने जनाइएको छ । उक्त जाँचको उद्देश्य उम्मेदवारलाई कुनै रोग या एलर्जी छछैन भन्ने पत्ता लगाउनु रहेको छ । यसका लागि उम्मेदवारमाथि चालिसभन्दा बढी प्रकारका विभिन्न परीक्षण गरिनेछ । धूमपान गर्नेहरू यो नोकरीका लागि आयोग्य हुनेछन् । अध्ययनमा संलग्न डा अर्नाउड बेकका अनुसार पुरुष मात्रै यसमा उम्मेदवार बन्न पाउनेछन् । उनले उम्मेदवारको अधिकतम मास बडी इन्डेक्स (बीएमआई) २२ देखि २७ को बीचमा हुनुपर्ने र उमेरको सीमा २० वर्षदेखि ४० वर्ष निर्धारण गरिएको जनाए । सुत्नका लागि फ्रान्सले १७ लाख ४१ हजार रुपैयाँ दिइरहेको छ भने अमेरिकी अन्तरिक्ष नियोग नासा ले भने वार्षिक रूपमा ६४ लाख रुपैयाँ तलब दिने गरेको छ । छनोट भएकाहरू अन्तरिक्षमा सुतेपछि वैज्ञानिकहरूले विभिन्न प्रयोग गर्ने गर्छन् । अन्तरिक्ष यात्री सुतेपछि तौलविहीनताको अवस्थामा यात्रुमाथि पर्ने प्रभावबारे जानकारी लिने गर्छन् । मस्तिष्क र शरीरमा पर्ने असरबारे पनि अध्ययन गरिनेछ । आवेदन दिनेले डब्लूडब्लूडब्लू डट एमईडीईएस डट एफआरमा लगिन गर्न सक्ने दि गार्डियन ले उल्लेख गरेको छ । यी त भए सुत्नेहरूका लागि ठूलो चान्स । तर, चीन र जापानमा केही निजी कम्पनीहरूले आफ्ना कर्मचारीलाई लाइनमा मात्र लागेबफत साताको एक लाखभन्दा बढी रुपैयाँ दिने गर्छन् । त्यहाँका मानिससँग समयको अभाव भएकाले यसो गरिने गरिएको सञ्चार माध्यमहरूले जनाएका छन् । समय नहुनेहरूका लागि यस प्रकारको सुविधा उपलब्ध गराउन त्यहाँ विभिन्न कम्पनी नै सक्रिय छन् । यस प्रकारको लाइन चलचित्रको टिकटदेखि रेस्टुरेन्टसम्ममा लाग्ने गर्छ ।"
कुमारीद्वारा रक्तदान,काठमाडौंकुमारी बैंक १७ औंै वर्षमा प्रवेश गरेको उपलक्ष्यमा रक्तदान कार्यक्रम आयोजना गरेको छ । कार्यक्रममा ५७ जनाले रक्तदान गरेको बैंकले जनाएको छ । कुमारी बैंकले नेपालमा प्रचलित परम्परागत बैंकिङ पद्धतिलाई नयाँ आयाम र परिभाषा दिँदै ग्राहकको अभिलाषा र चाहनाअनुरूपका सेवा तथा सुविधाहरू प्रदान गर्दै आएको जारी विज्ञप्तिमा छ ।
सनराइजको शाखा खुसिबुमा,काठमाडौं सनराइज बैंकले राजधानीको ढल्कोमा रहेको शाखालाई खुसिबुमा स्थानान्तरण गरेको छ । बैंकले अत्याधुनिक बैंकिङ सेवाहरूलगायत छिटो र सुलभ सेवा ग्राहकहरूसमक्ष पुर्याउने उद्देश्यले शाखा स्थानान्तरण गरेको जारी विज्ञप्तिमा छ । शाखाबाट ग्राहकलाई लकर सेवासमेत उपलब्ध गराइएको बैंकले जनाएको छ ।
डाइमेटाइज न्युट्रिसन बजारमा,"काठमाडौं अमेरिकी कम्पनी डाइमेटाइज न्युट्रिसनको पौष्टिक आहार नेपाली बजारमा भित्रिएको छ । विभिन्न व्यायाम (जिम ) मा अभिरुचि राख्नेहरूका लगि यो आहार उपयोगी भएको दाबी कम्पनीको छ । राजधानीमा बिक्री केन्द्रको उद्घाटन गृहराज्यमन्त्री इन्द्र बानियाँ, समाजसेवी अस्मिता सुमार्गी, शारीरिक सुगंठन संघका अध्यक्ष राजेशबाबु श्रेष्ठले संयुक्त रूपमा गरेको जारी विज्ञप्तिमा छ ।"
अरुण काबेलीको साधारण सेयर सूचीकृत,काठमाडौं अरुण भ्याली हाइड्रोपावर डेभलपमेन्ट कम्पनीले प्रवद्र्धन गरी विकास गरेको अरुण काबेली पावर लिमिटेडको जम्मा १ करोड ५० लाख कित्ता साधारण सेयर सीडीएस एन्ड क्लियरिङ लिमिटेड हुँदै नेपाल स्टक एक्सचेन्जमा सूचीकृत भएको छ । सूचीकृत भएको सेयरको प्रारम्भिक मूल्य ९९ देखि २९७ रुपैयाँसम्म रहेको विज्ञप्तिमा छ। कम्पनीका जम्मा २९ लाख १० हजार कित्ता साधारण सेयर वैशाख ३ गतेबाट सेकेन्डरी मार्केटमा आउने जनाइएको छ ।
नेपाल लाइफको स्मार्ट जीवन बिमा,"काठमाडौंनेपाल लाइफ इन्स्योरेन्सले स्मार्ट हुनुहोस्, जिम्मेवार बन्नुहोस् भन्ने मूल नाराका साथ स्मार्ट जीवन बिमा योजना सार्वजनिक गरेको छ । यो योजनाले हरेक तह र तप्काका व्यक्तिलाई जीवन बिमामा समेट्ने गरी दैनिक १० रुपैयाँमा १० लाखको जीवन बिमा गराउन सक्ने कम्पनीको विज्ञप्तिमा उल्लेख छ । नयाँ बिमा योजनाले कम्पनीको व्यवसाय प्रवद्र्धनमा महत्त्वपूर्ण योगदान पुग्ने विश्वास कम्पनीले दाबी गरेको छ ।"
आईसीएफसीको शाखा विस्तार,"काठमाडौंआईसीएफसी फाइनान्सले स्याङ्जाको गल्याङमा १२ औं शाखा सञ्चालनमा ल्याएको छ । आव २०७३०७४ को फागुन मसान्तमा ११ करोड ६७ लाख खुद मुनाफा आर्जन गरेको यस फाइनान्सले हालसम्म ११ शाखा, १ एक्सटेन्सन काउन्टर र ९ वटा एटीएममार्फत ग्राहकलाई सेवा दिइरहेको जारी विज्ञप्तिमा छ ।"
मूल्य वृद्धिदर १२ वर्षयताकै न्यून,"कर्जा वृद्धि २८९ प्रतिशत वार्षिक विन्दुगत आधारमा गत फागुनमा बैंक तथा वित्तीय संस्थाले निजी क्षेत्रमा लगानी गरेको कर्जा २८ दशमलव ९ प्रतिशतले बढेको छ । निजी क्षेत्रमा प्रवाहित कर्जामध्ये वाणिज्य बैंकहरूको साढे १७ प्रतिशतले र विकास बैंकहरूको साढे ६ प्रतिशतले बढेको छ । तर, वित्त कम्पनीको ३ दशमलव ६ प्रतिशतले घटेको राष्ट्र बैंकले जनाएको छ । कृषिमा अपेक्षा गरिएको भन्दा राम्रो वृद्धि, ऊर्जा आपूर्तिमा सुधार र निर्माण तथा पुनर्निर्माण कार्यले लिएको गतिका कारण यो वर्ष आशाजनक आर्थिक वृद्धिको परिदृश्य देखिएको राष्ट्र बैंकले जनाएको छ ।"
पर्यटक भित्र्याउन नमस्ते अभियान,"पर्यटन बोर्डले गैरआवासीय नेपाली संघ (एनआरएनए) सँगको समन्वयमा मुलुकभरका पर्यटकीय गन्तव्यमा यो अभियान सञ्चालन गरेको हो । सौरहामा क्षेत्रीय होटल संघ र रेस्टुरेन्ट तथा बार एसोसिएसनले सहकार्य गरेका हुन् । आयोजित कार्यक्रममा सहभागीले पाहुनाको सत्कारमा मौलिकतामा दिने बताए । यसरी गरिने स्वागतले पर्यटकले फर्किसकेपछि पनि सम्झिरहने व्यवसायीको राय छ । संस्कृति, पर्यटन तथा नागरिक उड्डयन मन्त्रालय, नेपाल पर्यटन बोर्ड, गैरआवासीय नेपाली संघ र पर्यटनसँग सम्बन्धित संघसंस्थाको पहलमा अभियान सुरु गरिएको हो । बाह्य पर्यटकको आगमनलाई बढाउन नेपाली सत्कार अतिथि देवो भव: लाई आत्मसात् मान्दै नमस्ते अभियान सुरु गरिएको क्षेत्रीय होटल संघ अध्यक्ष सुमन घिमिरेले बताए । चितवनसहित पोखरा, काठमाडौं र लुम्बिनीबाट एकैसाथ नमस्ते अभियान थालिएको हो, उनले भने । नारायणगढमुग्लिन सडकखण्डको निर्माण कार्यले गर्दा सडक यातायात भरपर्दो र सुरक्षित नभएकाले चितवनप्रति अन्तर्राष्ट्रि्रय समुदायमा नकारात्मक असर परेको भन्दै पर्यटन व्यवसायीले चिन्ता व्यक्त गरे । यो पर्यटक भित्रिने समय हो, अध्यक्ष घिमिरेले भने, हालसम्म ४० प्रतिशतभन्दा बढी आएका छैनन् ।"
"विमानस्थल कालोपत्रे भयो, उडान भएन","सर्वसाधारणको सुविधाका लागि विमानस्थल तत्काल सञ्चालन गर्नुपर्ने माग स्थानीयले गरेका छन् । उडान नियमित हुन थालेपछि यात्रुको खाँचो हुँदैन, स्थानीय नवराज ढुंगेल भने, जिल्लबाट सडक मार्ग भएर राजधानी पुग्न ४ घण्टा लाग्ने गरको छ । खुर्कोट नजिक बीपी राजमार्गमा पहिरो गएपछि हाल ८ घण्टासम्म लाग्न थालेको छ । बिरामी, बच्चा, वृद्धवृद्धालाई सडकमार्ग भएर काठमाडौं आउजाउ गर्न कठिन हुने उनले बताए । तारा एयर रामेछापका स्टेसन इन्चार्ज प्रवीण सुवेदी यात्रुको कमीका कारण विमानस्थलबाट उडान सुरु हुन नसकेको बताउँछन् । यो पूर्वी पहाडमा सबैभन्दा नजिकको विमानस्थल हो । यो विमानस्थलबाट गत वर्षसम्म सोलुको लुक्लाका लागि कार्गो उडान हुने गरेको थियो । यो वर्ष कार्गो उडानसमेत भएको छैन । सोलुको फाप्लुमा कालोपत्रे सडक पुगेपछि लुक्लाका लागि त्यतैबाट सामान ढुवानी हुने गरेको छ । रामेछाप विमानस्थलमा नेपाल आयल निगमले फ्युल स्टेसनसमेत रहेको छ ।"
व्यवसायीको मिलेमतोमा उच्च मूल्य कायम,"काठमाडांै चीनले अनुदानमा उपलब्ध गराएको विद्युतीय इन्डक्सन चुलो व्यवसायीको मिलोमतोमा उच्च मूल्य कायम गरेको सांसदहरूले आरोप लगाएका छन्। आपूर्ति तथा उपभोक्ता हित उपसमितिको आइतबार बसेको बैठकमा बोल्दै उनीहरूले यस्तो आशंका गरेका हुन् । अनुदानमा उपलब्ध चुलाको मूल्य बजार मूल्यभन्दा तीन गुणा बढी भएको भन्दै उनीहरूले आशंका गरेका हुन् । व्यवसायीबाट प्रभावित भएर चुलोको मूल्य करिब १२ हजार निर्धारण भएको आशंका छ, सांसद चन्द्र महर्जनले, त्यसको परिमाण चुलो स्टोरमा थन्किएको छ । बिक्री नभएर थन्किने त्यस्ता चुलो न्यून मूल्यमा सीमित व्यवसायीलाई बिक्री गर्ने अर्थ मन्त्रालयसहित मूल्य निर्धारण समितिको योजना छर्लंग देखिएको उनले बताए । सांसद राज्यलक्ष्मी श्रेष्ठले विपत्को अवस्थामा चुलोमा कर लगाउने काम नै गैरजिम्मेवार भएको बताइन् । चुलो अत्यावश्यक वस्तु थियो । कर्मचारी जनताप्रति उत्तरदायी भएनन् । अर्थले जहाँ पनि अड्को थाप्ने काम गरेको छ, उनले भनिन्, अनुदानको चुलो प्रकरणमा चलखेलको गन्ध देखियो । नीति नियम कानुन देखाएर सर्वसाधारणलाई दु:ख दिन नपाइने उनले बताइन् । अर्का सांसद मनकुमार गौतमले नाकाबन्दीमा आयातित अनुदानको सामानमा योजनाबद्ध रूपमा भएको छ । गम्भीर लापरबाही भुलवश हुन सक्दैन, उनले भने, चुलो बजार मूल्यभन्दा एक प्रतिशत कम गरी तत्काल बिक्री हुनुपर्छ ।उपसमिति संयोजक सुभासचन्द्र ठकुरीले अनुदानको मूल्यमा चरम लापरबाही भएको बताए । जसले गर्दा एउटा मात्रै बिक्री भएको उनले बताए । धराशायी अवस्थामा पुगेको नेसनलको विकासमा ध्यान दिनुपर्नेमा जिम्मेवारहीन देखिएको उनको तर्क छ । चुलो छुटाउन अर्थबाट रकम दिने निर्णय भए पनि ६ महिना ढिलाइ गरी रकम निकासा हुने । अनुदान नदिएर किन ऋण दिइयो, संयोजक ठकुरीले भने, वस्तुगत अनुदानलाई बजेटअनुसार जोड्न मिल्दैन । हाल विलम्ब शुल्क नै २ करोड रुपैयाँ नाघेकाले त्यसको दायित्व अर्थले लिनुपर्ने बताए । आपूर्ति मन्त्रालयका सहसचिव मुकुन्द पौडेलले अनुदानको सामान गोदाममै थन्किँदा लज्जाको विषय बनेको बताए । मूल्य निर्धारण समितिले अनुदानको चुलो बिक्री भए होस् नभए नहोस्, जनताले दु:ख पाए पाऊन् मतलव भएन, हामी कसरी जोगिने मनसायले निर्णय गरेको अनुभूति भएको बताए । अनुदानको चामल र नुनलाई बजार मूल्यमा बिक्री गर्ने । चुलोलाई किन राखिएन ? अचम्मको विषय बनेको छ, उनले भने, बजार मूल्यभन्दा तीन गुणा बढी मूल्य तोक्दा समस्या भयो । एकतर्फ बजार विश्लेषण गर्ने अर्कोतर्फ बढी मूल्य तोक्ने काम उचित नभएको उनले बताए । अर्थ मन्त्रालयको मनोमानीले पनि समस्या भएको उनको भनाइ छ । प्रशासनिक सुधारका लागि अर्थबाटै सुरु गर्न जरुरी छ । छुट सम्बन्धमा नेसनलले आपूर्तिलाई पठाउँछन् । आपूर्तिले अर्थलाई पठाउँदा अर्थले नर्टेने अवस्था छ, उनले भने, मूल्य सम्बन्धमा छिटोभन्दा छिटो सहमतिका लागि अर्थमा पठाउँछांै । स्वीकृतिसँगै मूल्य घटाउन मन्त्रिपरिषद्मा पठाउँछौं । तर, अर्थले नदिँदा आपूर्तिले केही गर्न सक्दैन ।नेसनल ट्रेडिङ लिमिटेडका तत्कालीन महाप्रबन्धक सत्यनारायण मेहताले चुलोको मूल्य ३५ सय रुपैयाँ निर्धारण भए सबै बिक्री हुन सक्ने बताए । अर्थले सकभर बढी मूल्य आओस् भनेर निर्देशन दिएको बताए । बजार मूल्य विश्लेषण गर्दा करिब ३५ सय रुपैयाँ हुनुपथ्र्यो । तर, भन्सारले एउटा चुलोको लागत मूल्य ७९१३ डलर मूल्यांकन गर्यो । भन्सार शुल्क, ढुवानी, प्रशासनिक खर्चलगायतको मूल्य जोडदा करिब १२ हजार रुपैयाँ पर्न गयो, उनले भने, अर्थको निर्देशनअनुसार बढी मूल्य राख्यौं । चुलो बिक्न छाडेपछि ६ महिनापश्चात् अर्थलाई पुन: पत्राचार गरेको उनले बताए । तर, मूल्य घटेन । त्यसपश्चात लिमिटेडको सञ्चालक समितिमा पनि घटाउने निर्णय भएको थियो । सञ्चालक समितिको निर्णय आपूर्तिमार्फत अर्थलाई पत्र पठाइयो, उनले भने, हालसम्म अर्थबाट पत्र पाएका छैनौं । उनका एयरपोर्टबाट आयात भएको १० हजार चुलोका लागि अर्थले २ करोड ५० लाख ऋण दिएको थियो । त्यसबेला ८० लाख विलम्ब शुल्क थियो । अहिले शुल्क बढेर २ करोड ३० लाख रुपैयाँ पुगेको जनाइएको छ । लिमिटेडका वरिष्ठ अधिकृत गोपाल घिमिरेका अनुसार अर्थले बिक्री मूल्य निर्धारण गर्दा मूल्य निर्धारण समितिले बिक्री हुन सक्दैन भनेर असहमति जनाएको थियो । त्यसपश्चात मन्त्रिपरिषद्ले मूल्य घटाउनेमा फेरि मौखिक सहमति जनाएको उनले बताए । हाल बारम्बार बिक्री र मूल्य घटाउन प्रयत्न गरे पनि कार्यान्वयन हुन सकेको छैन, उनले भने ।अर्थ मन्त्रालयका आर्थिक नीति विश्लेषण महाशाखा उपसचिव किसनसिंह बस्नेतले सरकारले भन्सार लाग्ने अनुदानबाट १० लाख आरएमबी घटाउने भनेकाले सोहीअनुसार मूल्य तोकेको बताए । चीनले करिब १० लाख आरएमबी बराबरको चुलो, चामल, नुन दिएको थियो । चामल र नुन आधारभूत विषय भएकाले बजार मूल्यअनुसार कायम गर्यो । बाँकी रहेको रकमलाई चुलोमा गणना गर्यो, उनले भने । त्यसमा लिमिटेडको प्रशासनिक खर्च करिब १० प्रतिशत जोडेर मूल्य निर्धारण गरेको उनले बताए । अर्थले सबै जोडेर मूल्य निर्धारण गर्न निर्देशन दिएकाले उक्त मूल्य तोकेको उपसचिव बस्नेतले बताए । अनुदानको रकम सञ्चित कोषमा राख्नुपर्ने संवैधानिक व्यवस्था थियो । अर्थले सोहीअनुसार निर्देशन दियो, उनले भने । आइतबारको बैठकले अनुदानलाई लागत मानी प्रचलित बजार मूल्यभन्दा तीन गुणा बढी मूल्य कायम गर्न सिफारिस गर्ने सिफारिस समिति, मूल्य कायम गर्न निर्णय गर्ने सञ्चालक समिति र अनुदानका रूपमा प्रदान गरेको वस्तुगत सहायतालाई अनुदान रकम घटाएको भनी मूल्य कायम गर्न राय दिने अर्थ मन्त्रालयको कामकारबाही उचित नदेखिएको ठहर गरेको छ । यससम्बन्धित सम्पूर्ण कामकारबाही माथि थप छानबिन गर्ने निर्णय गरेको संयोजक ठकुरीले बताए । शुक्रबारको बैठकले पनि चुलोको विलम्ब शुल्क मिनाहा गर्न निर्देशन दिएको थियो । भारतीय नाकाबन्दीका बेला अनुदानमा आयातित चुलो पारवहन तथा गोदाम व्यवस्थापन कार्यालयको गोदाममा थन्किएपछि शुल्क मिनाहा गर्न निर्देशन दिएको थियो । चीनले अनुदानमा ११ हजार ३ सय चुलो उपलब्ध गराएको थियो । चिनियाँ सरकारले केरुङ नाकाबाट १३ सय र हवाई मार्गबाट १० हजार चुलो उपलब्ध गराएको थियो । चुलो नेसनल ट्ेरडिङ लिमिटेडमार्फत बिक्री गर्ने सरकारले योजना बनाए पनि भन्सार शुल्कका कारण १० हजार चुलो गोदामै थन्किएका छन् ।"
नौ रुपैयाँको नुनको मूल्य ६०,"सिस्नेमा ५ गाउँ भए पनि ठाउँअनुसार नुनको मूल्य फरकफरक छ । सिस्नेमा प्रतिपोका ४५ रुपैयाँदेखि मूल्य सुरु हुन्छ । भङ, भट्टैचोर, पाखापनी, लाम्पाखा र ठूला सिस्नेमा नुनको मूल्य घटी र बढी छ । भङमा ४५ रुपैयाँ पर्ने एक पोका नुनलाई भट्टेचौरमा ५० पर्छ भने पाखापानीका स्थानीयले ५५ तिरेर किन्ने गरेका छन् । यस्तै लाम्पाखाका कति ठाउँमा ५५ र कतिपय ठाउँमा ६० रुपैयाँ पर्छ । ठूला सिस्नेमा भने एक पोका नुनको मूल्य ६० रुपैयाँ छ ।भौगोलिक विकटताले सडकको पहुँच नहुँदा ढुवानी भाडा महँगो पर्ने भएकाले नुनको मूल्य महँगो पर्न गएको व्यापारीहरू बताउँछन् । सदरमुकामबाट भुम्या गाउँपालिकाको बालुवासम्म मात्रै गाडीको सुविधा छ । सदरमुकाम खलंगा तथा बाहिरी जिल्ला दाङबाट बालुवासम्म मात्रै गाडीमार्फत नुन ढुवानी हुन्छ । बालुवादेखि सिस्नेसम्मको २ दिनको पैदल बाटोमा खच्चड वा मान्छेले नुन ढुवानी गर्ने गरेका छन् । ठूला सिस्नेका व्यापारी बलजित बुढाले ढुवानी भाडा महँगो पर्ने भएकाले प्रतिपोका ६० रुपैयाँमा नुन बिक्री गर्न बाध्य भएको बताए । बालुवामै आयोडिनयुक्त नुनको एउटा पोकाको मूल्य ३० रुपैयाँ पर्छ । बालुवादेखि सिस्नेसम्मको ढुवानी भाडा प्रतिक्विन्टल २ हजार ५ सय रुपैयाँ पर्छ । त्यो भाडा पनि हाल बढेर ३ हजार रुपैयाँ पुगेको छ । बालुवाजामाबगर सडक निर्माण भइरहेकाले अर्को बाटो भएर सामान ढुवानी गर्दा साविकको भाडाभन्दा महँगो पर्न गएको व्यापारीहरूले बताएका छन् । अर्को बाटो लामो, अप्ठ्यारो र खच्चडसमेत हिँड्न नसक्ने भएकाले प्रतिक्विन्टल ३ हजार ढुवानी भाडा पर्ने गरेको अर्का व्यापारी लोकजंग बुढाले बताए । महँगो मूल्य तिर्दा पनि सिस्नेमा आयोडिनयुक्त नुन सजिलै किन्न पाइँदैन । प्रत्येक व्यापारीले एकएक क्विन्टल त्यो पनि कहिलेकाहीँ मात्रै नुन सिस्नेमा लिने गरेका छन्। ढुवानी भाडा नै महँगो पर्ने र नुन पनि महँगो पर्ने भएकाले सधै नुन नल्याउने गरेको व्यापारीहरू बताउँछन् । व्यापारीले आयोडिनयुक्त नुन खोज्ने ग्राहक धेरै भएपछि मात्रै नुन सिस्ने पुर्याउने गरेका छन् । धेरै माग भयो र ल्याएको सबै नुन कट्ने पक्का भएपछि मात्रै हामी बजारबाट नुन मगाउँछौं, व्यापारी बुढाले भने, नत्र यत्तिकै राख्नलाई मात्रै किन ल्याउनु । साल्ट ट्रेडिङ रुकुम डिपोका प्रमुख पूर्णराज गौतमले जिल्लाका धेरै ठाउँमा नुन पुर्याउन नसकिएको बताए । ढुवानी अनुदान सबैतिर नहुँदा धेरै ठाउँमा महँगो मूल्यमा नुन बिक्री हुने गरेको उनले स्विकारे । उनका अनुसार सदरमुकाम खलंगा र पूर्वी क्षेत्रको तकसेरासम्मका लागि मात्रै सरकारले ढुवानीका लागि अनुदान दिएको छ ।"
कालीगण्डकीको मर्मत २० दिनमा,"विद्युत् प्राधिकरणका कार्यकारी निर्देशक कुलमान घिसिङले आइतबार आयोजनाको अनुगमन गरी मर्मतको अवधि लामो नबनाउन निर्देशन दिएका छन् । आयोजनाका तीनवटा टर्बाइन र त्यसमा पानी आउनुअघि बालुवा थिग्य्राउने मेसिनको मर्मत १० दिनयता भइरहेको छ ।गत वर्ष मर्मतका लागि ४२ दिन लागेको थियो । यस वर्ष आयोजनाको काम २० दिनमै सकिने लक्ष्यका साथ भइरहेको छ । निरीक्षणको क्रममा निर्देशक घिसिङले कालीगण्डकी आयोजनाको लोडसेडिङ हटाउन महत्त्वपूर्ण रहेको बताए । उनले भने, आयोजनाका युनिट नबिग्रिने गरी काम गर्नुहोला । आयोजनामा ४८४८ मेगावाटका तीनवटा टर्बाइन छन् । हाल पहिलो टर्बाइनको मर्मत भइरहेको छ ।"
रेसुओ पोर्टकेरुङ खण्ड सञ्चालनमा आयो,"नुवाकोट सुख्खा पहिराले १५ दिनदेखि अवरुद्ध चीनको रेसुओ पोर्टकेरुङ खण्डको ठोङ्सा सडक आइबारबाट सञ्चालनमा आएको छ । चीनले पहिरोग्रस्त क्षेत्र ठोङ्साभन्दा तल सुरुङ मार्ग बनाउने क्रममा विस्फोट गराउँदा झरेको सुख्खा पहिरोका कारण सडक अवरुद्ध भएको थियो । चिनियाँ अधिकारीले पहिरो पन्छाएर वैकल्पिक सडक बनाएपछि यातायात सञ्चालन भएको हो । केरुङमा रहेका कन्टेनर व्यवसायी धर्मलाल श्रेष्ठका अनुसार सडक खुलेपछि स्याउ बोकेका ४० कन्टेनर रसुवागढीतर्फ आएका छन् । ती गाडी तीन दिनअघि लोडअनलोड भएर केरुङमा अलपत्र परेका थिए। नेपालचीनबीच जोड्ने मितेरीपुलपारि रहेको चीनको भन्सार कार्यालय, क्वारेन्टाइन कार्यालय रहेको भवनलाई चिनियाँले रेसुओ पोर्ट भन्ने गर्छन् । उक्त रेसुओ पोर्टदेखि केरुङसम्मको दूरी २४ किलोमिटर छ ।"
पारसको कमब्याक,"पारसका अनुसार उनले आइतबार खेलमा सक्दो प्रयास गरेका हुन् । पारसको ६८ रन मदतमा टस जितेको नेपाल ११ ले निर्धारित २० ओभरमा ८ विकेट गुमाई १ सय ६१ रन बनायो । अञ्चल प्रहरी ट्राफिक कार्यालय मैदानमा धनगढी ११ ले ८ विकेट गुमाई १ सय ३० रनमात्र बनाउन सक्यो । धनगढीमा बनाउने भनिएको ड्रिम फाप्ला क्रिकेट रंगशाला र डीपीएलको आयोजक धनगढी क्रिकेट एकेडेमीका प्रशिक्षक स्वर्गीय अर्जुन खड्काको परिवारको सहयोगका लागि यो खेल आयोजना गरिएको थियो, जसको खर्च कटाएर नाफा रकम सो उद्देश्यका लागि खर्च गरिनेछ । उद्देश्यअनुरूप खेलले मनोरञ्जन प्रदान गरेको पारसको भनाइ थियो । फागुनमा अस्वस्थ भएपछि पारसले केन्यासँगको विश्व क्रिकेट लिग च्याम्पियनसिप खेल र बंगलादेशमा भएको एसीसी इमर्जिङ टिम्स कप गुमाएका थिए । धनगढी ११ सँगको खेलमा उनी खुलेर खेलेका थिए । यद्यपि उनले प्रतियोगिताभर बलिङ नगर्ने जनाएका छन् । युवा देब्रे हाते तीव्र बलर विक्रम ठगुन्नाले पहिलो ओभरमै दिलीप नाथ र सागर पुनलाई शून्यमा बोल्ड गरेपछि पारस क्रिजमा आएका थिए । सुरुवातमा पारसलाई पनि विक्रमले बिट गर्दै अप्ठ्यारोमा पारेका थिए । तर पारसले लगातार बलमा विक्रमलाई स्ट्रेट चौका र लङअफमा छक्का प्रहार गर्दै खेलमा हावी भए । तेस्रो नम्बरमा आश्चर्यजनक रूपमा पठाइएका वसन्त रेग्मीले पारसलाई राम्रो साथ दिए । वसन्तले ३८ बल खेली ४ चौका र ३ छक्का प्रहार गर्दै ४३ रन बनाए । पारसले ४४ बलको इनिङ्समा ७ चौका र ४ छक्का प्रहार गरे । अर्को इन्डबाट बलिङ गर्न आएका विक्रमको बललाई प्रहार गर्न खोज्दा पारस लङअफमा रोशन अधिकारीबाट उत्कृष्ट क्याच भए । शरद भेषावकरले १९ र महबुब आलमले १० रन बनाए । उपकप्तान ज्ञानेन्द्र मल्ल ब्याटिङ गर्नै आएनन् । विक्रमले ४ ओभरमा २१ रन खर्चेर ४ विकेट लिए । नेपाली टिमविरुद्ध बलिङ गर्न पाउँदा नै म उत्साहित थिएँ, चार विकेट पनि लिंदा मेरो खुसीको सीमा नै छैन, त्यसमा पारस जस्ता खेलाडीको पनि विकेट लिएको छु, विक्रमले भने । धनगढी ११ का कप्तान सागर भण्डारी र पदम केसीले ११ विकेट लिए । धनगढी ११ को सुरुआत राम्रो थिएन । पदम ४ रन बनाई सोमपालको बलमा आउट हुँदा ३ ओभरमा ७ रनमात्र थियो । विजय राना १३ रनमा आउट भए । अर्का ओपनर सुनील धमलाले ३० बल खेली ४ चौका र १ छक्कासहित ३४ रन बनाए । सुनील र राजु रिजाललाई शक्ति गौचनले लगातार बलमा आउट गरे । रोमन बम २ रनमा आउट भएपछि धनगढीको आशा सकिएको जस्तो भएको थियो ।"
गुरुद्वयको सम्मान,"नेपाली क्रिकेटलाई व्यावसायिक रूपमा अगाडि बढाउन खेलाडीदेखि प्रमुख प्रशिक्षकसम्मको भूमिका निर्वाह गर्दै आएकाले दुवैलाई सम्मान प्रदान गरिएको डीपीएल आयोजक धनगढी क्रिकेट एकेडेमीले जनाएको छ । उनीहरूलाई जनही २५ हजार रुपैयाँ प्रदान गरिएको छ । गत वर्ष यो अवार्ड तत्कालीन नेपाली राष्ट्रिय टिमका प्रशिक्षक पुबुदु दसानायके र प्रफुल्ल वैद्यलाई प्रदान गरिएको थियो ।२०३९ देखि २०५४ सम्म सेती अञ्चल, रूपन्देही, कैलालीबाट जय ट्रफी खेलेका टमाटाले कैलालीको कप्तानी गर्दै दुई वर्ष राष्ट्रिय प्रतियोगितामा प्रतिस्पर्धा गरेका थिए । उनी कैलालीस्थित टीकापुरका स्थानीय हुन् । नेपालले सन् १९९६ मा मलेसियामा एसीसी ट्रफीबाट अन्तर्राष्ट्रिय प्रतियोगिता प्रारम्भ गर्दा उनले २ खेल खेलेका थिए । उनले सन् १९९५ मा मद्रासमा भएको सातौं दक्षिण एसियाली खेलकुदमा नेपालको प्रतिनिधित्व गर्दै हकी खेलेका थिए ।टमाटाले २१ वर्षअघि प्रशिक्षकका रूपमा पाइला राखेका थिए । पटियालामा डिप्लोमा प्रशिक्षण कोर्स गरेका उनले एसीसी लेभल वान, टु र थ्री, एजुकेटर कोर्स लेभल वान र टुलगायत स्पेसल कोर्स पनि गरेका छन् । एजुकेटर कोर्स टु पास गर्ने उनी नेपालका एक्ला प्रशिक्षक हुन् । रूपन्देहीको यू१९ टिमलाई २०५१ मा प्रशिक्षण दिंदै पहिलो पटक प्रशिक्षकका रूपमा उभिएका टमाटाले काठमाडौंमा भएको उक्त प्रतियोगितामा रूपन्देहीलाई विजेता बनाएका थिए । उनले भैरहवा क्षेत्रलाई ३ पटक यू१९ राष्ट्रिय च्याम्पियन, १ पटक राष्ट्रिय च्याम्पियन बनाए । उनी पछिल्लो तीन वर्षदेखि राष्ट्रिय खेलकुद परिषद (राखेप) मा क्रिकेटका मुख्य प्रशिक्षकका रूपमा कार्यरत छन् । उनी सन् २०११ बाट नेपालको यू१९ को मुख्य प्रशिक्षक बनेका थिए । नेपाललाई दुईपटक आईसीसी यू१९ विश्वकपमा पुर्याएका टमाटा १ वर्ष अगाडि नामिबियासँगको विश्व क्रिकेट लिग च्याम्पियनसिपको खेलबाट नेपालको मुख्य प्रशिक्षक बनेका थिए । उनको प्रशिक्षणमा नेपालले विश्व क्रिकेट लिग च्याम्पियनसिपमा ६ खेलमा ४ मा जित हात पारिसकेको छ । एक समय नेपाली क्रिकेटको मक्का रहेको भैरहवाकै जंगबहादुर थापा राष्ट्रियस्तरका खेलाडी थिए । २०४० मा पोखरामा भएको दोस्रो राष्ट्रिय खेलकुदबाट खेल्न सुरु गरेका उनले लुम्बिनी अञ्चलबाटै तेस्रो राष्ट्रिय खेलकुद पोखरामा खेलेका थिए । धरानमा २०५४ को जय ट्रफीसम्म खेलेका थापाको कप्तानीमा २०५२ मा धनगढीमा भएको जय ट्रफीमा रूपन्देही च्याम्पियन बनेको थियो ।२०५४ देखि राखेपको प्रशिक्षकका रूपमा कार्यरत थापाले प्रशिक्षण पेसा रूपन्देहीको यू१९ टिमको प्रशिक्षकका रूपमा सुरु गरेका थिए र त्यसपछि राष्ट्रिय प्रतियोगितामा रूपन्देहीको प्रशिक्षक भएका थिए । उनले लेभल टु कोर्ससम्म गरेका छन् ।सन् २००७ मा मलेसियामा भएको एसीसी वुमेन्स ट्रफीमा नेपालको प्रशिक्षकमा नियुक्त उनले पहिलो अन्तर्राष्ट्रिय प्रतियोगितामै नेपाललाई उपविजेता बनाएका थिए । २०१३ मा नेपालको यू१९ प्रशिक्षक बनेका थापाको प्रशिक्षणमा नेपालले महिला टिमलाई २०१० मा एसिया कपमा उतारेको थियो ।"
इब्राहिमोभिचको प्रभाव,"चेल्सीले प्रिमियर लिगमा ७ अंकको अग्रता पुनस्र्थापित गर्नेक्रममा शनिबार बर्नमाउथलाई ३१ ले हराएको थियो । चेल्सीका मार्कोस एलोन्सोले गरेको आकर्षक फ्रिकिक खेलको मुख्य झलक थियो । यसअघि टोटेनहमले वाटफोर्डलाई ४० ले हराउँदै अंक दूरीलाई ४ मा झारेको थियो । टोटेनहमजस्तो टोलीले पछ्याइरहेका बेला यस्तो नतिजालाई राम्रो मान्नुपर्छ, एन्टोनियो कोन्टेले भने । अर्को खेलमा लिभरपुलले ब्राजिली वैकल्पिक खेलाडी कोउन्टिहो र रोबर्टो फिरमिनोको गोलमा स्टोक सिटीमाथि २१ को जित निकाल्यो । लिभरपुल अंक तालिकामा तेस्रो स्थानमा छ । यसैगरी चौथो स्थानको म्यानचेस्टर सिटीले हल सिटीमाथि ३१ को जित प्राप्त गर्यो । चेल्सीले सुरुआती २० मिनेटमै २ गोल गरिसकेको थियो । पहिलो गोल डियगो कोस्टाको शट डिफ्लेक्ट भएर भएको थियो भने दोस्रो गोल इडेन हाजार्डले गरे । यो उनको सिजनको १४ औं गोल हो । बर्नमाउथका लागि जोस किङले ४२ औं मिनेटमा गोल गरे । अलोन्सोले खेल सकिन २२ मिनेट बाँकी छँदा फ्रिकिकमा उत्कृष्ट गोल गरे । अर्को खेलमा टोटेनहमका लागि दक्षिण कोरियाली फरवार्ड सन हेङ मिनले २ गोल गरे । बाँकी दुई गोल डेले अली र इरिक डियरले गरे । अब हामीले निरन्तर जित्ने मात्र हो, क्लबका प्रशिक्षक माउरिसियो पोचेटिनोले भने ।"
रियल र नखिपोट सेमिफाइनलमा,गोरखा एफसी रियल र नखिपोट आइतबार जित हात पार्दै गोरखकाली कप फुटबलको अन्तिम चारमा प्रवेश गरेका छन् । रियलले गोरखाको युथ क्लबलाई टाइब्रेकरमा पराजित गर्दै सेमिफाइनल यात्रा तय गर्यो भने दोस्रो क्वाटरफाइनलमा नखिपोटले ओसन क्लब दलभन्ज्याङमाथि २१ को जित हात पार्यो ।
बार्साको दौड कमजोर,"उता रियलचाहिँ एट्लेटिको म्याड्रिडसँग ११ को बराबरी खेले पनि एक खेल कम खेलेको अवस्थामा समेत ३ अंकले अगाडि रहँदै शीर्षस्थानमा छ । एथलेटिकोका लागि एन्टोनियो ग्रिजम्यानले अन्तिम समयमा आकर्षक गोल गरेका थिए । रियल दुई सातापछि बार्सासँग हारे पनि पाँच वर्षमा पहिलोपल्ट उपाधि हात पार्ने स्थितिमा रहनेछ । अंक तालिका जे जस्तो भए पनि म्याड्रिड र बार्साबीचको खेल आकर्षक रहनेछ । तर ला लिगाचाहिँ अगाडिका सबै अंक जितेमात्रै सम्भव छ, बार्सा प्रशिक्षक लुइस इनरिकेले भने, हाम्रो आज अवसरका बावजुद पनि खराब दिन रह्यो । नेयमरले बार्सिलोनाको करिअरकै पहिलो रेडकार्ड पाएका हुन् । उनले मालागालाई फ्रिकिक दिइएको अवस्थामा जुत्ताको तुना बाँध्न समय लगाएपछि पहिलो पहेंलो कार्ड पाएका थिए । त्यस्तै समय सकिन २५ मिनेट बाँकी हुँदा दोस्रो कार्डका लागि डियगो लोरन्टोलाई फल गरे । लगातारको प्रयास असफल भइरहेको अवस्थामा गत सिजन बार्सा छाडेरै मालागा गएका सान्ड्रो रामिरेजले आकर्षक गोल गरेका हुन् । उनले काउन्टर एटयाकमा पाएको लामो पासलाई नियन्त्रण गर्दै उत्कृष्ट गोल गरे । दोस्रो गोल ९० औं मिनेटमा जोनीले गरे । दोस्रो हाफमा निकै जोसिलो देखिएको घरेलु टोलीका लागि वैकल्पिक खेलाडी पेनरान्डाले गरेको अर्को गोल अफसाइड भनियो, जुन गलत थियो । रेफ्री गिल मान्जानोले डिबक्सभित्रै सर्जियो रोबर्टोलाई लडाइएपछि फ्रिकिक मात्र दिएपछि बार्साका खेलाडी क्रुद्ध भएका थिए । बार्साले दबाबमा खेल्दै हारेपछि रियलले अघिल्लो खेलमा बराबरी मात्र गरेको निराशा धेरै बोक्नुपरेन । पेपेले दोस्रो हाफको सुरुमै गरेको गोलले रियलले ५ अंकको अग्रता कायम हुने देखिएको थियो तर ग्रिजम्यानले बराबरी गोल गरे । हामीले खासमा ३ अंक लिनैपथ्र्यो, म्याड्रिडका प्रशिक्षक जिनेदिन जिदानले भने ।"
रोडिदेवल पहिलो,"बैतडी मन्मोदय स्पोर्ट्स क्लब रोडिदेवलले आइतबार फाइनलमा दुर्गाभवानीलाई ३० ले हराएर जिल्लास्तरीय खुला पुरुष भलिबल प्रतियोगिताको उपाधि जितेको छ । निंगलासैनी मैदानमा भएको फाइनलमा रोडिदेवलले २५१५, २५१७ र २५२३ को जित हात पारेको थियो । शिवनाथ युथ अफ नेपालले तेस्रो स्थान ओगट्यो ।"
शैक्षिक व्यवस्था र ए लेभल,"एएस र ए लेभल पढ्ने विद्यार्थीले ५५ विषयमध्येबाट रोजेर पढ्न पाउँछन् । आफ्नो रुचिको विषय छान्दा विद्यार्थीमा विषय बुझ्ने, स्वतन्त्र र ठोस निर्णय गर्ने सीपको विकास हुन्छ भन्ने मान्यता राखिन्छ । यो पाठ्यक्रम लचक छ, जसले विद्यार्थीलाई आफ्नो सिकाइलाई फराकिलो बनाउने अवसर दिन्छ । ए लेभलमा सबै संकायको ज्ञान हुने ठानिन्छ । आर्टस, साइन्स र म्यानेजमेन्टको केही विषय छानेर पढ्ने अवसर छ ।विगतमा ए लेभलए लेभल नेपालमा करिब तीन दशकअघि मात्रै सुरु भएको हो । त्यस बेला यो पढ्न बूढानीलकण्ठ स्कुलको मात्र भर पर्नुपथ्र्यो । कूटनीतिक नियोगका अधिकारी, सेना, प्रहरी वा उच्च प्रशासकका छोराछोरीबाहेक अरूले त्यहाँ पढ्नेबारे सोच्न पनि सक्दैनथे । त्यस्ता भाग्यमानी विद्यार्थीले समेत प्रवेश परीक्षा (इन्ट्रान्स) पास गर्नुपथ्र्यो । धेरैजसो फेल हुन्थे । पढ्न पाउने महाभाग्यमानी गनिन्थे । तर केही समययता नेपालमा ए लेभलको बजार निकै विस्तार भइसकेको छ । अहिले यो पढ्न चाहनेले कूटनीतिक नियोगका अधिकारी, उच्च प्रशासक वा सेनाप्रहरी परिवारको हुनु पर्दैन । बदलिँदो बजारसँगै धेरैजसो कलेजले ए लेभलको सम्बन्धन लिने गरेका छन् । तिनको संख्या पनि बर्सेनि थपिँदो छ । उपत्यकामा मात्रै नभएर देशका प्रमुख सहरहरू पोखरा, बुटवल, विराटनगरलगायतका प्रमुख सहरमा समेत ए लेभलको पढाइ विस्तार भएको छ ।मूल्यांकन पद्धतिए लेभलमा विद्यार्थीले एउटा विषय अंग्रेजी भाषा साहित्य पढ्नैपर्ने हुन्छ । त्यसपछि आफूले चाहेको कम्तीमा तीन विषय रोजेर पढ्न सक्छ । अंग्रेजी महिना मेजुन र अक्टुबरनोभेम्बरमा विश्वभरि एकसाथ परीक्षा लिइन्छ । नतिजा प्रकाशन एकसाथ गरिन्छ । विद्यार्थीले वर्षमा एकपटक परीक्षा दिन सक्छ । यद्यपि, सिर्जनात्मक ढाँचाले पठनपाठन हुने भएकाले उसले दुई वर्षको परीक्षा दोस्रो वर्षको अन्तिममा एकैपटक दिन पनि सक्छ । विद्यार्थीको शैक्षिक मूल्यांकनलाई आधारमा ए, बी, सी, डी र ई ग्रेडमा हुन्छ । ए लेभलको अंक प्रणाली अर्थात् ग्रेडिङ पनि निकै वैज्ञानिक र मौलिक छ । परीक्षामा ९० भन्दा माथि अंक पाउनेको प्रमाणपत्रमा ए प्लस, ८० देखि ८९ सम्म पाउने विद्यार्थीको ए ग्रेड उल्लेख हुन्छ । त्यसैगरी ७० देखि ७९ सम्म पाउनेको बी, ६० देखि ६९ प्रतिशत पाउनेको सी, ५० देखि ५९ पाउनेले डी र ४० देखि ४९ पाउनेको ग्रेड ई उल्लेख हुन्छ । त्यसमुनि ग्रेड यु उल्लेख हुन्छ, जसको अर्थ अनुत्तीर्ण हुन्छ । कम ग्रेडप्राप्त विद्यार्थीले सुधार गर्न चाहेमा पुन: परीक्षा दिन सक्छ । गृहकार्यभन्दा सामाजिक कार्यलाई बढी प्राथमिकता दिइन्छ । घोकेर पढ्ने नभई विश्लेषणात्मक ढंगले परीक्षामा सहभागी हुन सक्छ । मूलत: सेमिनार, छलफल, प्रयोगशाला, समस्या समाधान, समूह क्रियाकलाप, प्रोजेक्ट कार्य, खोजी, प्रस्तुतीकरण, समसामयिक अध्ययन आदिमा यसको कोर्स आधारित हुन्छ । विद्यार्थीले कति जान्यो भन्दा पनि कति बुझ्यो भन्नेलाई महत्त्व दिइन्छ, चेल्सी इन्टरनेसनल एकेडेमीको प्रिन्सिपल सुधीरकुमार झा भन्छन्, विषयवस्तुको गहिराइसम्म पुगेर विद्यार्थीको सम्पूर्ण मूल्यांकन गरिने प्रयास गरिन्छ । ए लेभलका तीन विषय र एस लेभलको एक अंग्रेजी विषयको परीक्षा नेपालको बाह्र कक्षा तह बराबर मानिन्छ । ए लेभलमा लिखित परीक्षाद्वारा मूल्यांकन हुन्छ । परीक्षाको प्रश्नपत्रमा निबन्ध, छनोटको आधारमा उत्तर लेख्ने विविधता हुन्छ । भौतिक विज्ञान र रसायनशास्त्रजस्ता विषयको परीक्षा मौखिक र प्राक्टिकल विधिबाट पनि हुन्छ । परीक्षा भएको ६७ हप्तामा नतिजा प्रकाशित हुन्छ । परीक्षामा उत्तीर्ण भएका विद्यार्थीहरूलाई नतिजा भएको सामान्यत: ६ हप्तापछि प्रमाणपत्र पठाइन्छ । ए लेभलको परीक्षाले विद्यार्थीलाई अवसरका ढोका खोलिदिन्छ । विद्यार्थीले स्नातक तहका लागि क्याम्ब्रिज, हार्वर्ड, एमआईटी र लन्डन स्कुल अफइकोनोमिक्सजस्ता विश्वविद्यालयमा अध्ययनको अवसर पाउन सक्छन् । विश्वका अन्य प्रसिद्ध विश्वविद्यालयमा अवसर पाउनका लागि क्याम्ब्रिजको एएस र ए लेभल काम लाग्छ । ए लेभललाई नेपालमा कक्षा १२ सोसरहको मान्यता दिइएको छ । यद्यपि यो शिक्षा प्राप्ति अलि महँगो छ, सामान्य नेपालीका औसत आयभन्दा बढी । आईबी पनिएसईईपछि कक्षा ११ र १२ को समकक्षतामा पढ्न पाइने अर्को विषय हो आईबी । अर्थात् इन्टरनेसनल ब्याकालरेट डिप्लोमा प्रोगाम (आईबीडीपी) । यो दुईवर्षे अन्तर्राष्ट्रिय कोर्स हो । यो कोर्स नेपालमा सन् २००९ बाट सुरु भएको हो । सिर्जनात्मक सिकाइ, स्वतन्त्र चिन्तन, फरक शैलीमा समस्याको समाधान यो कोर्सका विशेषता मानिन्छ । संविधान र ऐनमा व्यवस्थाशिक्षा ऐन आठौं संशोधनले कक्षा १२ सम्म विद्यालय शिक्षा कायम गरेको छ, जसमा प्रारम्भिक बालशिक्षादेखि कक्षा आठसम्म आधारभूत शिक्षा मानिएको छ । कक्षा नौदेखि कक्षा बाह्रसम्म माध्यमिक शिक्षा भनिएको छ । संविधानमा कक्षा १२ सम्म नि:शुल्क हुने उल्लेख छ । विद्यालय तहको पठनपाठनको जिम्मेवारी स्थानीय निकायलाई दिइएको छ । विदेशी सम्बन्धनमा विद्यालय शिक्षा कहिलेसम्म सुचारु रहने भन्ने गम्भीर मोडमा रहेको शिक्षाविद् उल्लेख गर्छन् । २०४५ सालमै उच्च माध्यमिक शिक्षा परिषद् गठन भएर ऐन, नियम कार्यान्वयन भएको छ, सरकारी नीतिअनुसार अबदेखि निजी स्तरबाट उच्च शिक्षामा मात्र लगानी गर्न उपयुक्त हुने उल्लेख गर्दै शिक्षाविद् डा मनप्रसाद वाग्ले भन्छन्, विदेशी बोर्डले सम्बन्धन लिने हो भने उच्च शिक्षा स्नातक वा सो सरहभन्दा माथि मात्र हुनुपर्छ भनेका हौं । अहिले कक्षा १२ सम्मै विद्यालय तह कायम भइसक्यो । स्कुल तहमा १८ वर्षमुनिका किशोरकिशोरी पढ्ने भएकाले उनीहरूलाई चरित्र विकास र राष्ट्रप्रेम चिन्तनका विषय पढाउन उचित हुने उनको तर्क छ । संघीय प्रदेशका ७ सय ४४ गाउँ तथा नगरपालिकामा आगामी वैशाख ३१ गते स्थानीय तहको चुनाव भएसँगै विद्यालय तहको शिक्षा सञ्चालन व्यवस्था हुनेछ । त्यतिखेर विद्यालय तहका विदेशी कोर्सको व्यवस्थापन के कसरी हुन्छ, त्यसनिम्ति समय कुर्नुपर्ने हुन्छ ।"
महत्त्व बुझाउने शिक्षा,"स्वरूपकान्ती अधिकारीका बाबु अरुणकान्तको विचार पनि माथिको भनाइसँग ठ्याक्कै मिल्छ । जेन्ट जेभियर्स कलेज पढ्ने छोराले ए लेभल अन्तर्गत कम्प्युटर साइन्स र केमेस्ट्री विषयमा नेपाल टप गरेपछि अरुण भन्दै थिए, उसको इच्छा घोकन्तेभन्दा बुझेर पढ्नेमा थियो । उसले परीक्षामा मात्र पढ्नुभन्दा सधैं प्रयोगात्मक रूपमा अध्ययन गर्न मन पराउँछ । ए लेभलमा नेपाल टपर हुँदै उत्कृष्ट अवार्ड लिन बाबुसँगै आएका स्वरूपलाई देखाउँदै बाबु अरुणले थपे, पढ भन्न कहिले पनि परेन । उसलाई जुन विषय मन पर्यो, उसले त्यसैलाई अघि बढायो । उसको ध्यान साइन्स, म्याथ र कम्प्युटरमा छ । आफ्नो छोराले भविष्यमा स्पेस इन्जिनियरिङ गर्ने लक्ष्य राखेको उनले सुनाए । क्याम्ब्रिज इन्टरनेसनल एक्ज्यामिनेसन्स (सीआईए) अन्तर्गत नेपालमा पनि पढाइ हुने ए लेभल पढाइ हुन्छ । ब्रिटिस काउन्सिलको सहयोगमा नेपालमा पनि पढाइ हुने ए लेभल थ्योरी कम प्रयोगात्मक बढी हुन्छ भन्ने मान्यताले अभिभावकहरू आफ्ना छोराछोरीलाई पढाउन लागिपरेका छन् । सन् २०१६ को जुन र नोभेम्बरका क्याम्ब्रिज परीक्षामा शृंखलाहरूमा ए लेभलमा उत्कृष्ट भएका ४३ जना नेपाली विद्यार्थीलाई स्वरूपसँगै शुक्रबार काठमाडौंमा अवार्ड दिइएको थियो, जसमध्ये अंग्रेजी भाषा र साहित्यमा रातो बंगला स्कुलकी समृद्धि श्रेष्ठ नेपाल मात्र होइन, विश्वमै उत्कृष्ट भइन् । काठमाडौं चपलीकी समृद्धिले आफू विश्वकै उत्कृष्ट भएबारे भनिन्, जुन विषय मन पर्छ, त्यही पढ्ने हो । मलाई भाषा र साहित्य निकै मन पर्छ । भविष्यमा यस विषयमा पुस्तक पनि लेख्ने सोच बनाएकी छु । सुरुमा फोनमा वल्र्ड टपर भन्दा त उनलाई पत्यारै लागेन । तर पछि इमेल नै आएपछि ढुुक्क भयो । एसएलसीपछि समृद्धिलाई ए लेभल गाह्रो हुन्छ भन्ने धेरै थिए । तर उनलाई प्रयोगात्मक शिक्षा नै पढ्ने इच्छा थियो । गाह्रो विषयमै अघि बढ्ने आँट गरिन् । गाह्रो बाटो रोज्नु कतिको राम्रो भयो ? अहिले सोच्छु, उनले आफ्नो सफलताबारे सुनाइन् । उनी शिक्षालाई अध्ययन गर्ने मात्र होइन, सोच्ने प्रक्रिया पनि भएको मान्छिन् । आफ्ना अभिभावकसहित आएकी समृद्धिले थपिन्, मेरो अहिले सोच्ने क्षमतामा वृद्धि भएको छ । छोरीको सफलतालाई लिएर नजिकबाटै बाबुआमाले हेरिहेका थिए । र, उनीहरूले बीचबीचमा फोटोग्राफर बन्ने कामसमेत गरे । समृद्धि र अरुण मात्र होइन, बायोलोजी, केमेस्ट्री, म्याथम्याटिक्स र फिजिक्समा नेपाल टपर भएका प्रणवका बाबुआमाको पनि नेपाली परिप्रेक्ष्यमा नयाँ खालको पढाइ रूपमा भित्रिएको ए लेभलबारे उस्तै भनाइ थियो । रातो बंगलामा पढेका प्रणव थप अध्ययनका लागि अमेरिका उडिसकेका छन् । र, उनको अवार्ड लिन आएका थिए, आमा इन्दिरादेवी र बाबु केदारमान । ललितपुर कुपण्डोलका प्रणवको अवार्ड बाबुआमाले लिए । पहिलो दुई अवार्ड लिन इन्दिरा गइन् र अघिबाट केदारले फोटोग्राफरको काम गरे । पछिल्ला अवार्ड लिन केदार जाँदा इन्दिराले फोटो खिचिन् । छोराको सफलताको श्रेय पाउँदा खुसी लाग्यो, आमा इन्दिराले भनिन्, ए लेभल पढ्छु भन्ने उसकै इच्छा थियो । हामीले पनि रोकेनौं । उनले ए लेभल प्रयोगात्मक रूपमा राम्रो रहेकै कारण छोरालाई पढ्नका लागि प्रोत्साहन गरेको समेत प्रस्ट पारिन् । पाटनका आभास व्यञ्जनकार समाजशास्त्रतर्फ नेपालमा उत्कृष्ट भए । चेल्सी इन्टरनेसनलमा ए लेभल पढेका उनले भने, पहिलेदेखिकै इच्छा थियो, एसएलसी सकेपछि ए लेभल नै पढ्छु भन्ने । एसएलसी सके लगतै पढें । उनले थपे, यो विषयले मलाई नेपाली समाजलाई हेर्ने दृष्टिकोण नै फेरिदियो । उनले पहिले मुलुक बिग्रनुमा नेताहरू र यहाँको प्रशासनलाई दोष दिए । उनले थपे, हाम्रो समाज, विगत, वर्तमान र भविष्यबारे पढेपछि थाहा भयो । देश बिग्रिनुमा अन्य फ्याक्टरहरू पनि रहेछन् । आमाबाबुको सहयोगमा ए लेभल पढेर आफ्नो चाहना पूरा गरेको उल्लेख गर्दै आभासले अब यसलाई भविष्यमा मुलुक विकासमा लगाउने प्रतिबद्धता व्यक्त गरे । एकाउन्टमा उत्कृष्ट भएका मानस कोइरालाका बाबु दीपक आफ्नो छोराले क्रिएटिभ एजुकेसन लिएको दाबी गर्छन् । अर्को पढाइमा सबै घोक्नुपर्ने हुन्छ । तर यसमा विद्यार्थी आफैंले धेरै सिक्छन्, दीपकले भने । अन्य सर्वसाधारण मात्र होइन, शिक्षा मन्त्रालयकी सहसचिव देवकुमारी गुरागाईकी छोरी दिव्याले पनि कम्प्युटर साइन्समा नेपाल टप गरिन् । देवकुमारीले अन्य शिक्षाभन्दा आफ्नो छोरीलाई ए लेभल नै रोजाइन् ।शिक्षा मन्त्रालयका सचिव शान्तबहादुर श्रेष्ठले नेपालमा पढाउँदा ए लेभल यहाँकै मौलिकता झल्कने खालको हुनुपर्ने बताउँछन् । उनी थप्छन्, अर्को महत्त्वपूर्ण पक्ष भनेको नेपालमा विद्यार्थीहरूले जहाँबाट पढे पनि अन्त्यमा आफ्नै मुलुकमा आएर योगदान गरून् । विदेशको विलासितामा उनीहरू नहराऊन् । नेपालमा शिक्षा पद्धतिको सुरुआत भने १ सय ४ वर्षे राणा शासनको अन्त्यतिर भएको थियो । नत्र त्यसअघि विदेश वा छिमेकी भारतमै गएर पढेको इतिहास भेटिन्छ । तर पश्चिमा मुलुक बेलायतमा आजभन्दा करिब ५ सय र अमेरिकामा आजभन्दा करिब ४ सय वर्षअघि नै शिक्षा पद्धतिको सुरुआत भएको देखिन्छ । ए लेभल शिक्षा उही ४५ सय वर्षअघि सुरुआत भएको शिक्षा पद्धतिको निरन्तरता हो । यसमा शिक्षा दिने र लिने पद्धति नेपालको भन्दा फरक हुन्छदेखिन्छ । त्यसैले गर्दा नेपालीहरूमाझ ए लेभल शिक्षा हटकेक बन्न पुगेको छ, जसले अभिभावकहरू आफ्ना छोराछोरीलाई यो पद्धतिको शिक्षा दिन चाहन्छन् ।"

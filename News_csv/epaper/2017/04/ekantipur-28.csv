शीर्षक,विवरण
स्थानीय चुनाव लोकतन्त्रको जग,"काठमाडौं अन्तर्राष्ट्रिय समुदायका प्रतिनिधिले वैशाख ३१ र जेठ ३१ मा हुन लागेको स्थानीय निर्वाचनको सफलताले नै लोकतन्त्रको असली अभ्यास सुरु हुने बताएका छन् । उनीहरूले निर्वाचनमा व्यापक सहभागिता गराउन राजनीतिक सहमतिमा पुग्नसमेत प्रमुख दलसहित सबै पक्षलाई आग्रह गरेका छन् ।अमेरिका, बेलायत, फ्रान्स, जर्मनी, डेनमार्क, अस्ट्रेलिया, फिनल्यान्ड, नर्वे, संयुक्त राष्ट्रसंघ र युरोपेली महासंघका तर्फबाट यूएन कार्यालयले बिहीबार जारी गरेको वक्तव्यमा शान्तिपूर्ण, समावेशी र विश्वसनीय चुनावमा सहकार्यको प्रतिबद्धता छ । दुई दशकपछि हुन गइरहेको स्थानीय निर्वाचनमा आफ्नो नेता छान्न जनसमुदाय उत्साहित रहेको उल्लेख गर्दै उनीहरूले भनेका छन्, नेपाली जनता स्थानीय प्रतिनिधि चुन्ने अधिकार प्रयोग गर्न आतुर छन् । लोकतन्त्रमा सरकारलाई बलियो र जनताप्रति उत्तरदायी बनाउन जगैदेखि मजबुत हुनु आवश्यक छ । उनीहरूले लामो संघर्षबाट प्राप्त उपलब्धि कार्यान्वयन गर्न चुनाव महत्त्वपूर्ण खुड्किलो हुने विश्वास व्यक्त गरेका छन् । स्थानीय चुनाव गराउन निर्वाचन आयोग, सरकार, नागरिक समाज र सबै राजनीतिक दलसहित सम्बन्धित सरोकारवालाको प्रयास आफूहरूको जानकारीमा रहेको उनीहरूले जनाएका छन् । निर्वाचनमा व्यापक सहभागिताका निम्ति राजनीतिक सहमतिमा पुग्न सबै पक्षलाई आग्रह गर्दछौं । यसले निर्वाचनको विश्वसनीयता बढाउँछ, जुन संविधान कार्यान्वयनका लागि महत्त्वपूर्ण कदम हो, उनीहरूले भनेका छन्, चुनावमा अधिकतम सहभागिता आवश्यक छ ।अन्तर्राष्ट्रिय मूल्य र मान्यतालाई ध्यान दिएर निर्वाचन स्वच्छ र सबल बनाउनसमेत सबै पक्षलाई आग्रह गर्दछौं, सबै जनताको सहभागितामा जोड दिन्छौं, उनीहरूले भनेका छन् । उनीहरूले सुरक्षा निकायलाई समेत विद्यमान राष्ट्रिय र अन्तर्राष्ट्रियस्तरको निर्वाचन सुरक्षा र अवधारणालाई पालना गर्न आग्रहसमेत गरेका छन् । ईयूका राजदूत रिन्छे टेरिन्कले उपराष्ट्रपति नन्दबहादुर पुनलाई भेट गर्दै आगामी निर्वाचनको स्वागत गर्दै अधिकतम सहभागितामूलक र स्वच्छ निर्वाचनको सफलताको कामना गरेकी उपराष्ट्रपति कार्यालयले जनाएको छ । स्थानीय तहको निर्वाचनलगत्तै प्रदेश र संघको चुनावपछि नेपालमा बलियो सरकार निर्माण हुनेछ । त्यसपछि समृद्धिको दिशामा नेपाल अघि बढ्नेमा दुई मत छैन, ईयूका राजदूतलाई उद्धृत गर्दै उपराष्ट्रपति कार्यालयले भनेको छ, नेपालले अँगालेको लोकतान्त्रिक अभ्यास, समावेशिता र विकेन्द्रीकरण उदाहरणीय छ । यसैबीच काठमाडांैंस्थित कूटनीतिक निकाय तथा सहयोगी अन्तर्राष्ट्रिय संघसंस्थाले स्थानीय निर्वाचनको प्रत्यक्ष पर्यवेक्षण गर्न निर्वाचन आयोगसमक्ष चासो देखाएका छन् । अमेरिका, फ्रान्स, नर्वेलगायत विकास साझेदार मुलुकका कूटनीतिज्ञले वैशाख ३१ र जेठ ३१ मा हुने दुवै चरणको निर्वाचनको प्रत्यक्ष पर्यवेक्षण गर्ने अवसर दिन आग्रह गरेको आयोगले जनाएको छ । यसअघि पनि ती संघसंस्थाले मुलुकका विभिन्न चुनावको पर्यवेक्षण गरेका थिए । ती संघसंस्थाका प्रतिनिधिले प्रमुख निर्वाचन आयुक्त डा अयोधीप्रसाद यादव र आयुक्तसँग छुट्टाछुट्टै भेटेर चुनावको पर्यवेक्षण गर्ने इच्छा व्यक्त गरेका हुन् । उनीहरूले काठमाडौंमा मात्र नभई नेपालको कुनाकुनामा समेत गएर निर्वाचनको पर्यवेक्षण गर्ने जनाएका छन् ।"
लेखाद्वारा छानबिन,कर फस्र्योट आयोग मार्फत भएको २१ अर्ब कर मिनाहा प्रकरणको सबै विवरण पेस गर्न सरकारलाई निर्देशन
संवैधानिक इजलासले पूर्णता पायो,"गत चैत १० मा सर्वोच्चले संवैधानिक इजलास गठन गर्न न्यायपरिषद्लाई आदेश दिएको थियो । सर्वोच्चका ५ न्यायाधीशको पूर्ण इजलासले अधिवक्ता माधव बस्नेतको रिटमाथि सुनुवाइका क्रममा संवैधानिक इजलास गठनको आदेश दिएको थियो । हाल सर्वोच्चको संवैधानिक इजलासमा डेढ सयभन्दा बढी मुद्दा विचाराधीन छन् । तीमध्ये संवैधानिक प्रश्न जोडिएको, संक्रमणकालीन न्यायलगायतका मुद्दा बढी छन् । बिहीबारकै न्याय परिषद् बैठकले न्यायाधीश दीपकराज जोशीलाई मेलमिलाप परिषद्को अध्यक्ष तोकेको छ ।"
स्थानीय तहको संख्या थप्छु : दाहाल,"एमालेले आपत्ति जनाएकाले अहिले सर्कुलर मात्रै फिर्ता गरेको हो, स्थानीय तहको संख्या थपेरै छाड्छौं, वैशाख ३१ को चुनाव त पहिले हुन दिनुहोस्"
सरकार किन निहुँ खोज्छ ? : एमाले,एमाले भन्छ कुनै जिल्लालाई मात्र तोकेर स्थानीय तहको संख्या बढाउन मिल्दैन । संविधानको धारा २७४ संशोधन गर्ने विषय स्वीकार गर्नै सकिन्न । दुई चरणमा चुनाव गर्नु बेठीक । दोस्रो चरणअघि बजेट ल्याउनु गलत ।
कागजात फर्जी,दुई फरक निकाय प्रहरी प्रधान कार्यालय र गृह मन्त्रालयबीच हुबहु मिलेको कार्यसम्पादन मूल्यांकनको तथ्यांक हेर्दा सिलवाल आफैंले सर्वोच्चमा पेस गरेको कागजातमा दुई अंक बढी छ । उनले सुपरिवेक्षकबाट २० अंक नै पाए पनि पुनरावलोकनकर्ता र पुनरावलोकन समितिका तर्फबाट ११ गरी दुई अंक कम प्राप्त गरेको देखिन्छ । जसका कारण सरकारले तथ्यांक विश्लेषण गर्दा उनी दोस्रो वरीयतामा रहेको ठान्यो र अर्याललाई प्रहरी महानिरीक्षकमा नियुक्त गर्यो ।
सरकारको द्वैध चरित्र : यादव,"यो सरकारले जहिले पनि ढाँट्ने र ठग्ने काम गरेको छ, दोहोरो चरित्र देखाउने गरेको छ, एउटा चरित्र त हिजै देखियो नि, स्थानीय तहको संख्या बढाउने निर्णय फिर्ता लिएको देखियो, उनले भने । यादवले स्थानीय चुनावमा राजपासित तालमेल हुने दाबी गरे ।"
ललितपुरमा तोकिए उम्मेदवार,"माओवादी केन्द्रको जिल्ला कमिटीले महानगरपालिकाको मेयरमा पूर्व सांसद राजकाजी महर्जन, पार्टी आयोजक केन्द्रिय समिति सदस्य कुलाल डंगोल, दिपेश महर्जन, बाबुराजा वज्राचार्य सिफारिस भएका छन् । पार्टी आयोजक केन्द्रीय समिति सदस्य डंगोलले उपमेयरको भने टुंगो लागि नसकेको बताए ।"
सडक दुर्घटनामा ज्यान गुमाउने पैदलयात्री धेरै,"उनका अनुसार जेठ पहिलो सातादेखि फुटपाथमा नहिँडी मूल सडकबाट हिंड्ने पैदल यात्रीलाई ट्राफिक प्रहरीले कारबाहीजरिवाना गर्ने तयारी गरेको छ । साथै, ट्राफिक बत्ती जोड्नेबारे पनि भौतिक पूर्वाधार तथा यातायात मन्त्रालयसँग छलफल भइरहेको उनले जानकारी दिए । जापान सरकारको सहयोगमा १५ वर्षअघि उपत्यका एक दर्जनभन्दा बढी स्थानमा निर्माण गरिएका ट्राफिक लाइट बिग्रिएका छन् ।"
रातो मत्स्येन्द्रनाथको रथारोहण,"रथारोहण गराउन दायाँ हातमा वरदमुद्रा र बायाँमा कमलको फूल लिएका रातो वर्ण, शिरमा बहुमूल्य हीरामोती जडित मुकुट, निधारमा टीका, कानमा रत्नजडित गहना, घाँटीमा सत्यनागको माला, हातमा चुरा, खुट्टामा कल्लीले सुसज्जित मस्त्येन्द्रनाथलाई त:बहालबाट खटमा बोकेर बाजागाजाका साथ पुल्चोक पुर्याइएको थियो । साथमा ललितपुरका सत्रौं शताब्दीका राजा सिद्धिनरसिंह मल्लको ऐतिहासिक राज खड्गलाई पनि झल्लर वाला छत्रले ओढाई पाटन दरबार स्क्वयारबाट राजकीय सम्मानका साथ मस्त्येन्द्रबहालमा पुर्याइएको थियो । पुल्चोकमा मस्त्येन्द्रनाथलाई नेपाल ल्याउने मध्येका तान्त्रिक बन्धुदत्त आचाजुले बताएका परम्परा विधि अनुसार बाराही र यवालहरूले सिख्राकार शैलीमा रथ निर्माण गरिएका थिए । रथ त्रयोदश भूवनको प्रतीकका रूपमा तेह्र तला र बत्तीस लक्षणका रूपमा बत्तीस हात अग्लो बनाइएको बाराही नाइके दिलकुमार बाराहीले बताए । रथमा हयग्रव, लुप्तसहार, हरिसिद्धि र चन्द्र भैरवको प्रतीकका रूपमा ठूल्ठूला चार पाङग्रा जडान गरिएको छ, उनले भने, पुरानो पाङग्रा बिग्रिएकाले यसपालि नयाँ बनाइएको छ । रथको मुनिपट्टि बीचमा कर्कोटक नागका रूपमा लामो काठको ध मा: राखिएको छ । गजुरमा सबै प्राणीको रक्षाका लागि श्री लोकेश्वरको षडारी मन्त्र ऊँ मणि पद्मे हुँ लेखिएको झन्डा फरफराइएको छ ।"
प्रविधि क्षेत्रमा महिलाको सहभागिता,"यस्तै पेसा रोजेका र रुची भएका महिलाको संख्या र उनीहरूको आत्मबल बढाउने उद्देश्यले बिहीबार महिलाहरूका लागि सूचना तथा सञ्चार प्रविधि दिवस (इन्टरनेसनल गल्र्स आइसिटी डे) मनाइएको छ । विश्वमा प्रविधि क्षेत्रमा महिलाको सहभागिता बढाउन सन् २०१० देखि नै एप्रिल २७ मा यो दिवस मनाइने भए पनि नेपालमा औपचारिक रूपमा सन् २०१३ बाट सुरु गरिएको हो । नेपाल टेलिकमले बिहीबार राजधानीमा आयोजना गरेको कार्यशाला गोष्ठी कार्यक्रममा प्रमुख अतिथि रहेका सूचना तथा सञ्चारमन्त्री सुरेन्द्रकुमार कार्कीले सूचना क्षेत्रमा महिलाको संख्या बढाउनुपर्ने तर सूचना प्रविधिको दुरुपयोग भइरहेको सन्दर्भमा महिला नै बढी पीडित देखिएको प्रति चिन्ता व्यक्त गरे । जहाँ महिलाले उच्च पद पाएका छन् त्यहाँको विकास भएको छ, कार्कीले भने, सूचना प्रविधिका क्षेत्रमा पनि महिला आउनुपर्छ । राष्ट्रिय महिला आयोगकी अध्यक्ष भगवती घिमिरेले आयोगमा पर्ने उजुरीहरूमध्ये कतिपय घटनामा सञ्चार प्रविधिबाट पीडितका पनि हुने गरेकाले विद्यालय स्तरदेखि नै सञ्चार प्रविधिको प्रयोगका फाइदा र दुरुपयोग गर्दा हुने सजाय जस्ता विषयमा अध्यनअध्यापन हुनुपर्नेमा जोड दिइन् ।"
सिंहध्वाका पुरानै शैलीमा बनाइने,"नगरपालिकाका कार्यकारी अधिकृत रोहितराज पोखरेलले विभिन्न मल्लकालीन शैलीलाई अपनाउँदै स्थानीय, सरोकारवाला व्यक्तिहरूको सल्लाहसुझावका आधारमा दरबार पुनर्निर्माण गरिने बताए ।"
मृगौलापीडितलाई २० लाख सहयोग,"काठमाडौं (कास) मृगौला प्रत्यारोपण गर्नुपर्ने म्याग्दीका बिरामी कुमार पुनलाई जिल्ला र विदेशस्थित नेपालीबाट उठेको २० लाख ६ हजार रुपैयाँ सहयोग प्रदान गरिएको छ । म्याग्दी विम ९ का पुनको भक्तपुर क्यान्सर अस्पतालमा उपचार भइरहेको छ । उनलाई बचाउन विभिन्न देशमा रहेका विम गाविस समाज सक्रिय भएको थियो । संकलित रकम विमवासी एवं हाल गैरआवासीय नेपाली संस्था (एनआरएन) दक्षिण कोरियाका कार्यवाहक अध्यक्ष ओम जुग्जाली मगरले पुनलाई बुधबार हस्तान्तरण गरे । पुनका लागि कोरियाबाट ३ लाख ७० हजार, विम पोर्चुगल समाजबाट ६ लाख ९५ हजार, विम बेलायत समाजबाट ६ लाख, हङकङबाट ५ लाख ४१ हजार सहयोग रकम उठेको थियो ।"
पाटी बनाइयो,"ललितपुर (कास) भूकम्पबाट ध्वस्त भएको शंखमुलस्थित ऐतापौं पाटी पुनर्निर्माण गरिएको छ । एैतापौं पाटी गुठीको पहलकदमीमा समुदाय र सरकारी सहयोग जुटाइ निर्माण गरिएको हो । गुठीका अनुसार पाटी पुनर्निर्माण गर्न पुरातत्त्व विभागबाट ४० लाख, काठमाडौं क्षेत्र नम्बर १ का सांसद प्रकाशमान सिंहको निर्वाचन क्षेत्र विकास कार्यक्रमअन्तर्गत १० लाख उपलब्ध गराइएको छ ।"
विद्यार्थी आन्दोलन जारी रहने,काठमाडौं (कास) निजी विद्यालयले लिइरहेको महंगो शुल्क फिर्ता गराउन सरकारले पहल नगरेको भन्दै विद्यार्थी संगठनले आन्दोलनको कार्यक्रमलाई निरन्तर दिने बताएका छन् । विद्यार्थी संगठनको संयुक्त बैठकले बिहीबारसम्मका घोषित कार्यक्रम सकिएलगत्तै वैशाख १८ गतेसम्मको अर्को कार्यक्रम सार्वजनिक गरेको हो ।
ज्येष्ठ नागरिक स्वास्थ्य भवन निर्माण,काठमाडौं (कास) शंखमूलस्थित बाग्मती नदी किनारमा आर्ट अफ लिभिङ ले ज्येष्ठ नागरिक स्वास्थ्य सेवा केन्द्र निर्माण गरेको छ । आर्ट अफ लिभिङकी अनुयायी रिता श्रेष्ठ वैद्यले आमा र भाइको सम्झनामा २ करोड रुपैयाँभन्दा बढी लागतमा उक्त भवन बनाएकी हुन् । करिब २३ रोपनी जग्गामा हरित उद्यानसहित पाँच कोठाको भवन निर्माण गरिएको छ । अधिकार सम्पन्न बाग्मती एकीकृत विकास समितिले भवन निर्माणका लागि जग्गा उपलब्ध गराएको थियो ।
मतदाता चुनावका पक्षमा,"(अमन कोइरालासर्लाही, विमल खतिवडाचितवन, विनोद त्रिपाठीमुस्ताङ, हरि गौतमरुकुम, नगेन्द्र अधिकारीकाभ्रे)"
चितवनमा माओवादीको टुंगो,प्रधानमन्त्रीपुत्री रेणु दाहाल भरतपुर महानगरमा मेयर उम्मेदवार सिफारिस
तालमेलतिर दल,नयाँ शक्तिबाट माओवादीमा भीरकोटका नयाँ शक्ति नेपाल पार्टीका १ सय ३० जनाले माओवादी केन्द्रमा एकीकृत भएको घोषणा गरेका छन् । जिल्ला सदस्य मोहन गुरुङसहितका कार्यकर्ताले नयाँ शक्तिले पूर्वघोषित एजेन्डा बेवास्ता गरेको भन्दै बिहीबार माओवादी केन्द्रमा एकीकृत भएको विज्ञप्ति जारी गर्दै जनाएका हुन् । नयाँ शक्तिका जिल्ला संयोजक शोभाखर ढकालले भने दुइतीन जना पुरानै पार्टीमा प्रवेश गरेको हुनसक्ने बताए ।
मिति सरेपछि अन्योल,"महोत्तरी संवाददाताका अनुसार त्यहाँबाट पनि निर्वाचन अधिकृत, सहायक निर्वाचन अधिकृतलगायतका कर्मचारी फिर्ता गएका छन् । जिल्लाका ३ नगरपालिका र १२ गाउँपालिकाका लागि स्थापना गरिएका निर्वाचन कार्यालयका १५ निर्वाचन अधिकृत, उत्तिकै संख्याका सहायक निर्वाचन अधिकृत गरी करिब ७५ कर्मचारीलाई फिर्ता पठाइएको हो ।"
उपभोक्ता ठग्न नदेऊ,"गुणस्तर तथा नापतौल विभागको फितलो अनुगमन र कारबाही तथा उद्योगीव्यवसायीको लापरबाहीले वस्तुको गुणस्तर र नापतौलमा उपभोक्ताहरू ठगिँदै आएका छन् । यसबाट गुणस्तरीय र तोकिएको परिमाणको सामान खरिद गर्न पाउने उपभोक्ताको अधिकार उल्लंघन मात्र भएको छैन, अनुगमननियमन गर्ने निकाय र उद्योगीव्यवसायीबीच मिलेमतोको आशंकासमेत सिर्जना भएको छ । उपभोक्ताले बारम्बार गुनासो गर्दै आए पनि ठगी नियन्त्रणका लागि प्रभावकारी कदम चाल्न सम्बन्धित निकाय लाचार बन्नु निन्दनीय छ ।गुणस्तर तथा नापतौल विभाग निर्दिष्ट कार्यसम्पादनमा चुक्दा नै उद्योगीव्यवसायीको हेलचेक्रयाइँ बढ्ने हो र त्यसको मार उपभोक्ताले खेप्नुपर्छ । विभागले ग्यास उद्योगमा गुणस्तर चिह्न एनएस (नेपाल स्टान्डर्ड) अनिवार्य गरे पनि न्यून उद्योगले मात्र पालना गर्नुले उद्योगीव्यवसायी लापरबाह रहेको पुष्टि गर्छ । गत कात्तिक २९ गतेदेखि तीन महिनाको म्याद दिँदा पाँच उद्योगले मात्र एनएस चिह्न लिए । विभागले एनएस चिह्न नलिने उद्योगलाई कारबाही पनि गरेको छैन । यस्तै, विभागकै क्षेत्रीय कार्यालयले ८ महिनामा ४ सय ५० फर्ममा अनुगमन गर्यो, जसमध्ये अधिकांश फर्मको नापतौल मेसिनमा गडबढी फेला पर्यो । ती फर्म सञ्चालकलाई सम्पूर्ण कागजातसहित तीन दिनभित्र विभागमा उपस्थित हुन निर्देशन दिइए पनि ५३ फर्मका सञ्चालकले निर्देशनै पालना गरेनन् । उत्पादनमा कमजोरी देखिए सम्बन्धितलाई तत्काल कारबाही गरिहाल्नुपर्नेमा उद्योगीव्यवसायीलाई उन्मुक्ति दिनेखालका कामसमेत हुने गरेको देखिन्छ । जस्तो कम परिमाणमा छड बिक्री गर्दै आएको फेला परेपछि उत्पादक कम्पनीलाई कारबाही गर्न छाडेर उनीहरूकै मागबमोजिम सुधार गर्न एक महिना समय दिइएको थियो । त्यो म्याद गत फागुन दोस्रो साता नै गुज्रे पनि विभागबाट अनुगमन भएको छैन । यस्तै, विभागले करिब दुई वर्षअघि सुनचाँदीको गहनाको गुणस्तर पहिचान र उपभोक्तालाई शुद्धताको ग्यारेन्टी दिन हलमार्क अनिवार्य बताएको थियो । हलमार्क चिह्नका लागि विभागले हलमार्क सेन्टरमेसिन स्थापना नै गरेको छैन । गुणस्तर र नापतौलमा उपभोक्ता नठगिऊन् भनेर विभागले नीतिहरू बनाए पनि तिनको कार्यान्वयनमा तदारुकता नदेखाउनु गैरजिम्मेवार प्रवृत्ति हो ।गुणस्तर तथा नापतौल विभागका कर्मचारी आफ्नो जिम्मेवारीप्रति लाचार रहँदा वा मिलेमतोमा लाग्दा उद्योगीव्यवसायीको मनोमानी बढ्छ । त्यसो त प्रत्येक कसुरमा सामान जफत र एक हजार रुपैयाँमा मात्र जरिवाना हुने कानुनी व्यवस्थाले पनि उद्योगीव्यवसायीले हेलचेक्रयाइँ गरेका हुन सक्छन् । उत्पादित वस्तुको गुणस्तरमा हेलचेक्रयाइँ गरिँदा मानव स्वास्थ्यसँगै वातावरणमा समेत असर पुग्न सक्छ । त्यसैले औद्योगिक उत्पादनको गुणस्तर लापरबाही गर्ने विषय होइन । संविधानमै उपभोक्ताको हक लाई मौलिक हक मान्दै प्रत्येक उपभोक्तालाई गुणस्तरीय वस्तु तथा सेवा प्राप्त गर्ने हक हुने उल्लेख गरिएको छ । गुणस्तरहीन वस्तु वा सेवाबाट क्षति पुगेको व्यक्तिलाई कानुनबमोजिम क्षतिपूर्ति पाउनुपर्ने पनि संविधानमै लेखिएको छ । त्यसैले राज्यले उपभोक्ताले गुणस्तरीय वस्तु वा सेवा पाउने सुनिश्चितता गर्नुका साथै क्षतिपूर्ति पाउने व्यवस्थालाई प्रभावकारी रूपमा कार्यान्वयन गराउनुपर्छ । गुणस्तर र नापतौलमा तोकिएको मापदण्ड पूरा नगर्ने उद्योगीव्यवसायीलाई कुनै पनि हालतमा उन्मुक्ति दिनु हुँदैन । उद्योगीव्यवसायी पनि गुणस्तरीय र तोकिएको परिमाणको सामान दिनुपर्नेे आफ्नो कर्तव्य पालनामा इमानदार हुनैपर्छ । औद्योगिक उत्पादनको गुणस्तर सुधार गर्दै उपभोक्ता हित संरक्षणका क्षेत्रमा मद्दत गर्ने प्रमुख दायित्व गुणस्तर तथा नापतौल विभागकै हो । विभागले आवश्यक नीतिगत सुधार गर्दै मूल्य, गुणस्तर र नापतौलको नियमित अनुगमन गर्नुपर्छ र दोषी देखिए तत्काल कारबाही गर्न सक्नुपर्छ । कारबाही प्रक्रियाका लागि प्रहरी प्रशासनलगायत सम्बन्धित सरोकारवाला निकायबीच प्रभावकारी समन्वय पनि हुनुपर्छ ।"
आतंक र आन्तरिक सुरक्षा,"यो वर्ष नेपाल ३ तहको निर्वाचन सम्पन्न गर्ने तरखरमा छ । संविधान कार्यान्वयनसितै संघीयतामा प्रवेश गर्दैछ । केन्द्रीय राज्य संरचनाबाट संघीय संरचनामा पुग्दा हाम्रो सुरक्षा नीति कस्तो हुन्छ, त्यसको अझै भेउ पाउन सकिएको छैन । राष्ट्रिय सुरक्षाको अभिभारा केन्द्र सरकारको हुनेछ भने आन्तरिक सुरक्षामा प्रादेशिक भूमिका रहनेछ । त्यस अवस्थामा आउने व्यवस्थापनको चुनौती केन्द्रीय गृह प्रशासनले मात्र व्यहोर्ने प्रश्नै उठ्दैन । राजनीतीकरणको चपेटामा परेको प्रहरी निकायहरूको सञ्चालन प्रक्रिया झनै शंकास्पद हुनसक्ने अवस्था आएमा आन्तरिक सुरक्षाको अभावमा राज्य असफल हुनेछ । असफल राज्यहरू नै आतंककारीहरूको निम्ति सफल गुढ हुने गर्छ । फलस्वरूप सार्वजनिक सुरक्षाको स्थिति अकल्पनीय तवरले नाशिन्छ । जुन सार्क क्षेत्रकै केही सदस्य राष्ट्रहरूको दुर्दशाले प्रस्ट्याएको छ । तसर्थ सार्वजनिक सुरक्षामा प्रभावकारिताको निम्ति आन्तरिक सुरक्षा सुदृढीकरणको नीति तर्जुमा गरी कानुनी राज्यको स्थापनार्थ सामाजिक न्यायको मर्म नकुल्ची राज्यव्यवस्था सञ्चालन गरिएमा नेपालले घरेलु आतंकवादबाट त्राण पाउन सक्नेछ । घरेलु आतंकवाद नै नेपालको लागि मुख्य चुनौती भएको तथ्य हाम्रो विगतको इतिहासले सम्झाएको छ । हाम्रो निम्ति यही इतिहास नै व्यावहारिक शिक्षा भएको छ । विगतबाट सिक्नुपर्ने मुख्य पाठ हाम्रो आफ्नै कमजोरीको कारण अरूको थिचोमिचो बढेको र राष्ट्रिय स्वार्थको सर्वाेपरिता नै सम्बन्धको साँचो भएको हो । यसलाई मनन गर्न नचुकौं ।"
पर्यटकको सुरक्षा,"संशोधन फेल हुँदाको परिणामसरकारले मधेसका दलहरूलाई खुसी पार्न भनी ११ बुँदे संविधान संशोधनको प्रस्ताव अघि सारेको छ । आउँदो १७ गते ती संशोधित प्रस्ताव निणयार्थ पेस हुने बताइएको छ । तर एमाले लगायत विपक्षी गठबन्धनको साथबिना के ती प्रस्ताव सहजै पास हुन सक्लान् त ? यदि संविधान संशोधन प्रस्ताव पास हुन नसकेमा के मधेसी मोर्चाका दलहरू आउँदो स्थानीय तहको निर्वाचनमा भाग लेलान् त ? भाषा, प्रदेशको सीमा हेरफेर गर्ने धारा २७४ को संशोधन, स्थानीय तहका प्रमुखउपप्रमुखले राष्ट्रियसभामा मतदान गर्न पाउने अधिकार कटौतीजस्ता कुरामा एमालेको तीव्र विरोध छ । एमाले अध्यक्ष केपी ओलीले त अहिलेको संशोधन पहिलेभन्दा पनि खतरनाक भनेर टिप्पणी गरिसके । यस स्थितिमा के संशोधनमा एमालेले साथ देला त ? यो सम्भव देखिँदैन । यस्तो अवस्थामा संविधान संशोधनमा दुई तिहाइ पुर्याउनु सत्तारुढ दल र मधेसी पार्टीहरूका लागि फलामको चिउरा चपाउनु सरह हुनेछ । संशोधन पास भए त ठिकै छ, तर फेल भएमा के हुन्छ ? परीक्षा दिँदा पासफेल दुबै हुन सकिन्छ । पास भए मान्ने फेल भए नमान्ने काम बुद्धिमानी होइन । मधेसी दलहरूले प्रस्ताव निणयार्थ लानोस्, जे भए पनि मान्छौं भने मात्र सरकारले प्रस्ताव पेस गर्नु उचित हुन्छ । गोपाल देवकोटाचाबहिल, काठमाडौं"
अनिर्वाचित सरकारको बाटोमा,अहिलेको असाधारण परिस्थितिलाई सहज बनाउन सहयोग गर्ने वा मुलुकलाई अझै संक्रमणकालमा धकेल्ने रोजाइमा हामी छौं ।
संविधान संशोधन किन ?,मुख्य दलहरू स्थानीयभन्दा मंसिरमा संसदीय निर्वाचन गर्नेतर्फ उन्मुख भएका त हैनन् ?
बारम्बार हाड भाँचिने रोग,"रोग लाग्नु कुनै अपराध होइन, बरु रोग र रोगीलाई लुकाएर राख्नु, उपचार नगर्नुनगराउनु अपराध हुनसक्छ । यो रोग लागेपछि सबै खत्तमै हुने, जीवन बर्बाद नै हुने, परिवार तथा रोगी दुबैको जीवनमा पीडा हुने भन्नेमात्रै पनि होइन । बिरामीको सिर्फ अस्थिपञ्जर प्रणाली अर्थात् हाडहरूमात्रै कमजोर हुने हो । उसको दिमाग कमजोर हुँदैन । हामीले उनीहरूलाई सकारात्मक सोच र प्रेरणा दिन सक्यांै भने अवश्य पनि उनीहरू सामान्य जीवन बाँच्न सक्छन् । समाज र देशको लागिसमेत केही गरेर देखाउन सक्छन्, मात्रै हाम्रो हौसला, सकारात्मक सोच र प्रेरणा र सहयोगको खाँचो छ ।"
राजनीतिमा सार्थक सहभागिता,महिला उम्मेदवारले नीति निर्माण तहमा पुगेपछि स्वविवेकले महिलाको मात्र नभई समाजको समग्र विकासमा क्रियाशील हुन जरुरी छ ।
दाइजो नपाएपछि घरमै थुनेर यातना,"सिरहा गोलबजार ६ डेहोटियाकी २२ वर्षीया प्रियंका यादवलाई दाइजोको निहुँमा तीन दिनसम्म घरमै बन्धक बनाएर कुटपिट गरिएको छ । पति, सासु र ससुरा मिलेर कुटपीट गरेका हुन् । पति दुर्गा यादव, ससुरा हरिनारायण र सासु अमृतिले तीन दिनसम्म घरभित्र थुनी मुखमा कपडा कोचेर कुटपिट गर्दै यातना दिएपछि बेहोस प्रियंकालाई छिमेकीले उद्धार गरी मंगलबार स्थानीय भुमिजा अस्पतालमा पुर्याएका थिए । उनको शरीरका विभिन्न भागमा निलडाम छन् । पेटमा गहिरो चोट लागेकाले गुप्ताँगबाट समेत रगत बगेको अस्पतालले जनाएको छ । होस खुलेपछि प्रियंकाले परिवार संग मिलेर पति दुर्गाले तीन दिनदेखि यातना दिँदै कुटपिट गरेको सुनाइन् । यातना र कुटपिटबाट बेहोस भएकी उनी होस खुल्दा अस्पतालको बेडमा रहेको थाहा पाएकी थिइनन् । विवाह भएदेखि नै पटकपटक यातना दिँदै आए पनि पछि माया गर्ला भन्दै आफूले सहँदै आएको बताइन् । तर, वैशाख ९ गतेदेखि घरभित्रै बोल्न नदिई मुखमा लुगा कोचेर कुटपिट गरेको उनको भनाइ छ ।कुटपिटबाट बेहोस भएछु, उपचाररत प्रियंकाले भनिन्, होस खुल्दा अस्पतालको बेडमा पाए । प्रियंकालाई छिमेकीसहित उनका बुबा भारत खजौली इनरुवाका ७४ वर्षीय रामजुलुम यादव र जेठा भिनाजु कालिकापुरका श्यामले उपचार गराइरहेका छन् ।भारत खजौली इनरुवाका प्रियंकाको चार वर्षअघि सिरहा गोलबजार ६ डोहटियाका ओमप्रकाश भनिने दुर्गाप्रसाद यादवसँग मागी विवाह भएको थियो । विवाहमा प्रियंकाका बुबा रामजुलुमले ४ लाख रुपैयाँ नगद, एउटा मोटरसाइकल, आठ तोला सुन दाइजो स्वरूप ज्वाइँ दुर्गालाई दिएका थिए ।विवाह भएदेखि नै छोरीप्रति नराम्रो व्यवहार हुन थाल्यो, प्रियंकाका बुबा रामजुलुमले भने, पछि ज्वाइँले राम्रो गर्लान् भन्दै छोरीलाई घर पठाएँ, त्यसपछि पनि छोरीप्रति राम्रो व्यवहार भएन । उनका अनुसार विवाह भएको डेढ वर्षपछि ज्वाइँ दुर्गाले अस्ट्रेलिया जान्छु भन्दै ३ लाख रुपैयाँ माग गरे । त्यति रकम दिन नसकिने भनेदेखि नै छोरीलाई यातना दिन थालेका हुन् । झन्डै दुई वर्षअघि दुर्गा दुबई उडे । त्यतिखेर पनि रामजुलुमले केही रकम ज्वाइँलाई दिए । ज्वाई दुबई गएदेखि सासूससुराले प्रियंकालाई खाना खान नदिने, मानसिक यातना दिन थालेपछि गोलबजार प्रहरी कार्यालयमा प्रहरीको रोहवरमा रामजुलुमले पञ्चायती राखे । पञ्चायतीपछि पनि खान नदिने लगायत मानसिक यातना दिन नछाडेपछि छोरीलाई आफ्नै घर लिएर गएको रामजुलुमले बताए ।पाँच महिनाअघि सम्धी हरिनारायणले समाजका छरछिमेकी कुमार यादवसहित चार जनालाई छोरी लिन पठाए । अब छोरीलाई राम्रोसँग राख्लान्, सम्धीले नै लिन पठाएपछि समाजका छरछिमेकीको साथ लगाएर छोरीलाई पाँच महिनाअघि पठाइदिएँ, अस्पतालमा छोरीको हेरचाह गरिरहेका रामजुलुमले भने छोरीलाई मरणासन्न हुने गरी कुटपिट गरेर बेहोस भएको खबर आयो, छोरीको यो हालत देख्दा मूर्छित भए । इप्रका गोलबजारका प्रहरी निरीक्षक राजेन्द्र उपाध्यायले दुबईबाट वैशाख २ गते घर आइपुगेका दुर्गाले तीन दिनसम्म घरभित्रै थुनेर कुटपिट, यातना दिएर बेहोस बनाएपछि फरार रहेकाले खोजी भइरहेको जानकारी दिए । प्रहरीले दुर्गाका बुबा हरिनारायणलाई पक्राउ गरी छोरालाई झिकाउने सर्तमा छाडेको छ ।"
ओपीडी सेवा विस्तार,"भरतपुर भरतरपुर अस्पतालले बहिरंग (ओपीडी) सेवा विस्तार गरेको छ । अपराह्न ३ बजेसम्म सेवा दिन थालेको हो । यसअघि २ बजेपछि ओपीडी बन्द हुन्थ्यो । अस्पतालले ३ बजेपछि अतिरिक्त शुल्क लिएर ईएचएस सेवा पनि दिन थालेको छ । यसले चिकित्सक खोज्दै निजीमा जानुपर्ने बाध्यताको अन्त्य भएको छ । स्वास्थ्य मन्त्रालयको निर्देशनअनुसार अस्पतालमा बिहान ९ बजेदेखि ३ बजेसम्म नियमित र ३ बजेपछिको अतिरिक्त ईएचएस ओपीडी सेवा सुरु गरेको अस्पतालले जनाएको छ । बिरामीको चाप बढेपछि सेवा विस्तार गरिएको मेडिकल सुपरिन्टेन्डेन्ट (मेसु) डा रुद्रप्रसाद मरासिनीले बताए । बाहिरबाट आएका बिरामीले जाँचपछि विभिन्न खाले परीक्षणको रिपोर्ट देखाउन चिकित्सक खोज्दै निजीमा जानुपथ्र्यो, उनले भने, अब चिकित्सहरू बिरामीको अवस्था हेरी अस्पतालमै बस्छन् । राजधानीपछि यस्तो सेवा चितवनमा विस्तार गरिएको अस्पतालले जनायो । अस्पताल विकास समिति बैठकले विस्तारको निर्णय गरेको हो । स्वास्थ्यमन्त्री गगन थापाले देशभरिका सरकारी अस्पताललाई ३ बजेपछि ईएचएस सेवा सञ्चालन गर्न एक महिनाअघि परिचपत्र गरेका थिए । त्यही अनुसार सेवा विस्तार गरिएको समितिका अध्यक्ष राजकुमार राजभण्डारीले बताए । बिरामीलाई असहज नहोस् भन्नका लागि सेवा विस्तारसँगै विद्युतीय टोकन प्रणाली लागू गरेका छौं, उनले भने, बिहान ८ बजेदेखि नै टोकन दिन सुरु गरेका छांै ।ओपीडी र शुल्क बुझाउने स्थानमा विद्युतीय टोकन प्रणाली लागू गरिएपछि बिरामी र आफन्त घण्टौंसम्म उभिएर बस्नुपर्ने बाध्यताको अन्त्य भएको छ । अस्पतालले ओपीडी ५० र ईएचएस सेवाका लागि ३ सय रुपैयाँ शुल्क तोकेको छ । १२ बजे सम्म ओपीडीको टिकट दिँदै आएको अस्पतालले बिरामीको अवस्था हेरी अबेरसम्म जाँचलगायतका सेवा विस्तार सुरु गरेको छ । यसअघि नै ओपीडी र ईएचएस सेवा सुचारुको तयारी गरे पनि केही चिकित्सको विरोधले हुन सकेको थिएन । सेवा विस्तारमा अवरोध पुर्याउने चिकित्सकको मन्त्रालयले सरुवा गरेको छ । अतिरिक्त समय सेवामा खट्ने चिकित्सक र कर्मचारीलाई सुविधा अनुरूप भत्ता दिने मन्त्रालयले परिपत्र गरेको छ । यसले समितिबाट नियुक्त चिकित्सक र कर्मचारी भने विमुख हुनेछन् । डा मरासिनीले भने, सरकारीको हकमा भत्ताको व्यवस्था गर्ने भनिए पनि समितिले नियुक्ति गरेका कर्मचारी मारमा परेका छन् । अस्पतालमा सरकारी २ सय र समितिका ४ सय कर्मचारी कार्यरत छन् । यहाँ दैनिक एक हजारभन्दा बढी बिरामीले ओपीडी सेवा लिने गरेका छन् । अस्पतालले गरिब तथा विपन्न नागरिकसहित ११ लक्षित समूहका बिरामीलाई पनि नि:शुल्क उपचार सेवा प्रदान गर्दै आएको छ । यसका लगि छुट्टै कोष बनाएको छ । गरिब तथा विपन्न नागरिक उपचार कोषमार्फत सामाजिक सेवा एकाइबाट नि:शुल्क सेवा दिइरहेको छ । अस्पतालले चार वर्षको अवधिमा १९ हजार ३ सय ९९ जनालाई ३ करोड ११ लाखभन्दा बढी रुपैयाँको नि:शुल्क उपचार सेवा दिइसकेको जनाएको छ । कोषको रकमबाट अस्पतालमा आउने सहिद परिवार, प्रहरीका थुनुवा, पोषण कम भएका व्यक्ति, गरिब, विपन्न, असहाय, सीमान्तकृत समुदाय, विपत्ति तथा प्रकोपपीडित, ज्येष्ठ नागरिक, आकस्मिक सडक दुर्घटनाका घाइते र अपाङ्ग बिरामीले नि:शुल्क उपचार सेवा पाउने सामाजिक सेवा एकाइ प्रमुख गोपाल पौडेलले बताए । कोषमा विभिन्न व्यक्ति तथा संघसंस्थाहरूले आर्थिक सहयोग गरिरहेका छन् उनले भने, अस्पतालका कर्मचारीले समेत रकम सहयोग गरेका छन् ।"
सडकले उल्टै सास्ती,"एसियाली विकास बैंक (एडीबी) को सहयोगमा सञ्चालित परियोजनाअन्तर्गत नगर क्षेत्रको ३१ किमि नाला तथा ९ दशमलव २७ किमि पक्की सडक निर्माण जारी छ । नाला जडान गर्ने उद्देश्यले जनकपुर रेल्वे स्टेसनभानुचोकबीचको सडकमा खाल्टो खनेको दुई साता बित्दा पनि पुरिएको छैन । यो मार्गमा अहिले पैदल यात्रुले समेत सास्ती खेप्नुपरेको छ ।यस्तै, भानुचोकदेखि मालपोत कार्यालयसम्मको सडकको अवस्था पनि उस्तै छ । जिल्ला प्रशासन कार्यालय, जिसस, कृषि विकाससहितका कार्यालयमा सडक अव्यवस्थित हुँदा सेवाग्राहीको आवागमनमा समस्या भएको छ । अस्तव्यस्त सडककै कारण उद्योग व्यवसाय धराशयी भएको व्यवसायीहरू बताउँछन् । भानुचोकका व्यवसायी विनोद दाहालका अनुसार डेढ महिनादेखि यस क्षेत्रको व्यवसाय चौपट भएको छ । परियोजना प्रमुख गंगाप्रसाद यादव भने निर्धारित समय तालिकाअनुसारै काम भएको दाबी गर्छन् । उनले जेठ मसान्तसम्ममा नगर क्षेत्रका सडकहरूको मर्मत पूरा हुने बताए । वर्षाअघि सडकलाई मर्मत पूरा गर्न निर्देशन दिएका हौं, उनले भने । करिब १ अर्ब लगानीमा निर्माण हुने सडक तथा नालाका लागि २०१५ डिसेम्बर २२ मा जेआईईसी शर्मा जेभी कम्पनीले ठेक्का लिएको थियो । तर, शर्मा जेभीले आफैं काम नगरी स्थानीय रमण कन्स्ट्रक्सनका सञ्चालक बलराम महतोलाई प्रतिनिधि तोकेर २०१६ फेब्रुअरी तेस्रो सातादेखि निर्माण सुरु गरेको थियो । आयोजना २०१८ फेब्रुअरीसम्म पूरा हुनुपर्ने सम्झौतामा उल्लेख छ ।"
अप्ठ्यारामै ओभरटेक,"मुग्लिन (चितवन) निर्माणाधीन नारायणगढ मुग्लिन खण्डमा जोखिम बढ्दै गएको छ । सुक्खा पहिरोको त्राससँगै अनावश्यक ओभरटेक ले दुर्घटनाको जोखिम बढाएको हो ।साँघुरो सडक भए पनि एकले अर्कोलाई उछिन्ने प्रवृत्तिले दुर्घटनाको खतरा बढेको छ । सडकमा जहाँ अप्ठ्यारो र घुम्ती आउँछ । त्यही ठूला सवारीसाधनबीच ओभरटेक गर्न प्रतिस्पर्धा चल्छ । आडैमा भएको त्रिशूली नदीको ख्यालै नगरी उछिन्न खोज्दा दुर्घटनाको जोखिम रहेको यात्रुले बताए ।नारायणगढदेखि मुग्लिनसम्मको दूरी ३६ किमि छ । दूरी छोटो भए पनि यात्रुवाहक बस, ट्रक र माइक्रोबीच को अघि जाने भन्ने प्रतिस्पर्धा चल्छ । घुम्तीमा बढी ओभरटेक गरेको दृश्य जहा सुकै देखिन्छ । ठूलो पहाड भएको घुमाउनेमा खतरा भए पनि यही ठाउँमा ओभरटेक बढी गरिन्छ । चालकले अप्ठ्यारो ठाउँको ख्याल गर्दैनन् । ओभरटेकका कारण ठूला दुर्घटना भएको प्रहरी तथ्यांक छ । गत असोजमा परिवारसहित मुक्तिनाथ गएर फर्किने क्रममा पूर्वगृहमन्त्री माधव घिमिरे दुर्घटनामा परे । पृथ्वी राजमार्गअन्तर्गत साबिकको दारेचोक ३, घोप्टेभीरबाट उनी चढेको गाडी त्रिशूलीमा खसेको थियो । ३ जनाको मृत्यु भयो । उनीसहित ३ बेपत्ता भएका थिए । घटना छानबिन गर्न गठित समितिले दुर्घटनाको कारण ओभरटेक नै रहेको निष्कर्ष सार्वजनिक गर्यो ।जुन ठाउँमा दुर्घटना भयो, त्यहाँ घुम्ती थियो । यस्ता घटनाक्रम राजमार्गमा बढी हुने गरेका छन् । त्यसमा पनि सबैभन्दा बढी मुग्लिन खण्डमा हुने गरेको छ । नारायणगढ मुग्लिन खण्डमा दैनिक दुईतर्फी गरेर १३ हजार बढी गाडी गुड्छन्, इलाका प्रहरी कार्यालय मुग्लिनका प्रहरी निरीक्षक योगेन्द्र हमालले भने, सडक साँघुरो छ, तर ओभरटेक गर्दा ठोक्किने क्रम बढेको छ ।ओभरटेक गर्ने प्रवृत्तिले सडकमा जाम हुने गरेको उनले बताए । यो खण्डमा सवारी चाप बढदो छ । देखेसम्म ओभरटेक गर्नेलाई कारबाही गर्छौं, उनले भने । दुर्घटनाको जोखिम बढेसँगै न्यूनीकरण गर्न भन्दै सडकको ४ ठाउँमा कन्भेक्स मिरर राखिएको छ । भतेरी ओरालो, सेती दोभानमा ११ र जलवीरेको घुम्तीमा वारिपारि २ वटा मिरर राखिएको छ । ५ किलोदेखि कालीखोलासम्म पहिरोको खतरा छ । यही ठाउँमा ओभरटेक बढी हुन्छ। ट्राफिक व्यवस्थापनमा समस्या छ, नारायणगढमुग्लिन सडक निर्माण आयोजानाका इन्जिनियर शिव खनालले भने, दुर्घटनामा परिन्छ भन्ने थाहा पाएर पनि सडकमा ओभरटेक गर्ने चालक बढी छन् । उनका अनुसार दुर्घटना कम गर्ने उद्देश्यले ट्राफिक नियमसहितको जनचेतनामूलक कुरा लेखिएका फ्लेक्स सडकका ठाउँठाउँमा राख्ने तयारी गरिएको छ । चालक सचेत नबन्दा दुर्घटनाको जोखिम बढी छ, खनालले भने, त्यही भएर अप्रिल अन्तिमबाट चालकलाई काउन्सिलिङ गर्ने कार्यक्रम सुरु गर्दै छौं । उनले बिहान १० देखि ४ बजेसम्म सडक बन्द हुने भएकाले यही समयमा चालकलाई कक्षा दिने तयारीमा रहेको बताए । यो सडकमा दैनिकजस्तो दुर्घटना भइरहन्छ । आपसमा सवारीसाधन ठोक्किएर हुने दुर्घटना बढी छ । खाल्डाखुल्डीले गर्दा समेत दुर्घटनाको जोखिम बढाएको छ । पानी पर्दा हिलो र घाम लाग्दा उड्ने धुलोले गर्दा यात्रुले सास्ती खेप्नुपर्छ । एउटा सवारी साधन सडकमा बिग्रिनासाथ दुईतर्फी आवागमन बन्द हुन्छ। सडक निर्माणको काम ४६ प्रतिशत मात्र भएको छ । निर्माण पूरा नहुँदासम्म दुर्घटनाको खतरा बढी र यात्रुले त्रासैत्रासमा यात्रा गर्नुपर्ने अवस्था छ।"
पूर्वलडाकुका सन्तानको बिचल्ली,"ओलीको २०७२ साउन ३० गते रोजगारीको सिलसिलामा मलेसियामा मृत्यु भएको थियो । उनका ७ वर्षीया छोरी नीलम, ४ वर्षीया छोरी सन्ध्या र २ वर्षीय छोरा निर्दोष अलपत्र छन् । गुलरिया नगरपालिका२ संगमबस्तीका अगुवा पूर्णबहादुर महताराले अहिलेसम्म बालबालिकाहरूलाई गाउँलेले चामल, दाल र रकम संकलन गरी संरक्षण गरिरहेको बताए । स्थानीय पवित्रा रोक्काका अनुसार एकसरो लुगाको भरमा उनीहरूले माग्दै छाक टारिरहेका छन् । शान्ति सम्झौतापछि ओली दम्पतीलाई माओवादीका पूर्वलडाकु भन्दै अनमिनले प्रमाणित गरेको थियो । माओवादी जनयुद्धमा होमिएका गंगाराजले शान्ति सम्झौतापछि स्वेच्छिक अवकाश लिएका थिए । अवकाशपछि घर धान्न र छोराछोरीलाई शिक्षा दिलाउन समस्या भएपछि उनी विदेश गए । गंगाराजकी छिमेकी शर्मिला बस्नेतले बालबालिकाको संरक्षण गर्दै आएकी छन् । तीन महिनादेखि ओलीकी पत्नी सम्पर्कमा नरहेको उनको भनाइ छ । एक कट्ठा जग्गा समेत नभएका ओली परिवार वन क्षेत्रको फाँटामा अस्थायी टहरा बनाई बस्दै आएका थिए । चैत अन्तिम साता सुर्खेतबाट एसओएस बालग्रामको टोली परिवारको अवस्था बुझेर गएको थियो । स्थानीयका अनुसार एसओएसले ती बालबालिकाकी आमाले दोस्रो विवाह गरेको कुनै आधिकारिक जानकारी नभएकाले उद्धार गर्न समस्या परेको जनाएको थियो ।बालबालिकाको क्षेत्रमा ठूलो धनराशि खर्च गरिरहेका संघसंस्थाले अवस्था बुझ्ने र आश्वासन मात्र दिई फर्केर जाने गरेका छन्, दिनेश खत्रीले भने, माओवादी सत्तामा पुग्दा पनि आफ्ना पूर्वलडाकुको अवस्थाबारे कुनै चासो नदिँदा समस्या भएको छ ।"
शरणार्थी शिविरको जग्गामा चलखेल,"दमक सट्टाभर्नाको नाममा भूमाफियाहरूले चलखेल गरेको भन्दै मोरङ पथरीशनिश्चरेका स्थानीयले चासो राखेका छन् । पथरीशनिश्चरे नगरपालिका१० स्थित भुटानी शरणार्थी शिविरको जग्गामा भूमाफियाहरूले चलखेल गरेका हुन् । शरणार्थीहरू पुनर्वास भएसँगै शनिश्चरे शिविर खाली हँुदै गएको छ ।शनिश्चरेमा २३ हजार ८ सय शरणार्थी हुँदा पुनर्वास कार्यक्रम सुरु भएको थियो । अहिले उक्त शिविरमा पाँच सय परिवारका एक हजार ८ सय शरणार्थी रहेको शिविर सचिव चम्पासिंह राईले जनाए । शिविर ५०१२ हेक्टर जंगल क्षेत्रमा छ । जिल्ला वन कार्यालयले शिविरको जमिनसहित दुई सय ७६ हेक्टर जंगल क्षेत्र २०७१ पुस ९ गते पशुपति सामुदायिक वन उपभोक्त समूहलाई हस्तान्तरण गरेको थियो ।वन समूहमा ९ सय उपभोक्ता आबद्ध छन् । शिविरको जमिन पूर्वपश्चिम राजमार्गसँगै जोडिएको छ । कोसी टप्पु वन्यजन्तु आरक्षपीडितलाई सट्टाभर्ना दिनुपर्ने भन्दै भूमाफियाहरूले चलखेल गर्न थालेको पशुपति सामुदायिक वनका अध्यक्ष ईश्वर चौहानले बताए । सट्टाभर्ना नपाएकाहरूलाई शिविरकै जमिन उपलब्ध गराउनुपर्छ भन्दै केही व्यक्तिले भित्री रूपमा चलखेल सुरु गरेका छन् चौहानले भने, हामी सचेत छौं, कुनै हालतमा शिविरको जमिन व्यक्तिको नाममा हुन दिँदैनौं । गत चैत २ गते नापी कार्यालय बेलबारीका अमिन रमेश यादव शिविरको जमिन नाप्दै गर्दा पक्राउ परेका थिए । गोप्य रूपमा जग्गा नापेको भन्दै यादवसहित निरज यादव, पूजा बास्तोला र रचना लुइँटेललाई वन समूहका पदाधिकारीले नियन्त्रणमा लिएका थिए तर जिल्ला वन अधिकृत डा विनोदप्रसाद देवकोटाले यादवलाई कोसी टप्पु वन्यजन्तु आरक्ष सट्टाभर्ना समस्या समाधान कार्यदलले पठाएको बताए ।उनले भने, रमेशजीलाई कार्यदलले नै जग्गा नाप्न पठाएको थियो । उहाँले जग्गा नाप्नासाथ बाँडिहाल्ने भन्ने होइन तर स्थानीय उपभोक्ताले त्यसलाई गलत ढंगले बुझे । वनका अध्यक्ष चौहानले भने, समुदायलाई हस्तान्तरण भइसकेको वन क्षेत्रमा कुनै आधिकारिकताबिना अमिन खटाउन नमिल्ने तर्क गरे । एमाले जिल्ला सचिवालय सदस्य टंक भण्डारीले स्थानीय केही जग्गा कारोबारीहरू शिविरको जग्गा हडप्ने दाउमा रहेको आरोप लगाए । यहाँका जग्गा कारोबारी, सरकारी कर्मचारी र नेता मिलेका छन् । उनीहरूले सट्टाभर्नाको नाममा शिविरको जग्गा खरिदबिक्री गर्न चाहन्छन् उनले भने, हामी यस्तो हुन दिने पक्षमा छैनौं । शिविर पूर्णरूपमा खाली भएपछि उक्त स्थानमा बिरुवा रोप्ने वनका अध्यक्ष चौहानले बताए । वनको जमिन जथाभावी बाँड्न मिल्दैन । शिविर सबै खाली हुनासाथ हामी बिरुवा रोप्ने तयारीमा छौं, चौहानले भने । ०७१ जेठ २५ गतेको मन्त्रिपरिषद् बैठकले शिविरको डेढ बिघा क्षेत्रमा पथरीशनिश्चरे नगरपालिकाको मुख्य भवन निर्माण गर्न दिने निर्णय गरेको थियो । उक्त निर्णयप्रति स्थानीयको कुनै आपत्ति छैन् । सरकारले सुनसरीको कोसीटप्पु वन्यजन्तु आरक्ष बनाउने भएपछि ०३४ सालमा त्यहाँका स्थानीयलाई अन्यत्रै जग्गा दिने भन्दै उठाएको थियो ।उठाइएका मध्ये २४ परिवार साबिक बयरवन र शनिश्चरे गाविसमा आएर बसेका थिए । उनीहरूमध्ये ९ परिवारले त्यतिबेलै २१ बिघा ३ कट्ठा जग्गा सट्टाभर्नाबापत पाएका थिए । बाँकी १५ परिवारले जग्गा नपाएको बताउँदै आएका छन् । तर एमाले नेता भण्डारीले सट्टाभर्ना पाएकाहरू पनि अहिले आएर नपाएको भन्ने गरेको बताए । शिविरको जमिनबारे विवाद बढदै गएपछि हाललाई कुनै गतिविधि नगर्ने सहमति भएको जिल्ला वन अधिकृत देवकोटाले बताए । गत हप्ता जिल्ला वन कार्यालयकी सहायक प्रमुख सरोजा कोइरालाको उपस्थितिमा उपभोक्ता समूह र स्थानीय सरोकारवालाबीच यस्तो सहमति जुटेको देवकोटाले बताए ।"
पढ्न घस्रेरै सदरमुकाम,"रोल्पा लुङ्ग्री गाउँपालिका५ सेवारका दलसिंह बुढाथोकी शारीरिक अपांगता भएका व्यक्ति हुन् । जन्मँदैदेखि उनका दुवै खुट्टा चल्दैनन् । घुँडामुनिको भाग नचल्ने भएपछि २३ वर्षका उनी हातको सहाराले घस्रेरै हिँडडुल गर्छन् । खुट्टाको सहाराबिना उनी गाउँघरमा मात्र होइन, सदरमुकामका गल्ली र सडकमा घस्रेरै हिँड्दै आएका छन् । एक ठाउँबाट अर्को ठाउँ पुग्न उनलाई निकै मुस्किल हुन्छ । तर, पढ्ने तीव्र चाहनाले उनी सेवारबाट सदरमुकाम लिबाङसम्म अवसर खोज्दै पुगेका छन् । उनलाई घरबाट लिबाङ पुग्न एक दिनभन्दा बढी समय लाग्छ । म पढेर आफ्नो भर र मिहिनेतबाटै बाँच्न चाहन्छु । दु:खले पढ्न चाहन्छु, दलसिंहले भने, तर शारीरिक र आर्थिक अवस्था कमजोर भएकाले सोचेजस्तो अवसर हात परेको छैन । बडाचौरस्थित बराहक्षेत्र माविबाट अघिल्लो वर्ष सी ग्रेडमा एसएलसी उत्तीर्ण गरेका उनले अहिले अपांग संघ रोल्पाको सहयोगमा आधारभूत कम्प्युटर शिक्षा अध्ययन गर्दै छन् । साथीहरूले प्राविधिक शिक्षा पढेपछि जागिर पाउन सजिलो हुने सल्लाह दिएपछि सुरुमा उनी लिबाङकै बालकल्याण उमाविमा सञ्चालित प्राविधिक शिक्षाअन्तर्गत सबओभरसियर कक्षामा भर्नासमेत भए । तर, डेराबाट विद्यालय आउनजान र प्राविधिक शिक्षा पढेपछि दुर्गम गाउँमा समेत काम गर्न जानुपर्ने देखेपछि उनले कम्प्युटर शिक्षाप्रति आकर्षण देखेका हुन् । दलसिंहको पारिवारिक अवस्था कमजोर छ । माथिल्लो तह अध्ययन गरी सरकारी सेवामा प्रवेश गर्ने उनको तीव्र इच्छा छ ।"
शोकमा राउटे समुदाय,"सुर्खेतदैलेख बस्तीको पुछारमा एउटा छाप्रो । रोगले थलिएकी एक युवती देखेपछि मध्यपश्चिम क्षेत्रीय अस्पतालका डा पारस चिपालु छाप्रोभित्र प्रवेश गर्न खोज्दै थिए, युवतीका बाबु अर्थात् महामुखिया महिनबहादुर शाहीले रोकिहाले । डाक्टर, औषधिबारे थुपै्र जिज्ञासा राखेपछि उनले छोरीलाई चेकजाँच गर्न अनुमति दिए । डाक्टरले ती युवतीलाई निमोनियाँ र पाठेघरको समस्या देखिएको बताएका थिए । ती युवती थिइन्, २५ वर्षीय डुंग्री शाही । अन्य राउटेझैं उनी पनि गत शनिबार छाप्रामै ज्यान गुमाउन बाध्य भइन् । माघको दोस्रो साता अछामको नाडास्थित जंगलमा शिविरसहित पुगेको स्वास्थ्यकर्मीसँग सुरुसुरुमा कुनै राउटे पनि चेकचाँजका लागि राजी भएनन् । स्वास्थ्य जाँच गराउन सितिमिती तयार नभएपछि महामुखिया भेट्ने क्रममा छेवैको छाप्रोमा पुग्दा ती बिरामी अवस्थामा भेटिएकी थिइन्, डा चिपालुले भने, त्यतिबेलै अस्पताल ल्याउन सकेको भए सायद उनी बाँच्न सक्थिन् । उनले डुंग्रीलाई अस्पताल ल्याउन अथक प्रयास गरे पनि सफल नभएको बताए । पाठेघरमा गम्भीरखालको संक्रमण त्यसमा पनि निमोनियाँ थियो, उनले भने ।स्वास्थ्य संस्थामा औषधि उपचार गर्नु हुन्न भन्ने मान्यता बोक्ने फिरन्ते राउटे समुदाय अकालमा दुई सदस्य गुमाउनुपर्दा यतिबेला शोकमा डुबेको छ। एक साताअघि चन्द्रमानले पाँच वर्षीया छोरी सुदिमालाई गुमाए । नौदस दिनको अन्तरमा दुई सदस्य गुमाउनुपर्दा राउटेहरू पीडामा छन्, राउटे समुदायमा कार्यरत अछाम तुर्माखाँदका धनबहादुर बुढाले भने, नयाँ स्थानमा बस्ती पनि सरिसके । सुदिमाको मृत्युपछि दैलेखको लकान्द्रमा बसाइँ सरेका उनीहरू डुंग्रीको मृत्युपछि त्यो ठाउँ छाडिसकेका छन् । हाल राउटेहरू चामुण्डा बिन्द्रासैनी नगरपालिकाअन्तर्गत पर्ने लयाँटीबिन्द्रासैनी जंगलमा बसाइँ सरेका छन् । आफ्ना सदस्यको मृत्युलगत्तै बसाइँ सर्ने यो जातिको मुख्य विशेषता हो ।परम्परागत उपचार पद्धतिमा विश्वास गर्ने हुँदा राउटेहरू आधुनिक उपचारदेखि धेरै टाढा छन् । अपवादबाहेक राउटेहरू अस्पताल भर्ना हुँदैनन् । १६ महिनाअघि जलेर घाइते भएका राउटे युवा कपिललाई बल्ल उपचारका लागि काठमाडौं पठाइएको छ । अस्पताल आउन नमान्दा उनी बस्तीमै थलिएका थिए । राउटे उत्थान प्रतिष्ठान र उपराष्ट्रपति पुत्र दिपेश पुनको बारम्बारको प्रयासपछि केही दिनअघि उनलाई काठमाडौं पुर्याइएको हो हाल उनको वीर अस्पतालको ट्रमा सेन्टरमा उपचार भइरहेको छ । काठमाडौं पुगेर औषधि उपचार गराउने उनी दोस्रो राउटे हुन् । २०७० सालमा तत्कालीन मुखिया महिनबहादुर शाहीकी श्रीमती दुनीको चावहिलको हेल्पिङ हेन्ड हस्पिटलमा खुट्टाको शल्यक्रिया गरिएको थियो ।"
शिक्षकअभिभावक एकताले विद्यालय सुधार,"चितवन इच्छा कामना गाउँपालिका २ स्थित काउलेको राष्ट्रिय निमाविका प्रधानाध्यापक पदमबहादुर चेपाङ विद्यार्थी नियमित नहुँदा चिन्तित थिए । भर्ना संख्याअनुसार कहिल्यै विद्यार्थी उपस्थित भएनन् । छात्रवृत्ति बाँड्ने र भर्ना हुने बेला विद्यार्थी आए पनि अघिपछि कक्षाकोठा खाली हुन्थे । गाउँमा पूजा, विवाह हुँदा विद्यार्थी भोजभतेरमा जाने भएकाले पढाइ छाड्थे । त्यस्तै अभिभावक आफैंले काम लगाउँदै छोराछोरीलाई पालो लगाएर पढ्न पढाउँथे। घरघरमा पुगेर विद्यार्थी ल्याउने कार्य पनि गरियो, प्रधानाध्यापक चेपाङले भने, सधंै यस्तो कार्य सम्भव भएन, भर्ना हुने तर विद्यालय नआउने समस्याले हामी आजित बन्यौं । उनले अभिभावकलाई सचेत गराएर विद्यार्थीलाई नियमित विद्यालय ल्याउने उपाय निकाले । विकटमा विद्यालय छ, त्यसमा पनि चेपाङ समुदाय पढ्न नपाउँदा हरेक क्षेत्रमा अवसरबाट वञ्चित बन्नुपरेको छ, उनले भने, त्यही भएर सबै शिक्षक मिलेर उपाय लगायौं । वर्षभरि धेरै विद्यालय आउने विद्यार्थीलाई पुरस्कार, अभिभावकलाई सम्मान गर्ने परिपाटी बसाल्यौँ । त्यसले राम्रो परिणाम दिइरहेको छ ।उनले पहिलोचोटि साताअघि यस्तो कार्यक्रम गरेर राम्रो कामको सुरुवात गरेको बताए । अहिले अभिभावकलाई छोराछोरी पढाउन पठाउन प्रतिस्पर्धा चल्न थालेको छ । यो विद्यालयमा कक्षा ८ सम्म १ सय ४ छात्र र १ सय २० जना छात्रा भर्ना भएका छन् । तर, नियमित उपस्थिति कम हुन्छ । खाजा कार्यक्रम भए पनि विद्यार्थी नियमित विद्यालय आउँदैनन् । त्यस्तै, विकटका अन्य विद्यालयको अवस्था भने झन् दयनीय बन्दै गएको छ । विद्यालय सुधार्न न शिक्षक कस्सिन्छन्, न त अभिभावक नै जागरुक हुन्छन् । यसले गर्दा विद्यालय गए पनि विद्यार्थीले पढ्न पाउँदैनन् । शिक्षकसमेत पालो लगाएर पढाउन आउँछन् । विद्यालय सुधारमा शिक्षक र अभिभावक नकस्सिए विकटका सामुदायिक विद्यालय बन्द गर्नुको विकल्प रहने छैन । सामुदायिक विद्यालय खत्तम छन् भनेर प्रचारप्रसार बढी गरिन्छ, शिक्षाविद् रमाकान्त सापकोटोले भने, त्यस्ता विद्यालयलाई सुध्रने मौका दिनुपर्छ । उनी विद्यालय सुधार्न राम्रो शिक्षक छान्नुपर्ने, राम्रो पढाउनुपर्ने, उसले पढाएको छछैन भनेर नियमित अनुगमन गर्ने निकायले अनुगमन गर्नुपर्ने बताउँछन् । पढाएर मात्र भएन, सिकाइ हुनुपर्यो, उनले भने, पाठयपुस्तक मात्र पढाएर भएन, पाठयक्रम पढाउनुपर्यो । उनले राम्रो गर्ने शिक्षकलाई पुरस्कारको व्यवस्था गर्नुपर्ने र गल्ती गर्नेलाई सुधार्नुपर्ने बताए । उनका अनुसार विद्यालय सुधारमा विद्यालय व्यवस्थापन समिति र अभिभावकले भूमिका खेल्नुपर्ने हुन्छ । केही विद्यालयका शिक्षक राजनैतिक संघसंगठनमा आबद्ध हुँदा पढाइ प्रभावित हुने गरेको छ । गाउँका विद्यालयमा अनुगमन गर्ने निकायले अनुगमन नगर्दा मनोमानी बढ्दै गएको छ । डाँडापाखामा विद्यालय भएकाले कष्ट सहेर जाने हिम्मत हतपत कसैले गर्दैनन् । त्यस्तै, अर्को समस्याको रूपमा भने बालविवाह रहेको छ । सानो कक्षामा विद्यार्थी नियमित भए पनि ठूलो कक्षामा कम हुन्छन् । १२१३ वर्षको उमेरमा अहिले पनि गाउँमा बिहे गर्ने चलन छ, राष्ट्रिय माध्यमिक विद्यालय हात्तीबाङ काउलेका प्रधानाध्यापक रमेश रसाइलीले भने, कक्षा ६ भन्दा माथि पढ्ने विद्यार्थीमा यो समस्या बढी छ । त्यसमा पनि चेपाङ समुदायमा यो समस्या बढी रहेको छ । विद्यालयसमेत टाढा हुँदा बालबलिकाहरूले बीचैमा पढाइ छाड्नुपर्ने बाध्यता छ । सिंगो गाउँमा मावि नहुँदा एउटै कक्षा ३ वर्षसम्म पढ्नुपर्ने समस्या छ । जिल्ला शिक्षा अधिकारी गोविन्दप्रसाद अर्याल भने भौगोलिक विकटताका कारण समस्या भएको बताउँछन् । भौगोलिक विकटता छ, उनले भने, जसले गर्दा विकटमा रहेका विद्यालयको प्रभावकारी अनुगमन गर्न सकिएको छैन । उनले विद्यालय सुधारमा शिक्षक र अभिभावकको हात हुने भएकाले उनीहरू नै सक्रिय हुनुपर्ने बताए ।शिक्षा कार्यालयका अनुसार मावि, निमावि र प्राविमा आर्थिक वर्ष ०७२०७३ को बजेट १ अर्ब ४ करोड ५४ लाख ५५ हजार ५ सय ५५ रुपैयाँ खर्च भयो । प्रावि र निमावि तहमा मात्र वार्षिक ७५ करोड २४ लाख ३३ हजार ८ सय ६७ रुपैयाँ छ ।"
५ वर्षमा विद्यार्थी १२ बाट ४०२,"पाल्पा भुसालडाँडा आधारभूत विद्यालयको आफ्नै गतिलो भवन थिएन । यहाँ राम्रो पढाइ हुँदैनथ्यो भन्ने अभिभावकमा सोच थियो । सुकुम्बासी बस्ती, श्रमिकका छोराछोरीका साथै विपन्न समुदायका बालबालिका यहाँ पढ्छन् भन्ने हुन्थ्यो । २०६८ मा यहाँ १२ विद्यार्थी थिए । विद्यार्थी नै नभएपछि शिक्षा कार्यालयले विद्यालय गाभ्ने निर्णय गर्न बाँकी मात्रै थियो । यस विद्यालयप्रति अभिभावक र सरकारी निकायको कसैको चासो थिएन । तर, अभिभावकको चासो बढ्यो भने विद्यालयको शैक्षिक, भौतिक वातावरणमा सुधार हुन्छ भन्ने उदाहरण अहिले यहाँ प्रस्ट देख्न पाइन्छ ।धुले खेलमैदान अहिले सिमेन्ट लगाएर सफा भएको छ । १४ कोठाको पक्की भवन छ । शौचालय बनेको छ । तारबार लगाएर विद्यालयको वातावरण शान्त बनाइएको छ । ५ वर्षअघि आर्थिक अवस्था राम्रो हुनेहरूका छोराछोरी बोर्डिङमा पढ्थे, अभिभावक बाबुदेव खड्काले भने, घर छेउको सरकारी विद्यालयमा कसैले नपठाउने समस्या हुन्थ्यो । भुसालडाँडामा कक्षा ७ सम्म पढाइ हुन्थ्यो । विद्यार्थी संख्या भने जम्मा १२ पनि थिएन । कुनै कक्षामा विद्यार्थी थिए कत्तिमा थिएनन् । शिक्षकले जागिर खाने थलो मात्रै थियो । भुसालडाँडा, गोर्खेकोट, धुँवाघाट, गैरागाउँलगायत स्थानका अभिभावकको चासो बढ्यो । यसको अगुवाइ गोर्खेकोटका सुन्दर श्रेष्ठले गरे । उनी विद्यालयका सहायक प्रधानाध्यापक छन् । अभिभावकको चासो नहुँदै विद्यार्थी जुटाउन गाह्रो मात्र होइन, जेनतेन विद्यार्थी घरदैलो गरेर ल्यायो अनि टिकाउनै गाह्रो हुने अवस्था थियो । विद्यालय व्यवस्थापन समितिका अध्यक्ष हरिकृष्ण खड्का, अनिल खड्का लगायत धेरैको सहयोगबाट विद्यालयले गति लिएको सहायक प्रधानाध्यापक श्रेष्ठले सुनाए । शिक्षा कार्यालयले गाभ्ने चेतावनी पनि यस विद्यालयलाई धेरै पटक दिएको थियो । धुले र गाई चरनजस्तो कच्ची भवनमा बनेको पाँच कोठाको भवनमा सात कक्षासम्म चलेको थियो । अभिभावकको भेलाले विद्यालय मर्ज गर्ने होइन, अंग्रेजी माध्यममा पढाउने, बोर्डिङजस्तै बनाउने योजना भयो । जहाँ स्कुल भवन थियो त्यसको वरपरको जग्गा संरक्षण गरियो, श्रेष्ठले भने, त्यसपछि विद्यालयको सहयोगी खोज्न थालियो ।जापानी समाजसेवी काजुमासा काकिमी (ओकेबाजे) यस विद्यालयका लागि भगवान् बनेर आए । उनले भौतिक पूर्वाधारका लागी मात्रै ५० लाख बढी सहयोग गरेका छन् । मिसन अस्पतालका डाक्टरहरूले ५० हजार दिएका छन् । शिक्षकलाई खाजा खर्च पाएको रकमबाट पेटी निर्माण गरेका छन् । केआईएससी इक्विप नामक संस्थाले विज्ञानको ल्याब सहयोग गरेको छ । रोटरी क्लब पाल्पाले दुई कम्प्युटर सहयोग गरेको छ । निर्मल न्यौपानेले कम्प्युटर र फिल्टर सहयोग गरेका छन् । खेलकुदका सामग्री प्रशस्त छन् । अक्षयकोष मात्रै ५ लाखभन्दा बढी पुगेको छ । ओकेबाजेले कार्पेट र कुसनलाई पनि सहयोग गरेका छन् । यहाँ स्थायी ३, राहत १, अस्थायी १, बालविकास केन्द्र १ र पीसीएफ एक गरी ७ जना मात्रै सरकारी तलब खाने छन् । यहाँ विद्यार्थी पठाउन अभिभावक नै मान्दैन थिए । अंग्रेजी माध्यम थिएन । छिमेकीका सबै बोर्डिङ पढ्न जाँदा सरकारीमा पढाउने कोही थिएन । अर्को कुरा सुविधा सम्पन्न सवारीसाधनमा बोर्डिङ पठाउन बानी परेका अभिभावकले सरकारी विद्यालयमा पठाउनसमेत मानेनन् । तर, अवस्था अहिले भने अचम्मले सुध्रिएको छ । जापानी समाजसेवी काकिमीको सहयोगमा १२ कोठा पक्की भवन बनेको छ । रुम टु रिडको सहयोगमा चारकोठे अर्को पक्की भवन तयार छ । शिक्षाको दुईकोठे ब्लक पनि छँदै छ । नजिकैको मिसन अस्पतालका डाक्टरले पनि भौतिक पूर्वाधारमा सहयोग गरेका छन् । मिसन अस्पतालका पूर्वनिर्देशक डा डिग्वी हेलले तीन जना शिक्षकलाई तलबै खुवाउन तीन वर्षदेखि सहयोग गरेका छन् । अंग्रेजी माध्यम सुरु भएपछि यस क्षेत्रका सबै अभिभावक पनि खुसी छन् । विद्यार्थी संख्या बढेर अहिले ४ सय २ पुगेको छ । निजी विद्यालयमा पढाउन छाडेर सरकारीमै ल्याएर भर्ना गरेका छन् । सुरुमा विद्यार्थी ल्याउन र अभिभावकलाई बुझाउन भने निकै समस्या भयो, प्रधानाध्यापक कमला केसीले भनिन्, अहिले यस्तो स्थितिमा पुग्ला भन्ने धेरैले सोचेका समेत थिएनन् । अहिले कक्षा १० सम्म चलेको छ । कक्षा ११ र १२ प्राविधिक (इलेक्ट्रिकल वा प्लम्बर) चलाउने योजना छ । यहाँ नर्सरीदेखि कक्षा २ मा भुँइ बसाइ प्रभावकारी बनेको छ । पहिला विद्यार्थीलाई खेल्ने स्थान थिएन, अहिले त्यो पनि पूरा भएको छ । हरेक वर्ष २५ जनाभन्दा बढी बोर्डिङ नै छाडेर यहाँ भर्ना हुन आएका उनले बताइन् । अंग्रेजी माध्यमले विद्यार्थीलाई आकर्षण गरेको हो । पहिलाको पढाइ र अहिलेकोमा धेरै फरक पाइएको छ, उनले भनिन्, जसले गर्दा विद्यार्थीलाई आकर्षण भएको छ । नर्सरीदेखि कक्षा १० सम्म पढाइ हुने विद्यालयमा शिक्षक, अभिभावक र विद्यार्थीको त्रिपक्षीय सम्बन्ध राम्रो रहेको छ । जसले गर्दा पढाइ सुध्रिएको छ । शिक्षाले दिएको सहयोगबाहेक ११ जना निजी स्रोतबाट शिक्षक राखिएका छन् । कुल १८ जना शिक्षकले पढाउँछन् । सबै मिलेर विद्यालयलाई नमुना बनाउन सबै लागिपरेका हुन् । विद्यालयको वातावरण राम्रो भएपछि सिकाइ आफैं राम्रो हुँदो रहेछ भन्ने लागेको छ, सहायक प्रधानाध्यापक श्रेष्ठले भने ।"
नि:शुल्क मन्टेसोरी,"मोरङ महँगो शुल्क तिरेर निजी क्षेत्रका मन्टेसोरी स्कुलमा आफ्ना बालबालिका राख्न नसक्ने अभिभावकका लागि खुसीको खबर छ । अब शुल्क नै नतिरी मन्टेसोरी स्कुलमा बालबालिका पढाउने हो भने यस क्षेत्रकै सबैभन्दा पुरानो सरकारी स्कुल आदर्श माविमा गए हुन्छ । तपाईं त्यहाँ पुग्नुभयो भने बाहिरपट्टि चौरको रोटेपिङमा बालबालिका खेलिरहेका देख्न सक्नुहुन्छ । पछिल्तिर चिटिक्क परेका शीतल कक्षाकोठा । भित्रपट्टि भुँइमा ओछ्याइएको कार्पेटमाथि बालमैत्री गोलो टेबलमा ढल्केर केही बालबालिका रमाएर पढिरहेका हुन्छन् । कोही तोतेबोलीमा गीत गुनगुनाइरहेका हुन्छन् त कोही नाच्दै । कक्षा ५ देखि १० सम्म अंग्रेजी र नेपाली माध्यममा कक्षा सञ्चालन गर्दै आएको उक्त विद्यालयले यही शैक्षिक सत्रदेखि मन्टेसोरीसमेत सञ्चालनमा ल्याएको छ । यो कक्षामा कुनै वर्ग विभाजन छैन । हुने खानेदेखि हुँदा खानेसम्मका बालबालिका एकै थलोमा जम्मा भएका छन् । यो कक्षामा अहिले २२ जना भर्ना भइसकेका छन् ।हामी ४० जनासम्म लिन सक्छौं, शिक्षक अञ्जना श्रेष्ठले भनिन् ।विराटनगरकै प्रीति सेठियाले आफ्नी छोरी नम्रतालाई मन्टेसोरीमा भर्ना गराएकी छन् । शुल्क मात्र महँगो भएर हुँदैन, उनले भनिन्, वातावरण र पढाइ प्रमुख कारण हो त्यसैले मैले सक्ने भएर पनि यहाँ ल्याएकी हुँ । विराटनगर ११, देवकोटा चौककी ज्योति वर्णबालले राम्रो पढाइ भइरहेको सुनेर छोरोलाई आदर्शमै भर्ना गराएकी छन् । निजी विद्यालयमा पढ्दै आएका छोरालाई यहाँ भर्ना गराउँदा उनी निकै खुसी छन् । यस विद्यालयमा शिशु कक्षादेखि ३ सम्म अंग्रेजी माध्यममा पढाइ सुरु भएको थाहा पाएपछि जेठाजुको सल्लाहमा छोरालाई कक्षा १ मा भर्ना गराएँ, उनी भन्छिन्, निजी विद्यालयमा मासिक ११ सय शुल्क तिरेर पढाउँदासमेत राम्रो पढाइ थिएन तर यसमा नि:शुल्क पढाउँदा पनि राम्रो पढाइ भइरहेको पायौं ।सामान्य मजदुरदेखि सम्पन्न परिवारका बालबालिकासमेत भर्ना हुन आएको प्राचार्य दुर्गाप्रसाद चुडालले बताए । यहाँका अभिभावकको मागअनुसार नै मन्टेसोरी कक्षादेखि माथिल्लो सबै कक्षा अंग्रेजी माध्यममा सञ्चालन गर्ने योजना बनाएका छौं, उनले भने, कक्षा ५ देखि १० सम्म अंग्रेजी र नेपाली दुवै माध्यममा पठनपाठन भइरहेको छ, तर यस वर्षदेखि ३ कक्षासम्मलाई पनि अंग्रेजी माध्यममै सुरु गर्यौं ।कक्षाकोठा, खेलमैदानको सजावटको काम हुँदै छ, डेकोरेसनको काम पूरा भएपछि बालबालिकालाई आकर्षित गर्ने बाहिरी वातावरण तयार हुन्छ, उनले थपे, बालकेन्द्रित शिक्षण विधिबाट कक्षा सञ्चालन गर्न प्रत्येक कक्षाकोठामा पर्याप्त शैक्षिक सामग्री, एलसीडी, प्रत्येक शिक्षकलाई ल्यापटप प्रदान गरिएको छ ।"
गयल हुन छाडे छात्रा,"यसअघि महिनावारीको समयमा छात्राहरू विद्यालय आउनै छाड्ने गरेकामा उनीहरूलाई आफैं प्याड बनाएर प्रयोग गर्ने तरिका सिकाइएपछि महिनावारीको समयमा पनि छात्राहरू विद्यालय आउन थालेका हुन् । आसमानले हाल द्वारदेवी मावि अलौं, शारदा मावि बहुअरी, मुखदेव सुशील मावि रामनगरी, राधाकृष्ण चौहान मावि बहुअर्वाभाठा, उच्चाङ्गल मावि पोखरिया, रामचरित्र भगत मावि पकाहामैनपुर, सुकई साह मावि भेडियाही, कालीप्रसाद लाखे मावि लंगडी, जनता मावि र नेरा मावि बर्वाछटैली, हरपुर मावि, उच्च मावि डकैला बहुअरीमा यो कार्यक्रम सञ्चालन गरिरहेको छ । विभिन्न कारणले विद्यालय नियमित नआउने र भर्ना भए पनि बीचमै पढाइ छाडेर घरमा बसेका छात्राहरूलाई त्यसै गाउँका ठूला कक्षामा पढ्ने दिदी हरूले विद्यालयमा पुन: फर्काउने प्रयास गर्दै आएका छन् । कार्यक्रमअन्तर्गत एक दर्जन विद्यालयमा ८० दिदीहरू सक्रिय भएपछि ३ सय २५ छात्रा विद्यालयमा नियमित छन् । सानी बहिनी भनी बोलाइने यस्ता छात्राहरू यस क्रममा प्रत्येक महिना महिनावारी हँुदा विद्यालयै नआउने समस्या ठूलै रूपमा देखिएपछि यो अभियान चलाइएको आसमान नेपालका जिल्ला कार्यक्रम संयोजक मुनीलाल बैठा बताउँछन् । यसरी महिनावारीको समयमा सानी बहिनीहरू विद्यालय नै नआउने समस्याले कार्यक्रममै नकारात्मक प्रभाव पार्न थालेपछि हामीले पहिले ठूली दिदीहरूलाई गतवर्षको असार महिनामा कपडाको सेनिटरी प्याड बनाउने तालिम दियौं, बैठा भन्छन्, त्यसपछि ठूली दिदीहरूले आआफ्ना सानी बहिनीहरूलाई कपडाको प्याड बनाउने तालिम दिए, आफैंले प्याड बनाएर प्रयोग गर्न थालेपछि सानी बहिनीहरूलाई विद्यालय आउन धेरै सहज भयो । शारदा मावि बहुअरीमा कार्यरत ठूली दिदी सुजाता चौबे सेनेटरी प्याडको प्रयोगले आफ्ना सानी बहिनीहरू नियमित विद्यालय आउन थालेको बताउँछिन् ।"
बिते हयान्डसम हिरो,"बलिउडका चर्चित अभिनेता विनोद खन्नाको ७० वर्षको उमेरमा बिहीबार बिहान निधन भएको छ । ब्लाडर क्यान्सर भएपछि उनी मुम्बईस्थित रिलायन्स फाउन्डेसन अस्पतालमा भर्ना भएका थिए । त्यहीं उनले अन्तिम सास फेरे ।अस्पतालमा खिचिएको खन्नाको एउटा तस्बिर केही दिनअघि सामाजिक सञ्जालमा भाइरल बनेको थियो । कुनै बेलाका हट्टाकट्टा हिरो उक्त तस्बिरमा साह्रै दुब्लो र छिनेका देखिन्थे । उनको अवस्था सुध्रिने अनुमान गरेका थियौं तर ठीक उल्टो भयो, अस्पताललाई उद्धृत गर्दै हिन्दुस्तान टाइम्सले लेखेको छ, उनी अप्रिलको पहिलो सातादेखि नै अस्पतालमा थिए ।बिहीबार दिनभर खन्नालाई श्रद्धाञ्जली दिनेको ओइरो लाग्यो । भारतका राष्ट्रपति प्रणव मुखर्जीदेखि अभिनेता अनुपम खेर, रजनीकान्त, अक्षय कुमार, वरुण धवन, निर्माता करण जोहरलगायतले ट्वीटरमार्फत उनलाई सम्झिए । विनोद खन्ना निकै दक्ष र सर्वस्वीकार्य अभिनेता एवं सांसद थिए, राष्ट्रपति मुखर्जीले ट्वीटमा भनेका छन् । सन् १९६८ मा सुनील दत्तको फिल्म मनका मीत बाट खन्ना बलिउडमा भित्रिएका थिए । सुरुका दिनमा उनी नेगेटिभ रोलमा देखिए । त्यसले उनलाई हयान्डसम भिलेन का रूपमा स्थापित गराइदियो । तर, पछि मूलधारको हिरोको भूमिका गर्न थालेदेखि उनलाई फेरि मोस्ट गुडलुकिङ एक्टर भन्न थालियो । धर्मेन्द्र, राजेश खन्ना, शम्मी कपुर र विनोद खन्ना अझै पनि बलिउडका हयान्डसम हिरो मानिन्छन् । नेगेटिभ र मसिना साइड रोलहरू हुँदै खन्नाले आफूलाई मुख्य भूमिकामा पुर्याएका थिए । सन् १९७१ मा बनेको हम तुम और वह फिल्ममा उनी पहिलो पटक लिड रोलमा मात्रै देखिएनन्, फिल्म मज्जैले चल्यो पनि । आफ्नो जमानाको हिट हिरो खन्नाले बलिउडलाई थुप्रै ब्लकबस्टर फिल्म दिए । मेरे अपने, इन्साफ, अमर अकबर एन्थोनी जस्ता फिल्मबाट उनले प्रशंसा कमाए । सन् २०१५ को फिल्म दिलवाले मा उनी अन्तिम पटक शाहरूख खानसँग देखिएका थिए । सन् १९४६ मा पेसावर (हाल पाकिस्तान) मा जन्मिएका खन्ना कलाकारितामा लाग्नुअघि मुम्बईको सिडेनम कलेजमा व्यवस्थापन विषय पढ्थे । कलेज छँदा नै मुगल ए आजम, सोलह साल लगायत फिल्म हेरेपछि उनी कलाकारितापट्टि तानिए । भिलेनका रूपमा थुप्रै फिल्म खेले पनि उनी सन् १९७७ मा बनेको परवरिश बाट मात्रै चिनिए । यसमा उनी अमिताभ बच्चनसँग देखिएका थिए । त्यसपछि दुईले थुप्रै फिल्ममा सहकार्य गरे । उनीहरूलाई बलिउडका सुपरहिट जोडी पनि भनिन्थ्यो । त्यो जमानामा अमिताभ सर्वाधिक लोकप्रिय भए पनि खन्नाले आफ्नो छुट्टै स्थान खडा गरेका थिए । उनी नै लिड रोलमा रहेको फिल्म रकी मार्फत अभिनेता सञ्जय दत्त बलिउडमा प्रवेश गरेका थिए । खन्नाले सन् १९७१ मा गीताञ्जलीसँग विवाह गरे । उनीहरूका दुई छोरा राहुल र अक्षय खन्ना बलिउडका परिचित अनुहार हुन् । दोस्री श्रीमती कवितापट्टि पनि उनका साक्षी र श्रद्धा गरी दुई छोराछोरी छन् ।खन्ना ओशो रजनीशका ठूला भक्त थिए । बेलाबेला काठमाडौंको नागार्जुनस्थित ओशो तपोवन पनि आइरहन्थे । एकपटक त बलिउड नै छोडेर अमेरिकास्थित ओशोको आश्रम पनि पुगेका थिए । त्यहाँ उनले मालीको काम गरे ।उनीप्रति तपोवनका संस्थापक स्वामी आनन्द अरुणले पनि श्रद्धाञ्जली व्यक्त गरेका छन् । मेरो पुरानो मित्र एवं महान् अभिनेता विनोदलाई हामी स्वामी विनोद भारती भन्ने गथ्र्यौं, स्वामी अरुणले फेसबुकमा लेखेका छन्, उनलाई मैले पछिल्लोचोटि दिल्लीमा भेटेको थिएँ । उनले कलाकार, संन्यासी र राज्यमन्त्रीका रूपमा सफल जिन्दगी बिताए ।"
अभिनेता क्षत्रीलाई सहयोग,"न्युयोर्क फेसबुक लाइभमार्फत नर्थ क्यारोलिनाबाट अभिनेता दीपक क्षत्रीको उपचारका लागि दुई लाख संकलन गरिएको छ । विशाल भारतीको आयोजना र प्रस्तुति एवं सुमन भट्टराईको स्वरमा सञ्चालित फेसबुक लाइभलाई डीसी नेपाल, ओएस नेपाल एवं फिल्मी बजार अनलाइनहरूले प्रसारण गरेका थिए । अभिनेता क्षत्रीका सहयोगको अपिल गर्दै गायक भट्टराईले भक्तराज आचार्यको स्वरमा रहेको जहाँ छन् बुद्धका आँखा गीत गाउँदै लाइभ कार्यक्रम सुरु गरेका थिए । त्यसैगरी क्षत्री अभिनीत देउता फिल्मको गीत पनि उनले गाएका थिए । लाइभ हेर्दै स्वस्फुर्त रूपमा सयौंले आर्थिक सहयोग गरेको कार्यक्रम संयोजक भारतीले कान्तिपुरलाई बताए । लाइभकै क्रममा दाताहरूको नामावली प्रसारण गरिएको थियो भने, संकलित रकम सोमबारै काठमाडौंमा अभिनेता क्षत्रीलाई हस्तान्तरण गरिएको आयोजकले जनायो ।चार वर्षदेखि घाँटीमा मासु पलाएका कारण क्षत्रीको स्वर भास्सिएको छ । उपचारको सहयोगार्थ देशविदेशबाट सहयोग गरिँदै आएको छ ।"
लोकगायक गर्बुजाको एकल साँझ हुने,"काठमाडौं लोकगायक खडग गर्बुजाको एकल साँझ हुने भएको छ । म्याग्दी कलाकार संघको आयोजनामा वैशाख १६ गते प्रज्ञा भवन कमलादीमा एकल साँझ हुन लागेको हो ।गर्बुजाले कार्यक्रममा १९ जति लोकगीत प्रस्तुत गर्ने बिहीबार पत्रकार सम्मेलनमा जानकारी दिइयो ।म्याग्दी ओभरसिज नेपाली एशोसियसन (मोना) को अन्तर्राष्ट्रिय कार्यकारी समिति, मोना नेदरल्यान्ड र अस्ट्रेलियानिवासी म्याग्देलीहरूको प्रायोजनमा कार्यक्रम हुन लागेको हो । सालैजो, सोरठी, शिरफूल माया जस्ता लोकभाकाका गायक गर्बुजाका हालसम्म ३४ लोकदोहोरी एल्बम सार्वजनिक भइसकेका छन् ।"
नेपाल फोटो प्रदर्शनी,"नेपालगन्ज नेपाली फोटो पत्रकारिता दिवस पारेर नेपालगन्जमा दुईदिने नेपाल फोटो प्रदर्शनी यात्रा गरिएको छ । फोटो पत्रकार क्लब (पीजे क्लब) ले अन्तराल मिडियाको सहकार्यमा गरिएको नेपाल फोटो प्रतियोगिता,२०७३ मा छानिएका उत्कृष्ट तस्बिरहरूको प्रदर्शनी नेपालगन्जमा गरेको हो ।बिहीबार सकिएको फोटो प्रदर्शनीको करिब ३ हजार ५ सयले अवलोकन गरेको अन्तराल मिडियाका प्रमुख जयनारायण शाहले बताए । एक दर्जनभन्दा बढी कलेज र विद्यालयका विद्यार्थीले सामूहिक रूपमा प्रदर्शनीको अवलोकन गरेका थिए । पीजे क्लबले उत्कृष्ट ठहर्याएका १ सय ११ फोटाको नेपालगन्जस्थित भेरी प्राविधिक शिक्षालयमा प्रदर्शनी गरिएको हो । यात्राअन्तर्गत यसअघि काठमाडौं, सौराहा र विराटनगरमा प्रदर्शनी गरिएको थियो । बर्सेनि नेपालगन्जमा फोटो प्रदर्शनीको आयोजना गरिरहेका छौं, प्रदर्शनीको सहकार्य गरिरहेको अन्तराल मिडियाका प्रमुख शाहले भने, यसले मोफसलमा पनि फोटोग्राफीलाई व्यावसायिक बनाउँदै लगेको छ ।"
सुनीलको संस्मरण,"काठमाडौं राष्ट्रिय योजना आयोगका सदस्य डा सुनीलबाबु श्रेष्ठको सस्मरण संग्रह सम्झनाबगैँचा राजधानीमा लोकार्पण गरिएको छ । राष्ट्रिय योजना आयोगका उपाध्यक्ष डा मीनबहादुर श्रेष्ठ र नेपालका लागि जापानका महामहिम राजदूत मासाशी ओगावाले बुधबार कृतिको लोकार्पण गरेका हुन्। उपाध्यक्ष श्रेष्ठले पुस्तक जापानी भाषामा समेत अनुवाद गरिनुपर्नेमा जोड दिए । प्रा राजेन्द्र सुवेदीले पुस्तकमा लेखक सुनीलबाबुको इमानदारी झल्केको बताए । आफूले भोगेकादेखेका घटना र दृश्यलाई लेखनमा जस्ताको तस्तै दिएर लेखकले आफ्नो नैतिकता र साहसलाई व्यक्त गरेको उनले दाबी गरे । डा रोहित पोखरेल, सुवर्ण कर्माचार्यलगायतले पनि लेखक र कृतिबारे प्रस्टयाए ।"
निर्मलका हाइकु,"काठमाडौं कवि निर्मलकुमार रिमाल हाइकुसहित आएका छन् । उनका साढे ६ हजार हाइकुहरू समेटिएको बृहत् हाइकु कृतिको बिहीबार राजधानीमा सार्वजनिक गरियो । नेपाल प्रज्ञा प्रतिष्ठानका कुलपति गंगाप्रसाद उप्रेती, अन्तर्राष्ट्रिय नेपाली साहित्य समाज (अनेसास)का वरिष्ठ उपाध्यक्ष राधेश्याम लेकाली, प्राज्ञ डा अमर गिरी, समालोचक प्राडा खगेन्द्रप्रसाद लुइँटेललगायतले कृति लोकार्पण गरे । नेपाली हाइकु लेखनलाई उचाइ दिन रिमालको कृतिले सघाउने कुलपति उप्रेतीले दाबी गरे। प्राज्ञ गिरीले रिमालका हाइकुमा प्रकृतिप्रेम, राष्ट्रप्रेम, प्रणयका साथै नेपाली सभ्यता, संस्कृति, संस्कारप्रतिको आस्था अभिव्यक्त भएको दाबी गरे। समालोचक प्राडा लुइँटेलले हाइकुलाई छुट्टै विधाको रुपमा नभई कविताको एउटा सानो सन्तानको रूप मान्नुपर्ने बताउँदै रिमालका हाइकुहरूमा परिष्कृत र सरल भाषाको प्रयोग गरिएको दाबी गरे ।"
प्रतिरक्षा प्रणाली चाँडै सक्रिय बनाइन्छ : अमेरिका,"वासिङ्टन अमेरिकाले दक्षिण कोरियामा स्थापना गरिएको मिसाइल प्रतिरक्षा प्रणाली केही दिनमै सक्रिय बनाइने र उत्तर कोरियामाथिको आर्थिक प्रतिबन्ध अझ कडा बनाइने जनाएको छ । उत्तर कोरियाले अहिलेसम्मकै ठूलो सैन्य अभ्यास गरेपछि अमेरिकाले यस्तो घोषणा गरेको हो । टर्मिनल हाई अल्टिच्युट एरिया डिफेन्स सिस्टम (थाड) भनिने प्रतिरक्षा प्रणाली सन् २०१७ को अन्त्ययता प्रयोग नहुने अनुमान गरिए पनि अमेरिकाले अहिल्यै सक्रिय पार्ने बताएको हो । तर, आफू निसानामा पार्ने त्रासका कारण अधिकांश दक्षिण कोरियाली नागरिक यसको विपक्षमा छन् । बुधबार अमेरिकी कंग्रेसमा बोल्दै अमेरिकी सेनाका प्रशान्त क्षेत्रस्थित कमान्डर हयारी हयारिसले उत्तर कोरियाको बढ्दो आणविक खतराबाट दक्षिण कोरियाको रक्षा गर्न थाड प्रणालीलाई आगामी दिनमा सक्रिय बनाइने बताए । यसैबीच, उत्तर कोरियाको मानव अधिकार इन्स्चि्युटका निर्देशक सोक चोल वोनले आफ्नो देशले आणविक परीक्षण नरोक्ने बताएका छन् । सीएनएनलाई अन्तरवार्ता दिँदै सोकले आणविक परीक्षण आणविक शक्तिसम्पन्न हुने निरन्तर प्रयासको महत्त्वपूर्ण पाटो भएको बताए । जबसम्म अमेरिकाले शत्रुतापूर्ण रूपमा आक्रमण जारी राख्छ, हामी आणविक र मिसाइल परीक्षण रोक्दैनौं, उनले भने । सोकले सेनाको ८५ औं वार्षिकोत्सवमा गरिएको बृहत् सैन्य अभ्यास अमेरिकी राष्ट्रपतिलाई चेतावनी भएको पनि बताए । यो अभ्यास अमेरिकाले गरेको आक्रमणको सिधा प्रतिक्रिया हो, उनले भने । उनले उत्तर कोरियाली जेलमा यातना दिइएको कुरालाई अस्वीकार गरे । उनीहरूलाई अमेरिकाले पैसा दिएर झूटो बोल्न लगाएको पनि उनको आरोप थियो । सोकले राष्ट्रसंघले मानवअधिकार मुद्दालाई राजनीतिकरण गर्दै आफ्नो आन्तरिक मामिलामा हस्तक्षेप गरेको पनि बताए । राष्ट्रसंघको मानवअधिकार रिपोर्ट काल्पनिक रहेको उनको भनाइ छ । उत्तर कोरिया र आफ्ना नेता किम जोङ उनको प्रतिरक्षा गर्नु नै मानवअधिकारको अर्थ रहेको पनि उनले बताए । उत्तर कोरियालाई तह लगाउन आर्थिक प्रतिबन्ध र कूटनीतिक दबाब दिन अमेरिकी मन्त्रिपरिषद्ले जोड दिएकै बेला उत्तर कोरियाली अधिकारीको यस्तो भनाइ आएको हो । उत्तर कोरियाको गतिविधिबारेमा बुधबार सिनेटरहरूलाई जानकारी गराइएको थियो । तर सिनेटरहरूले पत्रिकामा पढेभन्दा केही नयाँ जानकारी नआएको बताएका छन् । सिनेटरहरूलाई ब्रिफिङपछि जारी संयुक्त विज्ञप्तिमा अमेरिका कोरियाली प्रायद्वीपमा स्थायित्व र शान्तिपूर्ण रूपमा आणविक हतियाररहित बनाउन केन्द्रित भएको उल्लेख छ । विदेशमन्त्री रेक्स टिलरसन, रक्षा मन्त्री जेम्स म्याटिस र नेसनल इन्टलिजेन्स विभागका निर्देशक डान कोट्सले जारी गरेको विज्ञप्तिमा भनिएको छ त्यो उद्देश्य पूर्ति गर्न हामी वार्ताका लागि खुला छौं, यद्यपि हामी र हाम्रा सहयोगीको रक्षाका लागि हामी तयार पनि छौं ।"
भारतले गर्यो मिसाइल परीक्षण,"नयाँदिल्ली भारतले बिहीबार मध्यम दूरीको आणविक क्षमताको मिसाइल परीक्षण गरेको छ । अग्नि तृतीय नाम दिइएको उक्त मिसाइल उडिसाको अब्दुल कलाम टापुबाट परीक्षण गरिएको हो ।उक्त मिसाइल ३ हजार किलोमिटर दूरीमा प्रहार गरिएको थियो । राज्यद्वारा सञ्चालित रक्षा अनुसन्धान तथा विकास संगठनले यसको निर्माण गरेको जनाइएको छ । यो ३ हजार किलोमिटरसम्म १५ टन वजन बोक्न सक्ने क्षमताको रहेको छ ।अग्नि तृतीयमा अत्याधुनिक एवं परिष्कृत विमान, पथ प्रदर्शक नियन्त्रण प्रणालीलगायत पछिल्लो समय विकास भएको कम्प्युटर प्रणालीको प्रयोग गरिएको बताइएको छ ।"
दमास्कसमा मिसाइल आक्रमण,दमास्कस इजरायलले सिरियाको दमास्कस अन्तर्राष्ट्रिय विमानस्थलनजिकै रहेको सैन्य क्षेत्रमा बिहीबार मिसाइल आक्रमण गरेको छ । तर आक्रमणमा इजरायली संलग्नताबारे भने स्वतन्त्र रूपमा पुष्टि हुन सकेको छैन आक्रमणमा तेल टयांक र भण्डार गृहमा क्षति पुगेको सरकारी समाचार समिति सानाले जनाएको छ । सिरियाली विद्रोहीले लेबनानको हेजबोल्लाह समूहले सञ्चालन गरेको सैन्य भण्डार गृहमा विस्फोट गराइएको बताए । इजरायलले हेजबोल्लाहलाई हतियार तस्करी गर्नबाट इरानलाई रोक्न उक्त भण्डार गृहमा विस्फोट गर्नुपर्ने आफ्नो नीतिसँग मिलेको बताएको छ । तर आक्रमणमा आफ्नो संलग्नताबारे भने इजरायलले कुनै प्रतिक्रिया दिएको छैन । सिरियन अब्जरभेटोरी फर हयुमन राइटस्ले बिहीबार सबेरै भएको शक्तिशाली विस्फोट राजधानी दमास्कसभर सुनिएको जनाएको छ । साना समाचार समितिका अनुसार विमानस्थलको दक्षिणपश्चिम क्षेत्रबाट सैन्य क्षेत्रमा थुप्रै मिसाइल प्रहार गरिएको जनाएको छ । सरकार समर्थित एक टेलिभिजनले इजरायलले गोलान हाइटस्बाट उक्त मिसाइल प्रहार गरेको जनाएको छ ।
कारागारमा १२ जनाको मृत्यु,"काराकास भेनेजुएलाको एउटा कारागारमा भएको हिंसाका क्रममा १२ जनाको मृत्यु भएको छ । मंगलबार भएको घटनामा अन्य ११ जना घाइते भएका छन् । पूर्वी प्रदेश अन्जोआटेगुईमा रहेको जेसो अन्टोनिओ अन्जोअटेगुई कारागारबाट भाग्ने क्रममा भएको झडपमा परी उनीहरूको मृत्यु भएको स्थानीय सञ्चारमाध्यमले जनाएका छन् । कैदी र सुरक्षा गार्डबीच भएको भिडन्तमा उनीहरूको मृत्यु भएको हो । कैदीहरूले कारागार नै नियन्त्रणमा लिन खोजेपछि भिडन्त भएको बताइएको छ । भेनेजुएलाका कारागार मामिला मन्त्री आइरिस भारेलाले ९ जना गोली लागि मरेका, २ जना औषधिको अत्यधिक प्रयोग र १ जनाको कुटाइका कारण मृत्यु भएको जानकारी दिए । मन्त्री भरेलाले राष्ट्रपति निकोलास माडुरोविरुद्ध आन्दोलन गरिरहेका आन्दोलनकारीले कैदीलाई ५० हजार अमेरिकी डलर दिएर हिंसा भड्काउन उक्साएको आरोप लगाएका छन् । माडुरोविरुद्ध चार सातादेखि भइरहेको प्रदर्शनका क्रममा अहिलेसम्म झन्डै दुई दर्जनभन्दा बढीको मृत्यु भइसकेको छ ।"
कश्मीर आक्रमणमा ३ सैनिकको मृत्यु,"श्रीनगर भारतअधीनस्थ कश्मीरमा बिहीबार भएको आक्रमणमा ३ सैनिकको मृत्यु भएको छ । उक्त इलाकामा भारतीय अधिकारीले इन्टरनेट सेवा प्रबन्धकलाई फेसबुक, ट्वीटरलगायतका २२ सामाजिक सञ्चारमाध्यम बन्द गर्ने आदेश दिएको एक दिनपछाडि यो घटना भएको हो । सैनिक प्रवक्ता राजेश कालियाले भारत र पाकिस्तानको सीमा क्षेत्रनजिकै रहेको कुप्वादा जिल्लामा बिहान सबेरै गरिएको आक्रमणमा परी २ आक्रमणकारीको पनि मृत्यु भएको बताएका छन् ।"
शुल्क बढाउने विद्यालयमा ताला,"कञ्चनपुर ५ विद्यार्थी संगठनले मनपरी ढंगले शुल्क बढाउने निजी विद्यालयमा तालाबन्दी गरेका छन् । दर्जन बढी विद्यालयमा ताला लगाएका हुन् । विद्यार्थी भर्नासँगै मासिक शुल्कमा समेत मनपरी वृद्धि गरेको उनीहरूको आरोप छ ।बुधबार महेन्द्रनगर बजार क्षेत्रका विद्यालयमा ताला लगाएका थिए । बिहीबार निजी विद्यालयहरूका संगठन प्याब्सन, एन प्याब्सन र आई प्याब्सनको कार्यालयमा समेत ताला लगाए । विद्यालयहरूले गत वर्षको तुलनामा २० देखि ३० प्रतिशतसम्म शुल्क बढी लिएको गुनासो आएको छ, अनेरास्ववियुका जिल्ला सचिव नरेन्द्र कार्कीले भने, पाठ्यपुस्तक र कापी खरिदमा समेत सिन्डिकेट लादिएको छ । केहि विद्यालयले कापीसमेत आफैंले छापेको र किताब पनि आफैंले भनेको पसलबाट मात्रै खरिद गर्नुपर्ने बाध्यता सिर्जना गरेको विद्यार्थीले बताए । पोसाक खरिदमा समेत सिन्डिकेट छ ।यहाँका सनराइज, ग्लोबल, वेस्टर्न पब्लिक, ज्ञानद्वीप, मर्निङ ग्लोरी, ग्वाल्लेक नवकिरण, युनाइटेड पब्लिक, लिटिल बुद्ध, इन्टरनेसनल, जनज्योति र आदर्श विद्या निकेतनमा ताला लगाइएको छ । वृद्धि भएको शुल्क नघटाएसम्म ताला नखोल्ने विद्यार्थी संगठनको अडान छ । नेविसंघ, अनेरास्ववियु, अनेरास्ववियु क्रान्तिकारी, अनेरास्ववियु छैंटौं र विप्लव निकटको अनेरास्ववियु क्रान्तिकारीका विद्यार्थीले तालाबन्दी गरेका हुन् । निजी विद्यालय सञ्चालन निर्देशिकाअनुसार ३ वर्षसम्म शुल्क वृद्धि गर्न नपाइने, ३ वर्षपछि पनि बढेको शुल्क अभिभावक भेलाबाट अनुमोदन गरेर जिल्ला शिक्षा समितिबाट स्वीकृत भएपछि मात्रै लागू गर्न पाउने व्यवस्था छ । तर यतिबेला विद्यालयहरूले न त अभिभावक भेला नै बोलाए, न शिक्षा समितिबाटै स्वीकृत गरेका छन् । अहिलेसम्म कुनै पनि विद्यालयले शुल्क वृद्धिका लागि शिक्षा समितिमा पेस गरेका छैनन्, सहायक जिल्ला शिक्षा अधिकारी पदमराज भट्टले भने, निर्देशिकाअनुसार कुनै पनि विद्यालयले अभिभावक भेलाबाट अनुमोदन पनि गराएका छैनन् । उनले बिहीबार निजी विद्यालयका ३ वटै संगठनका पदाधिकारीलाई बोलाएर वृद्धि भएको शुल्क घटाउनेबारे छलफल भएको बताए । कञ्चनपुरमा २ सय ४८ निजी विद्यालय सञ्चालनमा छन् । ग्रामीण भेगभन्दा पनि सदरमुकाम र आसपासका विद्यालयले शुल्क बढाएको अभिभावकको गुनासो छ । ग्रामीण भेगको तुलनामा सदरमुकामका विद्यालयले ५० प्रतिशतभन्दा बढी शुल्क लिने गरेको पाइन्छ । भर्नाका बेलासमेत विभिन्न बहानामा मनपरी असुल्ने कार्य भइरहेको अभिभावकहरू बताउँछन् । निजी विद्यालयसँग गत वर्ष लागू गरिएको शुल्क र अहिले लागू गर्न खोजिएको शुल्कको विवरण माग गरिएको छ, सहायक जिशिअ भट्टले भने, उक्त विवरण आएपछि मात्रै बढाएको पाइए कारबाही प्रक्रिया अघि बढ्छ । गत वर्ष विद्यालय भर्नाका बेला शिक्षा कार्यालयले भर्ना तथा मासिक शुल्कका विषयमा अनुगमन गरेको थियो । तर यसपटक गुनासो गर्दा समेत कारबाही अघि नबढाएको अभिभावकको गुनासो छ । चर्को शुल्क वृद्धिको विरोधबाँके संस्थागत विद्यालयहरूले विद्यार्थी भर्ना र मासिक शुल्कमा अत्यधिक वृद्धि गरेका छन् । गत वर्षभन्दा २० प्रतिशत बढी शुल्क लिन थालेका हुन् । यस्तो अचाक्ली शुल्क वृद्धिको विद्यार्थी संगठनहरूले विरोध गरेका छन् । कांग्रेस आबद्ध नेविसंघ, एमालेको भ्रातृ संगठन अनेरास्ववियु, माओवादी केन्द्र आबद्ध अखिल क्रान्तिकारी र विप्लप नेतृत्वको नेपाल कम्युनिस्ट पार्टी निकट संगठन चर्को शुल्कविरुद्ध उत्रिएका हुन् । केही निजी विद्यालयले मासिक चार हजारसम्म शुल्क तोकेको खबर आएको छ । त्यसैले आन्दोलनमा उत्रिनु परेको हो, अनेरास्ववियुका जिल्ला अध्यक्ष मोहित शाहले भने, चर्को शुल्क असुली गरिरहेका विद्यालयलाई पहिलो चरणमा आग्रह गर्यौं । तर, नमानेपछि आन्दोलनमा उत्रिएका छौं।यसअघि विद्यार्थी संगठनहरूले नेपालगन्जमा सञ्चालित संस्थागत विद्यालयहरूमा लिने गरेको भर्ना र मासिक शुल्कबारे अनुगमन गरेका थिए । त्यस लगत्तै उनीहरूले शुल्क कम गर्न आग्रह गरेका थिए । त्यसको बेवास्ता भएको भन्दै विद्यार्थी संगठनहरूले शुक्रबार नेपालगन्जस्थित जिल्ला शिक्षा कार्यालय घेराउ गर्ने भएका छन् । चर्को शुल्क असुली कार्यप्रति ध्यानाकर्षण गराउन घेराउ गर्न थालिएको नेविसंघ बाँकेका सहसचिव चक्र रावतले बताए । बाँकेमा करिब डेढ सयभन्दा बढी संस्थागत विद्यालय छन् । ती विद्यालयमा पनि मासिक शुल्क एकरूपता छैन ।त्यस्तै, वैशाख १७ गते संस्थागत विद्यालयहरूको लेखा र प्रशासन शाखामा तालाबन्दी गर्ने कार्यक्रम छ । वैशाख १९ गते इजाजत नलिई सञ्चालनमा रहेका विद्यालयमा पनि तालाबन्दी गरिने ती संगठनले जनाए । बाँकेका जिल्ला शिक्षा अधिकारी भीमबहादुर साउदले मासिक शुल्क बढाउने विद्यालयको संगठनहरूले अनुगमन गरिरहेको बताए । उनले अत्यधिक मूल्य बढाउने बिद्यालयलाई कारबाही गर्ने दाबी गरे । हामीले पनि त्यस्ता विद्यालयबारे बुझिरहेका छौं । चर्को मूल्य तोक्ने विद्यालयलाई कारबाही गर्छौं, उनले भने ।शिक्षकपदाधिकारीका छोराछोरी सामुदायिकमैपर्वत यहाँको एक सामुदायिक विद्यालयले शिक्षक र विद्यालय व्यवस्थापन समितिका पदाधिकारीले छोराछोरी आफ्नै विद्यालयमा भर्ना गराउनुपर्ने नियम बनाएको छ । कटुवाचौपारीस्थित सार्वजनिक माविले विद्यार्थी संख्या बढाउन चालु शैक्षिक सत्रदेखि यस्तो नियम बनाएको हो । दशकअघिसम्म करिब ६ सय विद्यार्थी अध्ययनरत यो विद्यालयमा गत शैक्षिक सत्रसम्ममा चार सय विद्यार्थी घटिसकेका थिए । यसपछि शिक्षक, विद्यार्थी र अभिभावक बैठकले छोराछोरी त्यहीं भर्ना गर्नुपर्ने नियम लागू गरेको हो । २०१७ मा स्थापित विद्यालयमा ०६३ सम्म करिब ६ सय विद्यार्थी थिए । ०६४ मा गाउँमै निजी स्कुल स्थापना भएपछि करिब एक सय विद्यार्थीले एकैपटक विद्यालय छाडे । ०६६ सालमा कुश्माज्ञादी झोलुंगे पुल निर्माण भएपछि दुई सय विद्यार्थी सदरमुकाम पुगे । नजिकै निजी विद्यालय र केही मिनेटमै सदरमुकाम पुग्न सकिने भएपछि विद्यार्थी संख्या घटेर मावि खारेज हुने अवस्थामा पुगेको थियो । पछिल्लो दुई वर्षयता विद्यालयमा नयाँ नियुक्त शिक्षकहरूले नयाँ नियम बसालेपछि यो शैक्षिक सत्रको एक सातामै ४० भन्दा बढी विद्यार्थी थपिइसकेका छन् । हामीले आफ्ना केटाकेटी यहीं भर्ना गरेपछि अभिभावकमा पनि नैतिक दबाब परेको छ, नेपाली शिक्षक केशव तिवारीले भने, सेवाक्षेत्रका सबै घरमा पुगेपछि नयाँ विद्यार्थी भर्ना दर बढेको छ । अहिले निजी विद्यालय छाडेर आउने विद्यार्थी पनि निकै रहेको उनले बताए । यो शैक्षिक सत्रमै ६० देखि ७० नयाँ विद्यार्थी भर्नाका लागि सम्पर्कमा आएको विद्यालयले जनाएको छ ।विद्यालयले यसै वर्षदेखि कक्षा ३ सम्म अंग्रेजी माध्यममा पढाइ र आधारभूत तहमा दैनिक खाजासमेत व्यवस्था गरेको छ । गएको तिहारमा देउसीभैलो खेलेर जुटाइएको तीन लाख रुपैयाँबाट खाजा व्यवस्था गरिएको प्रधानाध्यापक चन्द्रशेखर उपाध्यायले बताए । कतिपय बालबालिका बिहान भोकभोकै आउँदारहेछन्, उनले भने, उनैलाई लक्षित गरी खाजा कार्यक्रम सुरु गरिएपछि अरू विद्यार्थी पनि नियमित आउन थाले । खाजा कार्यक्रमपछि पढाइ छाडेर बीचैमा भाग्ने विद्यार्थीसमेत कक्षामा नियमित रहेको उपाध्यायले जानकारी दिए । विद्यालयले चालु शैक्षिक सत्रदेखि विद्युतीय पुस्तकालय, प्रोजेक्टरबाट अध्यापन, इन्टरनेट, अतिरिक्त कक्षासहितका कार्यक्रम सञ्चालन गरेको व्यवस्थापन समिति अध्यक्ष सरोज शर्मा वैरागीले बताए । आयोगबाट उत्कृष्ट भएका शिक्षक हाम्रो विद्यालयमा छन्, उनले भने ।"
चाप बढेपछि प्रवेश परीक्षा,"पोखरा निजी विद्यालयप्रतिको मोह यति बढेको थियो कि नजिकैको सरकारीमा कसैले पनि छोराछोरीलाई पढाउँदैनथे । फाट्टफुट्ट विद्यार्थी त्यही पनि निजीले भर्ना गर्न नमानेका र आर्थिक अवस्था कमजोर भएका परिवारका छोराछोरी मात्रै । यतिबेला पोखरा३३ भरतपोखरीको सरस्वती टीका माविको अवस्था भने फेरिएको छ । शैक्षिक सुधार गरेपछि विद्यालयलाई विद्यार्थीको चाप थेग्नै गाह्रो भएको छ । त्यो पनि निजीबाट आउने विद्यार्थी ।बर्सेनि विद्यार्थीको चाप बढेपछि विद्यालयले पहिलोपटक यस वर्ष प्रवेश परीक्षामार्फत निश्चित विद्यार्थी छानेर भर्ना गर्यो । तत्काललाई भौतिक पूर्वाधार कम भएकाले सेक्सन छुट्टाएर पढाउन नसकिने अवस्थाले सबैलाई भर्ना गर्न सकेनांै, प्रधानाध्यापक लालप्रसाद भण्डारीले भने, विद्यार्थी थेग्न गाह्रो भएको छ । कतिपय अभिभावक छोराछोरी भर्ना गर्न नपाएर दु:खी बनेका छन् । करिब पाँच सय विद्यार्थी आउन चाहेकोमा कक्षाकोठा, शिक्षकको अभाव तथा अन्य व्यवस्थापनमा समस्या आउने भन्दै विद्यालयले सबैलाई भर्ना नलिएको हो । अघिल्लो वर्ष तीन सयभन्दा बढी विद्यार्थी निजीबाट ल्याउन सफल विद्यालयले यस वर्ष डेढ सय नयाँ विद्यार्थी विभिन्न कक्षामा भर्ना गरेको छ । प्रवेश परीक्षामा उत्तीर्ण मात्रै भर्ना गरियो व्यवस्थापन समिति अध्यक्ष ऋषिराज आचार्यले भने, पूर्वाधार विस्तारसँगै सबै विद्यार्थीलाई भर्ना गर्नेछौं । गुणस्तरीय पठनपाठन अभावमा सामुदायिकमा विद्यार्थी घटेर बन्द भइरहेका समाचार सार्वजनिक भएका बेला गुणस्तरीय शिक्षा दिनसके सरकारीमा विद्यार्थी र अभिभावकको मोह घटेको छैन भन्ने यस स्कुलको उदाहरण काफी रहेको उनले बताए । स्कुलसँगै रहेकी सिर्जना पौडेलका छोरा करुण निजी विद्यालयमा पढ्थे । तर, पढाइमा सुधार भएपछि सिर्जनाले छोरालाई यस वर्ष सरस्वती टीकामा ल्याएर भर्ना गरिन् । कम शुल्कमा राम्रो वातावरण र पढाइ देखेर सरकारीमा ल्याएकी छु, उनले भनिन्, सबै सरकारी विद्यालय यस्तै भइदिए कति राम्रो हुन्थ्यो । विद्यालयले १० कक्षासम्म अंग्रेजी र नेपाली माध्ययममा पढाउँछ । अंग्रेजी माध्ययममा पढाउँदा अभिभावकबाट विद्यालयले केही रकम सहयोगस्वरूप लिन्छ । निजीकै जस्तो नर्सरी, एलकेजी र यूकेजी कक्षा सञ्चालन गर्छ । शिक्षक, व्यवस्थापन समितिका सदस्यलगायतले अनियवार्य आफ्नै स्कुलमा पढाउनुपर्ने व्यवस्था गरिएको छ । विद्यालयमा कुनै राजनीति हुँदैन । प्रिनर्सरीदेखि १२ कक्षासम्म करिब एक हजार विद्यार्थी छन् । उनीहरूलाई प्रोजेक्टर, इन्टरनेट, लिड मोनिटरलगायतको माध्ययमबाट पढाइन्छ । विद्यालयमा ६१ शिक्षक र कर्मचारी कार्यरत रहेकामा १४ स्थायी, ५ अस्थायी र २ राहत शिक्षक छन् । बाँकी सबै निजी स्रोतका हुन् । निजी स्रोतका शिक्षकलाई पनि सेवासुविधा राम्रै दिएको छ । उनीहरूको पनि अनिवार्य सञ्चयकोष कट्टा गरिन्छ । वर्षे बिदामा पनि पढाइन्छ । यसस्वरूप सबै शिक्षकलाई एक महिनाको तलब विद्यालयले दिन्छ । शिक्षक, अभिभावकको अहोरात्र खटाइले विद्यालयले प्रगति गरेको अभिभावक प्रेमबहादुर सुनार बताउँछन् ।"
कुनै दिन पूरै पढाइ हुँदैन,"मानेभञ्ज्याङ (भोजपुर) राष्ट्रपति विद्यादेवी भण्डारीले प्राथमिक तहसम्म अध्ययन गरेको विद्यालय खस्कँदो अवस्थामा छ । रामप्रसाद राई गाउँपालिका५ स्थित बेहेरेश्वर मावि अस्तव्यस्ततासँगै शैक्षिक गुणस्तर पनि घट्दै गएको छ । विद्यालयका परिसर घारी, कागजका टुक्रा र फोहोरले ढाकिएको छ । विद्यालयका ४ मध्ये १० कोठे एउटा भवन काम नलाग्ने भएको छ । साढे ३ दशक पुरानो भवन भूकम्पले जीर्ण बनाएको छ । कक्षा ११ र १२ सञ्चालनका लागि शिक्षा विभागको बजेटले ३ वर्षयता थालेको भवन म्याद नाघ्दा पनि अझै पूरा भएको छैन । २४ लाख बजेटको योजना २ वर्षमा पूरा गर्नुपर्ने थियो ।ठेकेदार फेरिँदा समयमा काम थाल्न नसक्दा ढिलाइ भएको प्रधानाध्यापक नगेन्द्र चौहानले बताए । पछिल्लो समयमा शिक्षा कार्यालयले निकासा रोक्का गरेकाले काम तीव्र गतिमा अगाडि बढेको छैन । ४ किस्तामा १८ लाख रुपैयाँ निकासा भइसकेको छ । बाँकी ६ लाख रुपैयाँ रोकिएको छ । निकासा गरेअनुसार प्रगति नभएकाले रोक्का गरेको जिशिअ सीताराम श्रेष्ठले बताए । काम सकिनेबित्तिकै फरफारक हुन्छ, काम नसकी निकासा हुँदैन, उनले भने । भवन निर्माण ढिलाइकै कारण शिक्षक कर्मचारीको दोस्रो चौमासिकदेखिको तलबसमेत रोकिएको छ ।विद्यालयमा जनशक्ति भए पनि परिचालन नहुँदा पढाइ प्रभावित भएको छ । शुक्रबारबाहेक अन्य बार बिहान १० देखि ४ बजेसम्म पढाइ हुनुपर्ने प्रावधान भए पनि विद्यार्थीलाई १२ बजे नै छुट्टी दिइन्छ । प्रशासनिक संरचना लचिलो भएकाले शिक्षकको मनपरी चल्दा पढाइ राम्रोसँग नहुने अभिभावकको गुनासो छ ।१० बजे स्कुल पुगेका विद्यार्थी दिउँसो १२ देखि साढे १२ बजेसम्म घर आइसकेका हुन्छन्, विद्यालयमा थुप्रैपटक कुरा राखियो, के गर्नु, सुधार हुने होइन, अभिभावक गंगा तिमल्सिनाले गुनासो गरिन् । अधिकांश शिक्षक स्थानीय छन् । १२ शिक्षक, कर्मचारीमध्ये ३ बाहेक ९ जना स्थानीय छन्। उनीहरूमध्ये कतिपय साता दिनसम्म पनि विद्यालय नगएरै सेवासुविधा बुझ्ने गरेको स्रोतले बताएको छ । राजनीतिक आडमा प्रधानाध्यापक र स्थानीय तहका शिक्षकबीच तालमेल मिलाएर सम्पर्कविहीन हुने उनीहरू स्वयं बताउँछन् ।कतिपयले नपढाई तलब बुझिरहेका हुन्छन्, हामी पढाउनेको निकासा रोक्का भएको भन्दै दोस्रो चौमासिकदेखि तलब पाइएको छैन, सञ्चय कोषलगायत सेवासुविधामा पनि कित्ताकाट भएको छ, सुनसरी घर भएका शिक्षक गान्धिव गिरीले भने । उनीहरूले विद्यालयको आन्तरिक व्यवस्थापन हुनुपर्ने, शिक्षक कर्मचारीलाई एकै अनुशासनमा राख्नुपर्ने जिल्ला शिक्षामा माग राखे पनि सुनुवाइ नभएको बताए ।कोर्स पूरा नहुने विद्यार्थीको गुनासो छ । सरहरू कहिलेकाहीं मात्र स्कुल आउनुहुन्छ, सधैं पढाइ हुँदैन, आए पनि सबै पिरियड पढाइ हँुदैन, कक्षा ८ मा पढ्ने एक विद्यार्थीले भनिन् । २ दशकको एसएलसी नतिजामा यहाँका अधिकांश विद्यार्थी अनुत्तीर्ण भएको तथ्यांक छ । दुईपटक त विद्यालयको नतिजा शून्य भएको थियो । अरू कक्षाको हालत पनि उस्तै छ । ९६ प्रतिशतले एउटा कक्षादेखि अर्को कक्षामा जाँदा विषय लाग्ने गरेका छन् । प्रअले समेत व्यवस्थापन गर्न नसक्दा पढाइको स्तर खस्कँदै गएको स्वीकारेका छन् । विद्यालयमा कर्मचारीको स्थायित्व नभएकाले पढाइ र भौतिक पूर्वाधारलाई एकैचोटि व्यवस्थापन गरी लैजान समस्या भएको बताए ।शिक्षक आउनेजाने भइरहन्छ, सरुवा भई जानेलाई रोक्न मिल्दैन, कतिपय अवस्थामा व्यक्तिगत र संस्थागत कामले बाहिर गएका हुन्छन्, त्यतिबेला निरन्तर कक्षा सञ्चालनमा बाधा पुगेको हुन्छ, शिक्षकको दरबन्दी नहुनु मुख्य समस्या भएको छ, उनले भने । अहिलेसम्म प्रअ आफू मात्रै दरबन्दीमा रहेको बताएका छन् । व्यवस्थापन समिति पदाधिकारी र विद्यालयका प्रधानाध्यापक र केही शिक्षककै कारण विद्यालयको उन्नतिको साटो अवनति भइरहेको स्थानीयको आरोप छ ।कक्षा ६ देखि ८ सम्म कम्प्युटर विषय अनिवार्य पढाइ हुन्छ । ५ थान कम्प्युटर सेट विद्युत् र विषयगत शिक्षकको अभावले १ वर्षदेखि अफिसमै थन्किएका छन् । शिक्षाको ६० प्रतिशत अनुदानमा किनिएका कम्प्युटर प्रयोगमा नआउँदा काटुर्नभित्र धूलो र माकुराको जालोले बेरिएका छन् ।"
सीके राउत रिहा,रौतहट जिल्ला अदालतले राज्यविरुद्धको सांगठनिक अपराध मुद्दामा पक्राउ परेका सीके राउतलाई बिहीबार सादा तारेखमा रिहा गरेको छ । राउतलाई अदालतमा बयानका लागि प्रहरीले बिहान साढे १० उपस्थित गराएको थियो । न्यायाधीश लक्ष्मीराम ढुंगानाको इजलासले राउतलाई अदालती बन्दोबस्तीको ४७ नम्बरबमोजिम तारेखमा रिहा गरेको हो ।
तन्नेरीलाई डाक्टर ठान्दैनन् बिरामी,"म्याग्दी जिल्ला अस्पताल बेनीको बहिरंग विभागका दुई कोठाको ढोकाछेउ झुन्डिएको नेमप्लेटमा लेखिएको छ, डा अम्बालिका शाक्य, डा कृति कँडेल, डा विराट शर्मा, डा तिलक गौतम । बाहिर प्रतीक्षालयमा बिरामी लामबद्ध छन् । ढोकामाथि झुन्ड्याइको माइकमा भित्रबाट पालैपालो बिरामीको नाम बोलाइन्छ । कद सानो अनि पातलो शरीरले गर्दा झट्ट हेर्दा किशोरकिशोरीजस्ता देखिने डाक्टर बिरामी जाँच्दै प्रेस्क्रिप्सनमा औषधि टिपाइरहेछन् । तर, बिरामीलाई उनीहरूबाट चित्तै बुझ्दैन । खै डाक्टरसाब ? उहाँलाई नै देखाउन पाए हुन्थ्यो भन्दै खोज्न थाल्छन् ।बा, म नै हो क्या डाक्टर, डा कृति कँडेल आश्वस्त पार्ने प्रयास गर्छिन् । तर, बिरामी पत्याउँदै पत्याउँदैनन् । छेउकी अर्की डाक्टर अम्बालिकाले थपिन्, हामी नै हो बा डाक्टर, सानो जिउडालको देखेर नपत्याउनु भाको ?जिल्ला अस्पतालमा कम्तीमा १२ चिकित्सक कार्यरत छन् । यीमध्ये १० जना २४ देखि २७ वर्ष उमेरका छन् । तन्नेरी भएकैले बिरामीहरू उनीहरूलाई डाक्टरका रूपमा पत्याउन गाह्रो मान्छन् । एकपटक एउटा बिरामीको जिब्रो काटिएकाले हामी दुई जना डाक्टर भएर टाँका लगाउन थाल्यौं । त्यत्तिकैमा एक हूल मान्छे भित्र आएर हामीलाई टाँका लगाउन रोके । अनि भने, डाक्टर बोलाऊ, तिमीहरू जानकार नहोऊ, अस्पतालकी मेडिकल अधिकृत डा शाक्यले भनिन्, हामी नै डाक्टर हौं भन्यौं तर उनीहरू झन् उग्र भए । अन्तत: हामीले प्रहरी बोलाएपछि भागे । बिरामीले नपत्याइदिनु यहाँका तन्नेरी चिकित्सकका लागि हैरानीको विषय भएको उनले बताइन् । हामी जाँच गर्छौं तर पनि डाक्टरलाई नै देखाउन पाए हुन्थ्यो भन्छन्, उनले भनिन्, सुरुसुरुका दिनमा त हैरान भइन्थ्यो, अब बिस्तारै बानी पर्न थालेको छ । चिकित्सक पाका नै हुन्छन् भन्ने परम्परागत बुझाइले जरा गाडेकाले तन्नेरी डाक्टरलाई भ्रम चिर्न मुस्किल भएको छ । ओपीडीमा आएका बिरामीले एप्रोन लगाएर बिरामी जाँच्न बसेका डाक्टरलाई नपत्याउने समस्या बढेपछि अस्पताल विकास समितिले सबै डाक्टरको नेमप्लेट बनाएर टेबुल र कोठाको बाहिर राखिदिएको छ । तैपनि बिरामी डाक्टर खोज्दै कार्यालय प्रमुखको कार्यकक्ष त विकास समितिका अध्यक्षसम्म पुगेर गुनासो गरिरहेका भेटिन्छन् । यसका दुई कारण छ । एउटा तन्नेरी पनि डाक्टर हुन्छन् भन्ने थाहा नभएर, दोस्रो दुर्गममा युवा डाक्टर आएको गाउँलेले देख्न नपाएर हो, वरिष्ठ चिकित्सक धीरेन शाक्यले भने, उहाँहरूलाई सार्वजनिक फोरमहरूमा परिचय गर्नेसम्मका कामपछि बल्ल बिस्तारै विश्वास बढ्न थालेको अनुभव गर्दै छौं ।स्वास्थ्यकर्मी अभावरुकुम तकसेरा स्वास्थ्यचौकीमा सञ्चालित प्रसूतिगृह स्वास्थ्यकर्मी अभावमा दुई महिनादेखि बन्द छ । निजी स्रोतबाट नियुक्त गरिएकी अनमी सरकारी सेवा प्रवेशसँगै उक्त केन्द्रमा सुत्केरी गराउने स्वास्थ्यकर्मी अभाव भएको हो ।स्यालाखदी, रन्मामैकोट, हुकाम, सिस्ने स्वास्थ्य चौकीको हालत पनि उस्तै छ । स्वास्थ्यकर्मी नहुँदा कतै प्रसूति केन्द्र बन्द छन् भने कतै महिला स्वास्थ्यकर्मीबाट प्रत्यक्ष निगरानी गर्नुपर्ने काम अवरुद्ध छन्। यी मात्रै होइन, दुर्गमका अन्य स्वास्थ्य चौकीमा पनि केही वर्षदेखि अनमी गएका छैनन् । हरेक वर्ष लोकसेवाबाट आउने अनमी भनसुनका आधारमा नजिकका स्वास्थ्य केन्द्रमा सरुवा हुने गरेका छन् । कतिचाहिँ जिल्ला अस्पतालका पदाधिकारीसँग मिलेमतोमा काज बस्छन् । माथिल्ला क्षेत्रका अधिकांश स्वास्थ्यचौकी केही वर्षदेखि अनमीविहीनजस्तै छन्, तकसेराका जुद्धबहादुर घर्तीले भने, यता कोही आउँदैनन् । उनका अनुसार महिला स्वास्थ्यकर्मी नहुँदा सुत्केरी गराउने, गर्भ जाँचलगायत सेवा प्रभावित छन् ।लामो समयदेखि अनमीविहीन ठाउँमा यस वर्ष पनि जिल्ला अस्पतालले स्वास्थ्यकर्मी पठाउन सकेन । गत चैत ३ मा सिफारिस भई १० गते नियुक्ति बुझेका ३० अनमीमध्ये अधिकांशलाई पायक पर्ने ठाउँमै दोहोर्याएर पठाइएको छ । केहीलाई त नियमविपरीत काजमा राखिएको छ । नियमअनुसार पोस्टिङ भएको ठाउँमा नगई काज बस्न पाइन्न । तर, पछिल्लो पटकको लोकसेवाबाट आएका २ अनमी खटाइएको क्षेत्रमा एक दिन पनि हाजिर नभई जिल्ला अस्पतालमै काजमा बसेका छन् । प्राथमिक स्वास्थ्य केन्द्र कोटजहारी दरबन्दी रहेकी संगीता पौडेल र स्वास्थ्यचौकी पूर्तिमकाँडा खटाइएकी कोपिला ओली बुढालाई जिल्ला अस्पतालले काजमा राखेको हो । उनीहरूलाई जिल्ला अस्पतालमा जनशक्ति अभाव भएको नभई भनसुनका आधारमा त्यहीँ थमाइएको हो । सम्बन्धित क्षेत्रमा स्वास्थ्यकर्मी अपुग हुँदा दैनिक उपचारमा समस्या भइरहेको छ, स्रोतले भन्यो, जिल्लामा धेरै स्वास्थ्यकर्मी भएपछि उनीहरू बेकामेजस्तै बनेका छन् । जिल्ला अस्पताल निमित्त प्रमुख शिव सार्कीले २ अनमीलाई आवश्यकताबमोजिम काजमा राखिएको बताए । नियमले नमिल्ने भन्ने हुँदैन, सार्कीले भने, अफिसको आवश्यकताका आधारमा कर्मचारी खटाउने हो, कर्मचारी अभाव बनाएरै काजमा राखिएको पनि छैन । दुर्गमका स्वास्थ्यचौकीमा अनमी नगएको भने उनले स्विकारे । रगत परीक्षणबिनै औषधि सेवनसुर्खेत भारतबाट घर फर्केलगत्तै भेरीगंगा नगरपालिका१३ का ४१ वर्षीय यज्ञ वली बिरामी भए । राम्रो उपचार पाउने आशामा पत्नी रत्नासहित नेपालगन्ज पुगेका उनको त्यहाँ पनि उपचार भएन । नेपालगन्ज नर्सिङ होमका चिकित्सकले काठमाडौं जान सुझाव दिए । नर्सिङ होमकै सुझावमा काठमाडौं लगियो । १८ दिन टिचिङ अस्पताल महाराजगन्जमा उपचार गर्दासमेत निको भएन, रत्नाले भनिन्, अन्तिममा टिचिङका एक डाक्टरले टेकु अस्पताल लैजान भन्नुभो । त्यतिबेलासम्म रोग पहिचान हुनै सकेन । यज्ञलाई ज्वरो आउने, टाउको दुख्ने लक्षण थियो । टेकु अस्पताल भर्ना भएपछि मात्र मलेरिया भएको पुष्टि भएको रत्नाले बताइन् । रोग पहिचान हुने बेलासम्म करिब डेढ लाख रुपैयाँ खर्च भइसकेको वली दम्पतीको भनाइ छ ।"
सेवा लिन सकस,"बाँके सुत्केरी हुँदा लाग्ने खर्च स्वास्थ्य केन्द्रमा नि:शुल्क छ । जटिल प्रकृतिका प्रसूतिका लागि पनि नेपालगन्जका ठूला अस्पतालमा नि:शुल्क सेवा उपलब्ध छ । तर, आर्थिक अवस्था कमजोर भएका राप्ती सोनारी गाउँपालिकाका गर्भवतीलाई प्रसूतिका लागि नेपालगन्ज आउन समस्या छ । सडक भत्किएका कारण एम्बुलेन्स जान मान्दैनन् । गए तीन हजार रुपैयाँ तिर्नुपर्ने बाध्यता छ । बाटो बिग्रिएका कारण मुस्किलले एम्बुलेन्स आउँछ । आए निकै महँगो शुल्क तिर्नुपर्छ, बिनौना आलीनगरकी स्वास्थ्य स्वयंसेविका दुर्गा केसी भन्छिन्, अस्पताल नै पुग्न नसके नि:शुल्क सेवाको के अर्थ ? सरकारले एम्बुलेन्स सेवा नि:शुल्क गर्नुपर्यो ।नेपालगन्जदेखि राप्तीपारिका सडकको अवस्था दयनीय छ । खल्टाखुल्टीले सवारी आउजाउमा निकै समय लाग्छ । कम्दीको सिधनिया घाटदेखि फत्तेपुरसम्मको सडक राप्ती नदीले बगाएको छ । जसका कारण एम्बुलेन्स जान मान्दैनन् । एम्बुलेन्स नपाए गोरुगाडामा बोकेर नेपालगन्ज ल्याउनुपर्ने बाध्यता छ । सबैभन्दा प्रमुख कुरा जटिल अवस्थाका गर्भवती अस्पताल पुग्ने वातावरण हुनुपर्छ । तब मात्रै उनीहरूले सेवा पाउन सक्छन्, स्थानीय लक्ष्मी विकले भनिन्, एम्बुलेन्स खर्च नहुने गरिब गर्भवती महिला नेपालगन्जका ठूला अस्पतालमा पुग्नै सक्दैनन् । सेवा पाउनु टाढाको कुरा हो । जिल्ला जनस्वास्थ्य कार्यालय बाँकेका वरिष्ठ जनस्वास्थ्य प्रशासक खिमबहादुर खडकाले राप्ती पारिका गाउँमा सवारी साधन अभावमा गर्भवती महिला जोखिममा हुने गरेको बताए । समान्य अवस्थाका गर्भवतीहरू भने स्थानीय स्वास्थ्यचौकीमा रहेको प्रसूतिगृहबाटै सेवा पाउने गरेका छन् । एम्बुलेन्सको समस्या त्यस क्षेत्रमा छ । प्रसूति सेवाका लागि छुट्टै एम्बुलेन्सको व्यवस्था छैन, उनले भने, त्यसका लागि नीति निर्माण तहमा मुद्दा बन्नु पर्छ ।गर्भवती महिला जोखिममा परेको भन्दै स्थानीय महिलाले आमा निगरानी समूह गठन गरेका छन् । उक्त समूहमा गर्भवती महिला पनि सदस्य छन् । उक्त समूहमा हाल ९ गर्भवती महिला छन् । उनीहरूले गर्भवतीका बेला हुने जोखिमका बारेमा छलफल गर्दै आएका छन् । नियमित स्वास्थ्य जाँचका साथै खोप सेवा लिएनलिएकोबारे सोधपुछ गर्छन् । तर, उनीहरूलाई जटिल अवस्था आइपरे नेपालगन्ज कसरी पुग्ने चिन्ताले सताउने गरेको छ । गाउँमा राम्रोसँग मोबाइलको टावर पनि टिप्दैन । बाटोघाटोको समस्या छ । गाडी आउन मान्दैनन्, गर्भवती वन्दना भण्डारी भन्छिन्, दुर्गम क्षेत्रका लागि छुट्टै गाडीको व्यवस्था भए राहत हुन्थ्यो ।त्यस क्षेत्रका गर्भवती महिलाहरू जोखिममा परेको भन्दै आमा निगरानी समूहलाई आईएनएफले १५ हजार रुपैयाँको कोष दिएको छ । उक्त कोषबाट समस्यामा परेका गर्भवती महिलाले नगद ५ हजार रुपैयाँ बिनाब्याज लिन पाउनेछन् । खासगरी प्रसूतिका लागि एम्बुलेन्समा नेपालगन्ज आउनु परे उक्त कोषले सहयोग पुर्याउने विश्वास गरिएको छ । उक्त रकम तीन महिनापछि तिर्नुपर्ने नियम छ । केही दिनअघि त्यही गाउँकी एक महिनाकी सुत्केरी ललिता चौधरीको मृत्यु भएको थियो । मुटुरोगका कारण उनको मृत्यु भएको जिल्ला जनस्वास्थ्यले जनाएको छ । बाँकेमा चालु आर्थिक वर्षमा १५ सुत्केरीको ज्यान गएको छ ।"
चितुवाको छालासहित पक्राउ,"जिल्ला प्रहरी कार्यालयका डीएसपी हेमबहादुर शाहीले विशेष सूचनाका अधारमा भट्टराईलाई पक्राउ गर्न सफल भएको बताए । चितुवाको छाला करिब ८ फिट लम्बाइ र २ फिट चौडाको छ । उक्त छाला करिब एक वर्ष पुरानो छ । अभियुक्तले चितुवाको छालालाई प्लास्टिकको बोरामा लुकाएर लैजान लागेका थिए । जिल्ला वन अधिकृत इन्द्रमणि भण्डारीले चितुवाको छाला तराईबाट ल्याएको हुन सक्ने बताए । उत्तरको नाका हुँदै चीन लैजानका लागि यो बाटो प्रयोग भएको हुन सक्छ उनले भने, डडेलधुराको जंगलबाट चितुवा मारिएको प्रारम्भिक बुझाइ छ । उनका अनुसार उक्त छाला बझाङ र दार्चुलाको रुट भई चीनतर्फ लैजान लागिएको हो । यसअघि प्रहरीले गत मंसिरमा सदरमुकामको पश्चिमतर्फको आइतबजारबाट २ थान चितुवाको छाला बरामद गरेको थियो । त्यसको केही समयअघि जोगबुढा क्षेत्रबाट समेत बाघको छाला बरामद गरिएको थियो ।तस्करीको कोरिडोर बन्दै डडेलधुरा तराईको कञ्चनपुर र भारतसँग सीमा जोडिएको डडेलधुरा वन्यजन्तु तस्करीको कोरिडोरका रूपमा विकास हुन थालेको छ । एक वर्षको अवधिमा एक दर्जनभन्दा बढी वन्यजन्तु तस्करीका घटनाहरूले कोरिडोरको रूपमा विकास हुन लागेको पुष्टि गरेको छ । दक्षिणमा तराइृ र उत्तरको तिब्बतचीनसँग नाका जोडिएको डडेलधुराको भित्री पैदलमार्ग वन्यजन्तु तस्करीको कोरिडोर बनेको छ । तराईको कञ्चनपुरको चुरेबाट जिल्लाको भित्री मधेस हुँदै अनारखोली निस्कने र तस्करहरू यहाँबाट बझाङ र दार्चुलाको बाटो हँुदै चीनको पैदल रुट समात्ने गरेका छन् । डडेलधुरका जिल्ला वन अधिकृत इन्द्रमणि भण्डारीले बुधबार राति समातिएको चितुवाको छाला समेत तराईमा सिकार गरी ल्याएको बताए । करिब २ वर्ष पुरानो चितुवाको छाला उत्तर लैजानका लागि राखिएको हुनुपर्छ उनले भने, सूचना पाएर प्रहरीले समातेको हो । जिल्ला प्रहरी कार्यालयको तथ्यांकअनुसार पछिल्लो एक वर्षको अवधिमा विभिन्न स्थानबाट आधा दर्जनभन्दा बढी चितुवा र बाघको छाला समातिएको छ । गत जेठमा एकै पटक अमरगढी नगरपालिका३ आइतबजारबाट ४ थान चितुवाको छाला र हड्डीसहित २ जना पक्राउ परेका थिए। यसको ३ महिनाअघि जोगबुढा क्षेत्रबाट २ थान बाघको छाला जोगबुढामा बरामद भएको थियो । प्रहरीले पक्राउ गरेका तस्करहरूबाट वन्यजन्तुहरू तराईमा सिकार गरिएको खुल्न आएको छ । उनीहरूले डडेलधुराको पैदल मार्ग हुँदै बझाङ र दार्चुलाको उत्तरको नाकासम्म पुर्याउने गरेको बताएका छन् । पक्राउ परेकाहरूले आफूहरू भरियाको रूपमा बढी प्रयोग हुने गरेको बताएका छन् । महाभारतमा चोरीसिकारी बढदोपछिल्लो समयमा डडेलधुराको महाभारत संरक्षित वन क्षेत्रमा वन्यजन्तु तथा पक्षीहरूको सिकारसमेत बढेको छ । उक्त क्षेत्रमा घोरल, मृग, जरायो र सुगरलगायतका वन्यजन्तु तथा कालिजलगायतका पक्षीको सिकार हुने गरेको छ । डडेलधुराको कुल वनमध्ये ४६ प्रतिशत महाभारत संरक्षित क्षेत्रले ओगट्छ । उक्त वन क्षेत्र ५३ हजार हेक्टर क्षेत्रफलमा फैलिएको छ । समुद्री सतहबाट ५ सयदेखि २५ सय मिटरसम्मको उचाइमा रहेको महाभारत पर्वत शृंखलामा बाघ, चितुवा, घोरल र मृगलगायत बेंसी र लेकमा पाइने प्राय: सबै प्रजातिका जनावर पाइन्छन् ।"
शुक्लाका बाह्रसिंगा चितवन पुगे,"भरतपुरकञ्चनपुर शुक्लाफाँटाबाट ल्याइएका २ वटा बाह्रसिंगालाई बिहीबार चितवन निकुञ्जमा छाडिएको छ । निकुञ्जको पूर्वी सेक्टरको पदमपुर ब्लकमा दुई पोथी बाह्रसिंगा छाडिएको हो ।निकुञ्जका प्रमुख संरक्षण अधिकृत रामचन्द्र कँडेलका अनुसार थप २३ वटा ल्याउने तयारी छ । वंश संरक्षण र विस्तारका लागि पहिलो चरणमा दुईवटा ल्याइएको हो । निकुञ्जका पशु चिकित्सक कमल गैरे सहितको टोलीले बुधबार बाह्रसिंगालाई जालमा पारेर समातेको थियो । निश्चित क्षेत्रमा विशेष प्रकारको जाल (खाबर) बिच्छ्याइएको र त्यसमा परेपछि लठ्याउने औषधि दिएर नियन्त्रणमा लिइएको थियो । शुक्लाफाँटा निकुञ्जका प्रमुख संरक्षण अधिकृत वेदकुमार ढकालले ५ हात्तीसहित निकुञ्ज, राष्ट्रिय प्रकृति संरक्षण कोष र सेनाको भवानी बक्स गणका ५० प्राविधिक तथा सहयोगीसहितको टोलीले बाह्रसिंगा समातेको बताए । चितवनमा ५ भाले र २० पोथीसहित २५ बाह्रसिंगा स्थानान्तरण गरिने प्रमुख संरक्षण अधिकृत ढकालले बताए । एकडेढ साताभित्रै सबै बाह्रसिंगा स्थानान्तरण गरिसक्ने लक्ष्य छ । चितवन, बर्दिया र शुक्लाफाँटामा बाह्रसिंगाका लागि पर्याप्त बासस्थान छ । चितवनमा विगतमा बाह्रसिंगा भए पनि सन् १९६० को दशकमा मानवीय क्रियाकलापका कारण लोप भएपछि अहिले स्थानान्तरण गर्न लागिएको हो । यसअघि गत वर्ष बर्दियामा पनि २ भाले र ३ पोथी लगिएका थिए ।सरकारले २०७१ मा शुक्लाफाँटाबाट ५ भाले र ५ पोथीसहित १० बाह्रसिंगा बर्दिया तथा ५ भाले र २० पोथीसहित २५ चितवनमा स्थानान्तरण गर्ने निर्णय गरेको थियो । सोही निर्णयबमोजिम अहिले स्थानान्तरण गरिएको हो । चितवनमा स्थानान्तरण सकिएपछि बर्दियामा पनि लगिनेछन् । त्यहाँ हाल १ सय ५ बाह्रसिंगा छन् । शुक्लाफाँटामा अढाइ हजारभन्दा बढी छन् । विशाल घाँसे मैदानमा ठूलो झुण्डमा देखिने भएकाले बाह्रसिंगा यहाँको प्रमुख आकर्षण बनेको छ । एक मात्र बासस्थानमा भएका संकटापन्न वन्यजन्तु जलवायु परिवर्तन, रोग, महामारी तथा अन्य प्राकृतिक र मानवीय क्रियाकलापका कारण लोप हुन सक्ने भएकाले विभिन्न ठाउँमा स्थानान्तरण गरिन लागिएको हो ।फरक ठाउँका उचित बासस्थानमा स्थानान्तरण गर्दा लोप हुने जोखिम कम गर्न सकिन्छ, प्रमुख संरक्षण अधिकृत ढकालले भने । उनले एक ठाउँमा लोप भए पनि अर्काे ठाउँमा संरक्षण गर्न सकिने भएकाले स्थानान्तरण गरिन लागेको बताए । चैत अन्तिम साता चितवनबाटै शुक्लामा १ भालेसहित ५ वटा वयस्क गैंडा स्थानान्तरण गरिएका थिए ।"
वन्यजन्तु संरक्षण कार्यक्रम,बस्तीकै जंगलमा रेडपान्डा फेला परेपछि स्थानीय बासिन्दाले संरक्षणमा चासो देखाएका हुन् । कार्यक्रममा सहभागी पर्यटन व्यवसायी कुलबहादुर गुरुङले रेडपान्डालगायत वन्यजन्तु संरक्षण गर्न जिल्लाको उत्तरी भेकलाई समुदायमा आधारित जैविक विविधता संरक्षण क्षेत्रसँग जोडेर पयर्टन व्यवसाय उन्मुख गराउनुपर्ने बताए ।
ओबरमार्फत नेपाल दक्षिण एसियाको हब,"उनले चीनको नेपाल नीति इन्गेज गराउनेमात्र नरहेको बताए । नेपाल कता जाने भन्ने विषय नेपाली नेताहरूले गर्ने निर्णयमा भर गर्छ । मलाई लाग्छ, नेपाली नेताले नेपालको भविष्य बुझेका छन्, उनले भने । विश्व अव द्वन्द्वमा होइन, विकासमा अघि बढ्न आवश्यक रहेको उनले बताए । उनले उत्तर कोरियामा सिर्जना भएको अवस्थालाई सम्बोधन गर्न जरुरी रहेको बताए ।"
म्यादीको म्याद थपिने,"काठमाडौं (कास) सरकारले स्थानीय तहको निर्वाचन दुई चरणमा गर्ने घोषणा गरेपछि म्यादी प्रहरीको अवधि थप हुने भएको छ । सरकारले दोस्रो चरणको निर्वाचन हुने क्षेत्रमा भर्ना भएर तालिम लिइसकेका म्यादी प्रहरीको अवधि थप्ने तयारी गरेको हो ।प्रहरी महानिरीक्षक प्रकाश अर्यालले दोस्रो चरणको निर्वाचन हुने जिल्लामा छनोट भएर तालिम लिएका म्यादी प्रहरीलाई पहिलो चरणको निर्वाचन हुने ठाउँमा पनि खटाइने बताए । उनले दुई चरणमा निर्वाचन हुने भएका कारण केही क्षेत्रका म्यादी प्रहरीको सेवा अवधि २० दिनसम्म थप हुन सक्ने बताए । अर्यालले भने, मतदान, मतगणना र अन्तिम परिणाम घोषणा नभएसम्म म्यादी प्रहरी खटिनेछन् ।प्रहरी प्रधान कार्यालयले वैशाख पहिलो साता नै निर्वाचनका निम्ति आवश्यक खर्च सबै जिल्लामा पठाइसकेको छ । म्यादी प्रहरीका लागि आवश्यक तलबसमेत त्यसै अन्तर्गत पठाइसकिएको उनले बताए । प्रधान कार्यालयले म्यादी प्रहरीका निम्ति प्रहरीको जस्तै चुस्ता (ड्रेस) किन्न झन्डै ७ हजार रुपैयाँ दिने निर्णय गरिसकेको छ ।"
एकै चरणमा चुनाव,"पूर्व प्रमुख आयुक्त श्रेष्ठले आयोगको समस्या बुझ्न र टेवा दिने उद्देश्यले पनि छलफलका लागि आयोग पुगेको बताए । टोलीमा राजनीतिज्ञ नीलाम्बर आचार्य, स्थानीय स्वशासनविद् मुक्ति रिजाल, हिक्मत विष्ट, जिविस महासंघका पूर्वअध्यक्ष कृष्णप्रसाद सापकोटा, संविधानविद् विपिन अधिकारी सहभागी थिए ।"
"मिति गुज्रियो, ढुंगेल पक्राउ परेनन्","प्रहरी प्रवक्ता सर्वेन्द्र खनालले अभियुक्त पक्राउ गर्न प्रयास जारी राखिएको बताए । उनले ढुंगेल कहाँ छन् भन्नेबारे कुनै सुराक नआएको बताउँदै भने, पहल जारी छ ।"
मानव बेचबिखन गर्ने पक्राउ,ब्युरोका अनुसार यही समूहले भारतको नयाँदिल्ली हुँदै ओमान पठाउन लागेका दुई युवतीलाई गोंगबुको एक गेस्ट हाउसबाट उद्धार गरिएको छ । ग्रामीण क्षेत्रका विपन्न महिलालाई ओमान जाने प्रलोभन देखाई उनीहरूले प्रतिव्यक्ति १ लाख ३० हजार रुपैयाँ उठाउने गरेको प्रहरीले बताएको छ । पक्राउ परेकालाई मानव बेचबिखन तथा ओसारपसार नियन्त्रण ऐन २०६४ अनुसार कारबाही चलाइएको छ ।
५ दिनभित्र विवरण पठाऊ : लेखा समिति,"समितिको माघ २ को बैठकले तीन महिनाभित्र कर निर्धारण गरी असुल गर्न निर्देशन दिएको थियो । उक्त निर्देशनको समयसीमा वैशाख २ मा सकिएको थियो । समय सकिएको ४ दिनपछि समितिलाई गरिएको पत्राचारमा पुरानै प्रगति विवरण उल्लेख गरेको छ । गत चैत २१ मा ठूला करदाता कार्यालयले एनसेल प्रालि र बिक्रेता टेलियासोनरालाई १५ दिनको समयसीमा दिई पत्र काटिएको एउटा प्रगति जनाइएको छ । ठूला करदाता कार्यालयले आएकर ऐन २०५८ अनुसार एनसेलका लागि कर निर्धारणको विषयमा राय लिन एक विज्ञ समूह छनोट गरी अध्ययन गरिरहेको छ । उक्त समितिले प्रारम्भिक प्रतिवेदन बुझाइसकेको जनाएको छ । अध्ययन समितिमा पूर्व अर्थ सचिव तथा आयकर ऐन २०५८ का निर्माणकर्ता विद्याधर मल्लिक, पूर्व मुख्य सचिव तीर्थमान शाक्य र चार्टर एकाउन्टेन्ट शिवराम पौडेल छन् । उनीहरूलाई माघ २५ गतेदेखि गरी ७५ दिनभित्र सुझाव पेस गर्नुपर्ने जिम्मेवारी दिइएको छ । समितिलाई अर्थले पठाएको पत्रमा उक्त विज्ञ समूह छनोट गरेको, प्रारम्भिक प्रतिवेदन बुझाएको, अर्थ सचिव शान्तराज सुवेदीले आन्तरिक राजस्व विभागलाई कर निर्धारणका लागि ताकेता गरेको पत्राचार नै प्रगति विवरण भनी पठाइएको छ । तर, यी विषयमा अर्थ सचिव सुवेदी, अर्थ तथा उपप्रधानमन्त्री कृष्णबहादुर महरा, प्रधानमन्त्री पुष्पकमल दाहाललगायत नै उपस्थित भई समितिलाई जानकारी गराइसकेका छन् । लेखा समितिले मात्रै एनसेल बिक्रीमा लाग्ने पुँजीगत लाभकर असुलको विषयमा छलफल गर्न ८ वटा बैठक डाकिसक्यो । ०७३ वैशाख २२ गतेदेखि सुरु समितिको छलफलमा कर निर्धारणको प्रमुख जिम्मेवार निकाय आन्तरिक राजस्व विभागका महानिर्देशकदेखि मुलुकका कार्यकारी प्रमुख प्रधानमन्त्रीसमेत सहभागी भइसके । सबैले पुँजीगत लाभकर असुल गर्ने प्रतिबद्धता पनि जनाए । तर, असुलीका लागि समितिले तोकिदिएको समयसीमाभित्र भने कर निर्धारणको काम सरकारले गर्न सकेन । अर्थ तथा उपप्रधानमन्त्री महराले त समितिको बैठकमा एक हप्ताभित्रै कर निर्धारण गर्छु भने प्रतिबद्धता जनाएका थिए । तर, कर निर्धारण र असुलबारे उपलब्धि हुन सकेको छैन । १ खर्ब ४० अर्ब रुपैयाँमा बिक्री भएको एनसेलबाट पुँजीगत लाभकर असुल हुन सके राज्य ढुकुटीमा कम्तीमा ३३ अर्ब रुपैयाँ जम्मा हुने अनुमान छ । यसबारे महालेखा परीक्षकको कार्यालयले सरकारलाई कर निर्धारण गरी असुल गर्न निर्देशनसमेत दिइसकेको छ । महालेखा परीक्षकको कार्यालयले वार्षिक प्रतिवेदनमा विभिन्न तीन शीर्षकमा शुल्क तथा ब्याज गरी ३२ अर्ब २ करोड रुपैयाँ राजस्व उठाउनुपर्ने जनाएको छ । उक्त निर्णयसहित अर्थ मन्त्रालयका नाममा बेरुजुसमेत कायम गरिदिएको छ । लाभकर नतिर्न एनसेलले चौतर्फी लबिङ गरिरहेको छ ।"
बजेटको खाका निर्धारणको जिम्मा उच्च नेतृत्वलाई,"काठमाडौं संघीय संरचना, निर्वाचनलगायत विषयमा अन्योल कायमै रहेकाले नयाँ आर्थिक वर्षको बजेट विनियोजन प्रक्रियाको टुंगो उच्च राजनीतिक नेतृत्वले नै गर्नुपर्ने भएको छ । केन्द्र, प्रदेश र स्थानीय तहमा जाने बजेट दिने खाकाबारे अन्योल बढेकाले यसको निक्र्योल मुख्य दलका उच्च नेतृत्वले गर्नुपर्ने अवस्था आएको हो । राष्ट्रिय योजना आयोगले बजेट विनियोजनबारे निर्णय गरिदिन प्रधानमन्त्री पुष्पकमल दाहाललाई आग्रह गरिसकेको छ । हामीले प्रधानमन्त्रीज्यूलाई नै यसबारे निर्णयमा पुग्न सुझाव दिएका छौं, बजेटलाई संघीयताअनुरूप पुन:संरचना तथा वित्तीय हस्तान्तरण गर्नेसम्बन्धी मार्गदर्शन गर्न योजना आयोगका सचिवको संयोजकत्वमा बनेको समितिका एक अधिकारीले भने, उहाँले अन्य राजनीतिक दलहरूसँग सल्लाह गरेर निर्णयमा पुग्नुहुनेछ । सरकारका हालका संरचना तथा सरकारी उच्च अधिकारीहरूले यसबारे निर्णय नगरे पनि ७ सय ४४ वटा स्थानीय निकायलाई सर्तसहित वा नि:सर्त बजेट दिने भन्नेबारे निर्णय राजनीतिक नेतृत्वले नै गर्नुपर्ने भएको हो । स्थानीय निकायलाई सोझै एकमुष्ठ बजेट दिने वा निश्चित कार्यक्रम र केही बजेट दिने वा कार्यक्रमहरू तोकेरै पठाउने भन्ने विषयको निर्णय राजनीतिक नेतृत्वले गर्नुपर्नेछ, ती अधिकारीले भने, तर, कुन कार्यक्रम कुन संघीय संरचनाअन्तर्गत राख्ने भन्ने निर्धारण समितिले गरिदिइसकेको छ । उक्त निर्धारणअनुसार सम्बन्धित मन्त्रालयहरूलाई मार्गनिर्देशन गइसकेको आयोगले जनाएको छ । कसरी बजेट दिने भन्ने विषय चुनाव हुने नहुने कुराले समेत निर्धारण हुनेछ, समितिका ती अधिकारीले भने । संविधानले व्यवस्था गरेको संघ, प्रदेश तथा स्थानीय तहलाई स्रोत हस्तान्तरणको सिफारिस गर्ने राष्ट्रिय प्राकृतिक स्रोत तथा वित्त आयोग को गठन नहुँदा बजेट निर्माणमा अन्योल देखिएको हो । आयोग गठन नभएको तर नयाँ संविधानअनुसार स्थानीय तह गठन भइसकेकाले अर्थ मन्त्रालय तथा योजना आयोगलाई कुन मोडालिटीमा बजेट निर्माण गर्ने भन्ने अन्योल भएको छ । यसबारे निर्णयमा पुग्न सजिलो होस् भनी आयोगका सचिव चन्द्र घिमिरेको संयोजकत्वमा मार्गदर्शन समिति बनाइएको हो । सो समितिले कुन तहमा कुन कार्यक्रम रहने भन्ने निर्धारण गरिसकेको छ ।संघको कार्यक्षेत्रका आयोजना समितिका एक सदस्यका अनुसार राष्ट्रिय महत्त्वगौरवका आयोजना केन्द्र अर्थात् संघमा रहनेछन् । अन्तरप्रदेश कार्यक्षेत्र भएका कार्यक्रम, अन्तर्राष्ट्रिय सिमानासँग सम्बन्धित कार्यक्रम, विकास साझेदारको सहयोग (ऋणअनुदानप्राविधिक सहयोग) मा अन्तर प्रदेश तहमा सञ्चालित आयोजना पनि संघ मातहत रहनेछन् । संघको अधिकार क्षेत्र वा सिमानाभित्र अन्तर प्रदेश तहमा कार्यन्वयन हुने गरी हाल बहुवर्षीय ठेक्कामा सञ्चालनमा रहेका कार्यक्रम, प्रदेश वा स्थानी तहबाट सञ्चालन गर्न सकिनेबाहेक बजेट उपशीर्षक १ देखि ७ सय ९९ र ९०० भन्दा माथिका जिल्लास्तरमा जानेबाहेकका कार्यक्रम संघअन्तर्गत रहनेछन्, मार्गनिर्देशनमा भनिएको छ, प्रदेश वा स्थानीय तहबाट सञ्चालन गर्न सकिनेबाहेक संघ वा प्रदेश वा स्थानीय तहले गर्ने भनी स्पष्ट नतोकिएको विषयसम्बन्धी कार्यक्रम र संविधानको अनुसूची ५ को अधिकार सूचीभित्र तोकिएका कार्यक्रम तथा आयोजना संघमा रहनेछन् । संविधानको अनुसूची ५ ले राष्ट्रिय सुरक्षा, हातहतियार, सुरक्षा निकाय, केन्द्रीय योजना तथा बैंक वित्तसम्बन्धी संस्थाहरू, परराष्ट्र तथा कूटनीतिक मामिला तथा अन्तर्राष्ट्रिय सम्बन्ध, अन्तर्राष्ट्रिय सन्धि सम्झौता, दूरसञ्चार क्षेत्र, राजस्व क्षेत्र, निजामती तथा अन्य सेवाहरू, जलस्रोत संरक्षण र बहुआयामिक उपयोगसम्बन्धी नीति र मापदण्ड, अन्तरदेशीय तथा अन्तरप्रदेशीय विद्युत् प्रसारण लाइन, केन्द्रीय तथ्यांकलाई संघको अधिकारभित्र राखेको छ ।त्यस्तै केन्द्रीयस्तरका ठूला विद्युत्, सिँचाइ र अन्य आयोजना, विश्वविद्यालय, स्वास्थ नीति तथा स्वास्थ्य सेवा, अन्तर्राष्ट्रिय व्यापार, राष्ट्रिय यातायात रेल तथा लोकमार्ग, सर्वोच्च, उच्च र जिल्ला अदालत, नागरिकता, राहदानी, भिसा र अध्यागमन, नापतौल, खानी उत्खनन्, सामाजिक सुरक्षा र गरिबी नियन्त्रण, संवैधानिक निकायहरू पनि संघको कार्यक्षेत्रमा राखिएको छ ।यो कार्यक्षेत्र भएका निकाय तथा कार्यक्रमको पनि संघमै रहने गरी बजेट विनियोजन गर्नुपर्नेछ ।प्रदेशअन्तर्गतका कार्यक्रमसंघको कार्यक्षेत्रभित्र पर्नेबाहेकका एउटै कार्यक्षेत्र भएका, दुई वा सोभन्दा बढी स्थानीय तहमा कार्यक्षेत्र भएका, क्षेत्रीय वा प्रदेशिक महत्त्वका वा प्रदेश तहले कार्यान्वयन गर्ने प्रकृतिका कर्यक्रमको बजेट प्रदेश सरकारअन्तर्गत रहने मार्गनिर्देशनमा भनिएको छ । प्रदेश अधिकार क्षेत्र वा सिमानाभित्र दुई वा दुईभन्दा बढी स्थानीय तहमा कार्यान्वयन हुने गरी हाल बहुवर्षीय ठेक्कामा सञ्चालनमा रहेका कार्यक्रम, विकास साझेदारको सहयोग, ऋण वा अनुदानमा प्रदेशको अधिकार क्षेत्र वा सिमानाभित्र सीमित भई हाल सञ्चालनमा रहेका र संविधानको अनुसूची ६ को अधिकार सूचीभित्र तोकिएका कार्यक्रम प्रदेश सरकारअन्तर्गत रहनेछन्, मार्गनिर्देशनमा भनिएको छ ।संविधानको अनुसूची ६ ले प्रदेश प्रहरी प्रशासन र शान्ति सुरक्षा, राष्ट्र बैंकको नीतिअनुरूप वित्तीय संस्थाहरूको सञ्चालन, सहकारी संस्था, केन्द्रको सहमतिमा वैदेशिक अनुदान र सहयोग, रेडियो, एफएम, टेलिभिजन सञ्चालन, घरजग्गा रजिस्ट्रेसन शुल्क, सवारी साधन कर, मनोरञ्जन कर, विज्ञापन कर, पर्यटन, कृषि आयमा कर, सेवा शुल्क दस्तुर, दण्ड जरिवाना, प्रदेश निजामती सेवा र अन्य सरकारी सेवा, प्रदेश तथ्यांक, प्रदेश स्तरको विद्युत्, सिँचाइ र खानेपानी सेवा, परिवहन, प्रदेश विश्वविद्यालय, उच्च शिक्षा, पुस्तकालय, संग्रहालय, स्वास्थ्य सेवा, प्रदेश सभा, प्रदेश मन्त्रिपरिषद्, प्रदेशभित्रको व्यापार, प्रदेश लोकमार्ग, प्रदेश अनुसन्धान ब्युरोलाई प्रदेशको अधिकार क्षेत्रभित्र राखिएको छ । प्रदेश सरकारी कार्यालयहरूको भौतिक व्यवस्थापन र अन्य आवश्यक विषय, प्रदेश लोक सेवा आयोग, भूमि व्यवस्थापन, जग्गाको अभिलेख, खानी अन्वेषण र व्यवस्थापन, भाषा, लिपि, संस्कृति, ललितकला र धर्मको संरक्षण र प्रयोग, प्रदेशभित्रको राष्ट्रिय वन, जल उपयोग तथा वातावरण व्यवस्थापन, कृषि तथा पशु विकास, कलकारखाना, औद्योगिकीकरण, व्यापार, व्यवसाय, यातायात, गुठी व्यवस्थापन पनि प्रदेशको अधिकार क्षेत्रभित्र राखिएको छ । यी क्षेत्रको बजेट पनि प्रदेश सरकारलाई विनियोजन हुनेछ । तर, प्रदेशको संरचना बनिनसकेकाले अहिले केन्द्रीय निकायले नै हेर्ने गरी यीसम्बन्धी कार्यक्रम र बजेट तय हुनेछन्, समितिका ती अधिकारीले भने ।स्थानीय तहका कार्यक्रमस्थानीय तहले तोकेका कार्यक्रमहरू, हालको स्थानीय तहको अधिकार क्षेत्रभित्रका कार्यक्रम, जिल्लास्तरमा सञ्चालनमा रहेका कार्यक्रम, स्थानीय तहको अधिकार क्षेत्रभित्र सीमित हालका बहुवर्षीय ठेक्कामा सञ्चालन भएका कार्यक्रम र संविधानको अनुसूची ८ को अधिकार सूचीभित्र तोकिएका कार्यक्रम र बजेट स्थानीय निकायअन्तर्गत रहनेछन् । अनुसूची ८ अनुसार नगर प्रहरी, सहकारी संस्था, एफएम सञ्चालन, स्थानीय कर (सम्पत्ति कर, घर बहाल कर, घरजग्गा रजिस्ट्ेरसन शुल्क, सवारी साधन कर), सेवा शुल्क दस्तुर, पर्यटन शुल्क, विज्ञापन कर, व्यवसाय कर, भूमिकर (मालपोत), दण्ड जरिवाना, मनोरञ्जन कर, मालपोत संकलन, स्थानीय सेवाको व्यवस्थापन, स्थानीय तथ्यांक र अभिलेख संकलन, स्थानीयस्तरका विकास आयोजना तथा परियोजनाहरू, आधारभूत र माध्यमिक शिक्षा, आधारभूत स्वास्थ्य र सरसफाइ, स्थानीय बजार व्यवस्थापन, वातावरण संरक्षण र जैविक विविधता, स्थानीय सडक, ग्रामीण सडक, कृषि सडक, सिँचाइलाई स्थानीय तहको कार्यक्षेत्रभित्र राखिएको छ । त्यस्तै गाउँ सभा, नगर सभा, जिल्ला सभा, स्थानीय अदालत, मेलमिलाप र मध्यस्थताको व्यवस्थापन, स्थानीय अभिलेख व्यवस्थापन, घरजग्गा धनी पुर्जा वितरण, कृषि तथा पशुपालन, कृषि उत्पादन व्यवस्थापन, पशु स्वास्थ्य, सहकारी, ज्येष्ठ नागरिक, अपांगता भएका व्यक्ति र अशक्तहरूको व्यवस्थापन, बेरोजगारको तथ्यांक संकलन, कृषि प्रसारको व्यवस्थापन, सञ्चालन र नियन्त्रण, खानेपानी, साना जलविद्युत् आयोजना, वैकल्पिक ऊर्जा, विपद् व्यवस्थापन, जलाधार, वन्यजन्तु, खानी तथा खनिज पदार्थको संरक्षण, भाषा, संस्कृति र ललितकलाको संरक्षण र विकासलाई पनि स्थानीय तहको कार्यक्षेत्र भित्र राखिएको छ । यी कार्यक्षेत्र भएका कार्यक्रम पनि स्थानीय तहमा जानेछन्, आयोगका ती अधिकारीले भने, यो कार्यक्षेत्रभित्र रहेर बजेट निर्माण गर्न सम्बन्धित मन्त्रालयहरूमा मार्गनिर्देशन गइसकेको छ । उक्त मार्गनिर्देशनअनुसार बजेट निर्माणको काम भइरहे पनि बजेट विनियोजनको अवधारणाबारेको टुंगो भने लाग्न बाँकी नै छ । संविधानअनुसार प्रदेश र स्थानीय तहलाई स्रोत हस्तान्तरणको सिफारिस आयोगले गर्नुपर्ने हो । तर, आयोग नै गठन हुन नसकेका कारणले बजेट निर्माणमा केही ढिलाइसमेत भएको छ ।"
साओमीको रेडमी ४ एक्स बजारमा,"कम्पनीका अनुसार यो फोनको बजार मूल्य १८ हजार ४ सय ९९ रुपैयाँ रहेको छ । मे १ सम्मका लागि कम्पनीले यो फोनको खरिदमा ९ सय ९९ रुपैयाँ बराबरको एमआई इनइयर हेडफोन बेसिक म्याटे दिने घोषणासमेत गरेको विज्ञप्तिमा छ । यो सेवा एमआईको न्युरोड र लाबिम मलको सोरुम, एमआई नेपालको वेबसाइटका साथै नेपालभरिका खुद्रा पसलबाट प्राप्त हुने कम्पनीले जनाएको छ ।"
विद्युत् प्रसारण लाइनको काम रोकियो,"बुटवल बुटवलगोरुसिंगेलुम्बिनी १३२ केभी विद्युत् प्रसारण लाइन विस्तार आयोजनाको काम रोकिएको छ । राजमार्गबाट विद्युत् लैजाँदा जोखिम हुने भन्दै तिलोत्तमाका बासिन्दा विरोधमा उत्रेपछि काम अघि नबढेको हो । सडकबाट विद्युत् लाइन लैजाँदा सडक र स्वास्थ्य दुवैलाई असर पर्ने भनेर उनीहरूले तिनाउ नदी किनारबाट प्रसारण लाइन लैजान सुझाएका छन् । आयोजनाले भने योगीकुटीस्थित ग्रिड महाशाखाबाट उत्तरदक्षिण राजमार्गको बुटवलभैरहवा सडक हँुदै विद्युत् लैजाने प्रस्ताव गरेको छ । त्यसमा मैनहियामा सबस्टेसन जडान योजना छ । उक्त स्टेसन ९० एमबीएको हुनेछ । सडकबाट विद्युत् लाइन विस्तारका लागि ऊर्जा र सडक विभागको स्वीकृति आवश्यक पर्छ । गत असारमा आयोजनाले सडकसँग स्वीकृति मागे पनि हालसम्म पाएको छैन । यसले थप जटिलता ल्याएको उक्त प्रसारण लाइन आयोजना प्रमुख हरिप्रसाद पाण्डेले बताए । जिल्लास्तरमा डिभिजन सडक कार्यालय र बेलहियाबुटवल सडक विस्तार आयोजना पनि सडकबाट विद्युत् लैजान दिनेमा सहमत छैनन् । जिल्लास्तरमा सोध्दा केन्द्रमा पठाइएको छ भन्नुहुन्छ, केन्द्रमा फाइल भेटिँदैन, आयोजना प्रमुख पाण्डेले भने, यसकै लागि एक वर्षभन्दा बढी समय लाग्यो । नदी किनाराबाट विस्तार गर्दा वर्षामा भेल आउँदा पोल बगाउने खतरा भएकाले सडकबाटै विस्तार गर्नुपर्ने उनले बताए । यसको उत्तम विकल्प भनेकै सडकको ग्रिन बेल्टबाट विद्युत् विस्तार गर्नु हो, आयोजना प्रमुख पाण्डेले भने, राज्यकै आयोजनाले राज्यकै सडक प्रयोग गर्न नपाउँदा आयोजना संकटमा छ । यो रुटमा वातावरण मूल्यांकन पनि गरिसकिएको छ । यसले समेत उपयुक्त ठानेकाले सडकबाटै विद्युत् लाइन लैजान पाउनुपर्ने उनले दाबी गरे । विद्युत् विस्तार आयोजनाका अनुसार मानव स्वास्थ्यलाई असर गर्ने वा दुर्घटना निम्ताउने पोलहरू राखिने छैनन् । चीन र कोरियाका सडकमा राखिएजस्तै मोनोपोल (सिंगल पोल) राख्ने आयोजनाको तयारी छ । त्यसले मानव स्वास्थ्यमा असर पर्दैन । जोखिम पनि हुँदैन, प्रमुख पाण्डेले भने । उद्योग वाणिज्य संघ सिद्धार्थनगर अध्यक्ष रामुकमार शर्माले भैरहवा र लुम्बिनीको विकासको गति नरोक्न तत्काल विद्युत् प्रसारण रुट दिनुपर्ने बताए । राजमार्गबाटै विद्युत् ल्याउँदा सहज र छिटो हुन्छ, उनले भने, यसमा स्थानीय बासिन्दा वा सडकका कर्मचारीले विरोध गर्नु हँुदैन । विवादले कामअघि नबढेर फिर्ता भएको आयोजनालाई गत आर्थिक वर्षमा पुन: ल्याइएको हो । १ अर्ब २० करोड रुपैयाँ लागतको आयोजना ३ वर्षमा सम्पन्न गर्ने लक्ष्य छ ।"
नेप्सेमा सुधार,"करिब ८ हजार कारोबारबाट १ सय ४३ कम्पनीका १४ लाख ५१ हजार ५ सय २० कित्ता सेयर किनबेच भए । ती किनबेचबाट १ अर्ब १० करोड रुपैयाँ बराबरको सेयर कारोबार भएको छ । बजार पुँजीकरण बढेर १९ खर्ब ३६ अर्ब रुपैयाँ पुगेको छ । सो दिन ६५ कम्पनीको सेयर मूल्य बढेको छ । ६६ कम्पनीको सेयर मूल्य घट्यो र १२ कम्पनी स्थिर रह्यो । बिहीबार बैंकिङ समूहको परिसूचक ०३८ र अन्य को ०७२ प्रतिशतले ऋणात्मक रहयो । तर, होटल समूहको परिसूचक ३०६, वित्त कम्पनीको ०८८, बिमाको ०७८, जलविद्युत्को ०७४ र विकास बैंकको ०३१ प्रतिशतले बढे । उक्त दिन नेप्से बढे पनि क वर्गका कम्पनीहरूको कारोबार मापन गर्ने सेन्सेटिभ परिसूचक ०१६ प्रतिशत र कारोबारमा रहेका सबै कम्पनीको सेयर कारोबारमापक फ्लोट ०१७ प्रतिशतले ऋणात्मक रहे ।"
स्कोडा र्यापिड फाइनान्सिङमा दुई विकल्प,"काठमाडौं स्कोडा कारले फाइनान्सिङका दुई नयाँ विकल्प सार्वजनिक गरेको छ । फाइनान्स फ्रिडम नाम दिइएको यो अफरमा ग्राहकले अब ३० प्रतिशत डाउन पेमेन्ट वा मासिक किस्ता २८ हजार एक सात र ८ दशमलव ९९ प्रतिशत ब्याजमा नयाँ स्कोडा र्यापिड खरिद गर्न सक्ने जारी विज्ञप्तिमा छ । यो अफर ल्याउनुको उद्देश्य स्कोडा खरिद गर्न चाहने हाम्रा ग्राहकहरूको सुविधा हो । हामी फाइनान्सिङ जटिलताका कारण युरोपियन लक्जरी कारको अनुभव गर्नबाट कुनै पनि ग्राहक छुटोस् भन्ने चाहँदैनौं, नेपाली बिक्रेता स्कोडा एमएडब्लूका प्रमुख महाप्रबन्धक सुरज मानन्धरले भने, अब ग्राहकले दुईमध्ये आफूलाई ठीक लाग्ने जुनसुकै विकल्पबाट स्कोडा र्यापिडको अनुभव गर्न पाउनेछन् । यसैगरी २० वैशाखसम्म चल्ने एक्सचेन्ज क्याम्पमा पुराना कारको २ लाख रुपैयाँसम्म एक्स्ट्रा भ्यालुएसन हुने जारी विज्ञप्तिमा छ ।"
सीजीका विभिन्न मोडलहरू बजारमा,"काठमाडौं सीजी ब्रान्डले गर्मी मौसमलाई मध्यनजर गर्दै घरायसी तथा कार्यालय प्रयोजनका लागि विभिन्न किसिमका एयर कुलर र फ्यानहरू नेपाली बजारमा उपलब्ध गराएको छ । कम्पनीका अनुसार एयर कुलरअन्तर्गत चारवटा मोडलहरूलाई डेजर्ट कुलर र पर्सनल कुलरमा विभाजन गरिएको छ । यसमा आइस च्याम्बर, पावरफुल मोटर र स्ट्रोङ फ्यानलगायतका विशेषताहरू रहेको कम्पनीले जनाएको छ । यसैगरी फ्यानमा सेलिङ फ्यान, स्ट्यान्ड फ्यान, वाल फ्यान र टेबल फ्यानहरू बजारमा उपलब्ध गराएको जारी विज्ञप्तिमा छ ।"
मूल्य वृद्धिदर ७५ प्रतिशत भित्रै,"राष्ट्र बैंक स्रोतका अनुसार गएका नौ महिना (चैतसम्म) को औसत मूल्य वृद्धिदर ५ प्रतिशत छ । बाँकी ३ महिनाहरूमा मूल्य वृद्धि ६६ प्रतिशतले रहे पनि वार्षिक मूल्य वृद्धिदर ७ दशमलव ५ प्रतिशतभित्रै रहने राष्ट्र बैंकको आकलन छ । आपूर्ति व्यवस्थामा सुधार, विश्व बजारमा पेट्रोलियम पदार्थको मूल्यमा आएको कमी र भारतमा उपभोक्ता मुद्रास्फीतिदर घटदै गएकोलगायत कारण पछिल्ला महिनाहरूमा मूल्य वृद्धिदर घटदै गएको हो । उक्त अवधिमा खाद्य वस्तुको मूल्य वृद्धिदर उल्लेख्य रूपमा घटेकाले समग्र बजार सुधारोन्मुख देखिएको अर्थविदहरू बताउँछन् । अमेरिकी डलर कमजोर बन्दै जानु र विश्व बजारमा पेट्रोलियम पदार्थको भाउ घटदै जानुले पनि मूल्य वृद्धिदरमा सुधार भएको उनीहरूको तर्क छ । यसैगरी थोक मूल्य सूचकांकलाई समयसापेक्ष अद्यावधिक गरी थप यथार्थपरक बनाउन नयाँ सूचकांक निर्माण गर्ने काम भइरहेको राष्ट्र बैंकले जनाएको छ । चालु आर्थिक वर्ष अर्थतन्त्रका लागि पुनरुत्थानको वर्षका रूपमा रहेको गभर्नर नेपालले बताए । कृषि उत्पादनमा वृद्धि र ऊर्जा आपूर्तिमा भएको सुधारले आर्थिक वृद्धिमा टेवा पुगेको जनाउँदै उनले भने, लगानीको वातावरणमा भएको सुधार, वित्तीय स्थायित्व, न्यून मुद्रास्फीति, पर्याप्त विदेशी विनिमय सञ्चिति उच्च आर्थिक वृद्धिका आधारहरू हुन् । यस्तो अवस्थामा वित्तीय क्षेत्रको विकास र स्थायित्वमार्फत मुलुकको उच्च आर्थिक वृद्धिमा योगदान पुर्याउन केन्द्रीय बैंक कटिबद्ध रहेको उनले बताए ।रेमिट्यान्सको घटदो वृद्धिदरलाई मध्यनजर गर्दै वैधानिक प्रणालीमार्फत रेमिट्यान्स भित्र्याउन सम्बन्धमा नीतिगत व्यवस्था हुन लागेको गभर्नरले बताए । उनले भने, कोरिया, अस्ट्रेलिया, इजरायललगायत राष्ट्रहरूबाट आउने रेमिट्यान्सको अधिकांश रकम बैंकिङ प्रणालीमार्फत भित्र्याउनका लागि नीतिगत व्यवस्था हुँदै छ । कार्यक्रममा पूर्वगभर्नर भेषबहादुर थापाले राष्ट्र बैंकले वित्तीय क्षेत्रको विकास तथा स्थायित्वका लागि प्रभावकारी रूपमा लाग्नुपर्ने बताए । राष्ट्र बैंक मुलुकको केन्द्रीय बैंककै रूपमा रहनका लागि अझै प्रभावकारी रूपमा अघि बढ्नुपर्छ, उनले भने, त्यसका लागि समय सान्दर्भिक रूपमा संस्थागत क्षमता अभिवृद्धि गर्दै जानुपर्छ । आर्थिक गतिविधिको विस्तारसँगै मुद्राको चलनचल्ती बढदै गएकाले नेपाली मुद्राको व्यवस्थापनका लागि मुलुकभर मुद्रा आपूर्तिको व्यवस्था सहज बनाइएको राष्ट्र बैंकले बताएको छ । बढदो मागलाई मध्यनजर गर्दै राष्ट्र बैंकले ३२५ वर्षका लागि धान्ने नोट स्टक राख्ने तयारी भएको बताइएको छ । चालु आर्थिक वर्षको आठ महिनासम्ममा निर्यात १२ दशमलव ८ प्रतिशत र आयात ४४ दशमलव २ प्रतिशतले बढेको छ । सोही अवधिमा चालु खाता ६ अर्ब ३१ करोडले घाटामा छ भने शोधनान्तर ५० अर्ब ६ करोडले बचतमा रहेको छ । २०७३ फागुन मसान्तमा कुल विदेशी विनिमय सञ्चिति १०७४ अर्ब २७ करोड रुपैयाँ पुगेको छ । बैंकिङ क्षेत्रसँग रहेको विदेशी विनिमय सञ्चिति १२ महिनाको वस्तु तथा सेवा आयात धान्न पर्याप्त रहने देखिन्छ । यस्तै ०७३ असारको तुलनामा गत चैत मसान्तमा नेपाली रुपैयाँ अमेरिकी डलरसँग साढे ३ प्रतिशतले अधिमूल्यन भएको राष्ट्र बैंकले जनाएको छ । ६२ औं वार्षिकोत्सवका अवसरमा राष्ट्र बैंकले पूर्वगभर्नर भेषबहादुर थापा र संस्कृतिविद् सत्यमोहन जोशीलाई सम्मान गरेको छ ।"
रेल्वे र्याक नपाउँदा कच्चा पदार्थ आयात प्रभावित,"उनका अनुसार भारतीय रेल्वेले हालै लागू गरेको केन्द्रीकृत इएक्ट प्रणाली लागू गरेपछि समस्या भएको हो । नयाँ व्यवस्थाअनुसार १० र्याक बाटोमा भए नयाँ पाइँदैन । रक्सौलमा अनलोड भएपछि मात्र नयाँ लोडिङका लागि र्याक उपलब्ध गराइने व्यवस्था छ, उनले भने । गत महिनासम्म कोलकाताको हल्दियाबाट रक्सौलको बाटोमा २०२५ वटा र्याक हुँदा पनि लोडिङका लागि नयाँ र्याक सजिलै उपलब्ध हुन्थ्यो । सचिव राजपालले भने, नयाँ प्रणालीले आयात प्रभावित हुँदा मुलुकको औद्योगिक उत्पादन पनि प्रभावित हुनेछ । फलाम, क्लिंकर, कोइला, कुखुराको दाना बनाउने मकै, फ्लाई यास, स्लाग, जिप्समलगायतका वस्तुको आयात प्रभावित हुने उनले बताए । रासायनिक मल र नुनको आयात पनि प्रभावित हुने राजपालले जनाए ।रक्सौल स्टेसनमा ट्राफिक जामको समस्या देखाउँदै भारतीय रेल्वेले २५ दिनयता पर्याप्त र्याक उपलब्ध नगराएको आयातकर्ता बताउँछन् । हल्दिया बन्दगरगाहमा तेस्रो मुलुकबाट नेपालका लागि आएका हजारौं टन वस्तु लोड हुन नपाएर अलपत्र परेका छन् । वैशाखयता १४ दिनदेखि तेस्रो मुलुकबाट कोइला आयात शून्य छ । वीरगन्ज भन्सार कार्यालयले उपलब्ध गराएको विवरणअनुसार गत चैतको अन्तिम १५ दिनमा तेस्रो मुलुकबाट २१ हजार ४ सय ४३ टन कोइला भित्रिएको थियो । त्यसपछि तेस्रो मुलुकबाट वीरगन्ज नाका भएर कोइला आयात भएको छैन, भन्सार अधिकृत बलराम भण्डारीले भने । तेस्रो मुलुकबाट मात्र नभई भारतको उडिसा, पश्चिम बंगालबाट रेल्वे मार्ग भई आउने वस्तुको ढुवानीसमेत घटेको पाइएको छ ।भन्सारको विवरणअनुसार गत महिना र अहिलेको आयात तुलना गर्दा आधा घटेको छ । चैत १५ देखि ३१ गतेसम्म २ हजार १ सय २७ टन भारतीय कोइला वीरगन्ज नाकामार्फत आयात भएको थियो । वैशाख १ देखि १४ गतेसम्म १ हजार १ सय २१ टन मात्र भित्रिएको छ । आयातकर्ताका अनुसार २६ दिनपछि भारतीय रेल्वेले बुधबार हल्दियामा इएक्ट प्रणालीअन्तर्गत नेपाली वस्तु लोडिङका लागि एउटा मात्र र्याक उपलब्ध गराएको छ । यसका लागि पनि भारतीय रेल्वे विभाग, मन्त्रालाय, भारतीय महावाणिज्य दूतावास सबैमा पहल गरेका थियौं, एक आयातकर्ता भन्छन्, यति पहल गर्दा पनि एउटा मात्र र्याक उपलब्ध गराएका छन् । मागको तुलनामा न्यून संख्यामा र्याक दिएपछि तेस्रो मुलुकबाट मात्र नभई भारतकै विभिन्न क्षेत्रबाट आउने कच्चा पदार्थको आयातसमेत प्रभावित बनेको छ । आयातकर्ताका अनुसार यसका लागि सरकारीस्तरबाट पहल गर्न आवश्यक छ । मुलुकमा भौतिक निर्माण सामग्रीको माग बढिरहेको बेला सिमेन्ट र फलाम उद्योगका कच्चा पदार्थ मागअनुसार आयात नहुँदा उद्योगी चिन्तित बनेका छन् । वीरगन्ज उद्योग वाणिज्य संघका अध्यक्ष ओमप्रकाश शर्माका अनुसार उद्योगले प्राय: एकदेखि डेढ महिनासम्मको स्टक राखेका हुन्छन् । अबको केही दिनभित्रै ढुवानी समस्या समाधान नभए मुलुकका सिमेन्ट र फलामका उद्योग बन्द हुनेछन्, उनले भने, यताको समस्या अध्ययन नगरी भारतले नीति परिवर्तन गर्दा समस्या भएको हो । पहिले कोलकाताले रेल्वे लोडिङ हयान्डलिङ गथ्र्यो । अहिले दिल्लीमा कम्प्युटराइज्ड प्रणालीले हेर्न थालेपछि ढुवानी समस्या उत्पन्न भएको संघका अध्यक्ष शर्माले बताए । उद्योग वाणिज्य महासंघका निवर्तमान अध्यक्ष पशुपति मुरारकाका अनुसार भारत सरकारसँग वार्ता गरे समस्या समाधान हुनेछ । हाम्रो वाणिज्य मन्त्रालयले एकपटक कुरा गरे समस्या समाधान हुन सक्छ, उनले भने ।"
चमेलियाको परीक्षण जेठमा,"दार्चुला दार्चुलाको शैल्यशिखर गाउँपालिकाको बलाँचमा ३० मेगावाट क्षमताको निर्माणाधीन चमेलिया जलविद्युत् आयोजनाको ड्राई टेस्ट जेठ १ मा गरिने भएको छ । विद्युत् उत्पादनका लागि निर्माण भएका उपकरण कन्डिसनमा छन्छैनन् र जडान ठीक तवरले गरिएको छछैन भन्ने परीक्षण गर्न लागिएको चमेलिया जलविद्युत् आयोजनाले जनाएको छ । आयोजनाले साइट टनेल पनि बन्द गर्न लागेको छ । टनेल सफा गरिएपछि यस्तो साइट टनेल बन्द गर्ने काम सुरु हुन्छ । पहिलो टनेल बन्द गरिएको छ । आयोजना प्रमुख अजयकुमार दाहालले भने, दोस्रो टनेल बन्द गर्ने काम सुरु भएको छ, यो सक्नेबित्तिकै अर्को टनेल बन्द हुन्छ । साढे चार मिटरको मुख्य सुरुङ खन्नका लागि ३ वटा टनेल खनिएका थिए । उक्त आयोजनामा ६५ मिटर रक ट्रयापिङ गर्नुपर्नेछ जसमध्ये हालसम्म १३ मिटरमा रक ट्रयापिङको काम गरिएको छ । बाँकीमा अहिले सरसफाइको काम भइरहेको दाहालले बताए । आयोजनाको पावरहाउस ग्राडिङ फिनिसिङको काम चलेको छ, उनले भने, हाइड्रोमेकानिज्मको काम सँगसँगै पावरहाउसमा जेनेटर जडान कार्य अन्तिम चरणमा पुगेको छ ।त्यस्तै आयोजना स्थलबाट कैलालीको अत्तरियासम्मको १३२ किलोमिटर प्रसारण लाइनको कार्य पनि सकिएको छ । प्रसारण निर्माण कार्य सकिएको र जंगलबाट प्रसारण लाइन लगिएको हुनाले केही ठाउँमा रूखहरूले छोएको दाहालले बताए । उनले भने, प्रसारण लाइनले छोएका रुखहरू कटानका लागि ठेक्का सम्झौता भइसकेको र अर्को साताबाट उक्त कार्य सुरु हुन्छ ।प्रदेश नम्बर ७ मा सरकारको लगानीमा निर्माण भइरहेको सबैभन्दा ठूलो उक्त आयोजनाको काम सन् २००७ बाट सुरु गरिएको थियो । सुरुमा सन् २०११ को अन्तिममा सक्ने सम्झौता भए पनि विविध कारण देखाउँदै निर्माण कम्पनीले पटकपटक काम रोक्दै आएको थियो । यो आयोजना चाइना गेजुवा ग्रुप अफ पावर कम्पनी (सीजीजीसी) ले निर्माण गरिरहेको छ ।कमजोर भूबनोटका कारण कुल ६ सय ११ मिटर सुरुङ खनेको समयमा २ सय ३२ मिटर खुम्चिएको थियो । संसदको सार्वजनिक लेखा समितिले भेरिएसन मूल्यांकनमा भ्रष्टाचार भएको भन्दै बीचैमा काम रोक्न निर्देशन दिएको थियो । निर्माण कार्यको भुक्तानी नपाएपछि ठेकेदारले सन् २०१५ को फेब्रुअरीबाट बन्द गरेको सुरुङ मर्मतको काम २०१६ को सेप्टेम्बरबाट सुरु भएको थियो ।ऊर्जा मन्त्रालयले गत २२ सेप्टेम्बरमा नयाँ कार्यसूची दिई सन् २०१७ को डिसेम्बरमा आयोजना सम्पन्न गर्न निर्देशन दिएको थियो । अहिले सुरुङ निर्माणको काम सकिएको छ । आयोजनाले सिभिलतर्फको काम सेस्टेम्बरसम्म सक्ने योजना बनाएको छ । सिभिलतर्फको काम सेस्टेम्बरमा सक्छौं, आयोजना प्रमुख दाहालले भने, यो सकिएपछि इलेक्ट्रो मेकानिज्मको काम सुरु हुन्छ । अहिले टेलरेसमा सरसफाइको काम सकिएको छ । सरकारको बेवास्ता, ठेकेदार र परामर्शदाताको लापरबाहीका कारण ८ अर्ब रुपैयाँ लागतमा निर्माण सम्पन्न गर्ने सम्झौता भए पनि अहिले आयोजनाको लागत १५ अर्ब ६ करोड पुगेको छ । आयोजनाले आगामी डिसेम्बरमा उत्पादित विद्युत् राष्ट्रिय प्रसारण लाइनमा जोड्ने योजना बनाएको छ ।"
बझाङका किसान आलुखेतीमा आकर्षित,"बझाङ किसानहरू परम्परागत बाली छाडेर आलु खेती लगाउन थालेका छन्। गाउँमा सडकको सुविधाले आफ्ना उत्पादनलाई बजार पठाउन सहज भएपछि किसान तरकारी खेतीमा आकर्षित भएका हुन् । बझाङका हिमाली र उच्च पहाडी वातावरणमा उब्जेको अर्गानिक आलु स्वादिलो र छिटो पाक्ने भएकाले यसको माग बाहिरी जिल्लाबाट समेत हुने किसानहरू बताउँछन् । आलु फलाउन मात्र समस्या छ । जति फलाए पनि बिक्रीको कुनै चिन्ता छैन, दहबगर गिरौंका किसान कलक धामीले भने, गाडी लिएर आउँछन् । खेतमै २५ रुपैयाँ किलो किनेर लैजान्छन् । दहबगरमा मात्र यो वर्ष करिब डेढ सय रोपनी क्षेत्रफलमा हिउँदे आलु खेती गरिएको उनले बताए । बर्खामा मात्र आलु खेती गर्ने चलन भएको यस जिल्लामा पछिल्लो समय हिउँदे आलु लगाउन थालिएको छ । दुई वर्षअघि करिब ५० हेक्टर क्षेत्रफलमा हिउँदे आलु खेती हुने गरेकोमा यो वर्ष झन्डै १ हजार हेक्टरमा खेती गरेको जिल्ला कृषि विकास कार्यालयको तथ्यांक छ । बीउको रूपमा पनि बझाङको आलुको माग बाहिर जिल्लाबाट धेरै आइरहेको छ, जिल्ला कृषि विकास कार्यालयका बाली प्रसार शाखाका प्राविधिक सहायक मदनराज जोशीले भने, यो वर्ष मात्र अर्घाखाँची, गुल्मी, डोटीलगायतका जिल्लामा ३० टनभन्दा बढी बीउ पठाइएको छ ।दाँतोला, गडराय, रिलु, मष्टा, दहबगर, सुइल, मयाना, लेकगाउँ, सैनपसेला, कडेल, व्यासीलगायत जिल्लाका सबै गाउँपालिकामा आलु खेती गर्नेहरूको संख्या बढदै गएको छ । आलु खेतीबाट तुरुन्त नगद आम्दानी हुने भएकाले कतिपय भारतको रोजगारी छाडेरसमेत यसतर्फ लागेको दहबगर कृषि सहकारी संस्थाका अध्यक्ष प्रेम धामीले बताए । आलु बेचेरै एक परिवारले वर्षमा ३४ लाख कमाइ गरिरहेका छन्, गडरायका मंगल खडकाले भने, हिजोआज कम्तीमा एकदुई रोपनीमा आलु खेती नगर्ने परिवार नै छैनन् । जिल्ला कृषिले आलु खेती गर्नेे किसानलाई बिउमा ५० प्रतिशत, कृषि सामग्रीमा ८५ प्रतिशत अनुदान दिँदै आएको छ । यस्तै आलु उत्पादक किसानका लागि भण्डारण, बजारीकरण र नयाँ प्रविधि विस्तारमा पनि सहयोग गर्दै आएको कार्यालय प्रमुख राजेश केसीले जानकारी दिए ।"
ओरालो लाग्यो रेसम खेती,"पोखरास्याङ्जा रेसम खेतीमा संलग्न किसानको संख्या बढे पनि उत्पादन भने बर्सेनि घटन थालेको छ । रेसम विकास कार्यक्रम पोखराका अनुसार किरा नपाली घाँस गाईवस्तुलाई खुवाउने चलन बढदा यस्तो भएको हो । रेसम खेतीका लागि भनेपछि बिरुवा दिइन्छ, कार्यालय प्रमुख श्रीकान्त पौडेलले भने, तर, धागो उत्पादनमा नभई किम्बु गाईवस्तुलाई खुवाएको पाइयो ।निर्मलपोखरीका केशव आचार्यले दशकअघि १५ रोपनीमा रेसम खेती गरेका थिए । तर, हाल उनको रेसम खेती चार रोपनीमा सीमित भएको छ ।उत्पादन गर्दा बजार भाउ नपाइने र कामदार अभावले घटाउन बाध्य भएको उनले बताए । व्यक्तिगतभन्दा समूहगत रूपमा पाल्दा राम्रो हुने रहेछ, उनले भने, सरकारले प्राविधिक सहयोग, राहत, अनुदानसहित व्यवसायीकरणमा जोड दिएमा यो पर्यटन व्यवसाय जस्तै हुनेछ । कोया, धागो निकाल्ने र कपडा पनि बुन्ने काम समूहमा गर्न सके राम्रो आम्दानी हुने उनको भनाइ छ । धागो निकालेर व्यापारी खोज्दा समस्या भएकाले सरकारले बजारीकरणमा पनि सहयोग गर्नुपर्ने उनले बताए । मेथ्लाङका सिद्धिबहादुर केसीले पनि १५ रोपनीमा खेती गर्दै आएका छन् । सरकारले यो व्यवसायमा सहयोग नगरेको उनको गुनासो छ । कास्कीका निर्मलपोखरी, देउराली, सराङकोट, धिताल, धम्पुस, पुरुन्चौरमा रेसम खेती हुँदै आएको छ । पर्वत, बाग्लुङ, म्याग्दीमा पनि किम्बुको बिरुवा लैजान थालिएको छ । तर, रेसम धागो भने उत्पादन भने भएको छैन । स्याङजा चापाकोटका किसान डिल्लीबहादुर माझीको कुनैबेला आम्दानीको मुख्य स्रोत रेसम खेती थियो । तर, पछिल्लो समया घटदो क्रमले उनी निराश छन् । रेसम खेती मासिदै जाँदा विकल्प खोज्नुपर्ने बेला भएको छ, उनले भने, नयाँ पुस्ताले झन्झट मान्दा पनि समस्या भएको हो । बजारीकरणमा समस्या र सरकारले चासो नदिँदा जिल्लाका किसान रेसम खेती छाडदै गएका उनले बताए । कार्यालयका अनुसार फर्मभित्र आर्थिक वर्ष ०६८६९ मा ४५० केजी विजकोया उत्पादन भएकोमा आव ०७२०७३ मा आइपुग्दा जम्मा १ सय ५ केजी मात्रै उत्पादन भएको छ । यसैगरी किसानस्तरबाट ०६८०६९ दुई टन कोया उत्पादन भएकामा गत वर्ष ७ सय केजीमा झरेको छ । पाँच वर्षको अवधिमा कास्कीमा २६ किसानबाट बढेर ६० पुगेको कार्यालय प्रमुख पौडेलले बताए । अनुदान तथा राहतका कार्यक्रम न्यून भएकाले बजेट वृद्धि गर्दै व्यावसायिकतातर्फ किसानलाई आकर्षण गराउन कार्यक्रम ल्याउनुपर्ने पौडेलको भनाइ छ । वार्षिक बजेट कम भएर पनि समस्या रहेको उनले बताए । रेसम खेतीलाई पशुपालनसँग पनि एकीकृत गर्दै अघि बढेमा व्यावसायिक रूप लिने उनको भनाइ छ । छोटो समयमा उत्पादन लिन सकिने ठूलो सम्भावना भएको खेती हो, उनले भने, भिरालो, कम मलिलो, अन्य खेती नहुने ठाउँमा यो गर्न सकिन्छ । वर्षमा २३ पटक किरा पाल्न सकिने र एक रोपनीबाट सिजनमा ५० किलोसम्म उत्पादन लिन सकिने र बजारको पनि समस्या नभएको व्यवसाय रहेको उनले बताए । रेसम खेती प्रवद्र्धन गर्न स्याङजाको वालिङ नगरपालिकास्थित त्रियासीमा रेसम खेती विकास कार्यालय स्थापना भएको थियो । जिल्लाको ४२ रोपनी क्षेत्रफलमा सुरुमा रेसम खेती गरिएको थियो । त्यसबेला भीरकोट, चापाकोट नगरपालिका, मनकामना, अर्जुनचौपारी गाउँपालिकालगायत स्थानमा हुन्थ्यो । तर, हाल देख्नसमेत गाह्रो भएको रेसमखेती विकास अधिकृत मगनीराम चौधरीले बताए । कृषकको जीवनस्तर उकास्ने, ग्रामीण, स्वरोजगार तथा वातावरण संरक्षणमा मद्दत गर्ने उद्देश्यका साथ सञ्चालन गरिएको हो । रेसम खेतीतर्फ कृषकको आकर्षण घटेको छ, उनले भने, प्राविधिक समस्या, बजार मूल्यमा गिरावट, युवाको विदेश मोह, झन्झटिलो खेती प्रक्रियालगायत समस्याले यस्तो भएको हो ।"
आर्मी उपाधि नजिक,"वीरगन्ज कप्तान भरत खवासको उत्कृष्ट प्रदर्शनमा त्रिभुवन आर्मी क्लब बिहीबार विशाल मेमोरियल गोल्डकप फुटबलको फाइनल पुगेको छ । म्यान अफ द म्याच घोषित भरतले दुई गोलप्रेरित आर्मीले नारायणी रंगशालामा जनजागृति युवा क्लब सिमरालाई ३० ले पराजित गरेको हो । आर्मीले उपाधिका लागि शनिबार सीएमजी क्लब संकटासँग प्रतिस्पर्धा गर्नेछ । संकटाले बुधबार पहिलो सेमीफाइनलमा नेपाल पुलिस क्लबलाई ३० ले हराउँदै फाइनल सुरक्षित गरिसकेको छ । विजय युथ क्लब हेटौंडालाई ४० ले हराउँदै अन्तिम चार पुगेको सिमराका खेलाडी बिहीबार आर्मीसामु निरीह देखिएका थिए । उनीहरूले पेनाल्टी बक्समा दुई पटक राम्रो मौका पाए पनि सदुुपयोग गर्न सकेनन् । मध्यान्तरसम्म एक गोलको अग्रता लिएको आर्मीले दोस्रो हाफमा आक्रामक खेल खेल्दै दुई गोल थप्यो । जर्ज प्रिन्स कार्कीले २२ औं मिनेटमा ४० यार्ड टाढाबाट हानेको फ्रिकिक प्रहार सोझै गोल परिणत भएको थियो । दोस्रो हाफमा कप्तान भरत र दीप लामाको राम्रो तालमेल देखियो । दीपकै पासमा भरतले दुवै गोल गरेका थिए । ७९ औं मिनेटमा दीपको क्रस बललाई भरत सानदार हेडिङ गर्दै गोल गर्न सफल भए । त्यसको १० मिनेट नबित्दै दीपकै पास उपयोग गरेर भरतल दोस्रो व्यक्तिगत गोल गरेका थिए । वीरगन्ज नजिकै रहेकाले सिमराबाट टोलीको समर्थनमा थुप्रै दर्शक आइपुगेका थिए । दोस्रो गोल खाएलगत्तै अधिकांश दर्शकले निराश बन्दै रंगशाला छाडेका थिए । सिमराले सेमिफाइनलमा तीन राष्ट्रिय खेलाडीलाई मैदान उतारेको थियो । तर उनीहरूबीच तालमेल नमिल्दा म्याच गुमाउनुपरेको सिमराका प्रशिक्षक मुन्ना चौधरीले बताए । हामीले पहिलो हाफमा राम्रै खेलेका थियौं, उनले भने, एक गोल खाए पनि मनोबल बलियो नै थियो । तर पेनाल्टी बक्समा आर्मीको फाउलमा रेफ्रीले पेनाल्टी नदिँदा मनोबल खस्कियो । युवा र अनुभवहीन खेलाडीका कारण पनि ठूलो खेलमा राम्रो नतिजा आउन नसकेको उनको प्रतिक्रिया थियो । आर्मीका प्रशिक्षक नवीन न्यौपानेले आक्रामक खेल खेलेका कारण टोलीले जितेको बताए । क्वाटरफाइनलमा खेलाडीले आक्रामक खेल प्रदर्शन गर्न सकेका थिएनन्, उनले भने, आज कडा मिहिनेतमा आक्रामक खेल खेल्दा राम्रो नतिजा आएको हो । डेढ दशकभन्दा बढी समयपछि वीरगन्जमा भएको गोल्डकपले फुटबलप्रेमीमा उत्साह थपिएको छ । वैशाखको चर्को घाममा पनि रंगशालामा दर्शक उपस्थिति राम्रो छ । शनिबार खेलिने फाइनल विजेताले ५ लाख र उपविजेताले २ लाख ५० हजार रुपैयाँ पुरस्कार पाउने छन् । प्रतियोगिता संयोजक रोशन कलवारका अनुसार उत्कृष्ट खेलाडीले सुजुकी मोटरसाइकल पुरस्कार पाउने छन् ।"
आईसीसीले क्रिकेटरलाई रोकिएको तलब दिने,"उनले भने, कन्टयाक्ट भएका खेलाडीका लागि यो राहत हो । पारिश्रमिक नपाएपछि निश्चय पनि गाह्रो भइहाल्छ । केन्यासँगको खेलका क्रममा इमरान ख्वाजासँग हाम्रो कुरा भएको थियो । उहाँले यो विषयमा सम्बोधन गर्ने वाचा गर्नुभएको थियो । मलाई लाग्छ उहाँले त्यो पूरा गर्नुभएको छ।"
सारापोभाको बहुप्रतीक्षित जित,"स्टुटगार्ट मारिया सारापोभा १५ महिना लामो डोपिङ प्रतिबन्धपछि बुधबार खेलमा फर्किइन् । उक्त खेलमा जितिन् पनि । जितपछि उनको उही स्टाइल देखियो, दर्शकलाई हात हल्लाउँदै फ्लाईइङ किस दिने । पाँचपल्टकी ग्रान्ड स्लाम विजेता एवं पूर्व नम्बर वनले डब्लूटीए स्टुटगार्ट ओपनको सुरुआती राउन्डमा इटालीकी रोबर्टो भिन्सीलाई ७(५, ६(३ ले हराइन् । मलाई आजसम्मकै सबैभन्दा रमाइलो अनुभूति भयो, उनले भनिन्, यसका लागि म लामो समयदेखि प्रतीक्षारत थिएँ । ४ हजार ५ सय दर्शकले खचाखच खेलस्थलमा उनी प्रवेश गर्नेबित्तिकै ठिकै खाले स्वागत भयो । केहीले सिठीसमेत बजाए । उनले बहुप्रतीक्षित खेलका लागि वाइल्ड कार्डबाट प्रतियोगितामा प्रवेश पाएकी हुन् । तर उनी सुरुमा दर्शकले देखाउने प्रतिक्रियाप्रति उतिसारो चिन्तित थिइनन् । यति लामो समय ट्ेरनिङ गरेर खेलकै बारेमा केन्द्रित भएका हुनाले म अरु कुरामा खासै चिन्तित थिइनँ, उनले भनिन् । सारापोभालाई आफ्नो निलम्बनप्रति क्षोभ पनि छैन । उनले आफूले सामान्य जीवन बिताएको र खेलबाट टाढा रहँदा एउटा व्यक्तिका रूपमा हुर्केको बताइन् । उनी गत जनवरीदेखि ट्रेनिङमा फर्केकी हुन् । म पढ्दै थिएँ । काम गर्दै थिएँ । म आफ्नो व्यवसायमा लागें । केही साथी पनि बनाएँ, उनले खुलस्त भनिन् । सन् २०१६ को अस्ट्ेरलियन ओपनको क्वाटरफाइनलमा सेरेना विलियम्ससँग हारेयता रसियाली स्टारको यो पहिलो भिडन्त थियो । उनले क्ले कोर्टमा चाहिँ लगभग दुई वर्षपछि खेलेकी हुन् । ३६ औं वरीयताकी इटालियन खेलाडीसँग खेल्दा उनले सुरुमा अलिकता धर्मराएको भान पारिन्। उनले पहिलो ८ अंकमा ७ गुमाइन् । उनले ५ मिनेटभित्रैमा सुरुआती २ खेल गुमाइन् । उनले तेस्रो गेममा पाँचौं पटकमा मात्र भिन्सीको सर्भ ब्रेक गरिन् । उनले दोसो सेटमा चाहिँ सुरुदेखि नियन्त्रण जमाइन् । उनले आफ्नो पुरानो खेलको झल्को दिँदै बाँकी गेममा व्यापक सुधार गरिन् र जितिन् । उनी फर्कनु टेनिसका लागि राम्रो हो, खेलपछि भिन्सीले भनिन्, उनले हकलाग्दो जित पाइन् । गत वर्ष सारापोभाले प्रतिबन्धित मेल्डोनियम नामक औषधि खाएको प्रमाणित भएपछि सुरुमा दुई वर्षे प्रतिबन्धको निर्णय आयो । तर कोर्ट अफ आर्बिट्रेसन फर स्पोर्ट (कास) ले त्यसलाई १५ महिनामा झारिदियो । उक्त निकायलाई उनले जानीजानी उक्त औषधि नखाएको भनिदिइन् । सारापोभाले लामो समयदेखि मेल्डोनियम लिँदै आएकी थिइन् । तर वल्र्ड एन्टी डोपिङ एजेन्सी (वाडा) ले जनवरी १ मा मेल्डोनियमलाई समेत प्रतिबन्ध सूचीमा राखेको हेक्का गरिनन् । निलम्बनमा परेपछि उनले आफ्नो वरीयतासमेत गुमाइन् । स्टुटगार्टको यो प्रतियोगितामा उनलाई वाइल्ड कार्ड दिएर निम्तो गरिएकामा भिन्सीलगायतका खेलाडीले विरोध समेत गरेका थिए ।"
बार्सिलोना र रियल सँगसँगै,"बार्सिलोना क्रिस्टियानो रोनाल्डोबिना पनि रियल म्याड्रिडले आकर्षक खेल पस्कँदै बुधबार डेपोर्टिभो ला कोरुनालाई ६२ ले हराएर ला लिगाको उपाधि होड आफ्नो हातमा कायमै राखेको छ ।रियलले शीर्षस्थानको बार्सिलोनासँग समान ७८ अंक बनाएको छ । तर रियलले एक खेल कम खेलेको छ । लियोनल मेसीको दुई गोलप्रेरित बार्सिलोना ७१ ले ओसासुनालाई पन्छाउँदै हेडटुहेड का आधारमा शीर्षस्थानमा यथावत् रह्यो । हारसँगै ओसासुना भने रेलिगेसनमा पर्यो ।बार्सिलोनासँग आइतबार ३२ ले पराजित हुँदाको टिममा नौ खेलाडी परिवर्तन गर्दै जिनेदिन जिदानले उपाधि होड फेरि अगाडि बढाए । रोनाल्डो, करिम बेन्जेमा र घाइते गारेथ बेललाई लिगमा लगातार तेस्रो अवे खेलमा समावेश गरिएको थिएन । खेलमा फेरि पनि उनीहरूको अनुपस्थिति महसुस भएन ।यो प्रशिक्षकका लागि सबैभन्दा कठिन काम हो । उनीहरूले यस्तै खेले भने उनीहरू अर्को खेलमा नखेल्न सक्छन्, जिदानले भने, मसँग उत्कृष्ट खेलाडीको समूह छ र उनीहरू सिजनको अन्त्यसम्मै चुनौती सामना गर्न तयार छन् ।अल्भारो मोराटाले एक मिनेट नहुँदै रियललाई अग्रता दिलाएका थिए । जेम्स रोड्रिग्वेजले अग्रता दोब्बर पारे । फ्लोरिन एन्डोनले युरापियन च्याम्पियनविरुद्ध पहिलो हाफमै गोल गरेका थिए । ल्युकास भाज्क्वेजले पहिलो हाफमै रियलको अग्रता ३१ बनाए । जिदानको टिमले गोलको दोहोरो अंक पनि छुन सक्थ्यो । दोस्रो हाफमा रोड्रिग्वेज, इस्को र कासेमिरोले गोल थपे । डेपोर्टिभोका लागि दोस्रो गोल जोसेलुले गरेका थिए ।क्याम्प नोउमा एल क्लासिको मा रियलसँग आइतबार बार्सिलोनाका लागि ५ सयौं गोल पूरा गरेका मेसीलाई समर्थकले स्वागत गरे । पाँचपल्टका विश्व वर्ष खेलाडीले नै ओसासुनासँग गोलको खाता खोलेका थिए । विगतमा कमजोर देखिएका आन्द्रे गोमेसले दोस्रो गोल गरे ।थोरै समय खेलेका धेरै खेलाडीलाई अवसर दिने मौका थियो, बार्सिलोनाका प्रशिक्षक लुइस इनरिकेले भने, यो व्यक्तिगत रूपमा आत्मविश्वास बढाउने खेल हो । टिमका रूपमा पनि । यो सिजनको अन्त्यसम्म रहने आस छ ।रोबर्टो टोरेसको सानदार फ्रिकिक गोलबाट ओसासुनाले दोस्रो हाफको तेस्रो मिनेटमा खेलमा फर्कने प्रयास गरेको थियो । तर बार्सिलोनाले सजिलै लय समात्यो । १० मिनेटभित्र चार गोल गर्दै ओसासुनालाई विक्षिप्त बनायो । गोमेसले व्यक्तिगत दोस्रो गोल गरे । मेसीले सिजनको ४७ खेलमा ४९ गोल पुर्याए । अर्जेन्टिनी स्टारलाई तत्कालै आइतबार स्पान्योलसँग हुने क्याटलन डर्बीका लागि आराम दिइएको थियो भने १९ वर्षीय कार्लेस एलेनालाई खेलाइएको थियो ।पाको अल्कासेरले बार्सिलोनाका लागि पाँचौं र सातौं गोल गरे । यसबीच जाभियर मास्केरानोले बार्सिलोनाबाट ३ सय १९ खेलमा पहिलो गोल गर्न पनि भ्याए, जुन पेनाल्टीमार्फत् भएको थियो । लेगानेसले लास पाल्मासलाई ३० ले पराजित गरेर ६ अंकको भिन्नता बनाएपछि ओसासुना रेलिगेसनमा परेको थियो । रियल सोसिडाडले भ्यालेन्सियालाई ३२ ले हराएर युरोपा लिगमा छनोट हुने सम्भावना बलियो बनाएको छ ।"
जितेन्द्र फाइनलमा,"काठमाडौं डबल्समा उपाधि जितेका जितेन्द्र परियार बिहीबार पाँचौं सिटिजन्स बैंक खुला टेनिसको मेन्स सिंगल्सतर्फ फाइनल पुगेका छन् ।उनले अघिल्लो दिन स्थगित खेलको तेस्रो एवं निर्णायक सेटमा प्रणव खनाललाई ६३ ले पराजित गरेका थिए । बुधबारै दुवैले ११ सेट बराबरी खेलेका थिए । समय अभावले खेल रोकिएको थियो । उपाधिका लागि पूर्व विजेता जितेन्द्रले डिफेन्डिङ च्याम्पियन संरक्षकभूषण वज्राचार्यसँग प्रतिस्पर्धा गर्नेछन् । उनले डबल्समा कुमार अधिकारीसँग मिलेर सन्तोष खत्री र दावा शेर्पालाई ६३, ६३ ले हराउँदै उपाधि जितेका हुन् ।भेट्रान ६५ वर्षमाथि सिंगल्समा दीपकमान श्रेष्ठ च्याम्पियन बने । उनले फाइनलमा ज्ञानेन्द्र ताम्राकारलाई ४२, ४१ ले हराए । मिक्स डबल्सको सेमिफाइनलमा श्रीराम मगर र इरा रावतको जोडीले गंगा शर्मा र शक्ति शर्मालाई ६३, ६२ तथा संरक्षकभूषण र मायांका राणाको जोडीले नवीन पुन र प्रेरणा कोइरालालाई ६२, ६२ को सोझो सेटमा हराए । भेट्रान ३५ वर्षमाथि महेश श्रेष्ठले कमल भण्डारीसँग फाइनल प्रतिस्पर्धा गर्ने छन् । महेशले निरज थापालाई ६२, ६३ र कमलले राजु श्रेष्ठलाई ६०, ६४ ले हराए । ४५ वर्षमाथि मनोज शाह र प्रदीप शाह फाइनल पुगेका छन् । मनोजले समिर शेरचनलाई ६०, ६२ र प्रदीपले प्रताप मोक्तानलाई ६२, ३६, १०५ ले पन्छाए ।भेट्रान ५५ वर्षमाथि डबल्समा मनोज राणा र छ्याम्बा डुन्डुप तथा पृथ्वी गुरुङ र राजेन्द्र गैरेको जोडी फाइनल पुगेका छन् । भेट्रान ५५ वर्षमाथिको सेमिफाइनलमा मनोज लामाले दिलीप सिंहलाई ६२, ६१ तथा प्रदीप शाहले ध्रुव गुरुङलाई ६४, ६३ को सोझो सेटमा हराए ।"
प्रमोद मेमोरियल पौडी हुने,काठमाडौं सातदोबाटोको पौडी पोखरीमा जेठ १४ र १५ गते आठौं प्रमोद मेमोरियल कप उमेर समूह र खुला पौडी प्रतियोगिता हुने भएको छ । प्रतियोगिता नतिजाका आधारमा सबैभन्दा बढी फिना अंक प्राप्त गर्ने २२ पुरुषमहिला खेलाडी विश्व पौडी च्याम्पियनसिपलाई छनोट हुने आयोजक नेपाल पौडी संघले जनाएको छ । विश्व पौडीको १७ औं संस्करण हंगेरीको बुढापेस्टमा हुँदै छ ।
चेल्सीलाई पछ्याउँदै टोटेनहम,"लन्डन टोटेनहमका व्यवस्थापक माउरिसियो पोचेटिनोले क्रिस्टल प्यालेसमा १० को जित हात पारेपछि बुधबार प्रिमियर लिगको उपाधि होडमा चेल्सीलाई उछिन्न तयार भएको बताएका छन् ।क्रिस्टियन एरिक्सनले अन्त्यतिर गोल गरेपछि जित हात पारेको टोटेनहमले चेल्सीसँगको दूरी ४ अंकमा छोटयायो । लिगमा अब ५५ खेलमात्र बाँकी छ । एफए कपको सेमिफाइनलमा चेल्सीसँग हारेपछि निरास रहेको टोटेनहम फेरि लयमा फर्किएको हो । अघिल्लो दिन चेल्सीले साउथह्याम्पटनलाई ४२ ले हराएको थियो ।ठिक यस्तो दबाबको अवस्थामा टोटेनहम गत सिजन भने ओरालो लागेको थियो, जसले लेस्टर सिटीलाई च्याम्पियन बन्न सहयोग पुर्याएको थियो । स्पर्स सन् १९६१ पछि पहिलोपल्ट च्याम्पियन बन्ने अभियानमा छ । गत साता निरास रहेपछि हामीले राम्रो विशेषता देखाएका छौं, पोचेटिनोले भने, यो आवश्यक पनि थियो । हामी संघर्ष गर्न केन्द्रित छौं । गएको सिजन धेरै सिक्यौं । यो महत्त्वपूर्ण छ । गएको सिजन आकर्षक भएको थियो र त्यसमा सुधार गर्नु सबैभन्दा ठूलो चुनौती हो ।टोटेनहमले आइतबार जित हात पारेमा २२ वर्षयता आर्सनलभन्दा माथि रहने निश्चित गर्नेछ । यी दुईको प्रतिस्पर्धा हाइटहार्ट लेनमा हुनेछ ।रोबर्ट हुथले ८५ औं मिनेटमा आत्मघाती गोल गरेपछि आर्सनलले लेस्टरलाई १० ले हराएर च्याम्पियन्स लिगमा छनोट हुने आस कायमै राख्यो । यससँगै आर्सनल शीर्ष चारमा ४ अंक नजिक पुगेको छ । मिडल्सब्रोले सन्डरल्यान्डलाई १० ले पराजित गर्दै रेलिगेसनबाट बच्ने आसा अझै बाँकी राख्यो । मिडल्सब्रोले १७ खेलयता पहिलो जित हात पारेको हो ।"
डीपीएल डिस्कभरी,"राष्ट्रिय टोलीबाट २० वर्षे आरिफले सीमित अवसर पाएका छन् र त्यसमा औसत प्रदर्शन गरेका छन् । नेपालबाट फेरि मौका पाउँदा के गर्ने भन्ने उनीसँग स्पष्ट योजना छ । जुन प्रदर्शन र फर्म मैले डीपीएलमा धनगढीमा देखाएँ, त्यही आउँदो दिनमा यथावत् राख्न प्रयास गर्नेछु । नेपालबाट खेल्नका लागि अझ मिहिनेत गर्नेछु ।डीपीएल नेपालको तेस्रो प्रिमियर लिग हो । धनगढीमै ३ वर्षअघि भएको एकदिवसीय संरचनाको नेपाल प्रिमियर लिगमा पञ्चकन्या तेजबाट खेल्न उनले ट्रायल पनि दिनुपरेको थियो । पञ्चकन्याबाटै उनले गत वर्ष एभरेस्ट प्रिमियर लिगमा खेले । यी दुईसहित डीपीएलपछि आरिफ प्रिमियर लिग तीनै जित्ने केवल दोस्रो खेलाडी बने । यसखाले अर्को सफलता पाउने खेलाडी थिए पृथु बाँस्कोटा । आरिफको नाममा नेपाली क्रिकेटको सफलताको दुर्लभ ह्याट्रिक जोडिएको छ । जुन एभरेज प्रदर्शन गर्दै आएका आरिफको खेल जीवनभन्दा माथि छ ।"
कन्ट्रोल्ड नाइट लाइफ,"अत्यासलाग्दो धूलो, हप्ताभरिको कामको थकानलाई बिर्संदै केही क्षण भए पनि नाइट लाइफको रंगमा रमाउँछिन्, ललितपुर कुसुन्तीकी पवित्रा सुनुवार। उनका लागि नाइट लाइफ आनन्दको अर्को नाम हो । एक निजी हाउजिङ कम्पनीकी जागिरे उनी गेट टुगेदर, बर्थ डे सेलिब्रेसनजस्ता अवसरहरूमा त छँदैछ, विकेन्डमा प्रायजसो: ह्याङ आउटमै हुन्छिन् । प्राय: रातिपखै ।राजधानीका युवा जमातमा नाइट लाइफको एकदमै मोह छ । तर त्यसका लागि काठमाडौंकै वातावरणचाहिँ ? जहाँ ८ बजे डामडुम सटर बन्द हुन्छ, ९ बजेपछि खाने ठाउँ भेटिँदैन, एकाध ठाउँमा बाहेक रात्रिकालीन मनोरञ्जनका उपाय नै छैनन् । दरबारमार्ग, ठमेल, झमेल र लाजिम्पाटका एकाध नाइट क्लब, डान्सबार, लाउन्ज बार बिर्सने हो भने काठमाडौंमा के नाइट लाइफ छ भन्नु र ? दक्षिण एसियाको सबैभन्दा छिटो विस्तार भइरहेको अनि ५० लाख हाराहारीमा फ्लोटिङ पपुलेसन धानेको राजधानीमा यस्तो हालत देख्दा रमाइलैका लागि आउने पर्यटकसमेत निराश हुन्छन् । यो भयो वातावरणको कुरा । तर सोखै राख्ने हो भनेचाहिँ थोरै स्केलको भए पनि नाइट लाइफ उपलब्ध छ । रमाइलो हुन्छ । राज्य पक्षले खासगरी सुरक्षाको कारण देखाएर नाइट लाइफलाई नियन्त्रित गरेको हो । यही नियन्त्रणका कारण कस्मोपोलिटन रंग लिन खोजिरहेको काठमाडौंमा हुनुपर्ने जति नाइट लाइफ नभएको हो । नाइट लाइफ सेफ नै छ, पवित्रा भन्छिन्, म सधैं साथीहरूसँग जान्छु । त्यस्तो अनसेफ फिल गर्दिनँ । दरबारमार्ग, ठमेल, लाजिम्पाटलगायतका राति जाग्ने हबहरूमा नाइट लाइफ सेक्युरिटीमा प्रश्नै उठ्ने गरी ठूला घटनाहरू अहिलेसम्म भएका छैनन् । केही समयअघिका दुई घटनाले चाहिँ काठमाडौंका नाइट लाइफ पारखी झस्काउने काम गर्यो । १ मंसिरमा ग्वार्कोस्थित दोहोरी साँझबाट फर्किंदै गर्दा २० वर्षीया एक युवतीमाथि ग्याङ रेप भयो । राति सहकर्मीसँगै मंगलबजारस्थित डेरामा फर्किरहेका बेला ती युवतीलाई ३ जनाले फिल्मी शैलीमा अपहरण गरेर बलात्कृत गरे । माघको अन्तिम साता दरबारमार्गको एक नाइट क्लबमा ग्याङ फाइट भयो । प्राय: अनुशासित मानिने दरबारमार्गमा कहिलेकाहीं यस्ता घटना हुन्छन् । राजधानीको सुरक्षालाई सधैं चुनौती दिन खोज्ने गुन्डा समूहहरू त्यहाँ बेलाबेला भिड्ने गर्छन्। संसारमै लाइट लाइफ व्यवस्थापनमा सरकारले सुरक्षालाई उच्च प्राथमिकतामा राख्छ । प्राविधिक रूपले निकै सक्षम प्रहरीको निगरानीमा यदाकदा हुने घटनालाई नियन्त्रणमा लिइहाल्न सक्ने क्षमता त्यस्ता ठाउँमा भएको मानिन्छ । त्यसो त संसारभर आतंकवादको चुनौती बढ्दो छ । तर सामाजिक रूपमै नाइट लाइफ सम्भव नहुने भन्नेचाहिँ समृद्ध देशहरूका हकमा लागू हुँदैन । वास्तवमा काठमाडौंमा नाइट लाइफका लागि पूर्वाधार र सुविधै नभएको पनि देख्न सकिन्छ । नीतिगत रूपमै प्राथमिकतामा नपरेका कारण यस्तो भएको हुन सक्छ । राति ८ बजेपछि सार्वजनिक यातायात पाइँदैन । ट्याक्सी सस्तो छैन । कहिलेकाहीँ ट्याक्सी चढ्नु सुरक्षाका कारणले चुनौतीपूर्ण बनेका घटना पनि पाइन्छन् । आफ्नो सवारी नहुनेका लागि काठमाडौंको नाइट लाइफ दु:खको कारण मात्र हो । ट्याक्सीहरूले राति डेढी वा दोब्बर हान्छन्, नाइट क्लब, पब र बारहरूमा इन्टरटेनरको काम गर्ने नीरज खड्का भन्छन्, बाहिर हिँड्न पनि गाह्रो छ, सबैभन्दा ठूलो डर भनेकै मापसेहरूबाट हो । राति रिङरोड बाहिर र अफ साइडमा जानका लागि जति पैसा दिए पनि सवारी साधन नै भेटिँदैन । ट्याक्सी चालकहरूले समेत ती ठाउँहरूमा जान मान्दैनन् । आखिर काठमाडौंको नाइटल लाइफमा केके सुरक्षा चुनौती छन् त ? चर्को सवारी शुल्क, गल्ली र अँध्यारा क्षेत्रमा हुने सम्भावित लुटपाट, मापसे गरेर जाइलाग्नेहरू आदि । महानगरीय अपराध महाशाखा प्रमुख एसएसी दिनेश अमात्य काठमाडौंको नाइट लाइफलाई पूर्ण सुरक्षित गर्न आफूहरूले प्रयास गरिरहेको बताउँछन् । पहिलेको तुलनामा नाइट लाइफमा केही उच्छृङ्खल, असामाजिक कार्य गर्ने र सामाजिक विकृतिहरू बढेको देखिन्छ, अमात्य भन्छन्, पेय पदार्थको गलत प्रयोग, यौनकर्मी र ट्याक्सी ड्राइभरबाट हुने गलत क्रियाकलाप रोक्न प्रहरी सक्रिय छ । साथै, हामीले नाइट लाइफलाई मजबुत सुरक्षा परिधिभित्र राख्ने प्रयास गरिरहेका छौं ।नेपालजस्तो पर्यटकीय मुलुकको राजधानीमा नाइट लाइफ अर्थतन्त्रको प्रमुख मेरुदण्ड बन्ने भएकाले यसलाई व्यवस्थित गर्नुपर्ने अमात्य बताउँछन् । काठमाडौं प्रहरी परिसरका प्रमुख एसएसपी छविलाल जोशी काठमाडौंको नाइट लाइफमा केही समस्याहरू रहेको स्विकार्छन् । उनका अनुसार झैंझगडा, ओभर ड्रिङ्ससँगै केही तेस्रोलिंगीहरूको व्यवहार पनि नाइट लाइफमा समस्याजनक छ । उहाँहरू पनि समाजमा त्यति नै सम्मानित हो, जति अरू हुन्छन्, उनी भन्छन्, तर, उहाँहरूका केही क्रियाकलापका कारण नाइट लाइफ खल्बलिएको छ । प्रहरीले दैनिक दुईतीन जनालाई नियन्त्रणमा लिइरहेको छ । जोशी २ बजेसम्म प्रहरीले नाइट लाइफ खुलाउन सहयोग गरिरहेको उल्लेख गर्दै पूर्णतया खुलाउने विषयमा राज्यले निर्णय गरे प्रहरी सुरक्षा दिन सक्षम रहेको दाबी गर्छन् । प्रहरीले रात्रिकालीन समयमा लागूऔषध, यौनजन्य गतिविधि हुने सम्भावित क्षेत्रहरूमाथि पनि विशेष निगरानी गरिरहेको छ । लुटपाट र चोरीका घटनाहरू भने काठमाडौंको नाइट लाइफमा उति देखिँदैनन् । नाइट लाइफ व्यवसायीहरूले क्लब, बार, लाउन्ज र रेस्टुराँभित्र हुने अप्रिय घटना रोक्न सुरक्षा प्रबन्ध मिलाएका हुन्छन्् । उनीहरूले भित्र पस्दा सुरक्षा जाँच गर्छन् भने मनोरञ्जन सुरु भएदेखि नसकिँदासम्म सीसी क्यामरा र आफ्ना सुरक्षा गार्डमार्फत निगरानी राखिरहेका हुन्छन् । उपत्यकाका नाइट क्लबहरूले आन्तरिक सुरक्षाका लागि सीसी क्यामरा, झन्डै दर्जनकै हाराहारीमा बाउन्सरहरू व्यवस्थासमेत गरेका छन् । भिक्ट्रीमा २० जना बाउन्सरले आन्तरिक सुरक्षा व्यवस्था हेर्छन् भने इबिजामा १२ जना छन् । यस्तै, अन्य लाउन्ज, बार, रेस्टुराँ क्लबहरूले पनि आफ्नो आवश्यकताअनुसार आन्तरिक सुरक्षा स्थितिलाई ध्यान दिएको देखिन्छ । इबिजाका सञ्चालक मञ्चिन शाक्य अहिले प्रहरीको सेक्युरिटी टाइट भएकाले नाइट लाइफमा पहिलेजस्तो डर नभएको बताउँछन् । सेक्युरिटी राम्रो भएकाले अभिभावकले पनि निष्फिक्री सन्तानलाई नाइट क्लबमा रमाइलोका लागि पठाइरहनुभएको छ, उनले भने, हामीजस्ता लाउन्ज र रेस्टुरेन्ट चलाइरहेका व्यवसायीहरूले सीसी क्यामरा र बाउन्सर राखेकाले खासै चिन्ता गर्नुपर्ने अवस्था छैन । ठूला लफडाहरू भएमा भने व्यवसायीहरूले प्रहरीलाई नै बोलाउने गरेका छन् ।हामी इन्टरटेनर हो । जतिसक्दो थकाइ मेट्न, तनाव कम गर्न र ह्याप्पीनेस खोज्न आउने पाहुनाहरूलाई आनन्द दिने प्रयास गर्छौं, दरबारमार्गस्थित भिक्ट्री नाइट क्लबका म्यानेजर विजय डंगोल भन्छन्, हाम्रो प्राथमिकता नै नाइट लाइफ सुखमय बनाउने हो । काठमाडौंका आइक्लब, डेजाबु, इबिजा, कर्मा, फेसेज, रकर्स, क्लासिक वर्मन, रिफ्स, एइलाजस्ता नाइट क्लब तथा लाउन्ज तथा बारहरू नाइट लाइफका लागि चिनिएका हुन् । नाइट क्लबहरूले विशेष अवसर पारेर सेलिब्रिटीहरूलाई समेत बोलाएर विशेष सांगीतिक कार्यक्रम आयोजना गर्छन् ।नाइट लाइफमा ख्याल गर्नुपर्ने कुरा"
किङ्सवेको कफी हब,"अस्ट्रेलियाबाट फर्किएका एक युवाले तीन साझेदारका साथ दरबारमार्गमा २ करोड लगानी गरेर स्थापना गरेको कफी पसलमा थियौं हामी ।इटालियन ब्रान्डको लामार्जोको एक्सप्रेसो मेसिन चलाइरहेकी नेपाली वारिस्ताले यतैको रैथाने अरबिका बिनलाई कपमा कफीका रूपमा उतारिन् । वेटरले सर्भ गरे । हामी कफी पसलबाट रुझेको सडकमा महेन्द्रको सालिकतर्फ मोडिएका गाडीहरू हेर्दै रमाइरहेका थियौं । कफीबाहेक थुप्रै कन्टिनेन्टल खान्कीलाई पनि चिटिक्कको मेनुमा उतारेका र सञ्चालकमध्येका भक्तपुर गठ्ठाघरका रमेश श्रेष्ठ हामीसँग थिए । उनी कफी पसल खोल्नुको कारण भन्दै थिए ।मेलबर्नमा जब मैले एकदम राम्रो कफी बनाउन सक्ने भइसकेको महसुस गरें, त्यतिबेलै यहाँ (काठमाडौं) फर्किएर कफीमार्फत केही परिवर्तन देखाउन पाए हुन्थ्यो भन्ने लागेको थियो, एक वर्षअघि मात्रै भित्र्याएकी पत्नी (नेपाली नागरिक) लाई उतै छाडेर जन्मभूमि फर्किएका ३६ वर्षीय भन्दै थिए । २०१३ को डिसेम्बरमा बिदा मनाउन काठमाडौं आएका बेला पोखरा र काठमाडौंका थुप्रै इटरी हाउस योजनाबद्ध तरिकाले नियालेका यिनले त्यसबेला प्राय: अधिकांश आउटलेटमा एउटा साझा समस्या फेला पारे । त्यो थियो कफी बनाउने तापक्रमदेखि सर्भ गर्ने तरिकामै गलत विधि अपनाइनु ।नेपाली दाजुभाइदिदीबहिनीलाई फरक स्वादका साथ केही सिकाउनुपर्ने रहेछ भन्ने त्यही बेला लाग्यो, मेलबर्नमै छँदै उतैको रैथाने मालिक सञ्चालकले अफर गरेको २० प्रतिशत पार्टनरसिप त्यागेको बताउने उनले भने, यता कफी कल्चर बढेको चैं रहेछ तर कसरी दिने, कसरी खानेमै केके नमिलेको देखियो । चार वर्षको अस्ट्रेलिया बसाइलाई बिट मार्दै उनले सुरु गरे कफी पसल । जसमा सचिन कार्की, सुरेश सुवेदी र राजेश अधिकारी बराबर लगानीकर्ताका रूपमा उनीसँगै जोडिए । अहिले रमेशको सोचअनुसार कफी पसलले प्रगति गर्दै गएको पनि छ । २ सयको कफी बिक्री गरेर कुनै दिन लाख रुपैयाँको कारोबार पनि भएको छ । कफीबाहेक यहाँ केही कन्टिनेन्टल खानेकुरा यस्ता छन्, जसलाई रमेशले आफ्नो सिग्नेचर डिस दाबी गरेका छन् । केके हुन् ? स्वाद लिन एकपटक तपाईंले दरबारमार्ग पुग्नै पर्छ । रमेशको यो पसल इटरी हाउस मात्रै नभई खाने कल्चरसँग जोडिएको स्कुल पनि हो । मेनु कसरी बनाउने ? कटलरी, वाइनग्लास, अर्डर कसरी सर्भ गर्ने ? अनि अतिथिहरूले कुन ठाउँमा कसरी बसेर, के खाने ? काँटाचम्चा कसरी समात्ने ? आदि सिक्ने इच्छा भएकालाई यिनले दिल खोलेर सिकाइदिने गरेका छन् ।हालै भारत भ्रमणमा रहेका बेला पति प्रचण्डसँग उभिएकी सीता दाहालले भारतीय समकक्षीसँग उभिन नजानेको घटनालाई जोड्दै रमेशले भने, हामीले हाम्रो देशमा गर्ने सत्कार घरभित्रकै कुरा होला तर अहिलेको ग्लोबल वल्र्डमा नेपाल बाहिर गएपछि स्टार होटल, बैंकेटमा हुने समारोहमा केलाई कसरी खाने ? कस्तो पोसाकमा सजिने, कसरी उभिने लगायतका धेरै विषयमा सिक्नु अति जरुरी भइसक्यो, हस्पिटालिटी विधालाई कलेजमा अध्ययन नगरी अनुभव सँगालेका उनले भने । मध्यपूर्वी मुलुक कुवेत पुगेर अमेरिकन कफीचेन हाउसमा १ वर्ष वारिस्ता भइसकेका उनी आफू प्रयोगात्मक ज्ञान बटुलेर यसमा डुब्दै गइरहेको भन्छन् । दरबारमार्गस्थित पहिलो तलामा रहेको आफ्नो कफी पसलबाट कफी बनाउन जान्ने वारिस्ता पनि उत्पादन गर्दै आएका रमेशको यो आउटलेटमा मिनीमार्ट पनि छ । जहाँ कफी सम्बन्धित आइटम, इटालियन राइस, अलिभआयल, बिन, पास्ता आदि छन् ।"
लिगको बाटो,"मनिलामा किरणको प्रदर्शन भने राम्रै रहेको थियो । उनले कात्तिकमा कुचिङ (मलेसिया) मा भएको सोलिडारिटी कपको उपाधि यात्राको सेमिफाइनलमा लाओससँग टाइब्रेकरमा दुई पेनाल्टी रोकेका थिए । उनले माल्दिभ्सको क्लब टीसी स्पोर्ट्सका लागि फागुनमा चित्तगोङ (बंगलादेश) मा भएको शेख कमल अन्तर्राष्ट्रिय क्लब कपको फाइनलमा पनि दक्षिण कोरियाली टिम पोच्योनसँग टाइब्रेकरमा दुई प्रहार असफल पारेका थिए । नेपाली राष्ट्रिय टिमका लागि सोलिडारिटी कप र माल्दिभियन क्लबका लागि शेख कमल कप ऐतिहासिक उपलब्धि बनेको थियो ।कुनै पनि गोलकिपरका लागि तीन ठूला प्रतियोगितामा पाँच पेनाल्टी रोक्नु निकै उत्कृष्ट प्रदर्शन हो । किरण अहिले करिअरकै उत्कृष्ट लयमा छन् । त्यसैले उनलाई पुसमा माल्दिभ्सको धिवेही प्रिमियर लिगको क्लब टीसी स्पोर्ट्सले एक वर्षका लागि अनुबन्ध गरेको थियो । अहिले उनी माल्दिभ्सको लिगमा व्यस्त छन् ।नेपाली क्लब मनाङमस्र्याङ्दी शेख कमल कपको सेमिफाइनलमा टीसी स्पोर्ट्ससँग हारेको थियो । चित्तगोङमा राम्रो खेल देखाएपछि रोहित चन्दलाई पनि टीसी स्पोर्ट्सले अनुबन्धको प्रस्ताव राखेको थियो । गत वर्ष घुँडाको शल्यक्रिया गरिएका उनले ११ महिनापछि पुनरागमन गर्दै मनाङको जर्सीमा आहारारा र झापा गोल्डकपको उपाधि जितेका थिए । दुवैमा उनको प्रदर्शन उत्कृष्ट थियो । उत्कृष्ट कमब्याकसँगै उनी फेरि इन्डोनेसियन क्लब पर्सिजा जकार्ता फर्किएका छन् ।रोहित र किरणले व्यावसायिक फुटबलको करिअर मछिन्द्र क्लबबाट सुरु गरेका थिए । डिफेन्सबाट मिडफिल्डरमा रूपान्तरित रोहितले एक सिजन मात्र घरेलु लिग खेले भने किरण माल्दिभ्स जानुअघि तीन महिना बंगलादेशी क्लबका लागि खेलेका थिए । किरणले दस वर्षयताको बाँकी अवधि स्वदेशमै बिताएका थिए । आखिरमा उनले विदेशी क्लब नै किन रोजे त ?हाम्रो देशमा लिग हुनेनहुने टुंगो हुन्न । त्यसैले खेल्नका लागि अरू प्रतियोगिता कुरेर बस्नुपर्छ । खेल्ने टुंगो नहुँदा प्रशिक्षणमा पनि खासै ध्यान जाँदैन, २६ वर्षीय किरणले भने, विदेशी क्लबमा अनुबन्धित भयो भने ७८ महिना लिग खेल्न पाइन्छ । अरू नकआउट प्रतियोगिता पनि हुन्छ । र, त्यसका लागि नियमित अभ्यास । त्यसैले खेल्ने निश्चित भएपछि प्रशिक्षणमा पनि कसरी खेल सुधार गर्ने भन्नेमा ध्यान जाने रहेछ ।टीसी स्पोर्ट्ससँग चार महिनायताको बसाइले आफ्नो खेलको स्तरमा पनि वृद्धि भएको किरणले महसुस गरेका छन् । उनीसहित रोहितलाई भारतको आई लिग क्लबले पनि अनुबन्धन गर्ने प्रयास गरेको थियो । दक्षिण एसियामा सबभन्दा राम्रो घरेलु प्रतियोगिता तीन महिना चल्ने इन्डियन सुपरलिग र आई लिगलाई मानिन्छ । अनि माल्दिभ्सको धिवेही प्रिमियर लिग । इन्डोनेसियन लिग अझ माथिल्लो स्तरको मानिन्छ । तीन वर्षयता आयोजना नभएको नेपालको लिग त बंगलादेशको भन्दा पनि कमजोर छ ।रोहितलाई गत साता एक सिजनका लागि अनुबन्ध गरेको पर्सिजा जकार्ता इन्डोनेसियाको पहिलो डिभिजन क्लब हो । उसले यही साता सुरु हुने लिग वान खेल्दैछ । लिग वानमा १८ क्लबले होम एन्ड अवेको आधारमा दुई चरणमा प्रतिस्पर्धा गर्नेछन् । माल्दिभ्सको धिवेही लिग तीन चरणमा हुने गर्छ । त्यसैले ७८ महिना निरन्तर लिगमा सहभागी हुँदा खेलाडीको खेल स्तर बढ्ने सम्भावना हुन्छ । विदेशी क्लबसँगको अनुबन्ध फुटबलरका लागि आकर्षक आम्दानीको बाटो पनि हो । अरू ६७ जना पनि स्तरीय विदेशी लिग खेल्ने हो भने त्यसले नेपाली राष्ट्रिय टिमलाई अझ बलियो बनाउने निश्चित छ । अखिल नेपाल फुटबल संघ (एन्फा) ले आयोजना गर्ने लिग भने मौसमी रूपमा मात्र हुने गर्छ । उसले कहिले डेढ महिना त कहिले बीचमा उति नै ब्रेक राखेर तीन महिना लिग चलाउने गर्छ । संरचना पनि सालैपिच्छे फेरिन्छ । एन्फाले राष्ट्रिय लिग २०७१ र राजधानीको सहिद स्मारक ए डिभिजन लिग २०७० पछि आयोजना गर्ने आँट पनि गरेको छैन । यसले खर्च जुटाउन गाह्रो पर्ने केही क्लबलाई खुसी तुल्याए होला तर फुटबलरलाई भने बेरोजगार बनाएको छ । उद्योगका रूपमा अगाडि बढाउन सकिने फुटबललाई अझ धराशायी बनाएको छ र यो नै लिग नहुनुको सबभन्दा ठूलो असर हो ।जुन देशको घरेलु लिग राम्रो हुन्छ, त्यही देशको फुटबल स्तर पनि राम्रो हुने गर्छ । इंग्ल्यान्डको प्रिमियर लिग विश्वमा सर्वाधिक लोकप्रिय छ तर इंग्ल्यान्डले विश्वकपको उपाधि एकपल्ट मात्र जितेको छ । इंग्ल्यान्डभन्दा बढी ब्राजिल, जर्मनी, इटाली, अर्जेन्टिना, उरुग्वे विश्वकप च्याम्पियन भएका छन् भनेर उम्किन भने मिल्दैन । नेपालमा २०७३ सालमा दर्जन बढी ठूला नकआउट प्रतियोगिता भए तर त्यसमा सीमित क्लब र खेलाडीले मात्र खेल्ने अवसर पाए । खेलाडीको पनि असली प्रतिभा लिगमा नै देखिन्छ । लिगले नयाँ खेलाडी उत्पादन, फुटबलको लोकप्रियता र व्यावसायिकतादेखि राष्ट्रिय टिमसम्मलाई असरप्रभाव पार्छ ।"
च्यालेन्जिङ बन्दै युवा व्यवस्थापन,"युवा कसलाई भन्ने ? यसमा नै अल्झिएको छ हाम्रो समाज । युवालाई कसरी व्यस्त राख्ने भन्नेमा सोचिएकै छैन । उनीहरूको व्यवस्थापन त परको विषय । एक चरणको पढाइ वा भोगाइपछि तरुणहरू विदेश हानिनमै हतारिन्छन् ।पछिल्लो समय दक्षिण एसियाका युवाहरू अन्य क्षेत्रमा भन्दा बढी जोखिममा छन ्। खासगरी यहाँ आतंकवादले युवालाई आकर्षित गर्न सक्ने अड्कल छ । १८ देखि ४० वर्षसम्मलाई युवा मान्ने हो भने यहाँ त्यो उमेर समूहले कुल जनसंख्याको ४२ प्रतिशत ओगट्छ । यही उमेर समूहको क्रियाकलापबाट समग्र समाजको भविष्य निर्धारण हुन्छ । अहिले विश्व मञ्चका विभिन्न फाँटहरूमा दक्षिण एसियाली युवालाई अर्थपूर्ण हिसाबले व्यस्त राख्ने विषयमाथि बहस हुन थालेको छ । यस क्षेत्रका पाका प्राध्यापक तथा सुरक्षा विज्ञहरू भोको पेट र उत्तेजित दिमागलाई समयमै सम्बोधन गर्न नसकिए अराजकता बढ्ने अनुमान गर्छन् । त्यसको फाइदा माफियागिरी र आतंकवादले उठाउन सक्छ । हालै मात्र काठमाडौंमा एउटा कार्यशाला आयोजना गरियो, अतिवादविरुद्ध दक्षिण एसियाली युवा विषयक । त्यसमा सहभागी नेपाल, भारत, पाकिस्तान, श्रीलंका, भुटान, बंगलादेश, अफगानिस्तान र माल्दिभ्सका प्राध्यापक, कूटनीतिज्ञ र सुरक्षा क्षेत्रका हस्तीहरूले युवाहरूलाई सार्थक भविष्य दिने अभियान सुरु गर्नमा ढिलाइ हुन नहुनेमा जोड दिए । यसका लागि शिक्षा प्रणालीबाटै हस्तक्षेप सुरु गर्नुपर्ने उनीहरूको सुझाव थियो । भोको पेट र उत्तेजित अर्थात् रिसाहा दिमाग नै आतंकवादको मुख्य स्रोत हो, पूर्वराजदूत डा शम्भुराम सिंखडाले भने, युवालाई व्यस्त राख्न सकेनौं र प्रविधिमा अभ्यस्त बनाउन सकिएन भने कुनै पनि खालको सम्बोधनले कट्टरपन्थी वा अतिवादको धारलाई कम गर्न सक्दैनौं । नेपाल मात्र होइन, यो क्षेत्र नै युवाहरूको त्यस्तो अतिवादको समस्यामा पर्न सक्छ । हरेक मुलुक एकअर्कामा निकट भएकाले एक देशमा युवा अतिवाद मौलायो भने सबैलाई असर गर्छ । जहाँ उदाउँछ त्यहाँको मोडल अन्यले पनि उपयोग गर्न थाल्छन् ।नेपाल र श्रीलंकाको शान्ति प्रक्रियाबाट धेरै कुरा सिक्न सक्ने भन्दै उनले भने, शान्ति प्रक्रियापछि युवाहरूको सम्बोधन पूर्ण रूपमा हुन नसके पनि यो उदाहरणीय छ । यो शान्ति प्रक्रियाको मोडलझैं यस क्षेत्रका युवाहरूको फुर्सदिलो समय र ऊर्जा राज्यले उपयोग गर्न सक्नुपर्छ ।बंगलादेशका पूर्वजनरल दिपंकर बनार्जीले दक्षिण एसियाको कुल जनसंख्याको करिब ४० प्रतिशत युवा भएकाले यो विषयमा गम्भीर हुन आग्रह गरेका छन् । यस क्षेत्रका युवाहरू अधिकांश बेरोजगार छन् । कतिपय क्षमतावानहरू विकसित मुलुक प्रवेश गरिसकेका छन्, उनले भने, विद्यालय शिक्षादेखि नै युवाहरूलाई व्यस्त राख्न सक्नुपर्छ ।अफगानिस्तानको विदेश मन्त्रालयको रणनीतिक अध्ययन केन्द्रका महानिर्देशक डा फरामर्ज तमन्नाले कान्तिपुरसँग भने, यस क्षेत्रका युवाहरूलाई नै आतंकवादमा उपयोग गरिरहेका तथ्यहरू रहेकाले त्यसतर्फ चनाखो हुन जरुरी छ । अझ इस्लामिक राज्यहरूमा युवाहरूलाई बढी नै व्यस्त राख्न सक्नुपर्छ । अहिले ती राज्यहरूमा राजनीतिक भ्याकुम छ । दक्षिण एसियाली क्षेत्रीय सहयोग संगठन सार्कले युवाहरूलाई सम्बोधन हुने कुनै पनि कार्यक्रम नल्याएको विज्ञहरूको गुनासो छ । युवाहरूलाई व्यस्त राख्न सार्क राष्ट्रहरू एक हुन आवश्यक छ । युवाहरूमा अतिवाद हावी भएमा आतंकवाद सहजै फैलन सक्छ, श्रीलंकाली राष्ट्रिय सुरक्षा अध्ययन केन्द्रका महानिर्देशक असंगा अवेयगुनसेकेराले भने । सामाजिक सञ्जालले युवाहरूलाई केही भुलाएको छ । युवाहरू सामाजिक सञ्जालमा अहिले बढी नै व्यस्त देखिएका छन् तर त्यसबाट पनि उनीहरू यौन र हिंसामा बढी उत्साहित छन्, एक अध्ययनलाई देखाउँदै शान्ति र सुरक्षा अध्ययन केन्द्र बंगलादेशका रिसर्च फेलो सफ्कात मुनिरले भने, क्वाइद ल अजाम विश्वविद्यालय इस्लामाबादकी प्राध्यापक शवना फयाजले यस क्षेत्रका युवायुवतीलाई अर्थपूर्ण व्यवस्थापन गर्न नसकेको खण्डमा आतंकवाद मात्र होइन, अन्य धेरै प्रकारका समस्याबाट मुलुकहरू गुज्रिन सक्ने बताइन् ।"
अर्को राम्रो स्मार्टफोन,"कार्यक्षमतादुवै स्मार्टफोनमा दुई किसिमका प्रोसेसर प्रयोग गरिएको छ । नेपालसहित देशमा बिक्री हुने स्मार्टफोनमा सामसुङको आफ्नै इक्सिनोस प्रोसेसर प्रयोग गरिएको छ भने अन्य फोनमा क्वालकमको स्न्यापड्रागन ८३५ प्रोसेसर प्रयोग गरिएको छ । दुवै प्रोसेसर पछिल्लो टेन एनएम प्रोसेसर भनिएको छ जसका कारण स्मार्टफोनको कार्यक्षमता बजारमा उपलब्ध अन्य स्मार्टफोनभन्दा द्रुत हुने दाबी गरिएको छ । तर, केही दिन एस एट चलाएका समीक्षकहरू भन्छन् फोन एप्पलको आइफोन सेभेन, गुगलको पिक्सोल, एलजीको जी सिक्स जत्तिकै मात्र छ । यसमा भएको अर्को विशेषता ब्लुतुथको पछिल्लो संस्करण फाइभ पनि हो । ब्लुतुथको पछिल्लो संस्करण प्रयोग गर्ने एस एट पहिलो फोन हो जसको डाटा ट्रान्सफर क्षमता अघिल्लो संस्करणभन्दा दोब्बर छ ।एस एटमा ग्यालेक्सी नोट सेभेनजस्तै तीन हजार एमएएच र एस एट प्लसमा ३५ सय एमएएचको ब्याट्री प्रयोग गरिएको छ जसका कारण सामान्य प्रयोगकर्ताका लागि एक दिनभरका लागि ब्याट्री पर्याप्त भए पनि इन्टरनेट प्रयोग गरिरहनेका लागि भने पर्याप्त नहुन सक्छ । साथै, दुवै स्मार्टफोनमा नोट सेभेनकै झैं १२ मेगापिक्सेलको पछिल्लो र आठ मेगापिक्सेलको फ्रन्ट क्यामरा प्रयोग गरिएको छ । जसमा अटो फोकस क्षमता छ । यसमा प्रयोग गरिएको क्यामरा प्रविधि बजारमा उपलब्ध पछिल्ला स्मार्टफोनजत्तिकै मात्र हुन् । एजेन्सीको सहयोगमा"
क्रेडिट कार्डमा फिंगर प्रिन्ट,अमेरिकी फाइनान्स सर्भिस कम्पनीले मास्टर कार्डले आफ्ना सबै क्रेडिट कार्डमा सुरक्षाका लागि पिनको सट्टा फिंगर प्रिन्ट राख्ने प्रविधि परीक्षण गरिरहेको खबर सार्वजनिक भएको छ । अहिले कम्पनीले दक्षिण अफ्रिकामा यसको परीक्षण गरिरहेको दी भर्जले समाचार सार्वजनिक गरेको छ । नयाँ प्रविधिको सुरुवातसँगै मास्टर कार्डका प्रयोगकर्ताले एटीएमबाट पैसा झिक्दा वा कुनै सामान किन्दा पिन नम्बर हाल्नुपर्ने झन्झट हुने छैन । नयाँ प्रविधिमा आधारित क्रेडिट कार्ड युरोप र एसियामा पनि परीक्षण गर्ने मास्टर कार्डको तयारी छ ।मास्टर कार्ड र भिसाका क्रेडिट कार्ड विश्वभर नै सबैभन्दा धेरै प्रयोग हुन्छ । मास्टर कार्डले यस्तो प्रविधिमा आधारित क्रेडिट कार्ड बनाएसँगै भिसालाई पनि नयाँ प्रविधिमा जान दबाब हुनेछ । नेपालमा अधिकांश बैंकले भिसा कार्ड प्रयोग गर्दै आएका छन् ।
इन्स्टाग्राममा अफलाइन फिचर,"फेसबुक स्वामित्वको फोटो सेयरिङ साइटले अघिल्लो सातादेखि अफलाइन फिचर सुरु गरेको छ । यो फिचरका कारण प्रयोगकर्ताले डाटा वा वाईफाई अन नहुँदासमेत त्यसअघि लोड भएका सामग्री हेर्न, प्रोफाइल हेर्न, कमेन्ट गर्न वा लाइक गर्न सक्नेछन् । यस्तो फिचरले डाटा शुल्क महँगो भएको क्षेत्रका प्रयोगकर्तालाई फाइदा पुग्ने इन्स्टाग्रामको अपेक्षा छ ।पछिल्लो समय स्न्यापच्याटको जस्तै स्टोरी फिचर, लाइभ स्ट्रिमिङ, सेक्रेट म्यासेजिङजस्ता फिचर थपेपछि इन्स्टाग्रामले नयाँ प्रयोगकर्तालाई आकर्षित गरिरहेको छ । उसका ६ सय मिलियन प्रयोगकर्तामध्ये ८० प्रतिशत बढी अमेरिका बाहिरका छन् ।केही वर्षअघि फेसबुकले पनि विकासोन्मुख देशलाई लक्षित गरी ल्याएको फेसबुक लाइट एपले एक वर्षमै २ सय मिलियन बढी प्रयोगकर्ता कमाएको थियो । यही तथ्यांकलाई आधार मानेर इन्स्टाग्रामले अफलाइन फिचर सुरु गरेको हो ।"
उनको फिगर कोकोकोला,"विज्ञान विषयमा भर्खरै दस जोड दुईको पढाइ सकेर पोखराबाट काठमाडौं आएकी जोनिशा पौडेलले एकाएक हिँडिरहेको बाटो फेरिन् । पोखरामा होटल व्यवसाय गर्ने बाबुआमा पनि छोरी जोनिशाको सोख र रुचिमा भरथेग गर्न काठमाडौंमैं डेरावासी बने । जोनिशाले समातेको त्यो फरक बाटो थियो क्लासिकल म्युजिक ।सानैदेखि नाच्नेगाउने सौख राखेकी जोनिशा पोखरा छँदै पश्चिमाञ्चल तारा, भ्वाइस अफ टिनदेखि राष्ट्रिय भजन तथा शास्त्रीय प्रतियोगितासम्म सहभागी भइरहन्थिन् । आफ्नै सौखमा घरमा साई भजन गाइरहन्थिन् । त्यही रहरमा पोखरेली संगीत गुरु नवराज ढकालसँग केही समय आधुनिक गायन पनि सिकिन् । एसएलसीमा ८३ प्रतिशत प्राप्तांक ल्याएर उत्तीर्ण भएकी अब्बल यी छात्राको क्लासिकल म्युजिकतर्फको रुचि गजबकै थियो । काठमाडौं आएर रागरागिनीमा तानिएपछि र शास्त्रीय संगीतमा डुब्न थालेपछि मैले पढाइको बाटो पनि बदलें, जोनिशा खुसी स्वरमा बोलिरहेकी थिइन्त्यसपछि ललितकला क्याम्पसबाट संगीतमा पढाइ अघि बढाएँ । अहिले उनी भोकलमा मास्टर्स गरिरहेकी छन् । यसबाहेक, शास्त्रीय गुरु श्री केसीबाट रागरागिनी सिकिरहेकी छन् । गुरुसंगतका कारण उनलाई तबलावादनमा पनि रुचि बढेर गयो, सबैजसो बोलहरूमा जोनिशा पारंगत छिन् । उनले गत वर्ष राग हंसध्वनिमा १३ मिनेटको तरना (रागिनी) रेकर्ड गराएकी छिन् । युट्युबमा हेर्न सकिने यो सिर्जनामा तबलामेस्ट्रो रविनलाल श्रेष्ठ र सितारवादक विजय श्रेष्ठ (पेस्कर स्टुडियो) ले साथ दिएका छन् । यो आफ्नै रुचि र सौखको दुनियाँभन्दा जोनिशालाई धेरै युवा श्रोताले सम्झने गरेका छन् उनको कोकोकोला फिगर सम्झेर । फिल्म अर्धकट्टी का लागि उनले गाएको मेरो फिगर कोकोकोला गीतका लागि जोनिशालाई सम्झने फ्यानफलोवर निकै भेटिने गरेका छन् । संगीतकार वसन्त सापकोटाले एक दिन भन्नुभयो, गायक भएपछि भर्सटायल हुनुपर्छ, जोनिशा सम्झन्छिन् नभन्दै कोकोकोला फिगर गीतले मलाई अर्कै चिनारी दियो । यसकारण उनले केही रेकर्ड भने लाइट म्युजिक मा पनि गराएकी छन्, शास्त्रीयताको गम्भीरतापर्तिर । कहिले यलमाया क्लासिकमा, कहिले किराँतेश्वर आश्रम त कहिले राम मन्दिर र कलानिधि इन्दिरा संगीत महाविद्यालयका स्टेजहरूमा तोडी राग सुनाइरहेकी उनै जोनिशा कोकोकोला फिगर होलिन् भनेर ठम्याउन मुस्किलै पर्छ । शास्त्रीय स्वाद र परखको लोभमा जोनिशा बनारसको संकटमोचनसम्म क्लासिकल पर्फमेन्स हेर्न पुगेकी छिन् भने हालै राष्ट्रिय नाचघरमा आयोजित डेढ घण्टा लामो क्लासिकल लाइभ पर्फमेन्समा पनि उनी खरो उत्रेकी थिइन् । अहिले भर्खरै संगीतकार आलोकश्रीको एल्बम बाटो मा ३ वटा आधुनिक गीत रेकर्ड गराएकी जोनिशाले अरूतिर जेजता गाउनेबजाउने काम गरे पनि सबैभन्दा आनन्द दिने बाटो भनेको रागरागिनी नै बनेको छ । हो, यो क्लासिकल जगत्मा पैसो कमाउन भने मुस्किल छ, २२ वर्षीया जोनिशाको परिपक्व कुरो छ तर तपाईंको मनवचनकर्मलाई दिने आनन्दको कुरा कुनै पैसासँग तुलनीय हुँदैन । फेरि मेरा बाबुआमा (रुद्रबहादुर र मञ्जु पौडेल) ले मेरो करिअरको यो रोजाइमा दिएको ढाढस भुलिनसक्नुको छ । जोनिशा आप््ना निम्ति प्यासन बनिसकेको शास्त्रीय संगीतमै जोडिएर एकेडेमिक नाम बनाउन चाहन्छिन् । तर, अहिलेसम्मको आफ्नो नामकाम भनेको त्यही कोकोकोला फिगर को चिनारी मात्रै हो कि (?) भनेर आफैंसँग तर्सने पनि गरेकी छन् जोनिशा। त्यो एउटा प्लेब्याक गीत थियो जसले मलाई एउटा तप्कामा चिनायो, हँसिली जोनिशाको आफ्नै कुरो छ कोकोकोला आफैंमा एउटा पपुलर ब्रान्ड हो, निकै चलेको पेय पदार्थ । फिगरमा भन्दा पनि आफ्नो करिअरको साधना र पहिचानमा पनि यस्तै ब्रान्ड बन्न सके पो त !"

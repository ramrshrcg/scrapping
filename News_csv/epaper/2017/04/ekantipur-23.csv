शीर्षक,विवरण
अन्तत: मधेसी दल चुनावमा,"वार्ता निर्णायक भयो, हाम्रा आन्दोलनका सबै कार्यक्रम स्थगित भएका छन्"
स्थानीय निर्वाचन सधैं चरणचरणमा,"०५४ मा ५८ नगरपालिका र ३,९१३ गाविसको निर्वाचन जेठ ४ र १३ मा भएको थियो । यतिबेला विकास क्षेत्रअनुसार निर्वाचनको मिति तोकिएको थियो । पहिलोमा सुदूरपश्चिम, मध्यपश्चिम र पश्चिमाञ्चलको चुनाव भएको थियो । दोस्रोमा पूर्वाञ्चल र मध्यमाञ्चलमा निर्वाचन गरिएको थियो । सरकार र आन्दोलनरत पक्षबीचको समझदारीपछि २० वर्षमा हुन लागेको ४८१ गाउँपालिका र २६३ नगरपालिका (संख्या घटबढ हुन सक्ने) मा प्रदेश नम्बर ३, ४ र ६ वैशाख ३१ मा र प्रदेश नम्बर १, २, ५ र ७ मा जेठ ३१ मा चुनाव गराइनेछ ।"
क्रिकेटमा नयाँ युग,"फ्रेन्चाइजको आधारमा ६ सहरमा ६ टिमले प्रतिस्पर्धा गरेको डीपीएल नेपाली क्रिकेटमा अहिलेसम्मकै उत्कृष्ट प्रतियोगिता हो । लिलाम बिक्री (अक्सन) बाट ९० खेलाडी छनोट गर्दै ६ टिम तयार पारिएको थियो । दुई साता चलेको ट्वान्टीट्वान्टी प्रतियोगितामा धनगढी, अत्तरिया, कञ्चनपुर, भैरहवा, काठमाडौं र विराटनगरले खेलाडीलाई २० हजारदेखि १ लाख ५० हजारसम्म पारिश्रमिक दियो । यसलाई नेपाली क्रिकेटमा व्यावसायिकताको सुरुआत मानिएको छ ।"
राउटेलाई सुविधा,शाहीलाई शुक्रबार राउटे उत्थान प्रतिष्ठान र उपराष्ट्रपति नन्दबहादुर पुनका छोरा दिपेश पुनको पहलमा काठमाडौं ल्याइएको थियो ।
समझदारीप्रति एमालेमा असन्तोष,सत्तारूढ दलहरूसँगको छलफलमा नियमित रूपमा सहभागी हुँदै आएका नेम्वाङका अनुसार कुनै पनि बैठकमा निर्वाचनको मिति सार्नेबारे यसअघि औपचारिक कुरा भएको थिएन । तर मधेसी मोर्चा चुनावमा आउने अवस्था भए जस्तोसुकै सहयोग गर्न एमाले तयार हुने धारणा भने एमाले नेताहरूले राख्ने गरेका थिए ।
जेठ ३१ को प्रस्ताव आयोगकै,"मोर्चाको मागअनुसार स्थानीय तहको संख्या थपेर निर्वाचनमा जाँदा आयोगले मतदान केन्द्र त्यसअनुसार मतदाता नामावली र परिचयपत्र फेरि छाप्नुपर्ने हुन्छ । ७ सय ४४ स्थानीय तहअनुसार १८ हजार बढी मतदान केन्द्र टुंग्याएर आयोगले त्यसैअनुसार मतदाता परिचयपत्र छाप्ने काम करिबकरिब सकाएको छ । एउटा परिचयपत्र छाप्न करिब १२ रुपैयाँ खर्च भएको छ । ६ वटा मधेसी दल एक भएर राष्ट्रिय जनता पार्टी गठन गरेका छन् । संसदको सिट संख्याअनुसार उक्त दल संसदभित्रको पाँचौं शक्ति बनेको छ । संसदभित्रको स्थानअनुसार मतपत्रमा दलहरूको निर्वाचन चिह्न राखिएको छ । ७५ वटै जिल्लाको मतपत्र छापिसकिएको छ । निर्वाचनकै लागि एकीकृत भएका दलले नयाँ दलको नामबाट मतपत्रमा स्थान र चिह्न खोजे आयोगका अगाडि अर्को ठूलो चुनौती आउने छ । ६ वटा दल एकीकृत भएका छन् । मतपत्रबाट ६ वटा निर्वाचन चिह्न हटाएर एउटा राख्नुपर्ने हुन्छ, आयोग स्रोतले भन्यो, उक्त विषयले जटिलता ल्याउँछ । आयोगका अनुसार मतपत्र छपाइमा कागज, कर्मचारी व्यवस्थान, सुरक्षा, प्रेस लगायतमा १५ करोड हाराहारीमा खर्च भएको छ । आयोगले वैशाख ३१ को निर्वाचनका लागि १० अर्ब २९ करोड ६३ लाख खर्चको अनुमान गरेको छ । निर्वाचन दोस्रो चरणमा जानासाथ उक्त खर्चमा वृद्धि हुनेछ । पहिलो चरणमा गरिएका निर्वाचनको परिणामले दोस्रो चरणमा प्रभाव पार्न सक्ने भएकाले राजनीतिक दलहरूलाई पनि दुई चरणको निर्वाचन चुनौतीपूर्ण हुन्छ । मतदान सकिएसँगै पहिलो चरणको मतगणना गरी परिणाम सार्वजनिक गरिने छ । पूर्वआयुक्त गुरुङले आन्दोलनकारी पक्ष निर्वाचनमा आउनु संविधान कार्यान्वयनका लागि उपलब्धिपूर्ण भएकाले सरकार, सत्तारूढ दल, प्रतिपक्षी र निर्वाचन आयोग सबैले समन्वयकारी भूमिका खेल्नुपर्ने सुझाए ।"
नेपालीको दु:खमा चीन सँगै,राजदूत यूसँगै आर्थिक सल्लाहकार फाङ वे र कूटनीतिक प्रमुखसहित पाँच जनाको टोलीले भूकम्प प्रभावित गाउँ अवलोकन गरेको हो । राजदूत होङले भूकम्पमा परेर नेपालीलाई पीडा हुँदा मद्दत गर्न आएको बताइन् । नेपालचीन उद्यम परिषद् अध्यक्ष तथा चाइना गेजुवा ग्रुप इन्टरनेसनल कम्पनीका कन्ट्री रिप्रिजेन्टेटिभ यान चो सुङले भूकम्पमा परेका बालबालिकालाई शैक्षिक र राहत सामग्री उपलब्ध गराउन आफूहरू गाउँ आएको बताए । नेपालचीन सांस्कृतिक तथा शैक्षिक परिषद् अध्यक्ष डा हरिश्चन्द्र शाहले भूकम्पले भत्काएको उक्त विद्यालयको निर्माण छिट्टै हुने जानकारी दिए ।
"पढाइ थालियो, छैन पुस्तक","काठमाडौं नयाँ शैक्षिक सत्र सुरु भएको १० दिन भयो । मुलुकभर भर्ना अभियान चलिरहेको छ । शिक्षा विभागले भर्ना हुने विद्यार्थीलाई समयमै पुस्तक उपलब्ध गराउने प्रतिबद्धता पनि जनाइरहेकै छ । तर पुस्तक छाप्ने जिम्मा पाएका जनक शिक्षा सामग्री केन्द्र र निजी क्षेत्रका छापाखानाले भने अझै एक करोड ६ लाख ३५ हजार थान छाप्नै भ्याएका छैनन् ।शिक्षा मन्त्रालयले कक्षा १ देखि ५ सम्मको साढे ३४ लाख विद्यार्थीलाई यो शैक्षिक सत्रका लागि आवश्यक एक करोड ७२ लाख थान पुस्तक छाप्ने जिम्मा निजी छापाखानालाई दिएको छ, जसमध्ये ३१ लाख थान अझै छाप्न बाँकी छ । केन्द्रले पनि ७५ लाख ३५ हजार २ सय ८६ थान पुस्तक छाप्न भ्याएको छैन ।कुल विद्यार्थी ५७ लाख ५७ हजार ७ सय ४४ का लागि तीन करोड ७२ लाख ५१ हजार थान पुस्तक आवश्यक रहेकोमा अहिलेसम्म २ करोड ६६ लाख १६ हजार ६ सय ६९ थान मात्रै छापिएको छ । अर्थात् २८५४ प्रतिशत पुस्तक छपाइ भएकै छैन ।केन्द्रले १६ लाख थान छपाइ प्रक्रियामा रहेको दाबी गरेको छ । केन्द्रले समयमा पुस्तक छाप्न नसक्दा हरेक वर्ष विद्यार्थीले अभाव झेल्दै आएका छन् । शिक्षा विभाग र मन्त्रालयका अधिकारीले कक्षा ६ देखि १० सम्मको पाठ्यपुस्तक पनि निजी र जनकलाई प्रतिस्पर्धा गराएर छपाइ जिम्मा दिनुपर्ने प्रस्ताव ल्याएका थिए । शिक्षामन्त्री धनीराम पौडेलले जनकलाई मात्रै दिनुपर्ने अडान राखेकाले यस वर्ष पनि पुरानै समस्या दोहोरियो ।शिक्षा मन्त्रालयले विद्यार्थी भर्ना बढाउन तथा सिकाइ उपलब्धि सुधार गर्न नि:शुल्क पाठ्यपुस्तक वितरणलाई प्रमुख कार्यक्रमका रुपमा लिने गरेको छ । तर, पुस्तक वितरण प्रभावकारी हुन सकेको छैन । केन्द्रका अनुुसार कक्षा ६ मा ५ लाख विद्यार्थीका लागि ४५ लाख थान पाठ्यपुस्तक चाहिनेमा २२ लाख मात्रै छापिएको छ । ७ कक्षामा ४५ लाख चाहिनेमा २३ लाख, ८ कक्षामा ४७ लाख चाहिनेमा २९ लाख र कक्षा ९ का लागि ३३ लाख चाहिनेमा २५ लाख थान मात्रै पुस्तक छापिएको छ । यस्तै, कक्षा १० का ३ लाख ५५ हजार ४ सय ८५ विद्यार्थीका लागि २८ लाख ४३ हजार आठ सय ८० थान पुस्तक आवश्यक हुन्छ । शुक्रबारसम्म २४ लाख थान मात्रै छापिएको छ । एक सेटमा आठवटा पुस्तक हुन्छ । अहिलेसम्म छपाइ गरेको र बाँकी हिसाब गर्दा ४६ हजार विद्यार्थीलाई पुस्तक छपाइ हुन सकेको छैन । केन्द्रले हरेक वर्ष विभिन्न बहाना बनाउँदै तोकिएकै समयमा पुस्तक छाप्न नसकिएको भन्दै उम्किने गरेको छ । दुई वर्षअघि भूकम्प, गत वर्ष नाकाबन्दी र यो वर्ष स्थानीय निर्वाचनको मतपत्र छपाइलाई केन्द्रले ढिलाइको कारण बताइरहेको छ । पाठ्यपुस्तक विद्यार्थीको हातमा पुर्याउन नसकेको विषयमा शुक्रबार अख्तियार दुरुपयोग अनुसन्धान आयोगले सरोकारवालालाई बोलाएर छलफल गराएको थियो । केन्द्रका पदाधिकारी र कर्मचारीले मतपत्र छपाइकै कारण यसपालि ढिलाइ भएको भन्दै वैशाख ३१ भित्र सबै विद्यार्थीको हातमा पुस्तक पुर्याइसक्ने प्रतिबद्धता जनाएका छन् । केन्द्रले सूचना जारी गरेर बेलैमा पुस्तक पुर्याउन नसकिएको भन्दै माफीसमेत मागेको छ । स्थानीय तहको निर्वाचन मतपत्र छपाइको जिम्मेवारी पनि केन्द्रलाई प्राप्त भएको हुँदा पाठ्यपुस्तक उत्पादन कार्य प्रभावित भएको छ, केन्द्रले जारी गरेको सूचनामा भनिएको छ, सम्पूर्ण पाठ्यपुस्तक छपाइ गरेर वैशाख मसान्तसम्म जिल्लामा पुर्याइसकिने हुँदा धैर्य गरिदिनुहुन अनुरोध छ । विद्यार्थी, अभिभावक, विद्यालय र बिक्रेतामा पर्न गएको असुविधाप्रति केन्द्र क्षमाप्रार्थी छ ।बागलुङका जिल्ला शिक्षा अधिकारी विष्णु मिश्रले पाँच हजार सेट आवश्यक पर्नेमा एक हजार ५ सय सेट मात्रै आएको बताए । पर्याप्त किताब नै आएको छैन, उनले भने । कास्कीका जिल्ला शिक्षा अधिकारी नन्दलाल पौडेलले पनि ६० प्रतिशत पुस्तक अभाव रहेको बताए । कास्कीमा १ देखि ५ सम्मको पुस्तक पनि अभाव रहेको उनले जानकारी दिए । धादिङमा बिक्रेताहरूले सिन्डिकेट गरेर केन्द्रबाट पुस्तक उठाएका छैनन् । शिक्षा कार्यालयबाट पुस्तक बिक्रीको अनुमति पाएका बिक्रेताले पुस्तक नल्याउँदा विद्यार्थी मर्कामा छन् । पूरा सेट पाठ्यपुस्तक दिन नसक्ने जनक शिक्षा सामग्री केन्द्र र पूरा सेट नपाई नउठाउने पुस्तक व्यवसायीहरूको अडानले सामुदायिक विद्यालयका पाठ्यपुस्तक धादिङ बजारमा छैनन्, शिक्षा कार्यालयको फेसबुक स्टासमा लेखिएको छ, अरू त अरू निजी क्षेत्रले छाप्ने र वितरण गर्ने कक्षा १ देखि कक्षा ५ का पाठ्यपुस्तक पनि सिन्डिकेटका कारण बजारमा आउन नसकेको अनुगमनका क्रममा पाइयो । कार्यालयले तत्काल पठनपाठन सुचारु गर्न पाठ्यक्रममा आधारित शिक्षण वा पुराना पाठ्यपुस्तक संकलन जस्ता विकल्प खोजी गर्न विद्यालयलाई निर्देशनसमेत दिएको छ । धादिङमा १ देखि १० सम्म सामुदायिक विद्यालय पढ्ने ७९ हजार विद्यार्थी छन् । धादिङको जस्तै समस्या मुगुमा पनि देखिएको शिक्षा विभागले जनाएको छ । धनुषाका जिल्ला शिक्षा अधिकारी महेन्द्र महत्ताले ६ देखि १० को पुस्तक पूरा सेटमा नआएको बताए । सरकारले विद्यार्थीका लागि पुस्तक किन्न यस वर्षको बजेटमा १ अर्ब ८२ करोड २१ लाख ६४ हजार रुपैयाँ छुट्याएको थियो । कुन विद्यालयमा कति विद्यार्थी अध्ययनरत छन्, त्यसका आधारमा हरेक विद्यालयमा यो रकम पठाइसकिएको छ । सरकारले विद्यालयसम्म पाठ्यपुस्तकको रकम पुर्याइसक्दा पनि जनक शिक्षाले बेलैमा पुस्तक नछाप्दा हरेक वर्ष यस्तै समस्या आउने गरेको छ । केन्द्रका अनुसार पाल्पामा ३८३५, गुल्मीमा ४४२०, बारामा ३१, रूपन्देहीमा ३३, रौतहटमा २७ प्रतिशत मात्रै पुस्तक पुगेको छ । पढाइ सुरु, पुस्तकको प्लेट बन्दैशिक्षा मन्त्रालयले अंग्रेजी माध्यमको पाठ्यपुस्तकको छपाइको जिम्मा साझा प्रकाशनलाई दिएको छ । पाठ्यक्रम विकास केन्द्रले चैत २८ मा कक्षा चारदेखि नौसम्मको प्रिन्ट रेडी कपी (पीआरसी) उपलब्ध गराएपछि छपाइको कुरै छाडौं, भर्खर प्लेट बनाइरहेको छ । केन्द्रले हामीलाई पुस्तकको पीआरसी चैत २८ मा उपलब्ध गरायो, पढाइ सुरु वैशाख २ देखि भयो । पाँच दिनमा छापेर देशभरि पठाउन सक्ने कुरै भएन, साझा प्रकाशनका महाप्रबन्धक डोलिन्द्रप्रसाद शर्माले भने, धेरैजसो विषयको प्लेट बनिरहेको छ ।केन्द्रले कक्षा १, २, ३ को पीआरसी अझै उपलब्ध नगराएको उनले बताए । यस वर्षदेखि कक्षा १ र २ को पुस्तक रंगीन बनाइएको छ । केन्द्रको ढिलासुस्तीले यसपालि अंग्रेजी माध्यमको पुस्तक बेलैमा नपाउने निश्चित भएको छ । मुलुकभरका अधिकांश सामुदायिक विद्यायलले प्राथमिक तहसम्म अंग्रेजी माध्यमबाट पढाउन थालेका छन् । सरकारले बेलैमा अंग्रेजी माध्यमको पुस्तक छपाइ गर्न जिम्मेवारी नदिँदा अंग्रेजी माध्यम सुरु गर्ने विद्यालयका विद्यार्थीले पनि पुस्तक बेलैमा पाउने छैनन् । साझाले १ देखि १० सम्मको पुस्तक छपाइ गर्न रोयल्टी र कर गरेर १२ लाख बुझाइसकेको छ । तर, केन्द्रले साझालाई अझै सबै विषयको पीआरसी दिएको छैन । राज्यलाई कर तिरेर माग्दा पनि चैत २८ मा पीआरसी दियो, त्यो पनि सबै विषयको आएन, शर्माले भने । पीआरसी दिएको विषयको २४ सै घण्टा छपाइ भइरहेको उनले बताए । चैतको अन्तिमसम्म पुस्तक बजारमा पठाइसक्ने उनले बताए ।मोबाइल एप देखावटी मात्रै पाठ्यक्रम विकास केन्द्रले बनाएको मोबाइल एप देखावटी मात्रै भएको छ । केन्द्रले उत्पादन गर्ने सम्पूर्ण सामग्री राख्न भन्दै एप बनाए पनि १ देखि १० कक्षाका सबै विषयको पाठ्यपुस्तकसमेत राखिएको छैन । टेक्स्ट बुक भन्ने सेगमेन्टमा कक्षा १ देखि ५ र १० कक्षाको केही पनि राखिएको छैन ।"
मूल्य नराख्दा मनपरी,"केन्द्रले छापेका पुस्तकमा मूल्य लेखिएको ठाउँ खाली छाडिएको छ । सरकारले मूल्य तोके पनि केन्द्रले मूल्य नराखी छापेका पुस्तक बजारमा व्यापारीले दोब्बरसम्म मूल्यमा बेच्ने गरेका छन् । केन्द्रले पुस्तकमै उल्लेख गर्नुपर्ने मूल्य वेबसाइटमा मात्रै राख्ने गरेको छ। त्यस्तै निजी प्रकाशनले छापेका ३ देखि ५ कक्षाको पुस्तकमा पनि मूल्य उल्लेख छैन । सामुदायिक विद्यालयका विद्यार्थीलाई आवश्यक पुस्तक विद्यालयले नै खरिद गर्ने भएकाले खासै समस्या छैन । सरकारले हरेक विद्यालयको खातामा विद्यार्थीको संख्याका आधारमा पुस्तक खरिद गर्न पैसा पठाएको हुन्छ ।पुस्तकमा मूल्य नराखिएपछि स्टेसनरी व्यवसायीले आफूखुसी मूल्य लिने गरेको अभिभावकको गुनासो छ । कक्षा ४ को मेरो नेपाली पुस्तकको मूल्य ३७ रुपैयाँ ५० पैसा भए पनि व्यापारीले ५० रुपैयाँसम्म लिने गरेका छन् । व्यापारीले कक्षा ७ को अंग्रेजीको ५० रुपैयाँ ४० पैसा तोकिएकोमा ८० रुपैयाँ र नेपालीको ४९ रुपैयाँ २० तोकिएकोमा ८० रुपैयाँसम्म लिने गरेको अभिभावकको गुनासो छ । मूल्य कति हो, लेखिएको छैन, अभिभावक रञ्जुदेवी श्रेष्ठले भनिन्, व्यापारीले बढी लिइरहेका छन् । जनक शिक्षाका निर्देशक कपिल पोखरेलले पाठ्यक्रम विकास केन्द्रले दिने प्रिन्ट रेडी कपी (पीआरसी) मा नै मूल्य उल्लेख नगरेकाले यस्तो भएको दाबी गरे । छाप्न आएको पुस्तकको पीआरसीमै कति मूल्य भन्ने लेखिएको हुँदैन, उनले भने, हामीले त पाठ्यक्रमले जे दिन्छ, त्यो छाप्ने हो । मूल्य नभएपछि हामीले प्रत्येक विषयको पुस्तकको मूल्य कति हो, वेबसाइट र पत्रिकाबाट सार्वजिनक गर्ने गरेका छौं । बढी मूल्य लिएको गुनासो केन्द्रसम्म आएको उनले सुनाए । पाठ्यक्रम विकास केन्द्रका कार्यकारी निर्देशक कृष्णप्रसाद काप्रीले पुस्तकको मूल्य समायोजन गर्न छलफल भइरहेका बेला पीआरसी पठाइएकाले कतिपय पुस्तकमा मूल्य उल्लेख नभएको बताए । सामुदायिक विद्यालयमा समस्या पर्दैन । पुस्तक किन्ने नै सरकारले हो । कुन कक्षाको एक सेट पुस्तकको कति पर्छ, त्यहीअनुसार विद्यालयमा पैसा पठाइसकिएको हुन्छ, उनले भने, निजी विद्यालयका अभिभावकले छुट्टै किन्नुपर्ने भएकाले समस्या हुन सक्छ । धेरैजसो पुस्तकमा मूल्य राखिएको छ । कुनैमा छुट भएको हुन सक्छ । त्यसलाई हामी अब सुधार गर्छौं ।"
"५ तीर्थालुको मृत्यु, ३० घाइते","बसले च्यापिएका पाँच जनाको घटनास्थलमै ज्यान गएको जिल्ला प्रहरी कार्यालय मुस्ताङले जनाएको छ । मृत्यु हुनेमा काठमाडौं कोटेश्वरका भोला अधिकारी, कामपा३२ का ४५ वर्षीय पुरुषोत्तम ढकाल, कागेश्वरी नगरपालिका३ थानकोटकी ७० वर्षीया कान्ति खड्का, चाँगुनारायण८, भक्तपुरकी सीता तिमिल्सेना र महालक्ष्मी नगरपालिका२ ललितपुरकी ५५ वर्षीया लीला खड्का छन् । गम्भीर घाइते १५ जनालाई सेनाको हेलिकप्टरमा पोखरा पुर्याई विभिन्न अस्पतालमा भर्ना गरिएको प्रहरी प्रमुख डीएसपी हरिहरनाथ योगीले जानकारी दिए । बसमा कतिजना यात्रु सवार थिए भन्ने प्रहरीले यकिन गर्न सकेको छैन । काठमाडांैबाट आएका तीर्थयात्रीले म्याग्दीको बेनीमा बस परिवर्तन गरेका थिए । आफूले ल्याएको रिजर्भ गाडी छाडेर यात्रुवाहक बस चढेको घाइते यात्रु ५५ वर्षीय रामभक्त खड्काले बताए । बसमा तीर्थालुबाहेक अन्य यात्रु पनि थपिएकाले संख्या थाहा हुन नसकेको प्रहरी भनाइ छ ।दुर्घटनालगत्तै प्रहरी, सेना, सशस्त्र, कर्मचारी र स्थानीय उद्धारमा खटिएका थिए । घटनास्थलबाट सेनाको ट्रकले मृतक, घाइते र अन्य यात्रुको सामान सदरमुकाम जोमसोम ओसारेको थियो । चालक विराज केसीको लापरबाहीले दुर्घटना भएको आरोप घाइतेले लगाएका छन् । टायर नगुडीकन बस ओरालोमा घिस्रिरहेको थियो, ड्राइभरलाई हामीले टायरको गन्ध आयो भन्यौं, उसले टेरेन, बस एक्कासि पल्टियो, नगरकोट थाकलमाट सरस्वतीथानका ७८ वर्षीय घाइते नारायण पुरीले भने, हामीले भनेकै बेला ड्राइभरले बस रोकेको भए दुर्घटना हुन्थेन, कोटेश्वरकी अर्की यात्रु लक्ष्मी सुवेदीले बताइन् । जोमसोमदेखि मुक्तिनाथ मन्दिर जाने निर्माणाधीन कच्ची सडकमा चालकको लापरबाहीले दुर्घटना भएको प्रहरीले जनाएको छ । घटनामा ३० जना घाइते रहेको प्रहरी निरीक्षक राजकुमार चौधरीले बताए । बस सडकमै पल्टेकाले ठूलो क्षतिबाट जोगिएको देखियो, उनले भने । मन्दिरसम्म जोड्न यो सडक भीरैभीर निर्माण गरिएको छ। सामान्य घाइतेको जिल्ला अस्पताल जोमसोममा उपचार गरिएको छ । पाँचवटै पोस्टमार्टमका लागि जोमसोम अस्पतालमा राखिएको प्रजिअ भीमराज पोखरेलले बताए । पोस्टमार्टमपछि मात्र शव आफन्तलाई जिम्मा दिइने छ, उनले भने । मृतकका आफन्त जोमसोममै बसेका छन् । दुर्घटनास्थल सदरमुकाम जोमसोमबाट १२ किमि उत्तरमा पर्छ ।"
बूढीगण्डकी र नलसिंगाड कम्पनी मोडेलमा,"काठमाडौं सरकारले बहुचर्चित दुई जलाशययुक्त विद्युत् आयोजना बूढीगण्डकी र नलसिंगाडलाई कम्पनी मोडेलमा निर्माण गर्ने भएको छ । दुवै आयोजना निर्माण गर्न गठित दुवै विकास समिति खारेज गरी कम्पनी मोडेलमा अघि बढाउने निर्णय सरकारले गरेको हो । दुवै जलाशययुक्त आयोजना कम्पनी मोडेलमा बनाउन ऊर्जा मन्त्रालयको प्रस्तावमा मन्त्रिपरिषद्ले दुवै विकास समिति खारेज गरेको छ, ऊर्जा मन्त्रालयका सहसचिव एवं प्रवक्ता दिनेश घिमिरेले कान्तिपुरसित भने । उनका अनुसार अर्थ मन्त्रालयले समेत दुवै आयोजनालाई कम्पनी मोडेलमा निर्माण गर्न सहमति दिइसकेको छ ।सरकारले ठूला जलविद्युत् आयोजना निर्माण गर्न ऊर्जा मन्त्रालय मातहतमा केही समयअघि छुट्टै जलविद्युत् उत्पादन कम्पनी स्थापना गरेको छ । प्रवक्ता घिमिरेका अनुसार यही कम्पनीले बूढीगण्डकी र नलसिंगाड जलविद्युत् आयोजना निर्माण गर्नेछ । दुवै आयोजनाको काम जुन चरणमा पुगेको छ, त्यहीँबाट कम्पनीले तत्काल अघि बढाउनेछ । १२ सय मेगावाटको बूढीगण्डकी बनाउन करिब साढे २ खर्ब रुपैयाँ लाग्ने अनुमान छ । नलसिंगाड बनाउन ८० अर्ब रुपैयाँ लाग्ने अध्ययनले देखाएको छ । उत्पादन कम्पनीले आफ्नो मातहत छुट्टै सहायक कम्पनी बनाएरसमेत आयोजना अघि बढाउन सक्नेछ । सरकारले उत्पादन कम्पनीको सञ्चालक समिति गठन गर्नुका साथै प्रमुख कार्यकारी अधिकृत (सीईओ) मा मोहन पन्तलाई नियुक्त गरिसकेको छ ।यी दुवै ठूला आयोजनामा सर्वसाधारण र स्थानीयलाई २७ प्रतिशतसम्म सेयर दिइनेछ । स्थानीय र सर्वसाधारणको समेत लगानीमा यी दुई महत्त्वाकांक्षी आयोजना निर्माण गर्न कम्पनी मोडेलमा लाने निर्णय गरेको ऊर्जा मन्त्रालयका अधिकारीले जानकारी दिए । उत्पादन कम्पनीले नै यी दुई आयोजनामा सर्वसाधारणबाहेक सरकार तथा निजी क्षेत्रको लगानी र वैदेशिक सहयोगको मोडालिटी तयार गर्नेछ । कम्पनीमा बहुमत सेयर भने सरकारकै रहनेछ । सरकारले अधिकृत पुँजी २० अर्ब र चुक्ता पुँजी दुई अर्ब रुपैयाँ राखी खोलेको उत्पादन कम्पनीमा नेपाली नागरिकले २७ प्रतिशत, सम्म लगानी गर्न पाउनेछन् । प्रभावित क्षेत्रका नागरिकले १० प्रतिशत लगानी गर्न पाउनेछन् भने बाँकी १७ प्रतिशत सर्वसाधारणलाई दिइनेछ । सरकारले यसअघि नै कम्पनीमा कर्मचारी सञ्चय कोषको १० प्रतिशत, नागरिक लगानी कोषको ५, जलविद्युत् लगानी तथा विकास कम्पनी लिमिटेडको ४, नेपाल टेलिकमको १० र राष्ट्रिय बिमा संस्थानको २ प्रतिशत सेयर लगानी गर्न पाउने निर्णय गरिसकेको छ । कम्पनीमा सरकारका तर्फबाट ऊर्जा मन्त्रालयको २०, अर्थ मन्त्रालयको ५, कानुन मन्त्रालयको ५ र नेपाल विद्युत् प्राधिकरणको १० प्रतिशत सेयर रहनेछ । बूढीगण्डकीको विस्तृत इन्जिनियरिङ अध्ययन (डीपीआर) तयार भइसकेको छ भने आयोजनास्थलमा पर्ने गोरखा र धादिङ दुवैतर्फका जग्गाको मुआब्जा वितरण सुरु भइसकेको छ । जाजरकोट जिल्लामा पर्ने ४ सय १० मेगावाटको नलसिंगाड जलविद्युत् आयोजनाको भने सम्भाव्यता अध्ययन सकेर विस्तृत इन्जिनियरिङ अध्ययनको काम सुरु हुँदैछ । बूढीगण्डकी र नलसिंगाड निर्माण गर्न गठित दुवै विकास समिति खारेज भए पनि त्यसका कुनै पनि पदाधिकारी पदमुक्त हुनुपर्ने अवस्था नरहेको ऊर्जा मन्त्रालयका अधिकारीले बताए । ती अधिकारीका अनुसार बूढीगण्डकी आयोजना विकास समितिका अध्यक्ष लक्ष्मीप्रसाद देवकोटा र नलसिंगाड विद्युत् आयोजना विकास समितिका अध्यक्ष शेरबहादुर शाहीको कार्यकाल पूरा भइसकेको छ । बूढीगण्डकी आयोजनाका कार्यकारी निर्देशक गोपाल बस्नेतले हालै अनिवार्य अवकाश पाइसकेका छन् । अख्तियार दुरुपयोग अनुसन्धान आयोगले नलसिंगाडका कार्यकारी निर्देशक मोतिबहादुर कुँवरविरुद्ध भ्रष्टाचार मुद्दा दायर गरेकाले उनी निलम्बित छन् ।विद्युत् प्राधिकरणले सहायक कम्पनीमार्फत अघि बढाएका जलविद्युत् आयोजनाहरूको प्रगति उत्साहजनक छन् । प्राधिकरणको सहायक कम्पनी चिलिमे हाइड्रोपावरले २२ मेगावाटको चिलिमे जलविद्युत् आयोजना बनाइसकेको छ । चिलिमे हाइड्रोपावरले हाल एकैपटक १ सय ११ मेगावाटको रसुवागढी, १ सय २ मेगावाटको मध्य भोटेकोसी, ४२५ मेगावाटको सान्जेन र १४८ मेगावाटको माथिल्लो सान्जेन निर्माण गरिरहेको छ । प्राधिकरणकै अर्को सहायक कम्पनी अपर तामाकोसी हाइड्रोपावरले ४ सय ५६ मेगावाटको माथिल्लो तामाकोसी विद्युत् आयोजना निर्माण गरिरहेको छ । त्यहीकारण सरकारले विद्युत् आयोजना निर्माण गर्न छुट्टै उत्पादन कम्पनी खोलेको हो । उत्पादन कम्पनीले सब्सिडियरी (सहायक) कम्पनीमार्फत समेत आयोजना निर्माण गर्न सक्ने जानकारी ऊर्जा मन्त्रालयका अधिकारीले दिए ।"
सुक्खायाम हो कि बर्खा ?,"काठमाडौं बिहानपख घमाइलो र खुला रहेको आकाश १० बज्दा नबज्दै धुम्मिएर घनघोर वर्षा हुन थालेको धेरै दिन भइसक्यो । एकाएक बदली भएर बर्खाजस्तै झमझम पानी पर्न थालेपछि त्रिभुवन विमानस्थलस्थित जल तथा मौसम पूर्वानुमान महाशाखाका मौसमविद्लाई अचेल सोध्न थालिएको छ यो सुक्खायाम हो कि मध्य बर्खा ?मौसमविदसत सर्वसाधारणलाई बुझाउन सक्ने गतिलो जवाफ छैन । छिनछिनमै मौसम फेरिइरहने भएकाले चित्त बुझाउन सक्ने अवस्था छैन, महाशाखाका मौसमविद् राजुधर प्रधानांगले कान्तिपुरसित भने, जे सम्भावना हो त्यो भनेर चित्त बुझाउने कोसिस गर्छौं । केही दिनदेखि लगातारजसो पानी पर्न थालेपछि किसान, पिकनिकलगायत तयारी गरेका विद्यार्थी र सञ्चारकर्मीले मौसमबारे जान्न खोजे पनि मौसमविद् आफैं अलमलमा पर्ने गरेका छन् । मौसमबारे ठ्याक्कै यस्तो हुनेछ भनेर भन्न सकिन्न, प्रधानको अनुभव छ, यो हिउँद (सुक्खा) हो कि बर्खा हो, कतिबेला त हामी नै अन्योलमा हुन्छौं । हुन त प्रिमनसुन सुरु भएको धेरै दिन भइसक्यो । यस्तो बेला अपराहनपछि छिटफुट वर्षा हुनु स्वाभाविकै हो । तर, बिहानैदेखि बर्खाजस्तो पानी पर्न थालेपछि मौसमविद् यसबारे अध्ययन नै गर्नुपर्ने निष्कर्षमा पुगेका छन् । अब यसबारे विस्तृत अध्ययन नै गर्नुपर्छ, प्रधान भन्छन्, यत्तिकै जवाफ दिन सक्ने अवस्था छैन, विश्वास गर्ने आधार पनि गुम्लाजस्तो छ । प्रिमनसुनको अवधिमा छिटफुट पानी पर्ने गरे पनि दिनैभरि आकाशमा बादल लाग्ने, तापक्रम घट्ने र चिसो हुने गतिविधिलाई मौसमविद्हरू नौलो ठान्छन् । चैतवैशाखमा पहिला यस्तो बाक्लो बादल लाग्थेन, लामो समय जल तथा मौसम विज्ञान विभागमा काम गरेका वरिष्ठ मौसमविद् राजेन्द्रप्रसाद श्रेष्ठले भने, योचाहिँ नौलो नै भएको छ । पानीको मात्रा बढ्नेभन्दा पनि केही वर्षदेखि वायुमण्डलमा छिनछिनमा देखिएको परिवर्तन अध्ययनको विषय भएको श्रेष्ठले उल्लेख गरे । पानी त औसत जति पर्नुपर्ने हो त्यसकै हाराहारी छ, उनले थपे, दिनै अँध्यारो हुने, बाक्लो बादल बन्ने र तापक्रम घटी ज्याकेट लगाउनुपर्ने अवस्था आउनुचाहिँ अचम्मको विषय छ । अप्रिलमा सामान्यतया काठमाडौंमा ६१ मिलिमिटर वर्षा हुनुपर्नेमा तेस्रो सातासम्म करिब ४७ मिमि वर्षा भइसकेको छ । पोखरामा औसतभन्दा बढी नै पानी परिसकेको छ । अप्रिल महिनामा १२७६ मिमि पानी हुनुपर्नेमा अहिलेसम्म १९८६० परिसकेको छ । दिपायलमा औसत ३९१ मिमि वर्षा हुनुपर्नेमा त्योभन्दा चार गुणा बढी ११७७० परिसकेको छ । धनकुटामा औसत ४९६ मिमि पानी पर्नुपर्नेमा अहिलेसम्म ४०१० परेको छ । तर, वीरेन्द्रनगरमा औसत २९२ मिमि पानी पर्नुपर्नेमा अहिलेसम्म जम्मा २८० मिमि बर्षा भएको छ । राम्रो मनसुनको संकेतछिनछिनमा बदली भई पानी पर्नुलाई मौसमविद्हरू राम्रो मनसुन को संकेत भनी व्याख्या गर्छन् । हरेक ३४ वर्षको अन्तरालमा यस्तो भइरहन्छ, काठमाडौं विश्वविद्यालयमा मौसम विज्ञानका अध्यापकसमेत रहेका वरिष्ठ मौसमविद् मणिरत्न शाक्यले भने, यो वर्ष मनसुन सुखद हुने शुभ संकेत पनि हो । प्रशान्त र हिन्द महासागरमा देखिने मनसुनी गतिविधिले बेलाबेला यस्तो हुने उनको तर्क छ । यो वर्ष चाँडै मनसुनी गतिविधि देखिने सम्भावना छ, उनले भने, नेपालसहित दक्षिण एसियाभरि मनसुन राम्रो हुने देखिन्छ । महाशाखाका मौसमविद् प्रधानका अनुसार यतिबेला न्यून चापीय रेखा भारतको पञ्जाबबाट पूर्वी भारतको मणिपुरतिर सरेको छ । विहारमा पनि न्यून चापीय प्रणाली उत्पन्न भएको छ । नेपालसँग जोडिएको विहारमा न्यून चापीय प्रणाली बनेपछि त्यसको असर यहाँ पर्न थाल्छ । अहिले भइरहेको त्यही हो, प्रधानले भने, बंगालको खाडीको जलवाष्पयुक्त वायुको असरले पनि मौसममा बदलाव आएको हो । भारतको पश्चिम बंगाल र सिक्किमको मौसममा पनि यस्तै फेरबदल भइरहेको छ । प्रधानका अनुसार सोमबारसम्म यस्तै अवस्था रहने देखिन्छ । बिहान केहीबेर आकाश खुलेर घाम लागे पनि मध्य र पूर्वी भागमा दिउँसो भारी वर्षा हुने अनुमान छ । मोडिस प्रविधिले केही दिन काठमाडौंसहित पूर्वी भागमा धुम्मिएर पानी पर्ने देखाएको छ, अर्का मौसमविद् राजेन्द्रप्रसाद श्रेष्ठले भने ।"
वास्तुकलाका घर योजना अलपत्र,"ललितपुर बुङमती मस्त्येन्द्रबहालका अष्टमुनि शाक्यले हस्तकलाको काम गरेर केही पैसा जम्मा गरेका छन् । उनले एक तलेसम्मको आधुनिक भवन बनाउन चाहे ऋण गरेर बनाउन सक्छन् । बनाएका भने छैनन् । किनकि पुस्तौंदेखि हस्तान्तरण हुँदै आएको बस्तीको मौलिकपन, रहनसहन, परम्परालाई जोगाउनुपर्ने पक्षमा छन् । शान्तराज तुलाधरको बुङमती कोटा टोलमा आधुनिक भवन छ । उनी बस्तीमा पुरानो नेवारी वास्तुकला शैलीका घरहरू बनाउने भएमा आफ्नो घरको स्वरूप परिवर्तन गर्न तयार छन् । कोटा टोलकै किसान महर्जनको सपना पनि शाक्य र तुलाधरसँग मिल्दोजुल्दो छ ।उनीहरू जस्तै बुङमतीवासी मौलिक शैलीका घर बनाउन तयार छन् । स्थानीयवासीले एकीकृत बस्ती पुनर्निर्माण परियोजना बनाई राष्ट्रिय पुनर्निर्माण प्राधिकरणमा पेस गरेको पनि वर्षौं बितिसक्यो । १८ औं भूकम्प दिवसका अवसरमा २०७२ माघ २ मा तत्कालीन प्रधानमन्त्री केपी शर्मा ओलीले पुननिर्माण नक्सा आवरण गरी बुङमतीबाट अभियान सुरु भएको घोषणा पनि गरे । तर हालसम्म न पुनर्निर्माण प्राधिकरणले परियोजना स्वीकृत गर्यो, न भूकम्पपीडितले पाउने पहिलो किस्ता नै पाए । अहिले बुङमतीवासीको सपना अधुरो बनेको छ । मत्स्येन्द्रबहालका शाक्य भन्छन्, त्यतिबेला प्रधानमन्त्री ओलीले मौलिक बस्ती पुनर्निर्माण गर्न राज्यले सहुलियत दरमा ऋणसँगै काठ र इँटा उपलब्ध गराइदिने भनेको कुरा हात्तीको देखाउने दाँत जस्तो मात्र भयो ।उनले जग्गा बेचेर आएको पैसाले केहीले बस्तीमा आधुनिक भवन बनाउन थालेकोमा चिन्ता व्यक्त गरे । बुङमतीवासीले भूकम्पको केही महिनापछि यूएनह्याबिट्याटको प्राविधिक सहयोगमा एकीकृत बस्ती पुनर्निर्माण योजना बनाएका थिए । योजनाअनुसार बुङमतीमा ८ सय ५१ घर मौलिक शैलीमा पुनर्निर्माण हुनेछन् । पर्यटकलाई लक्षित गरी बनाइएका घरहरूका भुइँतलामा क्याफे, क्युरियो सप, दोस्रो तलामा होम स्टे, लज र तेस्रोमा किचेन रहने व्यवस्था छ ।बुङमती पुनर्निर्माण समितिका अध्यक्ष प्रेमलाल महर्जनले राज्य तर्फबाट चासो नदिएका कारण एकीकृत बस्ती पुनर्निर्माण परियोजना अलपत्रमा परेको बताए । स्थानीय तवरबाट गर्नुपर्ने काम सबै सकिसक्यो, उनले भने, मौलिक घर बनाउन नक्सा पास गर्न कार्यालयसमेत खडा गरिसकेका छौं ।उनले परियोजनाअनुसार एउटा घर बनाउन २५ देखि ३० लाख रुपैयाँ आवश्यक पर्ने बताए । बैंकहरूले सहुलियत ऋण दिन पनि मानिरहेका छैनन्, उनले भने, राष्ट्र बैंकले सहकारी संस्थामार्फत ऋण दिने व्यवस्था मिलाउनुपर्यो । उनले सरकारले ऋण उपलब्ध गराएमा स्थानीयवासीलाई तिराउन समिति जिम्मेवार बस्न तयार रहेको बताए । राष्ट्रिय पुनर्निर्माण प्राधिकरणका सीईओ गोविन्दराज पोखरेलले सम्पदा बस्ती भनी तोकेका ठाउँमा नगरपालिकाको मापदण्ड नभई छुट्टै मापदण्ड बनाई एकदुई आनामा पनि घर बनाउन सकिने गरी मन्त्रिपरिषद्बाट पास भइसकेको बताए । सम्पदा बस्तीबाट आएका परियोजनाका प्रस्तावको कार्यान्वयन बिस्तारै हुँदै छ, उनले भने । सम्पदाविद् राष्ट्रिय पुनर्निर्माण प्राधिकरणका कार्यकारी सदस्य हरिराम पराजुलीले सम्पदा बस्ती निर्माण कार्यविधि बनाएर मन्त्रिपरिषद्मा पठाइसकेको बताए । त्यहाँबाट पास पनि भइसकेको छ, उनले भने, राजपत्रमा मात्र आउन बाँकी छ ।"
बौद्धिक अपांगता सम्बोधन भएन,"काठमाडौं बौद्धिक अपागंता (डाउन सिन्ड्रोम) भएकालाई सरकारले सम्बोधन नगरेको पीडितका अविभावकहरूले गुनासो गरेका छन् । यिनलाई कुनै प्रकारको सहयोगसमन्वयको योजनामा नसमेटेको उनीहरूले बताए । काठमाडौं असनका डिकेश श्रेष्ठ डाउन सिन्ड्रोम अवस्थाका व्यक्ति हुन् । २२ वर्षका उनी जन्मजात नै डाउन सिन्ड्रोम लिएर जन्मेको उनकी आमा ज्ञानु विजुक्षेंले बताइन् । जन्मँदा रोएन, निमोनियाँले समात्यो, रुघाखोकी त ठीक भएको दिन यादै छैन, उनले भनिन्, हुर्कंदै जाँदा टाउको सानो देखियो, एकोहोरो भयो, अनुहार चेप्टो भएर असामान्य देखियो । धेरै पटक अस्पताल लैजाँदा पनि कुनै उपचारले डिकेश सन्चो नभएको उनले बताइन् । डाक्टरले उपचार नै छैन भन्छन्, अब यस्तै हुने भयो बच्चाको जिन्दगी, उनी निराश भइन् । अर्कातिर, ज्ञानु एकल महिला हुन् । छोरा असामान्य भएपछि परिवारले हेला गरेर घरबाट निकालिदिएको उनले सुनाइन् । आफ्नो शेषपछि छोराको हेरचाह कसले गर्ला भनेर उनी चिन्तित भएकी छन् । विद्यालयले भर्ना लिन नमानेपछि छोरालाई घरमा आफ्नै निगरानीमा राख्नुपरेको उनले बताइन् । एकछिन छोड्यो भने कताकता हराउँछ, आफ्नो कामै छोडेर यसलाई हेर्नुपर्छ । उनले भनिन् । डाउन सिन्ड्रोम भएका व्यक्ति उमेर बढे पनि बच्चाको झैं व्यवहार गर्ने, आफूलाई हानिनोक्सानी हुने कुनै कुरा थाहा नपाउने हुन्छन् । उनीहरूमा बौद्धिक क्षमता र शारीरिक विकासको ढिलाइ हुने वरिष्ठ बालरोग विशेषज्ञ तथा कान्ति बाल अस्पतालका निर्देशक डाअजित रायमाझी बताउँछन् । वंशाणुगत हुने भएकाले उपचारमार्फत उनीहरूको अवस्था सुध्रिन सक्ने भए पनि धेरै कमलाई मात्रै पूरै सामान्य अवस्थामा ल्याउन सकिने निर्देशक रायमाझीले बताए । जीवनभर अर्को व्यक्तिमा निर्भर हुनुपर्ने हुन्छ, उनले भने, कतिलाई रगतको क्यान्सर नै भइदिन्छ, उपचार महँगो पर्छ । यस्तो अवस्थामा उनीहरूलाई हरपल निगरानीमा राख्नुपर्ने हुँदा सरकारले यस्ता बालबालिकाका लागि सहयोगी र अविभावकलाई रोजगारीको सुनिश्चितता गरिदिनुपर्ने माग अविभावकहरूको छ । वनस्थलीका १३ वर्षीय रबिन थापा मगर पनि डाउन सिन्ड्रोम हुन् । डाउन सिन्ड्रोमबाट पीडित भएको उनका अविभावक माया थापा मगरले बताइन् । बिरामी भइरहन्थ्यो, बोल्दैनथ्यो, मुखबाट जिब्रो निकालेर बसिरहन्थ्यो, उनले भनिन्, अस्पताल लैजाँदा थाहा भो, उसलाई डाउन सिन्ड्रोम रहेछ । रबिन सामान्य बालकझैं विद्यालय गएर पढ्न सक्दैनन् । एकैछिन छोडिदिए हराउँछन् । यसबीचमा तीन दिनसम्म हराएको मायाले बताइन् । भारतसम्म लगेर झारफुक पनि गराएँ, सबै सम्पत्ति सिध्याएँ, तर ठीक भएन । उनले सुनाइन् ।डाउन सिन्ड्रोम भएका बाल बालिकलाई विद्यालयले भर्ना लिन नमान्ने हुनाले राज्यले उनीहरूका लागि छुट्टै विद्यालयको व्यवस्था गरिदिनुपर्ने अधिकारकर्मी शीला थापाले बताइन् । उनका अनुसार नेपालमा पूरा जनसंख्याको १ प्रतिशतमा डाउन सिन्ड्रोमको अवस्थाबाट गुज्रिरहेका छन् । राज्यले यस्ता बालबालिकालाई अपागंताभित्र समेटेर विशेष सुविधा दिनुपर्ने पीडितका अविभावकले बताए । विभिन्न स्वास्थ्य समस्या भोगिरहेकाले विशेष स्वास्थ्य सेवामा उनीहरूलाई समेट्नुपर्ने अधिकारकर्मी धनकुमारी सुनारले बताइन् । ७० प्रतिशत पीडितहरूमा गम्भीर स्वास्थ्य समस्या हुने उनले बताइन् । अधिकांशलाई मुटु र आँखाको समस्या हुन्छ । सामाजिक सुरक्षा भत्ताअनुरूप दिइने २ हजारले उनीहरूलाई राहत नपुगेको उनले बताइन् । महिला बालबालिका तथा समाज कल्याण मन्त्रालयका सहसचिव महेन्द्र थापाले डाउन सिन्ड्रोम अवस्थालाई चाँडै नै बौद्धिक अपांगताभित्र राख्ने र उनीहरूलाई राज्यबाट दिइने सुविधा उपलब्ध गराइने बताए । डाउन सिन्ड्रोम अवस्थाका व्यक्तिका लागि चाँडै नै छुट्टै ऐन बन्न लागेको स्वास्थ्य मन्त्रालयले जनाएको छ।"
होमियोप्याथी चिकित्सालय संकटमा,"ललितपुर संसद्को महिला, बालबालिका, ज्येष्ठ नागरिक र समाज कल्याण समितिले मुलुकको एकमात्र पशुपति होमियोप्याथिक चिकित्सालय तथा युनानी औषधालयलाई हालकै ठाउँमा निर्बाध चल्न दिन सम्बन्धित सरकारी निकायसँग आग्रह गरेको छ ।हालैको मन्त्रिपरिषद् बैठकले ललितपुर उपमहानगरपालिका ३, हरिहरभवनस्थित उक्त अस्पतालको घरजग्गा पाटन उच्च अदालतलाई दिने निर्णय गरेको थियो । यो अस्पतालमा बिरामीको स्वास्थ्य परीक्षण गराउन, पुर्जी काट्न र औषधिका लागि शुल्क लाग्दैन । गरिबीको रेखामुनि जीवनयापन गर्ने र अन्य उपचार पद्घतिबाट निको नभई विकल्प खोज्ने बिरामीका लागि आकर्षणको केन्द्र रहिआएको अस्पतालका निर्देशक डा मो सब्बिर खान बताउँछन् । उनका अनुसार होमियोप्याथिक उपचार पद्घतिअन्तर्गत सरकारले प्रतिबिरामी करिब २५ देखि ३० रुपैयाँ खर्च गर्छ, जुन अन्य चिकित्सा पद्घतिभन्दा निकै सस्तो हो । आफ्नै नाममा लालपुर्जासमेत रहेको सात रोपनी जग्गामा उक्त अस्पतालले वर्षौंदेखि सेवा प्रदान गरिरहेको र अस्पताललाई कुनै पनि हालतमा सार्न नसकिने समिति सभापति रञ्जु झाले बताइन् । गत वर्ष चैत २९ को मन्त्रिपरिषद् बैठकले कानुन न्याय तथा संसदीय मामिला मन्त्रालयलाई अस्पतालको भवन तथा जग्गा उपलब्ध गराउने प्रस्तावमा २ वटा आवास गृह र अस्पताल परिसरको खाली जग्गा उपलब्ध गराउने गरी अरू प्रस्तावमा लेखिएबमोजिम गर्ने भन्ने निर्णय गरेको थियो । मन्त्रिपरिषद्बाट उक्त निर्णय पारित हुनु तीन साताअघि नै संसदीय समितिको बैठकले उक्त अस्पताललाई अझ स्तरोन्नति र विस्तार गर्नुपर्ने निर्णय गरेको थियो । मुलुकको एक मात्र ऐतिहासिक होमियोप्याथिक चिकित्सालयले जनतालाई दिँदै आएको सेवालाई ध्यानमा राख्दै यसलाई हटाउने नभई अझ स्तरोन्नति र सेवा विस्तारमा लैजानुपर्ने समितिको निर्णय थियो । यसका लागि कानुन मन्त्रालयसँग समन्वय गरी चिकित्सालयलाई सोही स्थानमा निरन्तर सेवा सञ्चालन गर्ने व्यवस्था मिलाउन समितिले स्वास्थ्य मन्त्रालयलाई लिखित निर्देशनसमेत दिएको थियो । हामीले होमियोप्याथिक चिकित्सालयको भवन, जग्गा नलिन रोकेका थियौंं तर मन्त्रिपरिषद्को बैठकमा अर्कै निर्णय भयो, झाले भनिन्, समितिले सर्वसम्मत निर्णयबाट अस्पतालको भवन र जग्गा अदालतलाई दिन नहुने भनेका थिए, उनीहरूले कुनै पनि हालतमा चिकित्सालयलाई अवरोध नपुर्याउन, निर्बाध रूपमा आफ्नै ठाउँमा चल्न दिनुपर्ने बताएका थिए ।"
काठमाडौंमा बढे मतदाता,"काठमाडौं पछिल्लो संविधानसभाको निर्वाचनको तीन वर्षपछि अहिले काठमाडौं जिल्लामा मतदाताको संख्या २७ हजारले बढेको छ । संविधानसभा निर्वाचनताका राजधानीका १० वटै निर्वाचन क्षेत्रमा गरी ५ लाख ३२ हजार १ सय ९ मतदाता भएकोमा अहिले ५ लाख ५९ हजार ४ सय पुगेका छन् ।यसपटक मतदान स्थल बढाएर ३ सय २० वटा पुर्याइएको छ । संविधानसभा चुनाव२०७० मा मतदानस्थल ३ सय ११ थिए । संविधानसभाको निर्वाचनका बेला ७ सय ४१ मतदान केन्द्र रहेकोमा अहिले घटेर ६ सय ८६ वटा कायम भएका छन् । हामीले सिफारिस समितिको बैठकबाट ७ सय ४५ वटा केन्द्र राख्न सिफारिस गरेका थियौं, जिल्ला निर्वाचन कार्यालय प्रमुख चन्द्र गौतमले भने । जिल्ला निर्वाचन कार्यालयका अनुसार सबभन्दा बढी मतदाता काठमाडौं महानगरपालिकामा छन् । स्थानीय तह पुन:संरचनापछि ३५ बाट ३२ वडा कायम भएको महानगरपालिकामा आगामी स्थानीय तहको निर्वाचनमा २ लाख ८० हजार २ सय मतदाता छन् । लगभग ५० वर्गकिमि क्षेत्रफलको महानगरका १२ वटा वडामा १० हजार भन्दा बढी मतदाता छन् । सबभन्दा बढी मतदाता १६ र १७ नम्बर वडामा क्रमश: १८ हजार ८ सय र १७ हजार ९ सय हाराहारीमा छन् । तेस्रो ३१ नम्बर वडामा १७ हजार ४ सय भन्दा बढीको नाम मतदाता नामावलीमा छ । १४ नंमा १६ हजार ७ सयभन्दा बढी छन् भने ४ नम्बरमा १४ हजार ४ सय मतदाता रहेको जिल्ला निर्वाचन कार्यालयको तथ्यांक छ । ६ र ७ नं वडामा मतदाता संख्या लगभग साढे १३१३ हजार छ । वडा नं १५ मा १२ हजार १ सय र १३ मा ११ हजार ५ सयले भोट हाल्न पाउनेछन् । ९ नं वडामा ११ हजार ४ सय मतदाता छन् भने वडा नं २६ र १० मा १०१० हजारभन्दा केही बढी मतदाता देखिएका छन् । ३ नं वडामा मतदाता संख्या १० हजार पुग्न केहीमात्र कम छ । संख्याको हिसाबले चौधौं नम्बरमा ८ हजार मतदातासहित ३० नम्बर वडा छ । त्यसैगरी पन्ध्रौं र सोह्रौं स्थानमा साढे ७ हजार मतदातासहित २९ र १७ नम्बर वडा छन् । २५ र २१ नम्बर वडामा मतदाता संख्या साढे ६ हजार भन्दा केही कम छ । २२, ५ र ११ नम्बर वडामा साढे ५ हजारभन्दा बढी मतदाता छन् । वडा नं १२ मा ५३ सयभन्दा केही बढी छन् । वडा नं २७, २, ८, २४ र १९ मा मतदाता संख्या ५ हजारभन्दा केही कम छ ।"
९ नगरमा माओवादी उम्मेदवार,"बुढानीलकण्ठ नगरपालिकाको मेयरमा रविन अधिकारी र उपमेयरमा होमकुमारी दुलाल, टोखाको मेयरमा कल्पना शर्मा र उपमेयरमा दीपक बानियाँ, तारकेश्वरको मेयरमा धनलाल महर्जन र उपमेयरमा बिना राना, नागार्जुन नगरपालिकाको मेयरमा कुमार तामाङ र उपमेयरमा देवकी पौडेल, चन्द्रागिरिको मेयरमा श्रीकृष्ण श्रेष्ठ र उपमेयरमा उर्मिला रोका तथा दक्षिणकाली नगरपालिकाको मेयरमा सञ्जय लामालाई उम्मेदवार घोषणा गरेको छ । माओवादी केन्द्र, काठमाडौंका इन्चार्ज लेखनाथ न्यौपानेले दक्षिणकालीमा उपमेयर तथा काठमाडौं महानगरको मेयर र उपमेयरको उम्मेदवार भने केही दिनमा घोषणा गरिने बताए ।"
मधेसी दलहरूको सकारात्मक अग्रसरता,"छुट्टाछुट्टै छ दलमा रहेर मधेसकेन्द्रित राजनीति गरिरहेका नेताहरूलाई करिब दुई वर्षको सहकार्यले एउटै दलमा एकाकार गरेको छ । संविधानको अन्तरवस्तुमा चित्त नबुझाई संयुक्त लोकतान्त्रिक मधेसी मोर्चा बनाएर आफ्ना मुद्दा उठाइरहेका ती दलले बिहीबार राष्ट्रिय जनता पार्टी गठन गरेका छन् । ससाना र धेरै दल मुलुकको राजनीतिक अस्थिरताको कारक बनेको तर्क आइरहेका बेला भएको यो एकता सकारात्मक छ । यो एकतासँगै एक दशकभन्दा बढी समयदेखि मधेसकेन्द्रित राजनीति गरिरहेका दलहरूले क्षेत्र र समुदायगत दायराबाट माथि उठेको सन्देश दिन खोजेका छन् । क्षेत्रसमुदायगत ध्रुवीकरणको चिन्ता बढिरहेका बेला उनीहरूको यो रूपान्तरण सराहनीय छ। मुद्दा लगभग मिल्दाजुल्दा भए पनि सत्ता राजनीति, व्यक्तित्व टकरावलगायतका कारण छुट्टाछुट्टै दलमा रहेका मधेसकेन्द्रित दलहरूलाई संविधान निर्माण प्रक्रियाको असन्तुष्टिले नै सहकार्य गराएको थियो । त्यही सहकार्यलाई केही दलले अहिले पार्टी एकतामा परिणत गरेका हुन् । खासगरी दोस्रो संविधानसभा निर्वाचनको परिणाम र पछिल्लो समय राष्ट्रिय दलका लागि राखिएको थ्रेसहोल्ड को कानुनी व्यवस्था उनीहरूबीच एकताका लागि उत्प्रेरक बनेको देखिन्छ । मधेस आन्दोलनमार्फत संघीयताको मुद्दालाई संस्थागत गराएका मधेसकेन्द्रित दलहरूले पहिलो संविधानसभा निर्वाचनमा उल्लेख्य सफलता प्राप्त गरेका थिए । त्यतिबेला उनीहरूले प्रत्यक्षतर्फ मात्रै ४२ सिट जितेका थिए । तर त्यसपछि नेताहरू राजनीतिक मुद्दाभन्दा पनि सत्ता राजनीति र व्यक्तिगत लाभमा केन्द्रित हुँदा पार्टी विभाजन हुँदै गयो । दोस्रो संविधानसभा निर्वाचनमा दर्जनभन्दा बढी मधेसकेन्द्रित दल चुनावमा भिड्दा प्रत्यक्षतर्फ १२ सिटमा मात्र जित हात पर्यो । समानुपातिकतर्फ भने पहिलो र दोस्रो संविधानसभा निर्वाचनमा सबै मधेसकेन्द्रित दलको सिट जोड्दा लगभग उस्तै देखिएकाले समेत उनीहरूमाथि एकताको दबाब परेको थियो । चुनावमा खुम्चिएपछि आफ्ना माग सुनुवाइका लागि उठाइने आवाज बलियो हुन नसकेको महसुस पनि मधेसकेन्द्रित दलहरूले गरेको हुनुपर्छ । उनीहरूसँग एउटै मुद्दाको सेरोफेरोमा डेढ वर्षभन्दा लामो समयसम्म संघर्ष गरेको भोगाइ पनि छ । मधेसकेन्द्रित दलहरूले एकताका लागि पहल गरेको धेरै भए पनि पछिल्लो समय थ्रेसहोल्डसम्बन्धी कानुनी व्यवस्थाले थप बल दिएको हुन सक्छ । राजनीतिक दलसम्बन्धी ऐनले राष्ट्रिय दल बन्न प्रत्यक्षतर्फ एक सिट र समानुपातिकतर्फ ३ प्रतिशत मत ल्याउनुपर्ने व्यवस्था गरेको छ । यसले अन्य साना दललाई पनि एकता प्रक्रियामा जान बाध्य बनाइरहेको देखिन्छ । मधेसकेन्द्रित दलहरूको क्षेत्रसमुदायगत राजनीतिपछि ध्रुवीकरण बढेको एक थरीले टिप्पणी गर्दै आएका छन् । यस्तो बेला उनीहरू धमाधम समुदायक्षेत्रगतभन्दा फराकिलो दायरामा रूपान्तरण हुनु महत्त्वपूर्ण छ । तराई मधेस लोकतान्त्रिक पार्टी, सद्भावना पार्टी, राष्ट्रिय मधेस समाजवादी पार्टी, तराई मधेस सद्भावना पार्टी, मधेसी जनअधिकार फोरम गणतान्त्रिक र नेपाल सद्भावना पार्टीको एकीकरणपछि बनेको पार्टीको नाम (राष्ट्रिय जनता पार्टी) मा तराई या मधेस शब्द राखिएको छैन । नेताहरूले पनि अब हिमाल, पहाड र तराई जोड्ने उद्घोष गरेका छन् । यो एकीकरण प्रक्रियाबाहिर रहेको विजय गच्छदार नेतृत्वको मधेसी जनअधिकार फोरम लोकतान्त्रिकले पनि राष्ट्रिय जनमुक्ति पार्टी, दलित जनजाति पार्टी र थरुहट तराई पार्टीसँग एकता गरेर नेपाल लोकतान्त्रिक पार्टी बनाएको छ । उपेन्द्र यादव नेतृत्वको मधेसी जनअधिकार फोरमले एक वर्षअघि नै संघीय समाजवादी पार्टीसँग एकता गरेर संघीय समाजवादी फोरम बनाइसकेको छ । मधेसकेन्द्रित दलहरूको यो रूपान्तरणले क्षेत्रसमुदायगत ध्रुवीकरणलाई घटाउने र ती दलहरू राष्ट्रिय राजनीतिक प्रतिस्पर्धामा केन्द्रित हुन सक्ने संकेत गरेको छ । यसबारे प्रस्ट हुन भने उनीहरूको आगामी कार्यशैली हेर्नुपर्नेछ । मधेसकेन्द्रित दलहरूको एकताले तराईमधेस क्षेत्रमा लामो समयदेखि जारी राजनीतिक अस्थीरता र अन्योल रोकिने आशा राख्न सकिन्छ । अहिलेको सन्दर्भमा तराईमधेसको स्थिरताले सिंगो मुलुकको राजनीतिक प्रक्रियालाई सही दिशातर्फ लैजान सक्ने सामथ्र्य राख्छ । मधेसकेन्द्रित छ दलको एकतापछि नवगठित राजपा र सत्तारूढ दलबीच भएका वार्ता सकारात्मक मोडमा पुगेकाले पनि धेरैलाई आशावादी बनाएको छ । हालको राजनीतिक गतिरोधले निकास पाउनुको अर्थ तत्काललाई स्थानीय तहको निर्वाचनका लागि सहज वातावरण तयार हुनु हो । बेलैमा निर्वाचन हुनु भनेको संविधान कार्यान्वयनमा प्रगति हुनु हो, जुन संविधानले मधेसलगायत विभिन्न आन्दोलनबाट प्राप्त उपलब्धिलाई संस्थागत गरेको छ ।"
यस्तो हुनुपर्छ चिकित्सा शिक्षा ऐन,"समाजको भविष्य उज्ज्वल र मानिसको जीवन सहज कसरी हुन्छ ? त्यसका अनेक आयाम छन् तर आधारभूत रूपमा सुलभ र गुणस्तरीय स्वास्थ्य र शिक्षामा सबै नागरिकको पहुँच नहुन्जेल समाजको प्रगति हुन सक्दैन, भयो भने पनि त्यो क्षणिक र सतही हुन्छ । गुणस्तरीय स्वास्थ्य सेवाका लागि धेरै डाक्टर उत्पादन गरेर मात्र पुग्दैन, पुग्दो संख्यामा गुणस्तरीय स्वास्थ्य जनशक्ति बनाएर त्यसलाई देशका सबै कुनाकाप्चामा यथेष्ट सुविधासहित परिचालन गरिनुपर्छ । त्यस्तो जनशक्तिमा विशेषज्ञ डाक्टरदेखि नर्सिङ र पब्लिक हेल्थ जनशक्ति, ल्याब प्राविधिक, रेडियोलोजी प्राविधिक, स्वास्थ्य सहायक, अहेब र महिला स्वास्थ्य स्वयंसेविकासम्म पर्छन् । ती सबैको परिचालनमा ध्यान दिँदा गुणस्तरबारे ध्यान दिइएन भने स्वास्थ्य सेवाले मानिसको ज्यान बचाउनको सट्टा उल्टै जोखिममा पार्छ । त्यसैले आउँदा धेरै पुस्ताको स्वास्थ्य बचाउनका लागि चिकित्सा शिक्षाको गुणस्तर सुधार अपरिहार्य छ । यसमा गर्न पर्ने सुधार नगरेर जसोतसो बिरामी नदेखी वा उपयुक्त तालिम नलिई डिग्री लिएको जनशक्ति पठाएर मात्र नागरिकको स्वास्थ्यमा सुधार ल्याउन खोज्नु बिनाजराको रुख ठड्याउन खोज्नुजस्तै हो, जुन दिगो हुन सक्दैन । त्यसैले तत्कालको आधारभूत आवश्यकताका रूपमा हामीले चिकित्सा शिक्षा सुधारको विषय उठाएका हौं । लामो समयको संघर्ष र अनेक व्यवधानपछि राष्ट्रिय चिकित्सा शिक्षा ऐन अहिले संसद्मा छलफलका क्रममा छ । उक्त ऐनको विधेयकमा केही महत्त्वपूर्ण बुँदाहरूमा परिमार्जन गर्दै त्यसलाई जनता र विद्यार्थीमुखी बनाएर मात्र संसद्मा प्रवेश गराउनुपर्छ भनेर हामीले यथाशक्य प्रयास गर्दागर्दै त्यसो हुन सकेन र माथेमा प्रतिवेदनका अनेक महत्त्वपूर्ण बुँदाहरू छुटाएर विधेयक पेस गरियो । त्यसपछि हामीले लगातार विपन्नलगायत सबै विद्यार्थी र स्वास्थ्य सेवा लिने नागरिकको हित हुने गरी मात्र त्यो ऐन आउनुपर्छ भनेर लगातार आवाज उठाउँदै आएका छौं । तर विडम्बना, हाल छलफलमा रहेको भनिएको विधेयकको संस्करण हेर्दा त पहिले छुटेका माथेमा प्रतिवेदनका बुँदाबाहेक पनि धेरै कुरा तोडमोड गरेर सीमित व्यवसायीहरूको हित हुने गरी बुँदाबुँदामा परिवर्तन गरिएको छ । सांसदज्यूहरूलाई के बोध हुनुपर्ने हो भने तीन करोड नेपालीको स्वास्थ्यभन्दा अगाडि केही माफियाको स्वार्थ राख्ने हो भने त ऐन आएपछि अहिलेको भन्दा फरक स्थिति आउन सक्दैन । हामीलगायत हजारौं नागरिकको लामो समयदेखिको संघर्ष, जसका बलमा उक्त ऐन आजको अवस्थामा छ, त्यो केही मानिसको स्वार्थका लागि थिएन । त्यसैले ऐनको मूल मर्म नै मार्ने गरी त्यसमा पारिएका बुँदामा निम्नअनुसार सुधार गरेर मात्रै ऐन पारित हुनुपर्छ । एक, मेडिकल शिक्षाको शुल्क निर्धारण शिक्षण संस्थाको समेत संलग्नतामा आयोगले गर्ने भनिएको छ । त्यसो भन्नुपछाडि निजी मेडिकल कलेजहरूले अहिले शुल्कमा गरिरहेको ब्रह्मलुटलाई वैधता दिने आशय रहेको बुझिन्छ । अहिले राज्यले तोकेकोभन्दा दोब्बरसम्म शुल्क लिएर मेडिकल कलेजहरूले कमजोर विद्यार्थीलाई भर्ना त लिएका छन् तर आफूहरू अवैध धन्दामा लागेको भन्ने कुरा मेडिकल कलेज, विद्यार्थी र अभिभावक गरी तीनै पक्षलाई बोध छ । कुनै पनि बेला निष्पक्ष छानबिन वा सम्पत्ति शुद्धीकरणको अवस्था आयो भने त्यस खालको अरबौं रुपैयाँको चलखेल र अपराध लुक्न सक्दैन । साथै अयोग्य विद्यार्थीहरूको भीड जम्मा गरेपछि तिनलाई चिट चोराएर वा विश्वविद्यालयसित मिलेमतो गरेर, कसरी उत्तीर्ण गराउने हो भन्ने मेडिकल कलेजहरूको टाउको दुखाइ त अलग्गै छ । शिक्षा दिने नभई सर्टिफिकेट बेच्ने गोरखधन्दामा लागेका निजी मेडिकलहरूले त्यस्तो धन्दा गरेको स्वीकार नगरे पनि खासगरी यो वर्ष विद्यार्थी भर्नाको बेला मिडियाले गरेको कभरेजका कारण आम मानिससामु उनीहरूको नियत र व्यवहार छर्लङ्ग छ । उनीहरूका प्रतिनिधिले यसअगावै सरकारले बनाएको एउटा कथित समितिमा बसेर तोकेको अचाक्ली महँगो शुल्क हाम्रो कडा विरोधका कारण लागू हुन नसकेपछि अहिले सांसदहरूलाई प्रभावित गरेर शुल्क निर्धारण गर्ने काम आफैं गर्ने र त्यो परिपाटीलाई निर्लज्ज रूपमा ऐनमा समावेश गर्ने प्रयास भइरहेको छ । झगडिया नै न्यायाधीश बन्ने त्यो अवस्था कुनै पनि हालतमा स्वीकार्य हुँदैन । दुई, हाल उक्त विधेयकमा काठमाडौं उपत्यकामा ऐन जारी भएको १० वर्षसम्म मेडिकल, डेन्टल र नर्सिङ विषयमा स्नातक तहका लागि मनसाय पत्र नदिने भनिएको छ । तर माथेमा प्रतिवेदनमा त्यसबाहेक मनसायपत्र पाइसकेका प्रस्तावित कलेजहरूलाई समेत कुनै रूपमा व्यवस्थापन गर्ने तर सम्बन्धन नदिने भनिएको थियो । त्यसैले उक्त बुँदामा बिनासर्त अब १० वर्षसम्म उपत्यकामा कुनै नयाँ मेडिकल कलेज वा प्रतिष्ठान नखोल्ने, मनसायपत्र नदिने र भएका मनसायपत्र नवीकरण नगर्ने व्यवस्था गरिनुपर्छ । साथै सम्बन्धनसम्बन्धी व्यवस्थामा कम्तीमा तीन वर्षसम्म (मेडिकलतर्फ ३०० बेडको, डेन्टल र नर्सिङतर्फ १०० बेडको) आफ्नै अस्पताल पूर्ण रूपमा सञ्चालन गरेको हुनुपर्नेमा तीन वर्ष भन्ने शब्द हटाएर नयाँ मेडिकल कलेज खोल्न सक्ने व्यवस्था बनाउन खोजिएको छ । साथै एउटै विश्वविद्यालयले पाँचभन्दा बढी मेडिकल कलेजलाई सम्बन्धन दिन नसक्ने प्रावधान पूरै हटाइएको छ । साथै पहिले चोर बाटोबाट सम्बन्धन दिन प्रयोग गरिएको विस्तारित कार्यक्रमको प्रावधान खारेज गर्दै मेडिकल कलेजहरू विश्वविद्यालयको आंगिक वा सम्बन्धनप्राप्त मात्र हुने व्यवस्था गरिनुपर्छ । साथै हाल कायम सरकारी र निजी मेडिकल कलेजको अनुपात १:६ बाट बढाएर १:१ बनाउने नीतिसमेत ऐनमा समावेश हुनुपर्छ । तीन, आयोगको संरचनामा प्रधानमन्त्रीलाई अध्यक्ष राखेर शिक्षा र स्वास्थ्यमन्त्रीलाई सहअध्यक्ष राखिएको छ । यो प्रावधान माथेमा प्रतिवेदनमा थिएन । प्रधानमन्त्री आलंकारिक अध्यक्षको भूमिकामा रहने र विज्ञ कार्यकारी उपाध्यक्ष रहने परिकल्पना गरिएको आयोगमा शिक्षा र स्वास्थ्य मन्त्रालयका सचिव रहि नै रहने अवस्थामा थप दुईजना मन्त्रीलाई समेत राख्नु आवश्यक देखिँदैन । त्यसो गर्दा राजनीतिक स्वार्थ हावी हुने सम्भावना बढी देखिन्छ । साथै आयोगमा सदस्यहरू मनोनीत गर्दा उपाध्यक्षको सिफारिसमा अध्यक्षले गर्नुपर्नेमा अध्यक्षले गर्ने मात्र भनिएको छ । त्यसो गर्दा दलीय भागबन्डा र हस्तक्षेप हुन सक्ने हुँदा उपाध्यक्षले सिफारिस गर्ने व्यवस्था गरिनुपर्छ । चार, योग्य विद्यार्थीहरूले मात्र मेडिकल शिक्षा पाउने व्यवस्था गर्न माथेमा प्रतिवेदनबमोजिम साझा प्रवेश परीक्षाको उत्तीर्णांक ६० प्रतिशत कायम गर्नुपर्छ । त्यस्तो परीक्षा हाल प्रवेश परीक्षा लिने विश्वविद्यालय र सरकारी प्रतिष्ठानहरूसँगको समन्वयमा आयोगले अबको शैक्षिक सत्रदेखि लिने व्यवस्था गरिनुपर्छ र विदेश पढ्न जाने विद्यार्थीहरू पनि त्यसमा उत्तीर्ण हुनैपर्ने व्यवस्था गरिनुपर्छ । पाँच, हाल कायम सशुल्क र छात्रवृत्तिका सिटहरूको अनुपात आपत्तिजनक छ, जहाँ करोडौं रुपैयाँ लगानी गर्न सक्ने एकाध प्रतिशत जनसंख्यका लागि २ हजार हाराहारी सिट उपलब्ध छन् भने बाँकी ९५ प्रतिशत विद्यार्थीका लागि ४ सय हाराहारी सिट मात्रै । समाजवादी र साम्यवादी पार्टीहरू मात्र रहेको समाजवादोन्मुख देशका लागि यो लाजमर्दो कुरा हो । त्यसमाथि शिक्षा र स्वास्थ्य नि:शुल्क बनाउने घोषणापत्र लिएर चुनावमा गइरहेका दलहरूका लागि त यो झनै लाजमर्दो कुरा हो । त्यो अवस्था उल्ट्याउन अब सबै प्रदेशमा कम्तीमा एकएकवटा सरकारी मेडिकल कलेज खोल्ने काम द्रुतताका साथ अगाडि बढाइनुपर्छ । साथै सरकारी शिक्षण संस्थाहरूले समेत चर्को शुल्क असुल्दा विद्यार्थीलाई उति नै मर्का पर्ने भएकाले सबै सरकारी शिक्षण संस्थाको आर्थिक भार राज्यले बेहोरेर तिनले दिने मेडिकल शिक्षा र स्वास्थ्य सेवा दुवै नि:शुल्क बनाइनुपर्छ । वर्षौं पहिले स्थापना भएका कर्णाली स्वास्थ्य विज्ञान प्रतिष्ठानजस्ता संस्थामा शीघ्र विद्यार्थी भर्ना लिने अवस्था सिर्जना गरिनुपर्छ । तर यी काम गर्न समय लाग्ने हुँदा तत्काल छात्रवृत्तिको संख्या बढाउन निजी मेडिकल कलेजहरूले हाल उपलब्ध गराइरहेका छात्रवृत्तिका सिट बढाएर ४० प्रतिशत पुर्याउन आवश्यक छ । त्यसो गर्दा अहिलेभन्दा दोब्बर विद्यार्थीले नि:शुल्क पढ्न पाउने मात्र हैन, निजी मेडिकल कलेजहरूले समेत योग्य विद्यार्थी पाएर तिनको नतिजामा व्यापक सुधार हुन आउँछ । छ, मेडिकल शिक्षामा हाल व्याप्त समस्याहरूमध्ये अधिकांश यो क्षेत्रमा भएको चर्को व्यापारीकरणको नतिजा भएकाले देशमा समग्र मेडिकल शिक्षाको संरचनामै परिवर्तन आवश्यक छ । मेडिकल कलेजहरू नाफामूलक उद्योगका रूपमा कम्पनी ऐनअन्तर्गत दर्ता हुने हालको व्यवस्था खारेज गरेर तिनलाई सेवामूलक क्षेत्रका रूपमा दर्ता हुने व्यवस्था गर्नुपर्छ । त्यसबाहेक, ऐनपछि नियमावली बनाउँदा माथेमा प्रतिवेदनको प्रतिकूल नजाने गरी बुँदाहरू राखिनुपर्छ । अन्तमा, संसद र मन्त्रिपरिषद् भनेका त्यहाँ पुगेर आफ्नो व्यक्तिगत, पारिवारिक, गुटगत वा दलगत स्वार्थपूर्ति गर्ने अखडा हैनन् भनेर सबैले बुझ्न जरुरी छ । राज्य सञ्चालनको आधार कसैको निहित स्वार्थ बन्नु हुँदैन । त्यसका लागि नेताहरूले अवैध माध्यमबाट अकुत धन जम्मा पारेर आउँदो चुनावको खर्च जुटाउने जिम्मा लगाएर गुटगत भागबन्डामा मन्त्री पठाउने काम बन्द गर्नुपर्छ । देशको उच्च शिक्षा चर्को राजनीतीकरणका कारण धराशायी भइसकेको अवस्थामा त्यसलाई पुनर्जीवन दिने उद्देश्यले विश्वविद्यालयहरूका पदाधिकारी नियुक्तिको मापदण्ड सिफारिस गर्ने समिति र चिकित्सा शिक्षाको क्षेत्रमा विगतमा भएका अनियमितताबारे छानबिन गर्ने न्यायिक आयोग दुई साताभित्र बनाउने भन्ने सहमति सरकारले हामीसित गरेकोमा अहिले पाँच महिना कट्दा पनि शिक्षामन्त्रीले त्यसमा अवरोध गरिरहेका छन् । मन्त्रिपरिषद्मा रहेका व्यक्तिले यसरी बेइमानी गर्नु भनेको सरकारले नै बेइमानी गर्नु हो र त्यो हामी सबैका लागि लज्जाको विषय हो । त्यसैले अब हाम्रो प्रयास माथि उल्लिखित सुधारसहित अविलम्ब चिकित्सा शिक्षा ऐन पारित गर्न दबाब दिनु र विगतमा भएका सम्झौता र निर्णयप्रति सरकारलाई जवाफदेही बनाएर विश्वविद्यालय पदाधिकारी मापदण्ड सिफारिस समिति र छानबिन आयोग तत्काल बनाउन लगाउनुमा केन्द्रित हुनेछ । सुधारका काममा कतैबाट पनि भाँजो हालियो वा थप ढिलासुस्ती भयो भने हामीलाई त्यो स्वीकार्य हुनेछैन ।"
थ्रेसहोल्डको सन्देश,"एउटा भोजपुरीमा कहावत छ भाइ फुटे गवार लुटे । अहिले मधेसी दलहरू मूलधारको राजनीति गर्न एउटै सूत्रमा बाँधिन पुगेका छन् । उनीहरूको एकता अहिले शीर्ष दलहरूको हेपाहा प्रवृत्तिविरुद्ध खबरदारी पनि हो । मधेस शब्दलाई मोर्चाले थेगो का रूपमा प्रयोग गर्दै आएको पृष्ठभूमिमा एकता भएर राष्ट्रिय जनता पार्टी नामकरण हुँदा आम मधेसवासी हर्षित हुनुका पछाडि अब उनीहरू कहिल्यै विभाजन नहुने विश्वास र भरोसा हो । पहिलो मधेस आन्दोलनताका मधेसी नेतामा एकता थियो अनि आन्दोलनपश्चात् मधेसी दल अनेक कित्तामा बाँडिँदा मधेसी दलप्रति जनताको भरोसा हराउँदै गएको थियो भने शीर्ष दलमा हेपाहा प्रवृत्ति हावी हुँदै गयो । अब विभाजन नहुने हो भने यो पार्टीले शीर्ष दललाई मधेसमा सजिलै पछार्न सक्छन् । तराईमा विकासको अध्याय सुरु हुनेछ र जनताको जीवनस्तर सुधारिनेछ । प्रमोद पौडेलश्रीपुर१४, वीरगन्ज"
चीन भ्रमणपछि प्रचण्डको परीक्षा,"पहिलोपटक प्रधानमन्त्री भएर सन् २००८ मा चीन भ्रमण गर्दा पुष्पकमल दाहाल प्रचण्ड को जुन क्रेज थियो, त्यो बिस्तारै ओरालो लाग्यो । नेपालका प्रधानमन्त्रीले भारतबाट विदेश भ्रमण थाल्ने परिपाटी तोड्दै प्रचण्ड ओलम्पिक समारोह समापनमा भाग लिन त्यतिबेला चीन भ्रमणमा आएका थिए । सशस्त्र विद्रोहबाट शान्ति प्रक्रियामा आई निर्वाचनबाट सबैभन्दा ठूलो दलमा स्थापित भएपछि तत्कालीन एकीकृत नेकपा माओवादी र प्रचण्डको उचाइ शिखरमा पुगेको थियो । त्यही रूपमा चीनले उनलाई ठूलो मानभाउ पनि दिएको थियो ।आफूलाई चीनको असल मित्रका रूपमा परिचय गराएका प्रचण्डले चीनको विश्वास जितेका थिए तर त्यो विश्वासको केही अंश उनले चीनबाट फर्कंदा बाटामै गुमाए । त्रिभुवन अन्तर्राष्ट्रिय विमानस्थलमा उनले पत्रकारलाई भने, मेरो राजनीतिक र औपचारिक विदेश भ्रमण त भारतबाटै हुन्छ । चीन त ओलम्पिक खेलकुद समापनमा भाग लिन मात्र गएको हुँ । प्रचण्ड स्पष्ट वक्ता हुन् । त्यही स्पष्ट वक्ता भएकैले उनी थुप्रै ठाउँमा चिप्लिएका छन् । यहाँ पनि उनी चिप्लिए । उनको भनाइले चीनलाई कुँड्यायो यद्यपि चीनले कुनै औपचारिक प्रतिक्रिया व्यक्त गरेन ।त्यसपछिका दिनमा पनि चीनले प्रचण्डसँग धेरै अपेक्षा गरेको थियो । राजसंस्थापछि गणतन्त्र नेपालमा चीनका लागि माओवादी पार्टी नयाँ साझेदार हुन सक्छ भन्ने थियो । प्रचण्डले प्रधानमन्त्रीबाट हठात राजीनामा दिनु गल्ती थियो भन्ने कुरा चीनले प्रचण्डसँगको भेटमा बताइसकेको थियो । सरकारबाट बाहिरिएपछि उग्र रूपमा भारतविरोधी बनेको प्रचण्डको पार्टी फुटेपछि चीनले नेपालमा कम्प्युनिस्टहरू एक भए राम्रो हुने सुझाव दिएको थियो । चीनको मनोकांक्षा केपी ओली सरकारको पालामा केही प्रस्फुटन भयो । त्यस बेला नेपालका मुख्य दुई ठूला कम्युनिस्ट पार्टीहरू एमाले र माओवादी केन्द्र सरकारमा थिए । त्यही सरकारले व्यापार तथा पारवहन सम्झौता पनि गरेपछि चीनले नेपाललाई दक्षिण एसियाको प्रवेशद्वार भनेर घोषणै गर्यो । सम्झौतापछि चीन उत्साही भएर नेपालमा रेलवे सन्जाल निर्माणको तयारीमा लाग्यो । त्यही समयमा केपी ओलीको सरकार परिवर्तन भयो । चीनसँग सम्झौता गरेको निहुँमा नेपालमा कम्युनिस्टहरूको गठबन्धन सरकार ढालिएको चीनको बुझाइ रह्यो । ओलीपछि बनेको प्रचण्ड नेतृत्वको सरकारले चीनसँगका सम्झौता कार्यान्वयनमा चासो नदेखाएपछि चीनको शंका अझै बढ्न थाल्यो । तयारी अवस्थामा रहेको चिनियाँ राष्ट्रपति सी चिन फिङको नेपाल भ्रमण स्थगित हुनु चीनले देखाएको असन्तुष्टि थियो ।प्रधानमन्त्री भएपछि प्रचण्डले चीनसँग सम्बन्ध सुधार गर्न प्रयास नगरेका होइनन् । तर आन्तरिक गन्जागोलमा जकडिएका प्रचण्डले चाहेजसरी चीनसँग सम्बन्ध सुधार गर्न सकेनन् । माओवादी पार्टीभित्रबाटै प्रचण्डलाई चीनबाट टाढा राख्ने काम भयो । सत्ता साझेदार नेपाली कांग्रेसका सभापति र परराष्ट्रमन्त्रीका गराइ र भनाइले उनलाई थप अप्ठ्यारामा पारिरह्यो । विशेष गरी चीनले अगाडि सारेको बेल्ट एन्ड रोड इनिसिएटिभ कार्यक्रममा हस्ताक्षर नगराउनमा उनलाई सत्ता साझेदार दलबाटै असहयोग रह्यो ।नेपाली र चिनियाँ थिंकट्यांकको काठमाडौंमा सम्पन्न सम्मेलनमा चिनियाँ थिंकट्यांकले नेपालको आर्थिक विकास र पूर्वाधार निर्माणमा चीनको भूमिका महत्त्वपूर्ण रहेको भन्दै पूर्ववर्ती सरकारले गरेका सम्झौता कार्यान्वयन गर्न र बेल्ट एन्ड रोड इनिसिएटिभ कार्यक्रममा पूर्ण सहभागी हुन नेपाललाई आग्रह गरेका थिए । नेपाल सरकारले बाहिरी रूपमा सम्झौता कार्यान्वयन गर्ने र बेल्ट एन्ड रोड इनिसिएटिभमा पनि सहभागी हुने ओठे जवाफ चीनलाई दिइरह्यो तर कागजी रूपमा कुनै प्रतिफल प्राप्त भएन ।दुईपटक भारत भ्रमणमा गइसकेका प्रचण्डले अत्यन्त अप्ठ्यारो समयमा चीनको भ्रमण गरे । बोआवो फोरममा भाग लिने क्रममा गत चैत १० देखि १६ सम्म प्रधानमन्त्री प्रचण्डले गरेको चीन भ्रमण अपेक्षाकृत सन्तोषजनक रह्यो । चिनियाँ समकक्षी ली ख छ्याङ र परराष्ट्रमन्त्री वाङ यी विदेश भ्रमणमा रहेका बेला आफ्ना परराष्ट्रमन्त्री प्रकाशशरण महतसँगै आएका प्रचण्डको मुख्य उपलब्धि नै बोआवो फोरमलाई सम्बोधन गर्ने र बेइजिङमा चिनियाँ राष्ट्रपति सीसँग भेट गर्नु रह्यो । प्रचण्डको भ्रमणमा कुनै पनि नयाँ सम्झौतामा हस्ताक्षर हुने सम्भावना त्यतिबेला टर्यो जतिबेला उनका चिनियाँ समकक्षी ली ख छ्याङ विदेश भ्रमणमा जाने कुरा प्रकाशमा आयो । कुनै तयारी नगरेका र सत्ता साझेदार तथा आफ्नै पार्टीभित्रैबाट असहयोग भइरहेका बेला यस्तो संयोगले प्रचण्डलाई सजिलो पनि बनायो ।प्रचण्डले चीन भ्रमणको समयमा उपप्रधानमन्त्रीद्वय चाङ काउली र वाङ याङसँग चीनले अगाडि सारेको बेल्ट एन्ड रोड इनिसिएटिभ कार्यक्रममा चाँडै हस्ताक्षर गर्ने र यसको आगामी शिखर मञ्चमा नेपालले सक्रियताका साथ भाग लिने बताए । उनले सबैजसो कार्यक्रममा यो कुरा दोहोर्याइरहे । बेइजिङको फरेन स्टडी युनिभर्सिटीमा त अधिकांश चिनियाँ विद्यार्थीले बेल्ट एन्ड रोड इनिसिएटिभ कार्यक्रममा नेपाल कहिले सहभागी हुन्छ भनेर तारन्तार प्रश्न गरे । चिनियाँ नेतालाई बताउँदै आएको कुरा नै प्रचण्डले त्यहाँ पनि व्यक्त गरे ।चिनियाँ राष्ट्रपति सीसँगको भेटमा पनि प्रचण्डले यही कुरा दोहोर्याए । सीले प्रचण्डसँग एक्लै कुरा गरेनन् । सामूहिक भेट गरे र समूहमै कुराकानी गरे । भेटमा प्रचण्डले अपेक्षा नगरेको एउटा उपलब्धि भयो । चिनियाँ राष्ट्रपतिले नेपालको स्थानीय निर्वाचनका लागि १३ करोड रुपैयाँ दिने घोषणा गरे । यो सानो सहयोग भए पनि यसको सांकेतिक रूपमा निकै गहन अर्थ छ । नेपालले चालु वर्षभित्र तीनवटा निर्वाचन गरेर नयाँ संविधानको कार्यान्वयन गर्नुपर्नेछ । त्यो कार्य यही वैशाखको अन्तिममा हुने भनिएको स्थानीय चुनावबाट सुरु हुँदै छ । चीन नेपालमा नयाँ संविधान कार्यान्वयन होस् र नेपालमा राजनीतिक स्थिरता कायम होस् भन्ने चाहन्छ । राजनीतिक स्थिरताबाट नेपाल आर्थिक विकासमा अगाडि बढ्ने र नेपालको आर्थिक विकासले चीनलाई पनि सघाउ पुर्याउनेछ । यो कुरा चीनले स्थानीय निर्वाचनमा गरेको सहयोगबाट प्रस्ट पारेको छ ।भ्रमण सौहार्दपूर्ण र सन्तोषजनक भयो भन्दैमा प्रचण्ड ढुक्क हुने अवस्था छैन । चीन भ्रमणले प्रचण्डलाई थप अग्निपरीक्षामा होमेको छ । नेपालले बेल्ट एन्ड रोड इनिसिएटिभ कार्यक्रममा हस्ताक्षर गर्ने र यसको शिखर मञ्चमा भाग लिने कुरा प्रचण्डले चिनियाँ नेतासामु बारम्बार व्यक्त गरेका छन् । तर चीन भ्रमणको एक महिना बित्न लाग्दा पनि नेपालका तर्फबाट हस्ताक्षर भइहालेको छैन । चिनियाँ बुद्धिजीवीहरू प्रचण्डको भनाइ कार्यान्वयन हुनेमा विश्वस्त छन् । उनीहरू बेल्ट एन्ड रोड इनिसिएटिभ कार्यक्रममा सहभागी हुँदा नेपाललाई धेरै फाइदा हुने बताउँछन् । हस्ताक्षरपछि वैशाख ३१ देखि जेठ १ सम्म बेइजिङमा हुने बेल्ट एन्ड रोड इनिसिएटिभको पहिलो अन्तर्राष्ट्रिय शिखर मञ्चमा नेपाल सहभागी हुनेछ भन्ने प्रचण्डको वचनबद्धतालाई उनीहरू पर्खेर बसेका छन् । चिनियाँ बुद्धिजीवीहरू बेल्ट एन्ड रोड इनिसिएटिभ कार्यक्रममा नेपालले हस्ताक्षर गरी शिखर मञ्चमा सहभागी हुँदा चिनियाँ राष्ट्रपतिको नेपाल भ्रमणको आधार तय हुने बताउँछन् । बेल्ट एन्ड रोड इनिसिएटिभ कार्यक्रम विशाल अन्तर्राष्ट्रिय कार्यक्रम बनिसकेको छ र यसमा सहभागी हुन नेपालले जति ढिलाइ गर्छ उति नेपाललाई नोक्सान हुनेछ ।स्थानीय निर्वाचनपछि नेपालमा सरकार परिवर्तन हुने देखिन्छ । सरकार छाड्नु अगाडि नै प्रचण्डले चीनले अगाडि सारेको बेल्ट एन्ड रोड इनिसिएटिभमा हस्ताक्षर गर्नुपर्नेछ । प्रचण्डको कार्यकालमा नेपालले हस्ताक्षर गर्यो भने नेपालको कूटनीति र छिमेक सम्बन्ध सन्तुलित हुनेछ । प्रचण्डले आफ्नो वचनबद्धता पनि पूरा गर्नेछन्। उनले अन्य केही कारण दखाउँदै हस्ताक्षर गरेनन् भने बचेखुचेको विश्वास पनि गुमाउनेछन् । बोलीको ठेगान नभएको नेता भनेर छिमेकी मित्रराष्ट्रमा पनि उनको बदख्वाइँ हुनेछ ।"
बाढीको त्रासले ओडारमै बास,"संखुवासभा हटिया स्याक्सिलाका स्याङ्ला रिन्जिन भोटे घरमै थिए । दिउँसो ४ बजे गाउँ नै हल्लिने गरेर गड्याङगुडुङ सुनियो । एकै छिनमा आकाश कालो भयो । धूलो उड्यो । सुरुमा त के भयो कुनै भेउ नै पाइएन, भोटेले भने, त्यसको केही बेरमा कालो लेदोसहितको माटो र पानी बग्न थाल्यो । अनि भोटे लगायतका स्थानीयले बल्ल चाल पाए, बरुण नदीमा बाढी आएछ । हामी भाग्यौं, केही बेर निसास्सिए झैं भयौं, सास फेर्न पनि गाह्रो भयो, उनले भने, निकै माथि डाँडामा पुग्यौं । कोलाहल मच्चियो, महिला र बालबच्चा चिच्याउन थाले । स्थानीय डाँडाबाट फेरि घरतिर झरे । आधा घण्टापछि फेरि बाढी आयो । तेस्रोपटक साँझ ६ बजेतिर सबैभन्दा ठूलो बाढी आयो । त्यसबेला अरुण थुनिएको थियो । घरभरि बाढी पसेछ, रातिको समय भएकाले हेर्ने कुरा भएन । घरभन्दा ५० मिटर माथि भएको ओडारमा रात बितायौं, भोटेले घटना बेलिविस्तार लगाए । सेनाको हेलिकप्टरमा स्याक्सिला पुगेका स्वास्थ्य राज्यमन्त्री तारामान गुरुङ र खानेपानी तथा सरसफाइ राज्यमन्त्री दीपक खड्काले राहतका कार्यक्रम ल्याउने आश्वासन दिएका छन् । गृह मन्त्रालयका सहसचिव कृष्ण राउतले स्थानीयको खेत र बारी सबै पुरिएकाले समस्या भएको र समाधानका लागि सरकारले प्रयत्न गरिरहेको बताए ।जिल्ला दैवी प्रकोप उद्धार समितिका अध्यक्ष समेत रहेका प्रजिअ शिवराज जोशीले भोटखोला गाउँपालिकाका कर्मचारी क्षतिको विवरण संकलन गरेर फर्किएपछि राहत वितरण गरिने बताए ।"
खुम्बु क्षेत्रमा पर्यटकको भीड,"ओखलढुंगा सोलुखुम्बुको सगरमाथा क्षेत्रमा पर्यटक ओइरिन थालेका छन् । सिजनको सुरुवातमै लागेको पर्यटक भीडले स्थानीय व्यवसायी उत्साहित छन् । लुक्लामा भरिया पाउनै मुस्किल छ ।पर्यटकको भारी बोक्न तँछाडमछाड गर्ने भरियाहरू अहिले खोज्दा पनि भेटिँदैनन्, पर्यटन व्यवसायी दोर्जी शेर्पाले भने, खुम्बुक्षेत्रको इतिहासमै सायद यस्तो घटना पहिलो पटक भएको हो । कतिपय पर्यटकले भरिया नपाएकै कारण दुई दिनसम्म लुक्लामै बस्नुपरेको छ ।हिमपहिरो, भूकम्प र खराब मौसमले थलिएको खुम्बुको पर्यटन लयमा फर्किन थालेपछि होटल व्यवसायी र ट्रेकिङ कम्पनीहरू उत्साहित छन् । केही वर्षदेखिको घाटा परिपूर्ति हुने आशामा उनीहरू छन् । दिङ्बोचेस्थित होटल भ्याली भ्युका सञ्चालक गेलु शेर्पाले भने, यो वर्ष सोचेभन्दा धेरै पर्यटक आएका छन् । गत वर्ष सगरमाथाको सन्देश राम्रो जाँदा पनि बढेका हुन् । यस्तै हो भने बर्सेनि बढ्दै जानेमा दुईमत छैन ।केही दिनयता मात्रै लुक्लादेखि नाम्चेतर्फ जाने विदेशी पर्यटकको संख्या दैनिक ४ सयदेखि ५ सयसम्म रहेको पर्यटक प्रहरी बिटका जवान रमेश थापाले बताए । उनका अनुसार यो गत वर्षहरूको तुलनामा बढी हो ।आरोही पनि बढे सन् २०१४ मा हिमपहिरो गएर सगरमाथा आरोहण रद्द भएपछि सोही अनुमतिले तीन वर्षसम्म सगरमाथा आरोहण गर्न सकिने पर्यटन विभागले जनाएको थियो । पुन: अर्को वर्ष भूकम्प गएपछि आरोहण सफल हुन सकेन । सोही वर्ष अनुमति लिनेका लागिसमेत यो अन्तिम वर्ष भएकाले सगरमाथामा आरोही समूह बढेको अनुमान छ ।गत वर्ष सगरमाथा आरोहणका लागि मात्रै ३४ समूहका २ सय ८९ जनाले अनुमति लिएका थिए । तर, यो वर्षका लागि हालसम्म ३९ समूहले अनुमति लिइसकेका छन् । २ सय ६७ भन्दाबढी सगरमाथा आरोही नाम्चेबाट उकालो लागिसकेका छन् । अझै अनुमति लिनका लागि एक महिनाभन्दा बढी समय छ ।देशभरिका २१ वटा हिमाल आरोहणका लागि ७९ समूहले अनुमति लिइसकेको पर्यटन विभागका निर्देशक दुर्गादत्त ढकालले बताए । उनका अनुसार ७९ समूहमा ७ सय ५५ जना छन् । सिजन भर्खरै सुरु भएको छ, उनले भने, अझै अनुमति लिन आउनेको संख्या बढ्ने सम्भावना छ । अहिले खुम्बुक्षेत्र प्रवेश गर्ने पर्यटकको औसत संख्यालाई आकलन गर्ने हो भने एक महिनामा १२ देखि १५ हजार भित्रिरहेका छन् । खुम्बुका होटल ७० प्रतिशतभन्दा बढी बुक भएको होटल व्यवसायीहरूको भनाइ छ ।"
यसरी थुनियो अरुण,"सदरमुकामबाट राहत सामग्री लिएर सेनाको एमआई १७ हेलिकप्टर बरुण ताल भएको क्षेत्रमा पुग्यो । राहत सामग्री स्याक्सिलामा छाड्यो । बरुण तीरैतीर गएको हेलिकप्टरले घटनाबारे पहिलोपटक कुनै कुरा पत्ता लगाउन सकेन । दोस्रोपटक उडेको हेलिकप्टरले बरुण फुटेको नभई त्यससँग जोडिएको लुक्चेखोलाबाट बाढी आएको पत्ता लगायो । खोला सानो र जंगलको बीचमा भएकाले खोलामाथिका ठूल्ठूला भीरबाट खसेको खुक्खा पहिरो कसैले थाहा पाएनन् । लुक्चे खोलामाथिका तीन वटा भीरबाट पहिरो झरेको देखिन्छ, प्रजिअ जोशीले भने, पहिरो झरेर ३ वटा पोखरी बनेका थिए । ती पोखरी एकैपटक फुटेपछि ठूलो बाढी आएर अरुणमा मिसिएको रहेछ । पोखरी बनेर बसेको लुक्चे खोला फुटेर बरुणमा आएपछि अरुण थुनिएको हो । बरुण नदीले बगाएर ल्याएको ढुंगा गिटी बालुवाले अरुणलाई छेकेको भए पनि खोला पुरानै अवस्थामा बग्न सुरु भएको छ । अरुणमा बनेको ताल ५ सय मिटर चौडाइ र २ किलोमिटर भन्दा लामो छ ।सचेत रहन आग्रहअरुण नदी थुनिएर बनेको ताल भरिएर नदी आफ्नै प्रवाहमा बग्न थाले पनि ताल यथावत् रहेकाले जिल्ला दैवीप्रकोप उद्धार समितिले नदी किनारका बासिन्दालाई सचेत रहन आग्रह गरेको छ । हटियामा बनेको ताल ठूलो भए पनि तत्काल विस्फोट हुने खतरा भने नरहेको प्रशासनले जनाएको छ । अहिले हटियास्थित ताल बनेको स्थानमा प्रहरी र सेना तैनाथ छन् ।"
विद्यालय आफैं तोक्छन् पसल,"कास्की वार्षिक परीक्षाको नतिजा प्रकाशनसँगै अभिभावक आफ्ना सन्तानका लागि पाठ्यपुस्तक खरिद गरिरहेका छन् । तर, स्कुलले भनेकै स्टेसनरी पसल धाउनुपर्ने भएपछि उनीहरू हैरान छन् । पसलको नाम भएको चिट दिन्छन्, त्यहीँ गएर किताब किन्नुपर्छ, अभिभावक जगत रानामगरले भने । सबैलाई हतार हुने भएकाले यस्ता सीमित पसलमा अत्यधिक भीड हुने उनले बताए । हामीले जहाँसुकै किने नि हुने गरे राम्रो हुन्थ्यो, उनले भने, पब्लिकेसन, किताब पसल र स्कुलको मिलेमतोले अभिभावकलाई हैरानी भएको छ । पोसाक पनि स्कुलले भनेकै ठाउँमा खरिद गराइने उनले बताए ।महेन्द्रपुलस्थित एक स्टेसनरी पसल आइपुगेकी छोरेपाटनकी मन्दिरा सुवेदी किताब किन्नैका लागि दिन बितेको बताउँछिन् । चार घण्टापछि बल्ल पालो आयो, उनले भनिन्, अरू स्टेसनरीमा किनेको किताबले नहुने रे । लामाचौरकी आइतलक्ष्मी गुरुङ लेखपढ गर्न जान्दिनन् । स्कुलले दिएको पसलको भिजिटङ कार्ड देखाउँदै हिँड्दा बल्लबल्ल ठाउँ पत्तो पाएको उनले बताइन् । कति ठाउँमा सोधेर बल्लतल्ल पत्ता लगाएँ, थामिनसक्नु भीड, उनले भनिन्, छोराबुहारी विदेशमा छन् । म नातिनीको किताब किन्न आएकी । अभिभावकले आफूलाई पायक पर्ने जुनसुकै स्थानमा किताबलगायत सामान किन्न पाउनुपर्ने उनको भनाइ छ । एक अविभावकले १ कक्षाका पुस्तक सेट र ६ वटा कपीका लागि १९ सय ९५ रुपैयाँ तिरेको बताए । उनले भने, कक्षा १ मा भर्ना कति लाग्ने हो थाहा भएन, भर्ना शुल्क, महिनावारी र स्टेसनरी गरी २६ सय तिरियो । भर्ना शुल्कमा पनि स्कुलपिच्छे दर फरक रहेको उनले बताए ।विद्यालय सञ्चालकहरू निश्चित स्टेसनरी पसलसँगको मिलेमतोमा अभिभावकलाई आफूले तोकेकै ठाउँबाट पाठ्यपुस्तक खरिद गर्न लगाएको बारे बोल्न मान्दैनन् । एनप्याब्सन कास्की अध्यक्ष रामबहादुर मोची पायक पर्ने स्थानबाट पाठ्यपुस्तक खरिद गर्न अभिभावक स्वतन्त्र रहेको दाबी गर्छन् । प्याब्सन, एनप्याब्सनका हामी जिम्मेवारले बैठक गरेरै कसैलाई पनि चिट दिएर फलानो ठाउँ किन्न जाऊ नभन्ने सहमति बनेको छ, उनले भने, कुनै स्कुलले त्यस्तो गरेको भए संगठनले कारबाही गर्छ । कास्कीमा एनप्याब्सनका सदस्य स्कुल ४५ छन् भने प्याब्सनमा १ सय ५ स्कुल आबद्ध छन् । जिल्ला शिक्षा अधिकारी नन्दलाल पौडेल कसैले पनि अभिभावकलाई किताब खरिद गर्न पसल तोक्न नमिल्ने बताउँछन् । अनधिकृत शुल्क असुली र चिट दिएर भनेकै ठाउँबाट मात्रै किताब किन भन्ने स्कुललाई शिक्षा नियमावलीअनुसार कारबाही गर्न सकिन्छ, उनले भने, यो मामिलामा अभिभावक आफैं चनाखो हुनु जरुरी छ । निश्चित स्कुलका कक्षागत किताब निश्चित स्टेसनरीले मात्रै राख्ने भएकाले अन्यत्र सजिलै नपाइने अवस्था छ । यसले गर्दा अभिभावक गुनासो गर्नतिर लाग्दा बालबालिकाले बेलामा किताब नपाउने हुन् कि भन्ने ठान्छन् । नागरिक समाज पोखराले यस विषयमा गत मंगलबार जिशिअ पौडेललाई ध्यानाकर्षणपत्र बुझाएको थियो । एउटै स्कुलमा कक्षा चढ्दा पनि विद्यार्थीबाट लिइने भर्ना शुल्क खारेज हुनुपर्छ, चिट दिएर भनेकै दोकानबाट किताब किन्न बाध्य पारिनु हुँदैन, नागरिक समाज संयोजक रामहादुर पौडेलले भने ।"
अझै पुगेन पाठ्यपुस्तक,"बझाङ धनगढीनयाँ शैक्षिक सत्रको पढाइ सुरु भइसके पनि बझाङमा पर्याप्त संख्यामा पाठ्पुस्तक आइपुगेका छैनन् । कतिपय विद्यालयमा पुस्तक नपुगेपछि नयाँ भर्ना भएका विद्यार्थी घरमै बसिरहेका छन् । सदरमुकाम नजिकैका विद्यालयका विद्यार्थी नै पुस्तक नपाएको गुनासो गर्छन् । भर्ना गरिसके पनि पुस्तक नपाएकाले विद्यालय नगएको बालमन्दिर निमाविमा कक्षा ५ मा पढ्ने कविता शाहीले बताइन् । उनले भनिन्, किताब नै आएका छैनन्, किताब आएपछि स्कुल जानुपर्ला ।जिल्ला शिक्षा कार्यालयका शाखा अधिकृत सुरेश मिश्रले पनि आवश्यक सबै पुस्तक आइनपुगेको जनाए । कक्षा ६ र ७ को ४० प्रतिशत तथा कक्षा ९ र १० का ५० प्रतिशतजति पाठ्यपुस्तक मात्र उपलब्ध रहेको उनको भनाइ छ । यस वर्ष पाठ्यपुस्तक बिक्री वितरण गर्न जिल्लामा जनक शिक्षा सामग्री केन्द्रका दुईवटा आधिकारिक विक्रेता छन् । गत वर्ष ६ वटा वितरक रहेकोमा केन्द्रले समयमै पुस्तक उपलब्ध नगराउने, सबै पुस्तक एकै पटक नदिने भएकाले पटकपटक धनगढी धाउनुपर्ने र आफूहरूलाई घाटा हुने भन्दै अन्यले किताब वितरण जिम्मा लिन नमानेको शाखा अधिकृत मिश्रले बताए । शिक्षकहरू जिल्लाभरिका लागि ६५ हजार सेट पुस्तक आवश्यक रहेकोमा आधा जति मात्र पुगेको बताउँछन् । आएकामा पनि सेट पूरा नभएकाले पठनपाठन अघि बढाउन समस्या छ । आधा किताब अहिले आए, आधा असारसाउनसम्म मात्र आइपुग्लान्, कफलसेरीका शिक्षक धनबहादुर बोहराले भने, कुनै किताब त कोर्स सकिन लाग्दा पनि पुगेका हँुदैनन् ।वितरण जिम्मा लिएका व्यवसायी भने किताब पठाउने क्रम जारी रहेको र केही दिनभित्रै आवश्यक मात्रामा वितरण भइसक्ने दाबी गर्छन् । ९१० का केही विषय र प्राथमिक स्तरका केही पुस्तक आउन बाँकी छन्, भगवती पुस्तक भण्डारकी चित्रा पन्तले भनिन्, आएका जति वितरण भइरहेका छन्, बाँकी आउने क्रममा छन् । उनले वैशाखभित्र जिल्लामा आवश्यक सबै पुस्तक पुगिसक्ने बताइन् । ७ लाख पुस्तक अभावसुदूरपश्चिममा ठूलो संख्यामा पाठ्यपुस्तक अभाव देखिएको छ । आपूर्तिमा भएको ढिलाइले यस वर्ष पनि धेरैजसो विद्यार्थी पाठ्यपुस्तकबिनै विद्यालय जानुपर्ने भएको छ । सुदूरपश्चिममा अहिलेसम्ममा ७ लाखभन्दा बढी पाठ्यपुस्तक अभाव देखिन्छ । जनक शिक्षा सामग्री केन्द्रका अनुसार यस क्षेत्रलाई आवश्यक २२ लाख पाठ्यपुस्तकमा अहिले सम्म १५ लाख थान मात्र पुगेका छन् । २२ लाख थान पाठ्यपुस्तक आवश्यक हो, केन्द्रका क्षेत्रीय प्रमुख योगेन्द्र भट्टले भने, तत्काल २० लाख थान आउनुपथ्र्यो तर आपूर्ति हुन सकेको छैन । बिक्री भएका पाठ्यपुस्तक पनि सेट पूरा नभएकाले पठनपाठनमा समस्या छ । कक्षा ६ को अंग्रेजी २० हजार, नैतिक शिक्षा १४ हजार, कक्षा ७ को विज्ञान १७ हजार, गणित १२ हजार, कक्षा ८ को नेपाली र सामाजिक १५१५ हजार तथा विज्ञान विषयको किताब २० हजार थान कम रहेको क्षेत्रीय प्रमुख भट्टले जानकारी दिए । यस्तै कक्षा १० को अर्थशास्त्र र शिक्षा, कक्षा ७ को विज्ञान, गणित, कक्षा ६ को अंग्रेजी विषयको किताब पनि अभाव देखिएको छ ।"
डुबेर दुईको मृत्यु,हेटौंडा मकवानपुरको मनहरी खोलामा शनिबार माछा मार्न गएका दुई जनाको डुबेर मृत्यु भएको छ । मनहरी गाउँपालिका७ रमनटारका ३२ वर्षीय तुलाबहादुर पाख्रिन र ५० वर्षीय सीताराम विकको मृत्यु भएको हो । मनहरी गाउँपालिका ९ ज्यामिरेमा माछा मार्न गएका पाख्रिन र विक जाल हान्ने क्रममा डुबेको प्रहरीले जनाएको छ । मनहरी खोलामा डोजरले बालुवा झिकेर गहिरो बनाएको ठाउँमा पानी जमेको थियो ।
कैदीबन्दीबीच झडप,दैलेख दैलेख कारागारमा शनिबार कैदीबन्दीबीच झडप हुँदा सात जना घाइते भएका छन् । गम्भीर घाइते नारायण शाही र उपेन्द्र पुनको जिल्ला अस्पतालमा उपचार भइरहेको छ । खाना खाने बेला उनीहरूबीच खानेपानीको विषयमा विवाद भएको प्रहरीले जनायो । कारागारमा १ सय ५३ जना कैदीबन्दी छन् । तीमध्ये ९ महिला र दुई बालबालिका छन् ।
लुटेरा पक्राउ,धादिङ लुटपाटमा संलग्न दुई जना भारतीयलाई प्रहरीले पक्राउ गरेको छ । पेय पदार्थमा बेहोस हुने औषधि मिसाएर यात्रुबाट धनमाल लुट्ने भारत विहारका रञ्जितकुवर गिरी र रवि कनल पृथ्वी राजमार्गको नौबिसेबाट पक्राउ परेका हुन् । काँकडभिट्टाबाट काठमाडौं आउँदै गरेको ना६ख ८४५१ नम्बरको बसका यात्रुलाई साथी बनाएर उनीहरूले धनमाल लुटेका थिए । लुटेराहरूले मोरङ उर्लाबारीका कमल श्रेष्ठ र झापाका गणेश आचार्यलाई यात्राकै क्रममा साथी बनाएर बसभित्रै लुटेका हुन् ।
महासंघमा नयाँ नेतृत्व,सुर्खेत नेपाल पत्रकार महासंघ सुर्खेत शाखाको १० औं जिल्ला अधिवेशनबाट अध्यक्षमा गणेशकञ्चन भारती निर्वाचित भएका छन् । एक कार्यसमिति सदस्य र एक केन्द्रीय पार्षद्बाहेक बाँकी सबै पदमा भारती नेतृत्वको प्यानल विजयी भएको छ ।
रक भजन,"काठमाडौं संगीतमा अनेकन प्रयोग हुँदै आएका छन् । एउटा विधालाई अर्कोसँग जोड्ने चलन पनि छ । फ्युजनको यो पछिल्लो ट्रेन्डमा रक र भजन जोडिन आइपुगेका छन् । हुन त सन् १९६० र ७० कै दशकमा रागारक सुन्नमा आएको थियो । तथापि, विधाका रूपमा अझै स्थापित हुन सकेको छैन । रक र पप म्युजिकमा पूर्वीय प्रभाव ढाल्ने काम भारतमा अलि बढी भयो । सितारवादक रवि शंकर रागारककै ट्ेरन्ड चलेका बेला सन् १९६६ तिर पप म्युजिकका आइकन बने । अंग्रेजी रक ब्यान्ड द किंक्स ले पनि सी माई फ्रेन्डस् गीतमा पूर्वीय वादन मिसाएको थियो । तर, राग र रकभन्दा पनि भजन र रक गीतको फ्युजनबारे यहाँ चर्चा हुँदै छ । त्यो पनि स्वदेशी फ्युजन । प्रसंग हो सत्याकृत, रकभजन ब्यान्ड को । यो समूहप्रति चाख राख्ने जमात अहिले बढ्दो छ । यो समूहले गितार, ड्रम्स, पियानोसँगै सितार, हार्मोनियम, सारंगी, बाँसुरीजस्ता पूर्वेलीपश्चिमेली बाजा मिसाएर फ्युजन संगीत पस्किने गरेको छ । शब्द भने आध्यात्मिक भावका हुन्छन् । संगीतमार्फत समाजमा नैतिक जागरण ल्याउन खोज्दै छौं, समूहका व्यवस्थापक विजय गौतमले भने, हामीमा भएको सकारात्मक ऊर्जा बाँड्न चाहन्छौं । गुरुभक्ति, ईश्वरभक्ति र देशभक्तिको भावना फैलाउन चाहन्छौं । जिन्स टिसर्टमाथि गेरु रङको फेटा बाँधेका उनी झपक्क पालेको कालो, लामो दाह्री मुसार्दै कान्तिपुरसँग गफिएका थिए । छेउमा थिए, उस्तै लुक्स र भेषभूषामा ठाँटिएका, सुर साधु । साधु ब्यान्डका लिड भोकलिस्ट हुन् । सुरुमा हामीलाई जोगीबाबा भन्थे, गौतम बोले, अचेल हाम्रो लुक्स फेसन मान्न थालिएको छ ।सुर साधुसँगै प्रजित लामा, विदुर न्यौपाने र सुरज रिजाल ब्यान्डका थप भोकलिस्ट हुन् । तिनको एकमुष्ट स्वरले ब्यान्डलाई सशक्त बनाइदिएको छ । लामा र न्यौपाने क्रमश: सितार र किबोर्ड वादक पनि हुन् । बेस गितारमा लक्ष्मण बैलकोटी, तबला र पर्कसन्समा किरण गौतम, लिड गितारमा कमल र साउन्डमा सुजन छन् । ब्यान्डमा ९ जना मुख्य सदस्य छन् । अध्यात्ममा रुचि हुने र संगीतको ज्ञान लिएका अन्यले पनि समूहमा जोडिन पाउँछन् । यो एउटा खुला प्लेटफर्म हो, भन्छन् ब्यान्ड मेम्बरहरू । तर, लगाव हुँदैमा सत्याकृतसँग काम गर्न पाइहाल्ने भन्ने होइन । हाम्रो आफ्नै नीतिनियम र तौरतरिका छन्, गौतमले भने, योग र संगीत साधना सजिलो काम होइन । आफू र समाजमा परिवर्तन ल्याउने अठोट भएकाले जोडिन सक्छन् । सुरुमा ललितपुर, नैकापमा रहेको सत्याकृत फाउन्डेसनकै सांगीतिक समितिका रूपमा स्थापना भएको थियो सत्याकृत ब्यान्ड । औपचारिक रूपमा गाउनबजाउन थालेको एक वर्ष मात्रै भयो । भजनलाई अन्य विधासँग फ्युजन गराउनु त समूहको विशेषता भइगयो । संगीत सिकेका, पढेका र अभ्यास गरेका युवा आबद्ध हुनु सत्याकृतको अर्को खासियत हो । भोकलिस्ट सुर साधु ललितकला क्याम्पसबाट क्लासिकल भोकल्समा स्नातकोत्तर हुन् भने बाँकीले पनि आआफ्नो विधामा ज्ञान लिएका छन् । ज्ञानध्यानमा रुचि थियो, गायक सुर साधुले भने, रुचिलाई कलामा बदलेर त्यसमार्फत समाज सेवा गर्न प्रेरणा मिलेको छ । समूहले सत्य सुर बोलको गीतसमेत निकालेका छन् । गणेश गणनायक, तिम्रै रङमा, डमडम डमरुनाद जस्ता गीत युटयुबमा सुन्नहेर्न सकिन्छ ।फेसबुकतिर ब्यान्डको बिछट्टै चर्चा छ। म्युजिक भिडियोहरू सयौंको संख्यामा सेयर हुने गरेका छन् भने लाइक्स र कमेन्ट मनग्गे आउँछन् । भजन भनेको बुढेसकालमा मात्रै सुन्नुपर्ने भन्ने खालको मान्यता बस्न थाल्यो, गौतमले भने, अनि, मायाप्रीतिको मात्रै गीतले संगीतको भण्डार भरिन थालेपछि हामीले ज्ञान, प्रकृति र परमात्मालाई जोड्न खोजेका हौं । आफूहरू कुनै धर्म वा सम्प्रदायको नभई सनातन संस्कृतिको पक्षमा रहेको उनले बताए । गणेश बन्दना हँुदै देवीहरूको स्तुति, बुद्ध ज्ञान, यशु र अल्लाहको समेत कीर्तन गाउने गरेको ब्यान्डको दाबी छ ।पहिलो एल्बम सत्याकृत मा ११ गीत समेटेका थिए । तीमध्ये केहीको भिडियो बन्यो, कोही अडियोमै सीमित रहे । गायनबाहेक अन्य पेसमा पनि संलग्न भएका ब्यान्डको खर्च अहिलेसम्म स्वत: जुटिआएको छ । कहिलेकाहीँ खाली पेट पनि हिँडियो गौतम भन्छन्, दु:खले अझ बलियो बनायो । यो ब्यान्ड यतिबेला भने दोस्रो एल्बम सत्य श्री को रेकर्डिङलगायत काममा खटिएको छ ।"
इन्दिराका गीत,"काठमाडौं पछिल्लो समय मुलुकबाहिरबाट एल्बम, पुस्तकदेखि म्युजिक भिडियो सार्वजनिक गर्ने लहर चलेको छ । एक दशकदेखि अमेरिका बस्दै आएकी इन्दिरा चेमजोङ पनि गीति एल्बम अर्को जन्म सहित आएकी छन् । हालै न्युर्योकमा एक समारोहबीच नेपाली अमेरिकन कलाकार संघले एल्बम सार्वजनिक गर्यो । अमेरिकाका लागि नेपाली महावाणिज्य दूत तथा साहित्यकार क्रिसु क्षत्री, संघका अध्यक्ष तथा गायक सुमन बुढामगर, आदिवासी जनजाति महासंघका अध्यक्ष लुइसाङ वाइवा, अधिकारकर्मी नर्वदा क्षत्री, प्रा डम्बर चेमजोङ, अन्तर्राष्ट्रिय नेपाली साहित्य समाज (अनेसास) का पूर्वअध्यक्ष गीता खत्री, अनेसास न्युयोर्क च्याप्टर अध्यक्ष राजेन्द्र श्रेष्ठ, किराँत याक्थुङ चुमलुङ अमेरिकाका अध्यक्ष देवेन्द्र लिम्बू लगायतले एल्बम लोकार्पण गरे । गीत, संगीतमा सानैदेखि इच्छा भए पनि बल्ल सपना पूरा भएको गीतकार चेमजोङले बताइन् । एल्बममा राष्ट्रियता, प्रेम, गाउँघरको सम्झना, आशानिराशाजस्ता सन्दर्भलाई उधिनिएको छ । ५ नेपाली र एउटा लिम्बू भाषाको गीत संग्रहित एल्बममा दीपक लिम्बू, प्रमोद खरेल, मिलन अमात्य, अञ्जु पन्त, मेलिना राई र सीता सिंगकको स्वर छ भने वसन्त सापकोटा, ताराप्रकाश लिम्बू र बाबुल गिरीले संगीत दिएका छन् ।"
ट्रोल बनिन् सोनम कपुर,"सोनमले आफ्नो लेखमा भारतीय राष्ट्रगान नै गलत लेखेपछि हाँसोको पात्र बनेकी हुन् । उक्त लेखको अन्त्यमा सोनमले भनेकी छन्, म गर्वसँग आफूलाई भारतीय भन्छु । देशलाई माया गर्छु । तर पनि तपाईंहरू कतिपयलाई म देशविरोधी लाग्छु । किनकि म सवाल गर्छु । आफ्ना विचार राख्छु । बच्चामै सुनेका राष्ट्रिय गान एकपटक फेरि सम्झनुहोस् हिन्दु, मुस्लिम, शिख, इसाई। जन गण मन हुनुपर्नेमा सोनमको अल्प ज्ञानले गलत पंक्ति उल्लेख गरेको भन्दै केही ट्वीटेले अध्ययन गर्न सुझाएका छन् । राष्ट्रगान नै थाहा नहुने पनि राष्ट्रिय अवार्ड लिन जान्छन् भनेर अर्का ट्वीटले रोष व्यक्त गरेका छन् । त्यसो त प्राय: कमेन्टस् सोनमलाई हाँसोमा उडाउने गरी ट्रोलिङ गरिएका छन् ।सोनमले भने आफ्ना लेखबारे दिइएका सबै प्रतिक्रियालाई सकारात्मक रूपमा लिएको उल्लेख गर्दै भनेकी छन्, तपार्इंहरू सबैलाई धन्यवाद, जसले मेरो लेख पढेर नराम्रो नै सही यत्तिका धेरै प्रतिक्रिया दिनुभयो । त्यसो त सोनमले अर्को ट्वीटमा थपेकी छन्, म आत्मबोधवाली महिला हुँ । मेरा लागि कसैको सल्लाहको जरुरत पर्दैन । किनकि म आफ्नो बारेमा पूर्णत: आश्वस्त छु। ट्रोल गर्नेहरू लिंगवादी हुन् । तर म समझदार छु र आफ्नो विचार राम्रोसँग राख्न सक्ने सक्षम पनि छु । नीरजा नायिकाले आफूलाई महिलावादी, मानवाधिकारवादी र राष्ट्रिय पुरस्कार विजेतासमेत भएकीले आफूमा गर्व रहेको जिकिर गर्न पनि पछि परिनन् ।"
सहरमा म्यान्मारको पानी पर्व,"काउन्सिलका सचिव तुलसी ज्ञवालीका अनुसार यो पर्वमा चाँदीको बुट्टेदार भाँडोमा पानी राखेर, त्यसैमा वास्नादार पºर्युम छर्किएर जमुनाको फूलले एकअर्काको काँधमा छयाप्ने परम्परा छ । भर्खरै म्यान्मारको साङ्खाई धाममा सांगीतिक प्रस्तुति दिएर फर्किएका गायक कार्कीले म्यान्मारको यो पर्व निकै रमाइलो लागेको बताए । नेपालको फागुजस्तै लाग्यो, उनले भने । थिङ्यान पर्वमा शुद्धताको प्रतीकस्वरूप एकले अर्काको काँधमा पानी छर्केर मनाउने म्यान्मारका राजदूत यु लुइन ऊले बताए । कार्यक्रममा म्यान्मारका १० वर्षीय मिनाती पाण्डे, शिला पौडेल, तपस्वी आचार्यले नेपाली र म्यान्मारको गीतमा नृत्य प्रस्तुत गरे भने द दयान दा र उनको समूह लगायतले नृत्य प्रस्तुत गरे । म्यान्मारको राजदूतावासबाट पनि परम्परागत नृत्य प्रस्तुत गरिएको थियो । यस्तो अभ्यासले दुई देशीय सम्बन्ध थप प्रगाढ हुने काउन्सिलका अध्यक्ष शंकर घिमिरले बताए ।"
सकियो गाउँमा साहित्य कला उत्सव,"मोरङ झोराहाट नाट्य समूहले दुई दिने गाउँमा साहित्य कला उत्सव गरेको छ । उत्सवअन्तर्गत मदन पुरस्कार विजेता कृष्ण धरावासीले लीलाबोध परिचर्चा गरे भने कवि मनु मञ्जिल, याम थुलुङ, सीमा आभास, मीनकुमार नवोदित, रमेशचन्द्र अधिकारी, केजी सुब्बा, कैलाश शिखर, दीपा दाहाल, अभागी थेगुवा, राज माङलाख, राजकुमार अनिश्चित, सम्पदा रिजाललगायतले कविता सुनाए । उत्सवमा रोल्पादेखि इलामसम्मका स्रष्टाहरूको सहभागिता रहेको नाट्य समूहका कार्यक्रम संयोजक रमेशचन्द्र अधिकारीले बताए । उत्सवको दोस्रो दिन शनिबार झोराहाटको सडकस्थित विभिन्न चौकमा कविहरूले कविता वाचन गरियो । समसामयिक नेपाली कवितामा युवाशक्ति विषयमा कवि श्यामल, मनु मञ्जिल, मिश्र वैजन्तीले कार्यपत्र प्रस्तुत गरे । अर्को चरणमा रोल्पाका कवि विष्णु संन्यास, खोटाङका नवीन प्यासी राई, हेटौंडाका छवि अनित्य, अप्सरा तिमिल्सिना, पोखराका गणेश पौडेल, दाङका घनश्याम अस्तित्वलगायतले कविता सुनाए । छन्दमा कविताकवितामा छन्द विषयमा पनि कविहरूले आआफ्ना रचना सुनाए । हरि कट्टेल, मेनुका चापागाईं, विष्णु न्यौपानेलगायतले छन्दोबद्ध कविता सुनाएका हुन् । नाट्य समूहले प्रत्येक महिनाको दोस्रो शुक्रबार गाउँमा कविता शृंखला पनि चलाउँदै आएको छ । उत्सवको उद्घाटन भने वरिष्ठ साहित्यकार प्राडा टंक न्यौपानेले गरेका थिए । लामो कलासाहित्यमा सक्रिय धनपति लुइँटेल, लोकनाथ न्यौपाने, मित्रप्रसाद भट्टराई, देवीप्रसाद ढुंगाना र यादवप्रसाद लुइँटेल, अनिल पौडेल र भावना पौडेललाई पनि सम्मान गरियो । पौडेल दम्पतीलाई भावना प्रतिभा पुरस्कारका लागि १ लाख ११ हजार १ रुपैयाँको अक्षयकोष स्थापना गरेबापत् सम्मान गरिएको हो । समूहले हरेक वर्ष शैक्षिक क्षेत्रमा योगदान पुर्याउने व्यक्तिलाई सम्मान गर्ने गरी १ लाख रुपैयाँको अक्षयकोष स्थापना गरेबापत् समाजसेवी विवेक कर्णलाई समेत सम्मान गरे । उत्सव शनिबार सकियो ।"
रागिनी,"काठमाडौं भनिन्छ, आमाबाबुको सपना छोराछोरीले पूरा गर्छन् । तर, कहिलेकाहीँ छोराछोरीको सपना आमाबाबुले पूरा गर्नुपर्छ । ललितकला प्रज्ञा प्रतिष्ठानकी कुलपति रागिनी उपाध्यायले शनिबार राजधानीमा आफ्नी दिवंगत छोरी शिवाताको सपना पूरा गरिन् । शिवाता लभ फाउन्डेसन स्थापनासँगै रागिनीले तीन जनालाई छात्रवृत्ति दिइन्। बालकोटको महेन्द्र शान्ति माविमा अध्ययनरत सृष्टि बोहरा र अविना राई र ललितकला क्याम्पसमा फाइन आर्ट पढ्दै गरेका विक्रम श्रेष्ठलाई छात्रवृत्ति प्रदान गरियो । शिक्षाका माध्यमबाट छोरीहरूलाई आत्मनिर्भर बनाउनु शिवाताको ड्रिम थियो, उनले भनिन्, आज मैले छोरीको सपना पूरा गरेँ । फाउन्डेसनमार्फत मेरी छोरीजस्तै थुप्रै शिवाताहरूलाई छात्रवृत्ति दिएर शिक्षा दिने कोसिस गर्ने रागिनीले बताइन् । नेदरल्यान्डमा पढ्दै गरेकी रागिनीकी छोरी शिवाताको मेनेन्जाइटिस (मस्तिष्क संक्रमण) रोगले गर्दा गतवर्ष अल्पायुमै निधन भएको थियो । छोरीको सपनाका लागि सामाजिक काम गरेकोमा माइती नेपालकी अध्यक्ष अनुराधा कोइरालाले रागिनीको प्रशंसा गरिन् । शनिबार छोरीकै सम्झनामा रागिनीले आठ वर्ष अगाडि लेखेका गीतहरू समेटिएको गीति एल्बम रङ्गरागिनी को समेत लोकार्पण गरियो । माइती नेपालकी अध्यक्ष कोइराला र गायिका लोचन भट्टराईले एल्बमको लोकार्पण गरेका हुन् । आठ वर्ष पहिले चरिकोटमा कवि, साहित्यकारहरूले चित्रकला मात्रै नभई साहित्यमा पनि केही लेख्नुस् भनेपछि कविता लेखन सुरु गरेको रागिनीले बताइन् । मेरा गीतहरूमा महिला र धर्तीबीचको तुलना छ, उनले भनिन्, आमाले सहनुपर्ने पीडा छ । रागिनीले गीतमा प्रयोग गरेको कडा शब्दलाई बुलु मुकारुङको संगीतले कोमल बनाएको गायिका लोचनले सुनाइन् । दुई वर्ष अगाडि तयार भइसकेका गीतहरू भूकम्पको कारण पुन: रेकर्ड गर्नुपरेको प्रसंग सुनाउँदै संगीतकार मुकारुङले भूकम्पपछि थप उत्कृष्ट बनेको बताए । एल्बममा म समय हुँ, गाईजस्तो बिक्छु म, चरिकोटको चरी हुँ म, म धर्ती हुँ र माटोको टुक्रा हामी गरी पाँचवटा गीत छन् । कुन्ती मोक्तान, सत्यराज आचार्य, विश्व नेपाली, निशा देसार, वाणिका प्रधानको स्वर एल्बममा छ । कार्यक्रममा माटो टुक्रा हामी गीतको म्युजिक भिडियो पनि देखाइएको थियो ।"
शान्तिपूर्ण सभामा हस्तक्षेप नगर : बार,"पोखरामा शुक्रबार र शनिबार दुई दिन चलेको बैठकले संविधान कार्यान्वयन, स्वतन्त्र न्यायपालिका, देवानी तथा फौजदारी संहिता लगायत विषयसँग सम्बन्धित रहेर १४ बुँदे घोषणापत्र जारी गरेको छ । एसोसिएसनले असन्तुष्ट पक्षका माग वार्ता र संवादको माध्यमबाट सम्बोधन गर्दै तोकिएकै मितिमा निर्वाचन सम्पन्न गर्न माग गरेको छ । संविधानको भावना र मर्मबमोजिम यथाशीघ्र सर्वोच्च अदालतमा संवैधानिक इजलास गठन गर्नुपर्ने घोषणापत्रमा उल्लेख छ । व्यवस्थापिका संसद्मा विचाराधीन देवानी तथा फौजदारी संहितासँग सम्बन्धित ५ वटै विधेयक यथाशीघ्र पारित गरी लागू गर्न सभाले माग गरेको छ ।मातहत अदालतबाट रिट निवेदनउपर भएका फैसला वा आदेश माथिल्लो तहमा पुनरावेदन नलाग्ने भनी सर्वोच्च अदालतबाट हालै भएको व्याख्याले पुनरावेदनको अधिकार कुण्ठित गरेको बैठकको ठहर छ । घोषणापत्रमा भनिएको छ, कानुनको संशोधन वा बृहत् पूर्ण इजलासमार्फत पुनर्विचार गरी पुनरावेदनको अधिकारलाई सुनिश्चित गर्नुपर्छ । स्वतन्त्र न्यायपालिकाको मर्म र भावनाविरुद्धमा अदालतभित्र र बाहिरबाट हुने हस्तक्षेपप्रति बैठकको गम्भीर ध्यानाकर्षण भएको एसोसिएसनले जनाएको छ । उक्त प्रकारको हस्तक्षेपलाई रोक्नका लागि प्रभावकारी कार्यक्रम बनाई लागू गर्ने घोषणापत्रमा उल्लेख छ । आगामी दिनमा हुने न्यायाधीश नियुक्तिमा कानुन व्यवसायीको उचित प्रतिनिधित्व र समावेशिता समेतमा विशेष ध्यान दिन यो बैठक न्यायपरिषद्को गम्भीर ध्यानाकर्षण गराउँछ, घोषणापत्रमा भनिएको छ । बैठक समापनमा एसोसिएसन अध्यक्ष शेरबहादुर केसीले न्यायपालिका स्वतन्त्र नभएको महसुस हुँदाहुँदै पनि विरोधमा उत्रन नसकेको बताए । न्यायपालिका हाम्रो घर र अभिभावक हो, उनले भने, स्वतन्त्र न्यायपालिका नरहे देशमा निरंकुशता आउने भएकाले चुप बसेका हौं । पूर्वअध्यक्ष कृष्णप्रसाद भण्डारीले बारमा जाँदा पार्टी र वादलाई बाहिर राखेर जानुपर्ने बताए । उपाध्यक्ष विनयकुमार सिंहले संविधान बनाउनेहरूले नै त्रुटि छ भनेको अवस्थामा कार्यान्वयनको ठेक्का बारले लिनुनपर्ने तर्क गरे । महासचिव खम्मबहादुर खातीले संविधानमा सबैको अपनत्व दिलाउन सबै पार्टी एकैठाउँ बसेर वार्तामार्फत निकास निकाल्नुपर्ने राय व्यक्त गरे ।"
करेन्टले हात गुमे,साथीहरूसँगै रेडक्रसको निर्माणाधीन भवनको छतमा गएकी उनलाई हाइटेन्सन लाइन छुने गरी ठड्याइएको रडबाट करेन्ट लागेको थियो । जिल्ला अस्पतालमा उपचार सम्भव नभएपछि उनलाई धरान लगिएको थियो । धरानमा नसा खुलाएपछि चिकित्सकले उनलाई राजधानी लैजान रिफर गरेका थिए । अहिले राजधानीको कीर्तिपुर अस्पतालमा उपचार भइरहेको छ । करेन्ट लागेको केही दिनमै उनको दायाँ हात काटिएको पारिवारिक स्रोतले जनाएको छ ।बजारको बीचबाट हाइटेन्सन लाइन लगिएकाले यस्तो घटना भएको उनका बाबु तीर्थ पन्तले बताए । हाइटेन्सन लाइनको छेउमा घरको छत ढलान गरेर जथाभावी रड राखिएकाले छोरीले दुवै हात गुमाउनुपरेको उनको भनाइ छ । सन्ध्याको देब्रे हात पनि मंगलबार काटिएको छ । पटकपटक हाइटेन्सन लाइन सडक किनारबाट हटाउन माग गर्दा पनि बेवास्ता गरेको उनले बताए । पन्तले विद्युत् प्राधिकरण र रेडक्रससँग क्षतिपूर्ति माग गरेका छन् । जिल्लाका विद्यार्थी संगठनले पनि सन्ध्याको उपचार खर्चको व्यवस्था गर्न सरकारसँग माग गरेका छन् ।
पहिलो चरणको मतदान आज,"पेरिस फ्रान्समा शुक्रबार भएको आतंकवादी हमलापछि उच्च सतर्कताबीच राष्ट्रपति पदका लागि आज पहिलो चरणको चुनाव हुँदै छ । ११ जना प्रत्यासी चुनावी मैदानमा छन् । तर, फ्रेन्च पोलिनेसिया, गुयना, गुआडेलोपमा भने शनिबार नै मतदान भएका छन् । प्रारम्भिक सर्वेक्षणहरूले चार उम्मेदवारहरूले शीर्ष दुईमा आफ्नो स्थान सुरक्षित गर्ने सम्भावना देखिएको छ । प्रारम्भिक चरणमा कसैले पनि बहुत नल्याए तिनै दुई उम्मेदवारबीच आगामी मे ७ मा अन्तिम प्रतिस्पर्धा हुनेछ । सन् १९६० को दशकमा राष्ट्रपतिका लागि प्रत्यक्ष निर्वाचन प्रणाली सुरु भएयता पहिलो चरणमै कसैले पनि बहुमत ल्याएका छैनन् । विजयी उम्मेदवारले मे १४ मा पद सम्हाल्नेछन् । निर्वाचनमा ४५ करोड ७० लाख मतदाता सहभागी हुनेछन् भने अधिकांश मतपत्र नै प्रयोग गरिनेछ । निर्वाचनको सुरक्षाका लागि फ्रान्सभर ५० हजार प्रहरी र ७ हजार सेना परिचालित गरिनेछन् । प्रहरी अधिकारीहरूले राजधानी पेरिसका मतदान केन्द्रमा थप सुरक्षा परिचालन गरिने प्रतिबद्धता जनाएका छन् । शुक्रबार पेरिसको मध्यमागमा प्रहरी बसमा आक्रमण हुँदा प्रहरीको मृत्यु भएको थियो । आक्रमणको इस्लामिक स्टेट (आईएस) ले जिम्मा लिएको छ । आक्रमण ३९ वर्षीय फ्रेन्च नागरिक करिम चेर्फीले गराएको खुलेको छ ।निर्वाचनमा रिपब्लिकन पार्टीका फ्रान्सिस फिलियन, सोसलिस्ट पार्टीका बेनोट ह्यामोन, नेसनल फ्रन्टकी मारिन ला पेन, स्वतन्त्र तर्फबाट मध्यमार्गी धारका इमानुअल म्याक्रोनलगायत मैदानमा छन् । तीमध्ये ला पेनले अध्यागमन मुद्दामा राखेको कडा अडानका कारण सबैको ध्यान खिचेकी छन् । उनले युरोपेली युनियन मुलुकका देशसँगको सीमालाई तत्काल नियन्त्रण गर्नुपर्ने र आतंकवादीको सूचीमा रहेका विदेशीलाई देशनिकाला गर्नुपर्ने बताउँदै आएकी छन् । अमेरिकी राष्ट्रपति डोनाल्ट ट्रम्पले पनि एपी समाचार समितिलाई दिएको अन्तरवार्तामा शुक्रबारको आक्रमणले ला पेनलाई सहयोग गर्ने बताएका छन् । उनी सीमाका विषयमा दह्रो छिन् र फ्रान्समा जे भइरहेका छन्, त्यसमा उनी दह्रो छिन्, ट्रम्पले भनेका छन् । उनले युरोपियन संसद सदस्यको पदलाई दुरुपयोग गरेको आरोप छ । तर अन्य उम्मेदवारभन्दा ला पेनको स्थिति बलियो देखिएको छ । उता स्वतन्त्र उम्मेदवार म्याक्रोनले भने आईएसविरुद्ध लड्न राष्ट्रपति मातहतमा रहने गरी टास्क फोर्स गठन गर्ने र आगामी ५ वार्षमा १० हजार थप प्रहरी फोर्स नियुक्त गर्ने बताएका छन् । फ्रान्सको तल्लो सदन नेसनल एसेम्बलीको निर्वाचन भने आगामी जुनमा हुँदै छ । फ्रान्स युरोजोनमा दोस्रो ठूलो र विश्वमै सातौ ठूलो अर्थतन्त्र भएको मुलुक हो । मुलुकको अर्थतन्त्र र राजनीतिमा महत्त्वपूर्ण भूमिका हुने भएकाले पनि राष्ट्रपतिको निर्वाचनलाई महत्त्वका दृष्टिले हेरिन्छ ।"
भेनेजुएला आन्दोलनमा मृत्यु हुने २२ पुगे,"काराकास भेनेजुएलामा राष्ट्रपति निकोलास माडुराविरुद्ध जारी आन्दोलनमा मृत्य हुनेको संख्या २२ पुगेको छ । नयाँ राष्ट्रपतिको निर्वाचन र जेलमा रहेका विपक्षी राजनीतिज्ञको रिहाइ माग गर्दै सुरु भएको आन्दोलनमा बिहीबार र शुक्रबार मात्र १२ जनाको मृत्यु भएको छ । राजधानी काराकासस्थित एउटा बेकरी लुट्ने क्रममा करेन्ट लागेर बिहीबार ९ जनाको मृत्यु भएको सूचना मन्त्रीले जनाएका छन् । अन्य ३ जनाको पनि गोली लागेर मृत्यु भएको जनाइए पनि स्पष्ट जानकारी सार्वजनिक भएको छैन । यस्तै गोली लागेर ६ जना घाइते भएका छन् भने आन्दोलन चर्कंदै जाँदा लुटपाटका घटना बढ्न थालेका छन् । आन्दोलन सुरु भएपछि अप्रिलको पहिलो साता ६ जना मारिएका थिए भने गत बुधबारको बृहत् प्रदर्शनमा ३ जना मारिएका थिए । त्यसअघि पनि एक जनाको मृत्यु भएको थियो । यसैबीच, आन्दोलनमा मारिनेहरूप्रति श्रद्धाञ्जली व्यक्त गर्न सेतो पोसाक लगाएर देशभर प्रदर्शन गरिने विपक्षीहरूले जनाएका छन् । मानवअधिकार फाउन्डेसनले विज्ञप्ति जारी गर्दै हत्याको भत्र्सना गरेको छ । सन् २०१५ मा भएको संसदीय निर्वाचनमा विपक्षीहरूले बहुमत ल्याएका थिए । तर आफू सत्ताबाट बाहिरिने डरले माडुरोले त्यसयता कुनै पनि निर्वाचन गराएका छैनन् । गत मार्च २९ मा सर्वोच्च अदालतले संसद् भंग गर्दै व्यवस्थापिकाका सबै अधिकार आफूमा राखेको थियो । यसलाई कु भन्दै विपक्षीहरू प्रदर्शनमा उत्रिएका हुन् । अप्रिल ७ मा सरकारले विपक्षी नेता हेनरिक क्याप्रिलेसलाई १५ वर्षसम्म कुनै पनि राजनीतिक गतिविधि गर्न नपाउने गरी प्रतिबन्ध लगाएपछि सरकार तानाशाह बनेको आरोप विपक्षीले लगाउँदै आएका छन् । संसद्को अधिकार पुनस्र्थापना गर्नुपर्ने माग पनि विपक्षीको छ ।"
अफगानिस्तान आक्रमणमा मारिने सय नाघे,बेसको मस्जिदमा आयोजित शुक्रबारको प्रार्थना सकिएर निस्कने क्रममा रहेका र क्यान्टिनमा रहेका सेनालाई लक्षित गर्दै लडाकुले आक्रमण गरेका थिए । आक्रमणको जिम्मा लिँदै तालिवानले आत्मघाती लडाकु प्रयोग गर्दै आक्रमण गरिएको जनाएको छ। यसअघि १ सय ३४ जनाको मृत्यु भएको अनुमान गरिए पनि रक्षा मन्त्रालयले एक सय जना मारिएका तथा घाइते भएको विज्ञप्तिमार्फत जनाएको छ । मारिनेमा बेसका उच्च सैनिक कमान्डरसमेत रहेको जनाइएको छ । सेनाको भेषमा आएका लडाकुले पहिलो चेकप्वाइन्ट पार गर्न सफल भएपछि आक्रमण गरेको सैन्य प्रवक्ताले जनाएका छन् ।
संशोधन नभए चुनावको प्रतिकार,"जनकपुर नवगठित राष्ट्रिय जनता पार्टीका अध्यक्ष मण्डलका एक अध्यक्ष महन्थ ठाकुर र संघीय समाजवादी फोरमका अध्यक्ष उपेन्द्र यादवले संविधान संशोधनबिना स्थानीय तह निर्वाचन हुनै नसक्ने दाबी गरेका छन् ।संयुक्त लोकतान्त्रिक मधेसी मोर्चा धनुषाले शनिबार आयोजना गरेको विरोध सभालाई सम्बोधन गर्दै मोर्चाका दुवै शीर्ष नेताले यथास्थितिमा निर्वाचन हुन नसक्ने बताएका हुन् । सरकारले बल प्रयोग गरेर निर्वाचन गराउन खोजे कडा प्रतिवाद गर्ने चेतावनी पनि उनीहरूले दिए । मधेसी कमजोर छैनन्, हामीलाई पनि जस्ताको त्यस्तै जवाफ दिन आउँछ, ठाकुरले भने, सरकारले सुरु गर्ने निर्वाचनसम्बन्धी कार्यक्रमलाई मधेसी जनताले प्रतिकार गर्नेछन् । मधेसी जनतामा निर्वाचन लक्षित कुनै कार्यक्रम नल्याउन उनको आग्रह थियो। सरकारले वार्ताको कुरा गरे पनि इमानदारीपूर्वक प्रस्तुत नभएको ठाकुरले आरोप लगाए । संघीय समाजवादी फोरम अध्यक्ष यादवले स्थानीय तह निर्वाचन गराउने अधिकार प्रदेशको भएकाले आफूहरूले विरोध गरेको बताए । सरकार आफैं संघीयताविरुद्ध षड्यन्त्रमा लागेको उनको भनाइ थियो । विहारमा ग्राम पञ्चायतको निर्वाचन मोदीले गराउने कि नीतीश कुमारले ? उनले प्रश्न गरे । तीनै तहको निर्वाचन एकैसाथ पनि गराउन सकिने तर त्यसका लागि पहिले संविधान संशोधन हुनुपर्ने यादवले जोड दिए । उनले पनि स्थानीय तह निर्वाचनलाई प्रतिकार गर्न अपिल गरेका थिए । चुनाव सार्न खोजिँदै छ गोरखा नयाँ शक्ति पार्टीका संयोजक बाबुराम भट्टराईले चुनाव चिह्न नपाए निर्वाचन हुन नदिने चेतावनी दिएका छन् । पार्टीले शनिबार पालुङटारमा आयोजना गरेको जनसभामा उनले चिह्न प्राप्तिका लागि संघर्ष गर्ने बताए । चुनाव लड्छु भन्दाभन्दै चिह्न नदिएर निर्दलीय पञ्चायती व्यवस्था ल्याउन खोजियो, उनले भने, चुनावको पक्षमा छौं, चिह्न पाएपछि सहभागी हुनेछौं । चुनाव जितेर नयाँ शक्ति पार्टी सत्तामा पुगिछाड्ने उनको दाबी थियो । चुनाव जसरी पनि गर्नुपर्छ तर सत्ताधारीहरूले सार्न खोजिरहेका छन्, उनले भने । नयाँ शक्तिले तराई, पहाड र हिमाल जोडेर राष्ट्रियता जोगाउने भट्टराईले बताए । नयाँ शक्ति चुनाव जितेर देशलाई समृद्ध बनाउने लिगलिगे दौडमा छ, उनले भने, प्रचण्ड, शेरबहादुर देउवा र केपी ओलीले सत्ताको खेल छाडून् । पार्टी निर्वाचन आयोगमा दर्ता भएर पनि चुनावचिह्न नदिएकोप्रति उनले आक्रोश व्यक्त गरे ।"
वीरगन्जमा रगत वर्गीकरण मेसिन,"पर्सा लामो प्रयासपछि रक्तसञ्चार केन्द्र वीरगन्जले रगत वर्गीकरण गर्ने उपकरण भित्र्याएको छ । स्वास्थ्य मन्त्रालयले ४० लाख रुपैयाँ पर्ने उक्त उपकरण केन्द्रलाई उपलब्ध गराएको हो । रगतमा हुने तत्त्वहरू प्लाज्मा, प्लेटलेट्स र प्याक्सेल (रातो रगत) गरी तीनवटा तत्त्व यो उपकरणले छुट्याउँछ । सामान्यतया रगतमा यी तत्त्व हुन्छन् । तर, यिनलाई छुट्याउने प्रविधि नहुँदा त्यस्तो रगत लिनेले पनि आवश्यकता नहुँदा पनि सबै तत्त्व मिश्रित रगत ग्रहण गर्छन् । जुन सबैलाई आवश्यक नहुन पनि सक्छ । केन्द्रका प्रमुख प्रवीण मानन्धर अब एक पोका रगतबाट ३ पोकासम्म रगत निकाल्न सकिने बताउँछन् । प्लाज्मा तत्त्व आगोले पोलेका बिरामी, प्लेटलेट्स अत्यधिक रक्तस्राव तथा थाल्सेमिया भएका बिरामी र प्याक्सेल एनिमिया रोगीलाई आवश्यक हुन्छ । पहिले बिरामीलाई आवश्यक नभएका तत्त्व मिश्रित रगत पनि चढाइन्थ्यो, उनले भने, अब आवश्यक भएका तत्त्व रहेको रगत मात्र उनीहरूलाई चढाइन्छ । यो कक्षका लागि उद्योगी विजय सराबगीको समूहले ७ लाख रुपैयाँको जेनेरेटर उपलब्ध गराएको छ । कम्पोनेन्ट कक्ष सञ्चालनमा आएपछि वर्षौंदेखि वीरगन्जमा रहेको रगत अभावको समस्या समाधान हुने उनले बताए । अब एक पोका रगतबाट ३ पोकासम्म बनाउन सकिन्छ, उनले भने, धेरै लामो प्रयासपछि हामीले यो प्रविधि भित्र्याएका हौं, यसले गर्दा वीरगन्जमा हुने रगत अभावको दीर्घकालीन समस्या सदाका लागि समाधान भएको छ । हाल कक्षका सम्पूर्ण उपकरणको परीक्षण भइसकेको र वैशाख ६ देखि पूर्णरूपले सञ्चालनमा आउने उनले बताए । वीरगन्जमा मासिक ६ सय ५० पोकासम्म रगतको माग छ । अब ४ सय पोका रगत भए पनि यतिले नै माग धान्न सक्ने मानन्धर बताउँछन् । वीरगन्जमा सरकारी र निजी गरी आधा दर्जन अस्पताल तथा क्लिनिक छन् । यहाँका मात्र नभई भारतको सीमावर्ती सहरका बिरामीको रगतको मागसमेत यही केन्द्रले धानिरहेको छ । यस्तो अवस्थामा केन्द्रलाई रगतको मागलाई धान्न धौधौ पर्दै आएको छ ।"
पुनर्निर्माणमा स्रोत नमिलेको ३० अर्ब बजेट फिर्ता,"काठमाडौं खर्च हुन नसक्ने शीर्षकमा बढी बजेट दिएको भन्दै पुनर्निर्माण प्राधिकरणले ३० अर्ब रुपैयाँ अर्थ मन्त्रालयलाई फिर्ता गर्ने भएको छ । आवश्यकभन्दा अनावश्यक शीर्षकमा बढी बजेटको अख्तियारी आएको भन्दै केही दिनमा ३० अर्ब रुपैयाँ फिर्ता दिने भएको हो । प्राधिकरणका सहप्रवक्ता भीष्मकुमार भुसालका अनुसार खर्च गर्न नमिल्ने भएकाले अर्थलाई फिर्ता पठाउने तयारी भएको हो । धेरै बजेट प्रयोग नै गर्न नमिल्ने प्रकृतिको आयो, उनले भने, आवश्यक काम र तोकिएर बजेट आएको शीर्षकबीच तालमेल भएन । करिब ३० अर्बको हाराहारीमा बजेट अर्थलाई फिर्ता गर्दैछौं । उक्त रकम विभिन्न शीर्षकअन्तर्गतको रहेको छ । पुनर्निर्माण प्राधिकरण गठन भएपछि बजेटको अख्तियारी, विनियोजन तथा निकासामा अर्थ र प्राधिकरणबीच तालमेल मिलेको देखिँदैन । पुनर्निर्माणसम्बन्धी ऐनले व्यवस्था गरेको पुनर्निर्माण कोष सञ्चालन तथा अन्य कामका लागि बजेट नै अभाव हुने गरेको प्राधिकरणको गुनासो छ । प्राधिकरणका पूर्वप्रमुख कार्यकारी अधिकृत सीईओ सुशील ज्ञवाली र हालका प्रमुख कार्यकारी अधिकृत गोविन्द पोखरेलबीच यो विषयमा समान धारणा रहेको पाइएको छ । दुवैले कोष सञ्चालन हुन नसक्नु र शीर्षकअनुसार तत्कालै बजेट उपलब्ध नहुनुले पनि पुनर्निर्माणलाई समस्या भइरहेको जनाउँदै आएका छन् । कोष सञ्चालनका लागि अर्थले पर्याप्ट बजेट नदिएको प्राधिकरणको आरोप छ ।गत वर्ष पनि नमिल्दो शीर्षकमै बजेट निकासा भएको भुसालले बताए । पोहोर फिर्ता गरिएको थिएन । आर्थिक वर्षको अन्त्यमा स्वत: फिर्ता भएको हो, उनले भने, यो वर्षचाहिं फिर्ता नै गर्ने भएका हांै । भुसालका अनुसार चालु आर्थिक वर्षका लागि १ खर्ब ८ अर्ब रुपैयाँको अख्तियारी आएको छ । यसमध्ये ३० अर्ब रुपैयाँ फिर्ता गर्ने तयारी भएको हो । तर अर्थ मन्त्रालयले भने पुनर्निर्माणको कामका लागि स्रोतमा समस्या हुन नदिने जनाउँदै आएको छ । अर्थ मन्त्रालय बजेट महाशाखाका प्रमुख मधु मरासिनीले नमिल्ने शीर्षकको बजेट फिर्ता गर्नुस्, आवश्यक शीर्षकमा चाहिएको समयमा माग गर्नुस् भनिरहेको बताए । गत वर्ष प्राधिकरणले नै चाहेअनुसारको खर्च गर्न नमिल्ने कुरा हामीले पनि महसुस गरेका छौं । समस्या देखिएकै हो, उनले भने, यो अनुभवबाट पाठ सिक्दै यो वर्ष त्यस्तो हुन दिने छैनौं । पटकपटकको छलफलमा प्राधिकरणसमक्ष यो प्रतिबद्धता जनाएका छौं । चाहेको शीर्षकमा खर्च गर्न सजिलो होस् भनेर दातृ निकायको कोषभन्दा बढी नेपाल सरकारकै कोषबाट बजेट दिने गरेको उनले बताए ।केही दिनअघि मात्रै १०१२ अर्ब रुपैयाँ बजेट माग भइआएको छ, उनले भने, केही दिनमै यो निकासा जानेछ । पुनर्निर्माणको काम निरन्तर जारी रहने काम भएकाले मागेको रकममा कुनै कमी हुन नदिने उनले बताए ।बल्ल ३५ अर्ब खर्च भूकम्प गएको दुई वर्ष बितिसक्न लाग्दा पुनर्निर्माणमा बल्ल ३५ अर्ब रुपैयाँ खर्च भएको छ । प्राधिकरण विकास सहायता समन्वय शाखा प्रमुख तथा सहप्रवक्ता भुसालका अनुसार गत वर्ष र यो वर्ष गरेर करिब ३५ अर्ब रुपैयाँ खर्च भएको हो । गत आर्थिक वर्षमा ८१ अर्ब २२ करोड रुपैयाँ बजेट छुट्याएको थियो, उनले भने, यसमध्ये करिब ४ अर्ब अघिल्लो वर्ष खर्च भयो । १८ अर्ब रुपैयाँ पुनर्निर्माण कोषमा जम्मा भएको थियो । बाँकी रकम अर्थ मन्त्रालयलाई स्वत: फिर्ता भएको हो । उनका अनुसार यस वर्षका लागि १ खर्ब ८ अर्ब रुपैयाँ पुनर्निर्माण बजेट हो । यसमध्ये हालसम्म ३० अर्ब ५२ करोड रुपैयाँ खर्च भएको छ, उनले भने, चालु आर्थिक वर्षको अवधि बाँकी नै रहेकाले थप खर्च हुनेछ । पुनर्निर्माण अनुदानअन्तर्गतको दोस्रो किस्ता रकम वितरणमा तीव्रता पाए झन्डै ३० अर्ब रुपैयाँ नै यो वर्षको बाँकी अवधिमा खर्च हुने अनुमान गरिएको छ ।"
जग्गा नहुनेलाई थप दुई लाख दिने प्रस्ताव,"काठमाडौं जग्गा नहुने भूकम्पपीडितका लागि थप दुई लाख रुपैयाँ अनुदान दिने प्रस्ताव पुनर्निर्माण प्राधिकरणले अघि बढाउने भएको छ । राष्ट्रिय पुनर्निर्माण प्राधिकरणले भूकम्प प्रभावित जिल्लामा लाभग्राही सूचीमा परेका तर आफ्नो जग्गा नभई सार्वजनिक, वन क्षेत्र र सरकारी जग्गामा बसेका पीडितलाई घडेरी खरिद गर्न अनुदानस्वरूप दुई लाख रुपैयाँ दिने प्रस्ताव गरेको छ, प्राधिकरणद्वारा जारी विज्ञप्तिमा भनिएको छ, प्राधिकरणका प्रमुख कार्यकारी अधिकृत डा गोविन्दराज पोखरेलको संयोजकत्वमा बसेको कार्यकारी समितिको बैठकले घर बनाउनलाई जग्गा खरिदका लागि दुई लाख रुपैयाँ उपलब्ध गराउने गरी कार्यविधि संशोधनको प्रस्ताव गरेको हो ।प्राधिकरणले मन्त्रिपरिषद्मा स्वीकृतिका लागि पठाएको भूकम्पबाट प्रभावित निजी आवास पुनर्निर्माण अनुदान वितरण पहिलो संशोधन कार्यविधि २०७३ मा समेत उक्त व्यवस्था गरिसकिएको छ । सार्वजनिक, वन क्षेत्र र सरकारी जग्गा अतिक्रमण गरी बनाइएका घर क्षति भई लाभग्राही सूचीमा परेकाको हकमा एका सगोलका घर परिवारको नेपालभर अन्यत्र जग्गा नभएको अवस्थामा घडेरी खरिद गर्न तोकिएको प्रक्रिया पूरा गरी अनुदानस्वरूप दुई लाख रुपैयाँ उपलब्ध गराइने उल्लेख छ, विज्ञप्तिमा भनिएको छ, तर, त्यस्तो लाभग्राहीले हाल उपभोग गरिरहेको स्थान प्रयोग गर्न पाउने छैन । यस्ता लाभग्राहीले निजी आवास निर्माणका लागि थप तीन लाख अनुदानसमेत प्राप्त गर्नेछन् । संशोधन प्रस्तावपूर्वको कार्यविधिमा यस्तो समस्याबारे स्पष्ट व्यवस्था थिएन । कार्यकारी समिति बैठकले भूकम्प कम प्रभावित १७ जिल्लामध्ये पछिल्लो चरणमा १६ जिल्लाका थप ३० हजार ३ सय ७० घरधुरीलाई लाभग्राही सूचीमा समावेश गर्ने निर्णय गरेको छ, विज्ञप्तिमा भनिएको छ, यसअघिको चरणमा लाभग्राही सूचीमा समावेश भएकाहरूलाई प्राधिकरणले निजी आवास निर्माणका लागि पहिलो किस्ताको ५० हजार रुपैयाँ तीव्र रूपमा वितरण गरिरहेको छ ।"
अघोषित लोडसेडिङ,"यसले साँझबिहान विद्युत् अनियमित छ । लाइन भएकै बेलामा पनि बत्ती बल्दैनन् । पंखा चल्दैनन्, सैनामैना नगरपालिका ३ का विक्रम न्यौपानेले भने, मोटर चलाएर पानीसमेत तान्न नपाउँदा निकै सास्ती भएको छ । पटकपटक विद्युत् कार्यालयमा डेलिगेसन गए पनि समस्या समाधान नभएको उनले बताए । जिल्लाको सालझन्डी, नयाँमिल, मणिग्राम, सैनामैना, अमुवा, भैरहवालगायत क्षेत्रमा अनियमित र कम भोल्टेजको समस्या छ । महाशाखाका इन्जिनियर राजु भट्टराईले माग बढी रहेको जनाए । गण्डक नहर बन्द गरिनु र भारतीय विद्युत् आपूर्ति नियमित नहुनुले समस्या बढेको उनले बताए । उनका अनुसार गण्डक नहरबाट झन्डै ८ मेगावाट विद्युत् आपूर्ति हुन्छ । १० मेगावाटको क्षमता भए पनि अहिले घटेर ८ मा झरेको छ । सफाइका लागि भन्दै चैत १३ यता यो नहर बन्द छ । दैनिक ३० देखि ४० मेगावाट विद्युत् भारतको वाल्मीकि नगरबाट आउने गरेको छ । यसमा दैनिकजसो समस्या छ । प्राय:जसो बिहान साँझको समयमा लाइन काटिन्छ । आउँदा पनि १ सय ३२ केभी भोल्टेज हुनुपर्नेमा अधिकांश समय १ सय ८ मात्रै हुने गरेको छ । कतिपय समयमा ९८ केभीमा झर्ने गरेको छ । त्यस्तोमा विद्युत् भए पनि उपकरण चल्न सक्दैनन्, इन्जिनियर भट्टराईले भने । अनियमित विद्युतले समस्या भएको भन्दै गत वर्ष उद्योगीहरू विरोधमा उत्रिएपछि भारतबाट आउने धेरै विद्युत् घरायसी प्रयोगका लागि बाँडिएको छ । उपभोक्ताको गुनासो बढेपछि विद्युत् प्राधिकरणले साँझ बिहानको समयमा नेपाली विद्युत् नै वितरण गर्न लोड डिस्प्याच सेन्टरसँग छलफल गरेको छ । बिहान ६ देखि १० बजेसम्म र साँझ ६ देखि १० बजेसम्म घरयासी प्रयोजनका लागि पनि स्वदेशी विद्युत् प्रवाह गर्न डिस्प्याच सेन्टर सहमत छ । विद्युत् कम भएकाले यसो गर्दा लोडसेडिङको समय भने बढाउनुपर्नेछ । जताततै समस्या हुनुभन्दा कुनै ठाउँमा लोडसेडिङ गरेर पालैपालो गरेर विद्युत् प्रवाह गर्ने तयारी थालेका छौं । विद्युत् प्राधिकरण बुटवल ग्रिड महाशाखाका इन्जिनियर भट्टराईले भने ।"
सुठो बनाउन भ्याइनभ्याई,"नवलपरासी यहाँका किसानलाई हाल अदुवाबाट सुठो बनाउने चटारो छ । वर्षा सुरु भएपछि समस्या हुने भन्दै गाउँगाउँमा आगो बालेर अदुवा पोल्न किसानलाई भ्याइनभ्याई छ । अदुवाको माग उच्च छ । तर भारतले निकासीमा रोक लगाएको भन्दै बिचौलिया सस्तोमा किन्न आएपछि किसान आफैंले सुठो बनाउन थालेका हुन् । देवचुली ६ कीर्तिपुरका रामबहादुर मगर खुला चौरमा आगो बालेर त्यसमाथि जालीमा काँचो अदुवा राखेर सुठो बनाउन व्यस्त छन् । काँचोमा बेचौं भने गुन्द्रुकको भाउमा खोज्न आउँछन्, सस्तो बेच्नुभन्दा सुठो बनाएर बेचे नाफा हुन्छ, उनले भने । उनी मात्र होइन गाउँका प्राय: सबैले आजकाल काँचो अदुवा बेच्न छाडेका छन् । स्थानीय मिलेर पोल्नका लागि भट्टी बनाउने र टोलका सबैले एकै स्थानमा पालैपालो सुठो बनाउने गर्छन् । काँचोमा प्रतिधार्नी ३० देखि ४० रुपैयाँमा व्यापारीले माग्ने गरेका छन् । तर, सुठो भने प्रतिधार्नी तीन सय रुपैयाँमा बिक्री हुने गर्छ । स्थानीय लक्ष्मण सारुको पनि मुख्य आम्दानीको स्रोत अदुवा खेती हो । पहिले थोरै उत्पादन हुन्थ्यो, उनले भने, आफैंले बजार लगेर धान, मकै वा अन्य अन्नसँग साट्ने गर्थे । ४५ वर्षयता व्यावसायिक रूपमा अदुवा उत्पादन गरिरहेका छन् । अहिले गाउँमा नै गाडी गुड्न थालेपछि व्यापारी नै घरदैलोमा आएर अदुवा र सुठो किन्न थाले । भारतले रोकेको हल्ला चलाएर बिचौलियाले किसानलाई सस्तोमा बेच्न बाध्य पार्छन् । गाउँगाउँमा व्यापारी जान छाडेका छन् । यस क्षेत्रका किसानको जीविकाको आधार अदुवा हो । केही वर्षपहिलेसम्म बजार राम्रो भए पनि अहिले बजार नपाउँदा सस्तोमा बेच्नुपर्ने बाध्यता छ । मसलाजन्य परिकारहरू बनाउन प्रयोग गरिने अदुवाको स्वदेशमै खपत हुन नसक्दा भारतीय बजारमा निर्यात हुने गर्छ । जिल्लाका पहाडी क्षेत्रमा पर्ने नरम, जौवारी, अर्खला, भारतीपुर, मिथुकरम, रुचाड्ड, रकुवा, बुलिङटार, डाँडाझेरी, कोटथर, रतनपुर, हुप्सेकोट, धुर्कोट, धौवादी, राकाचुलीलगायतका स्थानमा यो खेती गर्ने गरिन्छ । गत वर्ष ८० रुपैयाँ प्रतिधार्नी अदुवा बेचेका किसानहरूले अहिले अधिकतम ४० रुपैयाँ प्रतिधार्नीमा काँचो र ३ सय रुपैयाँमा सुठो बनाएर बेच्नुपरेको छ । अन्य समुदायको तुलनामा मगर समुदायका मानिस यो खेतीमा संलग्न छन् । राम्रो गोडमल पाएमा एक धार्नी अदुवाको बीउबाट कम्तीमा आठ धार्नी अदुवा उत्पादन हुने गर्छ ।"
आलु उत्पादन बढ्यो,"प्यूठान डढुवा रोग नलागेका कारण यस वर्ष जिल्लामा आलु उत्पादन बढेको छ । हिउँदमा पानी नपरेर डढुवा रोग नलागेपछि गत वर्षको तुलनामा आलु उत्पादन बढेको जिल्ला कृषि विकास कार्यालयको भनाइ छ । हिउँदको समयमा जिल्लाको मध्यभागमा बढी लगाइने आलु यस वर्ष राम्रो उत्पादन भएको प्यूठान नगरपालिका २ दाखाक्वाँडीका किसान हुकुम बहादुर विष्टले बताए । गत वर्षभन्दा निकै राम्रो फलेको छ, विष्टले भने, पानी नपरेकाले चिस्यान कम हँुदा डढुवा रोगसमेत लागेन । उनले दुई क्विन्टल काडिनल जातको आलु दुई रोपनी क्षेत्रफलमा लगाएको बताए । २४ क्विन्टल जति खनेर बिक्री गरेको बताउँदै अझै खन्न बाँकी रहेको बताए । यति बेला यहाँ किसानलाई आलु खन्ने चटारो छ । आलु राम्रो फलेकाले किसान उत्साहितसमेत छन् । कृषि विकास कार्यालयको आकलनअनुसार गत वर्ष हिउँदमा ९ हजार ५ सय टन आलु उत्पादन भएको थियो । यस वर्ष ९ हजार ७ सय ९५ टन आलु फलेको छ । खाजाको रूपमा, तरकारी र विभिन्न परिकार बनाउन प्रयोग गरिने आलुमा पछिल्लो समय जिल्ला आत्मनिर्भर हुँदै गएको वरिष्ठ कृषि विकास अधिकृत मधुसुदन घिमिरेले बताए । वर्षातमा नेपालका तराई र भारतको आलुले भान्सा टार्दै आएका यहाँका उपभोक्ता हिजोआज जिल्लाकै आलुले भान्सा टार्दै आएका छन् । किसानले २० देखि २८ रुपैयाँसम्मा आलु बिक्री गर्दै आएको घिमिरेले बताए ।"
चैतेधान रोप्ने किसान बढे,"धादिङ विगत वर्षहरूको तुलनामा चैतेधान रोप्ने किसान दोब्बर बढेका छन् । गत वर्ष जिल्लामा ११ सय हेक्टर धान रोपाइँ गरिएको थियो । यो वर्ष २ हजार ५ सय १५ हेक्टर खेतमा धान रोपाइँ गरिएको छ । चालु आर्थिक वर्षमा बृहत्तर धान उत्पादन कार्यक्रम सञ्चालन गरिएको छ । यो योजनाअनुसार सहुलियत अनुदानमा एक सय हेक्टरमा धान रोपाइँ गरिएको छ । जिल्ला कृषि विकास कार्यालयका अनुसार ११ हजार ५ सय ८२ हेक्टरमा धान खेती गरिन्छ । बृहत्तर धान उत्पादन कार्यक्रममार्फत एक बाली धान मात्रै रोप्ने खेतमा चैतेधान पनि रोपेर उत्पादकत्वमा वृद्धिमा जोड दिइएको छ । कार्यालयले व्यवस्थापन तथा समन्वय गरेकोछ, कृषि विकास अधिकृत केशव देवकोटाले भने । जिल्लाका १५ वटा किसान समूह तथा १ सहकारीलाई ५ हेक्टरको ब्लकमा १० वटा झार गोडमेल गर्ने उपकरणसमेत वितरण गरिएको छ । किसानलाई यसपाला सीएच ४५ र हर्दिनाथ १ जातको धानको बीउ दिइएको छ । प्रति २० रोपनी क्षेत्रफलमा तोकिएको प्रविधिको प्रयोग गरी बाली बिमासमेत गरिएको छ । प्रतिहेक्टर ५ मेटन उत्पादन गरेमा ५ हजार रुपैयाँ प्रोत्साहनस्वरूप प्रदान गरिने देवकोटाले जानकारी दिए ।"
चिया बगान मास्दै किसान,"दमक हरियो चियापत्तीले मूल्य नपाएपछि झापाका किसानले चिया बगान मास्न थालेका छन् । केही वर्षयता हरियो चियापत्तीबाट मजदुरको लगानीसमेत उठ्न छाडेपछि उनीहरूले बगान नै मास्न थालेका हुन् । फ्याक्ट्रीले मूल्य नै दिंदैन । सिजनमा ८१० रुपैयाँ प्रतिकेजीमा हतियो पत्ती बेच्नुपर्छ, चिया किसान प्रकाश बुढाथोकीले भने, त्यो मूल्यभन्दा हाम्रो लगानी नै धेरै हुन जान्छ । यसैले बगान मास्न हामी बाध्य छौं । बुढाथोकीको गौरादह नगरपालिका ९ बैगुन्धुरामा ३० बिघा जमिनमा चिनारी टी स्टेट छ । चिया मासेर उनले माछापोखरी खन्ने तयारी गरिरहेका छन् । बगान मासेकोमध्ये एक बिघा जमिनमा स्थानीय ७ जना युवाले तरकारी खेती गर्न थालेका छन् । जिल्लाको बैगुन्धुरा, हल्दीबारी, जलथल, मेचीनगर र गरामनीका किसानले चिया बगान मास्न थालेका हुन् । साना किसानहरूको संस्था झापाली चिया व्यवसायी संघका अनुसार जिल्लामा १० बिघाभन्दा कम जमिनमा चिया खेती गर्ने ३५ सय किसान छन् । बैगुन्धुराकै रामबहादुर पौडेलले ६ बिघाको चिया बगान मासिसके । अब उनको ४ बिघामा बगान छ । त्यो पनि चाँडै मास्ने तयारीमा रहेको उनले बताए । उक्त वडाकै बाबुराम पौडेलले ५, नारायण भट्टराईले ४, आशिक पौडेलले ३, शालिकराम र असोक पौडेलले २२, ज्ञानेन्द्र र गणेश पौडेलले ११ बिघा जमिनको बगान मासिसकेका छन् । बैगुन्धुरामा एक सय ४० बिघाभन्दा बढीमा चिया बगान थियो । तर यसै वर्ष मात्र ३० बिघा जमिनमा लगाएको चिया किसानले मासेका छन् । त्यति नै बिघा जमिनको बगान झाडीमा परिणत भएको छ । किसानले वास्ता गर्न छाडेपछि चियाका भोट एक मान्छे अग्लो भएका छन् । चियाबाट राम्रै आम्दानी थियो । तर सरकारले चासो नदिँदा हामीले बगान मास्नुपरिरहेको छ, चिया किसान ज्ञानेन्द्रबहादुर पौडेलले भने, ०५७ सालमा पहिलोपटक हरियो पत्ती बेच्दा प्रतिकेजी १८ रुपैयाँ थियो । १८ वर्षपछि अहिले भने ८ रुपैयाँ प्रतिकेजीमा पनि पत्ती बेच्न धौधौ पर्छ । उनका अनुसार पत्ती टिप्ने मजदुरलाई प्रतिकेजी ५ रुपैयाँ दिनुपर्छ । ढुवानी खर्च प्रतिकेजी दुई रुपैयाँ पर्छ । मल, गोडमेल, बगान रेखदेख गर्ने मजदुरको ज्यालासमेत जोडदा प्रतिकेजी १० रुपैयाँ लगानी पुग्छ । नजिकै चिया फ्याक्ट्री नभएकाले पनि बगान टिकाउन गाह्रो भएको किसान इन्द्रबहादुर बुढाथोकीले भने । बैगुन्धुराका सबै बगानका हरियो पत्ती ६० किलोमिटर टाढा भद्रपुर पुर्याउनुपर्छ । चिया फ्याक्ट्री सञ्चालकहरूको दादागिरीले आफूहरू बगानै मास्नुपर्ने अवस्थामा पुगेको भन्दै किसान सुरेशबहादुर पौडेलले आक्रोश पोखे । उनले भने, सरकार उनीहरूलाई केही भन्न र गर्न सक्दैन । उनीहरूले जति मूल्य तोक्छ । त्यतिमै हामीले पत्ती बेच्नुपर्छ । झापाली चिया व्यवसायी संघ, फ्याक्ट्री सञ्चालक, राष्ट्रिय चिया तथा कफी विकास बोर्ड, जिल्ला प्रशासन र राजनीतिक दलका प्रतिनिधिबीचको पटकपटकको सहमति कार्यान्वयन नहुँदा किसान पेसाबाटै विस्थापित हुनुपरिरहेको किसान संघका अध्यक्ष पूर्णबहादुर कार्कीले बताए । उनले चिया किसानको लाखौंको लगानी खेर जान नदिन न्यायिक छानबिन समिति गठन गरी उचित मूल्य निर्धारण गर्नुपर्ने र सहकारी चिया उद्योगका लागि निर्धारण गरिएको रकम एकमुष्ठ उपलब्ध गराउनुपर्ने माग गर्दै गत चैत २५ गते सर्वोच्च अदालतमा रिट दायर गरेको जानकारी दिए । रिटमा प्रधानमन्त्रीको कार्यालय, कृषि मन्त्रालय र विकास बोर्डलाई विपक्षी बनाइएको छ । राष्ट्रिय चिया तथा कफी विकास बोर्डका उपाध्यक्ष रोमनाथ ओलीले कानुनी रूपमा बोर्ड कमजोर रहेकोले किसानका लागि चाहेर पनि केही गर्न नसकेको बताए । उनले चियामा अक्सन प्रणाली लागू नहुँदासम्म किसानले वैज्ञानिक मूल्य पाउन गाह्रो रहेको बताए ।"
अधिक बिजकीकरण आशंका यातायातको सामान रोकियो,"काँकडभिट्टा यातायात व्यवस्था विभागले तेस्रो मुलुकबाट आयात गरेको सामान अधिक बिजकीकरण (ओभर इन्भ्वाइसिङ) को आशंकामा मेची भन्सार कार्यालयले जाँचपास रोकेको छ । सामानको मूल्य अस्वाभाविक देखिएको भन्दै भन्सारले थप अनुसन्धानका लागि जाँचपास रोकेको जनाएको छ । सवारी साधनका लागि इम्बोस्ड नम्बर प्लेट (अत्याधुनिक नम्बरप्लेट) जडान गर्ने विभागको योजनाअनुसार सामान आयात गरिएको यातायात विभागले जनाएको छ । बंगलादेशी र अमेरिकी संयुक्त कम्पनी डेकाटुर टाइगर आईटीले इम्बोस्ड नम्बर प्लेट छाप्नका लागि मेसिन र उपकरण आयातको जिम्मा लिएको छ । यसैअनुरूप बंगलादेशबाट बुधबार राति दुई ट्रक सामान आइपुगेको छ । बंगलाबन्धफूलबारी नाका हुँदै भित्रिएको सामान मेची भन्सार कार्यालयले अधिक बिजकीकरणको आशंकामा पास गरेको छैन । भन्सार स्रोतले आयातित वस्तुहरूको मूल्यांकन अस्वाभाविकजस्तो लागेकाले कागजात र मालवस्तु परीक्षणका लागि रोकिएको जनाएको छ । पहिलो चरणमा १ लाख १५ हजार ७ सय ८० डलरको सामान आयात भएको छ । जसमा ९६ हजार डलरको २ हजार ४३ दशमलव ७५ किलो प्लास्टिक (पोलिप्याक फर प्लेट) र १० हजार ८० डलरको ७ हजार ९ सय ७५ किलो कार्टुन (प्याकिङ बक्स) छ । सामान्य खालको पारदर्शी प्लास्टिकको मूल्य ३२ सेन्ट र कार्टुनको मूल्य प्रतिगोटा ८४ रुपैयाँ निर्धारण गरिएको छ । भारतबंगलादेश सिमाना बंगलाबन्धदेखि काठमाडौंसम्मको एकतर्फी ढुवानी भाडा अधिकतम २ लाख रुपैयाँ जति हुन आउँछ । तर, ढुवानी भाडा र बिमाको नाममा ९ हजार ७ सय डलर अर्थात् करिब १० लाख भाडा तोकिएको छ । ढुवानी भाडा पनि अस्वाभाविक देखिन्छ, भन्सार स्रोत भन्छ, यथार्थ के हो अनुसन्धान सुरु गरेका छौं । इम्बोस्ड नम्बर प्लेटका सम्पूर्ण सामान आयातका लागि ४ करोड ३७ लाख ८७ हजार ५ सय डलर (करिब ५ अर्ब रुपैयाँ) बराबरको प्रतीतपत्र (एलसी) खोलिएको छ। आगामी २०२१ अप्रिल ३० भित्र सबै सामान आयात गरिसक्नुपर्नेछ । भन्सार ऐन २०६४ को दफा १३ मा न्यून बिजकीकरणमा मात्रै केन्द्रित देखियो । अधिक बिजकीकरणबारे ऐनले केही बोलेको छैन । भन्सार विभागका महानिर्देशक रामशरण चिमरियाले अधिक बिजकीकरणको आशंकामा सामान रोकिएको र गहिरो अनुसन्धानपछि मात्रै पास गर्न सम्बन्धित भन्सारलाई निर्देशन दिइसकेको बताए । यातायात व्यवस्था विभागका महानिर्देशक रूपनारायण भट्टराईले सवारीमा इम्बोस्ड नम्बर प्लेट लगाउने सरकारको निर्णयबमोजिम सामान आयात गरिएको बताए । उनले वैशाखदेखि नै इम्बोस्ड नम्बर लगाउने योजना भएको र विभागको कार्यालय परिसरमा काराखाना नै स्थापना गरिसकिएको बताए ।कारखानालाई चाहिने कच्चा पदार्थ र इक्युपेन्ट (सामान) हरू आयात गरेका छौं, उनले भने, धमाधम आइरहेका छन् । महानिर्देशक भट्टराईले सामान आयातको जिम्मा बंगलादेश र अमेरिकी कम्पनीले संयुक्त रूपमा लिएको भन्दै अधिक बिजकीकरणको शंका भए सामान रोकेर अनुसन्धान गर्न भन्सार कार्यालयलाई आग्रह गरिएको बताए । अधिक बिजकीकरणले विदेशी मुद्रा अपचलनको सम्भावना हुन सक्छ, भट्टराईले भने, गम्भीर अनुसन्धान गरेर मात्रै सामान छाड्न भनेको छु ।"
बैंकिङलाई बिमा समूहले उछिन्यो,"बिमा समितिबाट पुँजी वृद्धिको निर्देशन आएपछि कम्पनीहरूले थप प्राथमिक निष्कासन (एफपीओ), हकप्रद र बोनस सेयर जारी गर्ने आशामा लगानीकर्ताले बिमा कम्पनीका सेयरमा लगानी बढाएका छन् । यही कारण बिमा कम्पनीको सेयर कारोबार बढदो छ भने बैंकिङ समूहको घटदो छ । सेयर बजारमा सूचीकृत २ सय १२ कम्पनीमध्ये वित्तीय संस्था र बिमाको हिस्सा करिब ८५ प्रतिशत छ । बजारमा लघुवित्त संस्थाको पनि चुक्ता पुँजी वृद्धिको हल्ला फैलिएको छ । यस कारण लगानीकर्ताले यी कम्पनीको सेयरमा पनि लगानी थपिरहेको देखिन्छ । तर, उक्त हल्ला सही नभएको राष्ट्र बैंकले जनाएको छ । यसैगरी, कुल साप्ताहिक कारोबारमा विकास बैंक समूहको हिस्सा ८८ प्रतिशत, वित्त कम्पनीको २६९ प्रतिशत, होटलको ०२५ प्रतिशत, जलविद्युतको २६ प्रतिशत, उत्पादन तथा प्रशोधन २२५ प्रतिशत, अन्य ०१९ प्रतिशत, संस्थापक सेयर ३८ प्रतिशत र लघुवित्तको ९४१ प्रतिशत हिस्सा छ । चार दिनको कारोबारमा सेयर बजारमा सवा ५ अर्ब रुपैयाँ परिचालन भएको छ । ७५ लाख १६ हजार ७ सय ५० कित्ता सेयर खरिदबिक्री हुँदा ५ अर्ब १८ करोड १७ लाख रुपैयाँ बराबर सेयर कारोबार भएको हो । अघिल्लो साताको तुलनामा कारोबार रकम ३७६९ प्रतिशतले कम हो । राष्ट्रपति विद्यादेवी भण्डारी भारत भम्रण गएको दिन (गत सोमबार) सरकारले सार्वजनिक बिदा दिएको थियो । सो कारण गत साता चार दिन मात्र सेयर कारोबार भएको थियो । अघिल्लो साता १ सय ५३ कम्पनीका १ करोड ४० लाख ५१ हजार ७ सय ४० कित्ता सेयर खरिदबिक्री हुँदा ८ अर्ब ३१ करोड ६६ लाख रुपैयाँ बराबरको सेयर कारोबार भएको थियो ।साप्ताहिक कारोबारमा सेयर बजार मापक नेप्से परिसूचक करिब ७ अंकले बढ्यो । आइतबार १ हजार ६ सय ५१६१ मा रहेको नेप्से बिहीबार १ हजार ६ सय ५८३४ बिन्दुमा पुगेको हो । चार दिनको कारोबारमा क वर्गका कम्पनीको सेयर कारोबार मापक सेन्सेटिभ ०७१ अंकले बढयो । कारोबारमा रहेका सबै कम्पनीको सेयर कारोबार मापक फ्लोट परिसूचक ०२७ अंकले सकारात्मक रहयो । बैंकिङ, जलविद्युत् र अन्य समूहका लगानीकर्ताका लागि गत साता उत्साहप्रद रहेन । कारोबारमा रहेका बाँकी समूहका लगानीकर्ताहरूले भने निराश हुनुपरेन । तीमध्ये पनि बिमा, होटल र विकास बैंक समूहका लगानीकर्ताको सम्पत्तिको विस्तार राम्रो देखियो । साप्ताहिक कारोबारमा बिमा समूहको परिसूचक सबैभन्दा बढी करिब १ सय ४२ अंकले बढयो । यस्तै, होटल र विकास बैंक समूहको परिसूचक क्रमश: ४८६१ र २२५७ अंकले उकालो लागे । उक्त अवधिमा बैंकिङ समूहको परिसूचक १२१, जलविद्युतको ४९४ र अन्य को ३७६ अंकले ऋणात्मक रहे । साताभरको कारोबारमा सेयर बजारको आकार (बजार पुँजीकरण) १३ अर्ब ३७ करोड रुपैयाँले साँघुरिएको छ । आइतवबार १८ खर्ब ९८ अर्ब रहेको बजार पुँजीकरण बिहीबार १९ खर्ब १२ अर्ब रुपैयाँ कायम भएको छ । सोमबार सार्वजनिक बिदा परेकाले नेप्सेको कारोबार कक्ष नियमित कारोबारका लागि चार दिन मात्र खुला रहयो । उक्त अवधिमा ऋणपत्रतर्फ संस्थागत तथा सरकारी ऋणपत्रहरूको कुनै पनि कारोबार भएन ।"
प्राथमिकतामा परेन त्रिदेशीय सडक,"सुर्खेत नेपाल हुँदै भारत र चीन जोड्ने सबैभन्दा छोटो र सजिलो त्रिदेशीय सडक निर्माण योजना लामो समयदेखि अन्योलमा परेको छ । बजेटमा समावेश भए पनि सरकारको प्राथमिकतामा नपर्दा भारतको कर्णाली किनारबाट बन्ने सडक अलपत्र परेको हो । यो सडकले भारतको तिकुनियाबाट बर्दियाको राजापुर, कैलालीको चिसापानी र बाजुरा हुँदै हुम्लाको हिल्साबाट तिब्बत जोड्नेछ । यो रुटबाट सुर्खेतको गुटुबाट अछाम सदरमुकाम मंगलसेन जोडिन अब चार किमि बाँकी छ । यस क्षेत्रका बासिन्दाले तीन दशकदेखि व्यापारिक महत्त्वको त्रिदेशीय सडक निर्माणलाई प्राथमिकता दिन माग गर्दै आएका छन् । कैलालीको चिसापानी र सुर्खेतको घाटगाउँसम्म सडक निर्माण भइसकेको छ । चौकुने गाउँपालिकाअन्तर्गत पर्ने गुुटुका पूर्वजनप्रतिनिधि काशीराम देवकोटाले अछाम बाजुरा सडक सञ्जालमा जोडिसकेकाले तत्काल सुर्खेतको गुटु हुँदै मंगलसेन जोड्ने ट्रयाक निर्माण गरिनुपर्ने बताए । यो सडक धार्मिक आस्थाको मुख्य केन्द्र मानसरोवर जाने छोटो रुट हो, उनले भने, सरकारलाई दबाब नदिने हो सडक निर्माण यत्तिकैमा रोकिने सम्भावना छ । निर्माणाधीन मध्यपहाडी राजमार्गले सुर्खेतलाई नछोए पनि त्रिदेशीय सडक सञ्चालन गर्न सके पिछडिएको मध्य तथा सुदूरपश्चिम क्षेत्रको जनजीवन उकास्न मद्दत पुग्ने स्थानीयको विश्वास छ । मध्यपश्चिम उद्योग वाणिज्य संघका अध्यक्ष पदमबहादुर शाहीले सामरिक तथा व्यापारिक महत्त्वको त्रिदेशीय सडक निर्माणमा ढिलाइ भइरहेको प्रति चिन्ता व्यक्त गरे। भारतलाई सडक सञ्जालबाट चीनसँग जोड्ने यो अति छोटो मार्ग हो । मानसरोवर तीर्थयात्रा जाने पैदल मार्ग पनि हो, शाहीले भने, दु:खको कुरा सरकारले बजेटमा समावेश गर्छ । कार्यान्वयन गर्दैन । सरकारले दुई वर्षअघि बजेटमा उक्त सडकका लागि बजेट विनियोजन गरे पनि सुर्खेत खण्डमा अझ ट्रयाक विस्तार हुन सकेको छैन । चालु आवमा घाटगाउँ(गुटु(साल्म(जंगलाघाट सडक निर्माणका लागि १० करोड बजेट विनियोजन गरेको छ । कैलालीको सुंगुरखाल र घाटगाउँको चिप्लेमा साढे चार मिटर लामो मोटरेवल पुलका लागि समेत २२ करोड बजेट विनियोजन छ । त्रिदेशीय सडक सञ्जाल आसपासका बासिन्दाले कतरनियासती सुक्खा बन्दरगाह सञ्चालन गर्न माग राख्दै आएका छन् । कतरनियासती सुक्खा बन्दरगाहको पारिपट्टि भारतको उत्तरप्रदेशको नानपारा जिल्लाको तिकुनिया पर्छ । सडक डिभिजन कार्यालय सुर्खेतले चिसापानीगुटुमंगलसेन फास्ट ट्रयाक बहुवर्षीय योजनाअन्तर्गत रहेको जनाएको छ । डिभिजन प्रमुख बेलबहादुर भुजेलले कर्णाली करिडोरलाई समेत समेट्ने गरी उक्त फास्ट ट्रयाक निर्माण गर्दा त्रिदेशीय सडक सञ्जालको सपना चाँडै पूरा हुने विश्वास व्यक्त गरे । उनले भने, यसका लागि सुरुङमार्गको समेत अध्ययन भइरहेको छ । बजेट कार्यान्वयन नहुँदा यस क्षेत्रका बासिन्दाले सरकारसँग गुनासो गर्दै आएका छन् ।"
युनिलिभरको हाम्रो राम्रो पसल,"काठमाडौं युनिलिभरको हाम्रो राम्रो पसल अभियान काठमाडौंबाट सुरू भएको छ । कम्पनीले यो अभियानलाई नेपालभरि विस्तार गर्ने उद्देश्य लिएको जारी विज्ञप्तिमा उल्लेख छ । हाम्रो राम्रो पसलमार्फत् अन्य साझेदारहरूसँग हातेमालो गर्दै युनिलिभरले उपभोक्ताहरूलाई दिइने सेवाको गुणस्तर वृद्धि गर्नमा ध्यान केन्द्रित गर्ने विज्ञप्तिमा उल्लेख छ । हाम्रो राम्रो पसलले उपभोक्ताहरूलाई अझ गुणस्तरीय, सुखद किनमेलको अनुभूति प्रदान गर्ने कम्पनीले दाबी गरेको छ । यस कल्पनाशील र मनोरञ्जनपूर्ण कार्यक्रममा ३ हजार बढी पसल सञ्चालकहरूको सहभागिता रहेको कम्पनीले जनाएको छ ।"
एमालेमाओवादी तालमेलतिर,"गुल्मी स्थानीय तह निर्वाचनका लागि जिल्लामा माओवादी केन्द्र र एमालेबीच तालमेल हुने भएको छ । दुवै पार्टी गाउँ, नगरपालिका र वडा तहसम्मका सबै पदमा तालमेल गर्न सहमत छन् । जिल्लाका १२ स्थानीय तहमध्ये २ नगरसहित ७ गाउँपालिका प्रमुखमा एमाले र ३ गाउँपालिका प्रमुखमा माओवादीलाई सघाउने आपसी तयारी छ । ६ उपप्रमुखसहित ९३ वडामध्ये २४ स्थानमा माओवादी र बाँकी स्थान एमालेको भागमा पारिएको छ । सहमतिअनुसार २ नगरमध्ये एउटाको उपप्रमुखमा एमालेले माओवादीलाई सघाउँदै छ । एक भएर चुनाव लड्ने सहमति भएको छ, माओवादी जिल्ला इन्चार्ज वीरबहादुर कार्कीले भने, कसले लिने र दिनेभन्दा पनि उपलब्धि संस्थागत गर्ने कुरा हो । सहमतिअनुसार दुवै पार्टीले आफूले पाएको पदबाहेक अर्कोमा उम्मेदवारी दिन पाउने छैनन् । ३ गाउँपालिका प्रमुखमा माओवादीले मात्र, २ नगर र ७ गाउँपालिकाको प्रमुखमा एमालेले मात्र उम्मेदवारी दिनेछ । अन्य स्थानमा आवश्यकताअनुसार गर्ने सहमति छ, एमाले कार्यवाहक अध्यक्ष मधुकृष्ण पन्तले भने, अब चुनाव प्रचारप्रसार पनि संयुक्त नै हुनेछ । दुवै पार्टीले गत शुक्रबार पत्रकार सम्मेलन गरी स्थानीय निर्वाचनमा सहमतिसाथ अघि बढ्न आफूहरू प्रतिबद्ध भएको जनाए । प्रभावकारी कार्यान्वयनका लागि स्थानीय स्तरका कार्यकर्तामा पनि संयुक्त निर्वाचन परिचालन कमिटी गठन गरिने माओवादीका पोलिटब्युरो सदस्य सुदर्शन बलालले बताए । कांग्रेसमाओवादी मिल्नेधादिङ नेपाली कांग्रेस र माओवादी केन्द्र आसन्न स्थानीय तह निर्वाचनमा मिलेर उठ्ने भएका छन् । शुक्रबार राति अबेरसम्म चलेको बैठकमा दुई पार्टीले ७ वटा तहमा कांग्रेस र ६ वटा तहमा केन्द्रले उम्मेदवारी दिने सैद्धान्तिक सहमति गरेका हुन् । तर, कुन नगर र गाउँमा कसले उम्मेदवारी दिने भन्ने यकिन भइसकेको छैन । गृहकार्य भइरहेको छ, बैठकमा सहभागी एक नेताले भने, गाउँपालिकाबारे करिबकरिब टुंगो लागिसकेको छ । सबै फाइनल भएपछि निर्णय सार्वजनिक गरिनेछ । बैठकमा केन्द्रका जिल्ला अध्यक्ष शालिकराम जम्मरकटेल र कांग्रेस जिल्ला सभापति रमेश धमलालगायत सहभागी थिए । सदरमुकाम नीलकण्ठ नगरपालिका कांग्रेसले र धुनीबेंसी केन्द्रले पाउने अनौपचारिक सहमति भएको छ । कांग्रेसले त्रिपुरासुन्दरी, खनियाबासलगायतका ३ वटा गाउँपालिकामा सर्वसम्मतिमा अध्यक्ष पदमा उम्मेदवार चयन गरिसकेको छ । केन्द्र निर्धारणलमजुङ निर्वाचनका लागि १ सय ५५ मतदान केन्द्र निर्धारण गरिएको छ । १ सय २३ मतदानस्थलमा मतदाता संख्याका आधार मानेर केन्द्र थप गरिएको हो । यसअघि मतदान केन्द्र सिफारिस समितिको बैठकले १ सय ६० केन्द्र सिफारिस गरेको थियो । १ हजारभन्दा बढी मतदाता भएका मतदानस्थलमा २ केन्द्र सिफारिस भएकोमा थोरै संख्या बढी भएका मतदानस्थलमा एउटै केन्द्र कायम भएकाले केन्द्र घटेको जिल्ला निर्वाचन अधिकारी तुलसीप्रसाद तिमिल्सिनाले बताए । उनका अनुसार ३२ वटा मतदानस्थलमा २२ मतदान केन्द्र कायम गरिएको छ ।११ वडाको बेंसीसहर नगरपालिकामा २१ मतदानस्थल र २९ मतदान केन्द्र, १० वडाको मध्यनेपाल नपामा १८ मतदानस्थल र २३ मतदान केन्द्र, १० वडाको राइनास नपामा १२ मतदानस्थल र १८ मतदान केन्द्र र ११ वडाको सुन्दरबजार नगरपालिकामा १६ मतदानस्थल र २३ मतदान केन्द्र कायम गरिएको छ । यस्तै, ९ वडाको क्होसोंथर गाउँपालिकामा १० मतदानस्थल र ११ मतदान केन्द्र, ६ वडाको दूधपोखरी गापामा १० मतदानस्थल र ११ मतदान केन्द्र, ९ वडाको दोर्दी गापामा १६ मतदानस्थल र १८ मतदान केन्द्र साथै ९ वडाको मस्र्याङदी गाउँपालिकामा २० मतदानस्थल र २२ मतदान केन्द्र कायम गरिएको छ ।"
उम्मेदवार बन्न दल परिवर्तन,"जाजरकोट सिन्धुपाल्चोक जाजरकोट, बारेकोट गाउँपालिका ८, सेपुखोलाका दिलबहादुर नेपाली कांग्रेस छाडेर एमाले प्रवेश गरे । कांग्रेस महाधिवेशन प्रतिनिधिसमेत रहेका उनले उक्त दलबाट वडा प्रमुख पदमा टिकट नपाउने सम्भावना देखेपछि दल फेरेका हुन् । एमालेले उनलाई सोही वडा प्रमुखको उम्मेदवार बनाउने भएको छ । जुनीचाँदे गाउँपालिका ९, कल्लीका नरजित शाही हालै माओवादी केन्द्रमा प्रवेश गरे । नेपाली कांग्रेसका जिल्ला पूर्वसचिव तथा साबिकको दह गाविसका पूर्वअध्यक्षसमेत रहेका शाहीले पनि कांग्रेसबाट गाउँपालिका प्रमुखको टिकट पाउने निश्चित नदेखेपछि यस्तो निर्णय लिएका हुन् । शिवालय गाउँपालिका ३, राग्माका लालबहादुर थापा पनि माओवादी केन्द्रमा गएका छन् । पार्टी छाड्नुअघि एमाले जिल्ला कमिटी सदस्य रहेका उनी साबिकको सीमा गाविसका पूर्वअध्यक्ष पनि हुन् । थापालाई माओवादी केन्द्रले उक्त गाउँपालिकाको प्रमुख पदमा उम्मेदवार बनाएको छ ।आफू विगतदेखि क्रियाशील रहँदै आएको पार्टीबाट स्थानीय तहको निर्वाचनमा उम्मेदवार बन्न नपाउने देखेपछि अर्को पार्टीमा प्रवेश गर्ने होडबाजी नै चलेको छ यतिखेर। वडादेखि गाउँपालिका तथा नगरपालिकाको प्रमुख पदका उम्मेदवार आकांक्षीले दल फेर्ने क्रम ह्वात्तै बढेको छ । जिल्लामा ४ गाउँपालिका र ३ नगरपालिका छन् । उम्मेदवार बन्नकै लागि दल परिवर्तन गर्नेको संख्या ३ दर्जनभन्दा बढी रहेको कांग्रेस जिल्ला सचिव खडग बीसीले बताए । चुनावको मुखमा आएर दल परिवर्तन गर्नेहरू अवसरवादी रहेको उनले आरोप लगाए । प्रतिबद्ध कार्यकर्ताले दल परिवर्तन गर्ने कुरा हुँदैन । पदका लोभी तथा अवसरवादीले उम्मेदवार बन्न हानथाप गर्ने र मौका नपाए दल परिवर्तन गर्ने गरेका छन्, उनले भने । नयाँ शक्ति नेपालका जिल्ला संयोजक तथा सदस्यलगायत थुप्रै नेता कार्यकर्ता चुनावकै लागि माओवादी केन्द्र फर्किएका छन् । नयाँ शक्तिका केन्द्रीय सदस्य तथा जिल्ला संयोजक इन्द्रप्रसाद शर्मा, केन्द्रीय सदस्य केशव थापा, छेडागार नगरपालिका इन्चार्ज कृष्ण बुढा, युवा संगठनका संयोजक लोकेन्द्र महरलगायतले पार्टी बदलेका हुन् । नयाँ शक्तिमा अवसर र संरक्षण नभएकाले माओवादी केन्द्र फर्किएको शर्माले बताए ।चुनावमा उठ्न राजीनामा स्थानीय चुनावमा उठ्न जाजरकोटका दर्जन शिक्षकले राजीनामा दिएका छन् । जिल्ला शिक्षा कार्यालयमा बुझाएको राजीनामा पत्रमा शिक्षकले घरायसी समस्या तथा स्वास्थ्यलाई कारण देखाए पनि उनीहरूले वडापालिका र गाउँपालिकामा चुनाव लड्न जागिर छाडेका हुन् । राजीनामा दिनेमा कुशे गाउँपालिकाअन्तर्गत नेपाल राष्ट्रिय आधारभूत विद्यालय समकोटका प्रेमप्रसाद घर्ती, नेपाल राष्ट्रिय प्रावि साङ्टाकी शिक्षिका देवीका सिंह, मान्नेढुङ्गा प्रावि टालेगाउँका पृथ्वीबहादुर सिंह, भेरी नगरपालिकाअन्तर्गत जनता प्रावि पोखराकी कौशिलावती खत्री, बारेकोट गाउँपालिकाअन्तर्गत विश्व प्रावि सेपुखोलाका दिलबहादुर नेपाली, छेडागार नगरपालिकाअन्तर्गत चन्द्र ज्योति आधारभूत विद्यालय सिरुगाडका प्रेमबहादुर खत्री, शान्ति प्रावि राजीकोटकी प्रधानाध्यापक रेश्मा शाही, जनशक्ति आधारभूत विद्यालय सुवानाउलीका रामबहादुर खत्री, शिवालय गाउँपालिकाअन्तर्गत इन्द्रज्योति मावि थालारैकरका नरेन्द्रकुमार शाही, त्रिवेणी नलगाड नगरपालिकाको सूर्यदय माध्यमिक विद्यालय कैनाका प्रचण्ड ओली छन् । उनीहरूको राजीनामा स्वीकृत भइसकेको र चुनावकै लागि जागिर छाड्ने शिक्षकको संख्या अझ बढ्न सक्ने जिल्ला शिक्षा अधिकारी ललितविक्रम सिंहले बताए । राजीनामा दिने शिक्षकमध्ये नरेन्द्रकुमार एमालेबाट शिवालय गाउँपालिकाको र प्रेमप्रसाद एमालेबाटै कुशे गाउँपालिकाको प्रमुख पदमा उम्मेदवार बन्ने तयारीमा छन् । रेश्मा छेडागाड नगरपालिकामा कांग्रेसबाट उपप्रमुख र देवीका सिंह कांग्रेसबाटै कुशे गाउँपालिकाको ९ नं वडा अध्यक्ष पदमा उम्मेदवार बन्ने भएकी छन् । त्यस्तै, प्रचण्ड ओली माओवादी केन्द्रबाट त्रिवेणी नलगाड नगरपालिकाको ३ नं वडा, पृथीबहादुर माओवादी केन्द्रबाटै कुशे गाउँपालिकाको २ नं वडा र दिलबहादुर नेपाली एमालेबाट बारेकोट गाउँपालिका ८ नं वडाको अध्यक्ष उम्मेदवार बन्ने भएका छन् । राजीनामा दिनेमा ४ स्थायी र ६ अस्थायी शिक्षक रहेको जिशिअ सिंहले जानकारी गराए । पार्टी प्रवेशको लहरसिन्धुपाल्चोकमा स्थानीय तहको चुनावी माहोल आफ्नो पक्षमा ल्याउन दलहरूबीच नेताकार्यकर्ता तान्ने होडबाजी चलेको छ । कांग्रेस, एमाले र माओवादी केन्द्रका निर्वाचन लक्षित सभामा पार्टी प्रवेश गर्नेहरूको लहर देखिन्छ । राप्रपाबाट २०७० मा संविधानसभा सदस्य उम्मेदवार बनेका धर्मराज भण्डारी (भीमसेन) हालै एमाले प्रवेश गरेका छन् । भण्डारी निर्माण व्यवसायी संघका केन्द्रीय सदस्य हुन् । उनलाई एमाले अध्यक्ष केपी ओलीले स्वागत गरेर पार्टीमा भित्र्याए । भोटेकोसी नगरपालिकाअन्तर्गत तातोपानीका युवा व्यवसायी कुमार श्रेष्ठसहितको कांग्रेस समर्थक टोली एमाले प्रवेश गरेको छ । पार्टीका जिल्ला प्रचार विभाग प्रमुख यज्ञ सापकोटाले दिनैपिच्छे प्रवेशको लहर चलिरहेको दाबी गरे । यसैगरी सिन्धुपाल्चोक उद्योग वाणिज्य संघका उपाध्यक्ष राजकुमार पौडेल माओवादी केन्द्र प्रवेश गरेका छन् । उनलाई मंगलबार राजधानीमा आयोजित कार्यक्रममा प्रधानमन्त्री पुष्पकमल दाहालले प्रवेश गराए । उनीसँगै विभिन्न दलबाट ५० नेता कार्यकर्ता प्रवेश गरेको माओवादी केन्द्रले जनाएको छ । पौडेल नेपाल ट्रक कन्टेनर व्यवसायी संघका पूर्वअध्यक्ष पनि हुन् । उनलाई माओवादीले भोटेकोसी गाउँपालिकाको प्रमुख बनाउने तयारी गरेको छ ।एमाले मानेस्वारा गाउँ कमिटी अध्यक्ष दुर्गाबहादुर तामाङ, उपाध्यक्ष कमलबहादुर भण्डारीलगायत नेता, कार्यकर्ता कांग्रेस प्रवेश गरेका छन् । नयाँ शक्तिका धुस्कुन गाउँ कमिटी अध्यक्ष पूर्णबहादुर थामीसहितका नेताकार्यकर्ता पनि कांग्रेसमा आएका छन् । ठोकर्पा सामुदायिक कलेज स्वतन्त्र विद्यार्थी युनियनका उपाध्यक्ष सुभाष कार्कीसहित विभिन्न पार्टीका ८० जनाभन्दा बढी समर्थक कांग्रेसमा आएका छन् । भोटेकोसी गाउँपालिकाअन्तर्गत एमाले लिस्ती गाउँ कमिटीका सचिव शंकर प्रधान र युवा संघका सोही गाउँका अध्यक्ष छिरिङ शेर्पासहित सयभन्दा बढी नेताकार्यकर्ता कांग्रेसतिर लागेका छन् । दलहरूले गाउँगाउँमा प्रत्येक दिनजसो हुने कार्यक्रममा आआफ्नो पार्टीमा सयौं जना प्रवेश गरेको दाबी गर्दै आएका छन् ।आकांक्षीको ओइरो बझाङ स्थानीय तहमा उम्मेदवार टुंगो लगाउन दलहरू अन्तिम कसरतमा छन् । टिकट आफ्नो पक्षमा पार्न आकांक्षी यति बेला सदरमुकाम ओइरिएका छन् । गाउँगाउँबाट नेताकार्यकर्ता थुप्रिएकै कारण सदरमुकाम चैनपुरका सानाठूला सबै होटल भरिभराउ छन् । होटल सञ्चालक चक्र बोहराले भने, ५६ दिनयता भीड ह्वात्तै बढेको छ । कोठा खाली नभएर दैनिक २०२५ जनालाई फिर्ता पठाउनुपरिरहेको छ । थलारा गाउँपालिकाबाट वडा अध्यक्षको टिकट आफ्ना पक्षमा पार्न भनसुनका लागि चैनपुुर आएका एमालेका विष्णुबहादुर विष्टले होटल नपाएर आफन्तको डेरा चहार्दै रात बिताउनुपरेको सुनाए । उनले भने, जता गए पनि होटल खाली छैनन् भन्छन्, चिनेका साथीको डेरामा रात कटाइरहेको छु । १२ वटा स्थानीय तह रहेको बझाङमा कुनै पनि दलले उम्मेदवार टुंगो लगाउन सकेका छैनन् । एमालेले बिहीबारसम्म वडा स्तरका उम्मेदवार छनोट गरिने जनाए पनि सकेन । कांग्रेस र माओवादी केन्द्रले १० गतेभित्र सबै उम्मेदवार टुंग्याउने गरी छलफल भइरहेको जनाएका छन् । १० गतेअगावै वडा स्तरका उम्मेदवार टुंगो लगाएर गाउँ फर्काइसक्छौं, कांग्रेसका जिल्ला सचिव ध्रुवराज जोशीले भने, त्यतिन्जेल गाउँ र नगरपालिका प्रमुखउपप्रमुखको उम्मेदवार पनि छनोट गर्ने तयारीमा छौं । एमाले सभासद अफिलाल ओखेडाले काँडा गाउँपालिका प्रमुखमा मानबहादुर बोहरा र उपप्रमुखमा डोल्मा तामाङ, बुङल नगरपालिकाको प्रमुखमा धनबहादुर बोहरा र उपप्रमुखमा धनादेवी कुँवरलाई सर्वसम्मत उम्मेदवार बनाउने निर्णय भएको जनाए । माओवादी केन्द्रले पनि ४ वटा गाउँपालिकाका उम्मेदवारको टुंगो लगाएको छ । कांग्रेसले पनि मस्टा गाउँपालिका प्रमुखको उम्मेदवारमा ज्ञानबहादुर बोहरालाई सर्वसम्मत चयन गरिएको जनाएको छ ।एकै परिवारबाट तीन जना पाँचथर स्थानीय तह निर्वाचनका लागि दलहरूलाई आकांक्षी व्यवस्थापन गर्न कठिन भइरहेका बेला फालेलुङ गाउँपालिका वडा ६ मा तीनवटा ठूला दलले एकै परिवारका तीन जनालाई उम्मेदवार बनाउने भएका छन् । सिदिनकी ३५ वर्षीया सुजाता बान्तावा राईलाई एमालेले वडा अध्यक्षको उम्मेदवार प्रस्ताव गरेको छ । विद्यार्थी जीवनमा एमाले भ्रातृ संगठन अनेरास्ववियुमा काम गरे पनि उनी पछिल्लो समय सामाजिक कार्यकर्ताका रूपमा सक्रिय छिन् । कांग्रेसले सोही वडाका लागि सुजाताका देवर ३२ वर्षीय दीपक राईलाई उम्मेदवार छनोट गरेको छ । माओवादी केन्द्रबाट ४५ वर्षीय महेन्द्रवीर राई छानिएका छन् । उनी सुजाताका जेठाजु र दीपकका दाजु पर्छन् ।"
निर्वाचन सामग्री जिल्ला पुर्याइँदै,"बाँके नेपालगन्जस्थित क्षेत्रीय निर्वाचन कार्यालयले मातहत जिल्लामा निर्वाचन सामग्री पठाउने क्रम तीव्र पारेको छ । फोटोसहितको मतदाता नामावली, आचारसंहिता, नमुना मतपत्र, निर्वाचन अधिकृतको कार्यालयलाई आवश्यक सामान जिल्ला पुगिसकेका छन् । जिल्लामा सहायक प्रजिअ तथा प्रशासकीय अधिकृतको संयोजकत्वमा संयुक्त निर्वाचन सञ्चालन केन्द्र स्थापना गरिएका छन् । नेपाली सेना, सशस्त्र, नेपाल प्रहरी र राष्ट्रिय अनुसन्धान केन्द्र संलग्न केन्द्रले पहिलो चरणको सुरक्षा बैठक बसी कार्ययोजनासहितको प्रतिवेदन पठाइसकेका छन् । निर्वाचन सामग्री जिल्लामा पठाउने क्रम जारी छ, क्षेत्रीय कार्यालयका निर्वाचन अधिकारी वसन्त अधिकारीले भने, सडक सन्जालसँग जोडिएका पहाडी र तराईका जिल्लाले आफ्नै गाडीमा निर्वाचन सामग्री लगेका छन् । कर्णालीका लागि पनि पठाइसकेका छौं । कर्णालीका लागि जहाजमार्फत सामग्री पठाइएको छ । हुम्ला, डोल्पा र मुगुमा सामग्री पुगिसकेको क्षेत्रीय कार्यालयले जनाएको छ । विकट जिल्ला भएका कारण पहिले नै तयारीमा लागेका हौं । मतदाता नामावली र मतदाता शिक्षा सामग्री पठाइसकेका छौं, अधिकारीले भने, कर्णालीका जिल्लामा जहाजबाट पठाउनुको विकल्प छैन । कालीकोट, जाजरकोट, सुर्खेत, दैलेख र बर्दियालगायतका जिल्ला निर्वाचन कार्यालयले भने आफ्नै सवारी साधनमा सामग्री लगिसकेका छन् ।७० प्रतिशत भित्रिए बागलुङ करिब ७० प्रतिशत मतदान सामग्री आएको जिल्ला निर्वाचन कार्यालयले जनाएको छ । स्टेसनरी, व्याट्री, लाइट, ग्लुस्टिक, क्यालेन्डर, निर्देशिका र आचारसंहितालगायत सामग्री प्राप्त भएको जिल्ला निर्वाचन अधिकारी विकासचन्द्र शर्माले बताए । मतपेटिका, नङमा चिनो लगाउने मसी र मतपत्रलगायतका सामग्री प्राप्त भएपछि मात्रै मतदान केन्द्रका अधिकृतलाई सामग्री जिम्मा लगाएर पठाउने तयारी छ । सबै सामग्री प्राप्त भएपछि रुजु गर्ने र मतदान अधिकृतलाई जिम्मा लगाएर सुरक्षित तवरले पठाउने छौं, शर्माले भने, सबै मतदान केन्द्र अनुगमनसमेत गरिसकेका छौं। जिल्लाका चारवटा नगरपालिका बागलुङमा २२, गलकोटमा १३, जैमिनी र ढोरपाटन नगरपालिकामा ११११ वटा तथा गाउँपालिकाअन्तर्गत बडीगाडमा १२, काठेखोलामा १०, निसीखोलामा सात, ताराखोला र तमानमा छछ र वरेङमा पाँचवटा गरी १ सय ३ वटा मतदान केन्द्र तोकिएका छन् ।मतपेटिका आएनगुल्मी लुम्बिनी अञ्चलका पहाडी जिल्लामा अझै निर्वाचन सामग्री पुगेका छैनन् । गुल्मीसहितका जिल्लामा अहिलेसम्म मतपेटिका र फोटोसहितको मतदाता नामावली पुगेको छैन । मतदाता शिक्षाको पोस्टर, हाते पुस्तिका र प्रश्नोत्तर सामग्री भने आइसकेको जिल्ला निर्वाचन कार्यालयले जनाएको छ । कार्यालय प्रमुख गणेशबहादुर खत्रीले मतपेटिका र मतदाना नामावली मंगलबारसम्म आइपुग्ने बताए । कार्यालयले मतदाता शिक्षाका लागि स्वयंसेवकलाई तालिम दिएर गाउँमा खटाएको छ । दुई नगर र १० गाउँपालिका रहेको जिल्लामा १ सय ३८ मतदान स्थलबाट २ सय ४० केन्द्रमार्फत १ लाख ८० हजार ७ सय ७५ मतदाताले मतदान गर्दैछन् ।"
एकतापछि मधेसमा खुसियाली,"मोर्चामा आबद्व सबैजसो दल एक भएपछि खुसी छौँ । कार्यकर्तामा उत्तिकै उत्साह छ, एकताअघिको सद्भावना पार्टीका केन्द्रीय सदस्य रामकुमार दीक्षित भन्छन् ।दल एकताको प्रभाव मधेसीबहुल गाउँमा पनि उत्तिकै परेको छ । नेताहरू मिलेका छन् । संयुक्त भएपछि उनीहरू आफूलाई राजनीतिक रूपमा बलियो महसुस गरिरहेका छन् । एकताअघिको सद्भावना पार्टीका नेता केशवराम बर्माले मधेसी कार्यकर्ताले उठाउँदै आएको माग सुनुवाइ भएको प्रतिक्रिया दिए । गाउँमा जाँदा कार्यकर्ताले फुटेर अधिकार पाइँदैन, मधेसी दल मिलेर आउनुस् भन्थे । जिल्लाबाट यो सम्भव थिएन । तर, परिस्थितिले केन्द्रबाटै मिल्ने वातावरण बनाइदियो, उनले भने, एकतापछि मधेसीका माग पूरा हुने विश्वास कार्यकर्तामा जागेको छ । एकतापछि जिल्ला नेतृत्वका लागि छलफल भइरहेको नेताहरूले बताए । केन्द्रजस्तै जिल्ला अध्यक्षमण्डल गठन गर्ने तयारीमा उनीहरू जुटेका छन् । केन्द्रमा जसरी नेतृत्वको जिम्मा दिइएको छ त्यसरी नै हामी पनि गर्दै छौँ । सबैभन्दा ठूलो कुरा एकता हो । नेतृत्वमा समस्या छैन, तत्कालीन तराईमधेस लोकतान्त्रिक पार्टीका सहमहामन्त्री पशुपति दयाल मिश्राले भने । एकतालगत्तै सरकारसँगको वार्ता सकारात्मक बन्दै गएपछि नेता र कार्यकर्ता खुसी देखिएका छन् । माग पूरा हुने गरी वार्ता सम्पन्न भए उनीहरू स्थानीय तह निर्वाचनमा होमिन तयार भएर बसेका छन् ।"
पुलिस क्लब विजयी,"वीरगन्ज नेपाल पुलिस क्लबले शनिबार विशाल मेमोरियल गोल्डकप फुटबलको पहिलो खेलमै वीरगन्ज युनाइटेड क्लबलाई १० ले पराजित गरेको छ । नारायणी रंगशालामा भएको उद्घाटन खेलमा पुलिसका सुमन लामाले १६ औं मिनेटमा गरेको गोल नै निर्णायक साबित भयो । अन्तिम समयसम्म वीरगन्जका खेलाडीले गोल फर्काउने प्रयास गरे पनि पुलिसको बलियो रक्षापंक्तिलाई चिर्न सकेनन् । डेढ दशकभन्दा बढी समयपछि व्यापारिक नगरीमा भएको राष्ट्रिय स्तरको प्रतियोगिता हेर्न पाउँदा दर्शक रोमाञ्चित देखिए । घरेलु टिमले दर्शकको राम्रो साथ पाएको थियो । वीरगन्जबाट स्थानीय तीन स्थानीय खेलाडीले मात्र खेलेका थिए । आइतबार संकटा क्लब काठमाडौं र एपीएफ क्लबबीच प्रतिस्पर्धा हुनेछ । प्रतियोगितामा नेपालका ए डिभिजनका त्रिभुवन आर्मी, संकटा, हिमालयन शेर्पा, वीरगन्ज युनाइटेड, जनजागृति युवा क्लब सिमरा र भारतको राजमिल पटनासहित ८ टिम सहभागी छन् । विजेताले ५ लाख र उपविजेताले २ लाख ५० हजार नगद पुरस्कार जित्ने छन् । सर्वोत्कृष्ट खेलाडीले सुजुकी मोटरसाइकल प्राप्त गर्ने संयोजक रोशनकुमार कलवारले बताए । प्रतियोगिताको मुख्य प्रायोजक टुबोर्ग बियर तथा सहप्रायोजकमा जगदम्बा सिमेन्ट र रेडबुल छन् ।"
गुजरातको सनसनीपूर्ण जित,धोनीको प्रदर्शनमा पुनेलाई सफलतापुने महेन्द्रसिंह धोनीले नटआउट ६१ र राहुल त्रिपाठीले ५९ रन बनाएपछि राइजिङ पुने सुपर जायन्ट्सले शनिबार सनराइजर्स हैदराबादलाई ६ विकेटले हराएको छ ।
घरेलु मैदानमा धनगढीलाई ताज,"राउन्ड रोबिनमा पहिलो तीन खेल हारेपछि धनगढी बाहिरिने स्थितिमा पुगेको थियो । त्यसपछि जादु भयो, जसले धनगढीलाई फाइनलमा पुर्यायो । शनिबार फाइनलमा पनि धनगढीले त्यस्तै पुनरागमन गर्दै जादु दोहोर्याएको छ । १२ ओभरमा ४८३ को स्थिति झेलेको धनगढीले त्यसपछि गज्जबले खेलेर सगरमाथा सिमेन्ट धनगढी प्रिमियर लिग (डीपीएल) क्रिकेटको उपाधि उचाल्यो । उपाधिसँगै धनगढीले १५ लाख नगद पुरस्कार जित्यो । नेपाली क्रिकेटको सबैभन्दा ठूलो धनराशिको प्रतियोगितामा विराटनगरले उपविजेता भएर ७ लाख हात पार्यो । फ्रेन्चाइज गरेर राष्ट्रियस्तरको नेपाली क्रिकेटमा पहिलो पटक अक्सनबाट प्रतियोगिता आयोजना गरिएको थियो । एसएसपी कार्यालय मैदानमा अन्तिम ५ ओभरमा ७८ रन जोडै धनगढीले विजय आधार तयारमात्र पारेन १५९५ को चुनौतीपूर्ण स्कोर पनि बनायो । विराटनगरको सबै आशा कप्तान शरद भेषावकर र दीपेन्द्रसिंह ऐरीमा थियो । सुसन भारीले दुवैलाई आउट गरेपछि विराटनगर १८१ ओभरमै ९७ रनमा अलआउट हुनपुग्यो । पछिल्लो चार र फाइनलमा हामीले राम्रो क्रिकेट खेल्यौं, खेलाडीहरूले पनि राम्रो खेले । एउटा कप्तानका रूपमा यो उनीहरूसँग यो भन्दा बढी माग्न सकिन्न, धनगढीका कप्तान पारस खड्काले भने, खेलाडीको प्रतिबद्धता पनि निकै राम्रो थियो । सबैभन्दा महत्त्वपूर्ण निर्णायक क्षणहरूमा उनीहरूले राम्रो प्रदर्शन गरे । ब्याटिङपछि फिल्डिङ पनि हाम्रो चुस्त थियो ।धनगढीले पछिल्लो १० ओभरमा १ सय १८ रन जोड्यो । पृथु बाँस्कोटा १४ र कप्तान पारस २९ रन बनाई आउट भएपछि पछिल्ला ओभरमा धनगढीको ब्याट अझै खुल्यो । पारसले ३४ बल खेल्दा ३ चौका र १ छक्का प्रहार गरे । आरिफ शेख र अमरसिंह राउटेलाले त्यसपछि ४ ओभरमै ६३ रन जोड्न भ्याए । आरिफले २८ बलमा ५० रन पूरा गरी प्रतियोगिताकै छिटो अर्धशतक बनाए । १९ औं ओभरमा आउट भएका आरिफले ३० बल खेल्दा ४ चौका र ४ छक्का प्रहार गरी ५४ रन बनाए । अमरसिंह ३१ र सौरभ खनाल १४ रनमा अविजित रहे । अमरले १५ बल खेलेर ३ चौका र २ छक्का तथा सौरभले ५ बल खेलेर १ छक्का र १ चौका प्रहार गरे । हामीले प्रतियोगिताभर राम्रै खेल्यौं, फाइनलसम्म पुग्नु पनि ठूलो उपलब्धि हो, विराटनगरका कप्तान शरद भेषावकरले भने, धनगढीले धेरै राम्रो खेल्यो, राम्रो स्कोर बनायो । यसको श्रेय धनगढीलाई दिनुपर्छ । आरिफ र अमरले धेरै राम्रो ब्याटिङ गरे र हाम्रो हातबाट खेल खोसे । धनगढीको स्कोर पछयाउनै नसकिने त थिएन । तर योजनाअनुसार आज हाम्रो केही चलेन । पहिलो २ ओभर मेडन फालेका जितेन्द्रले आफ्नो तेस्रो ओभरमा १६ र चौथोमा १५ रन खर्चिए । सुशील कँडेलले २ विकेट लिए । उनले ४ ओभरमा ३२ रन खर्चे । जितेन्द्र, सन्दीप लामिछाने र प्रकाश विष्टले १(१ विकेट लिए । सन्दीपले ४ ओभरमा ११ रनमात्र खर्चिदा कुनै विकेट लिन नसकेका दीपेन्द्रले ४० रन दिन पुगेका थिए । विराटनगरबाट ओपनर अमित श्रेष्ठले २७ बल खेल्दै २६ रन बनाए । उनका जोडी आसिफ ३ रनमै आउट भए । तर दीपेन्द्र १३ र शरद २ रनमा आउट भएपछि १२ ओभरमै खेल विराटनगरको हातबाट निस्किएको थियो । दुवैलाई आउट गरेका देव्रेहाते सुसनले ४ ओभरमा १ मेडन राख्दै १८ रन खर्चेर ३ विकेट लिए । आरिफ र सौरभले २२ तथा रामनरेश गिरी र ललित राजवंशीले ११ विकेट लिए । विराटनगरबाट प्रनित थापाले २९ बलमा २२ रन बनाए । उनले ३ चौका र आफ्नो टोलीका एकमात्र छक्का प्रहार गरेका थिए । अर्का दोहोरो स्कोर बनाउनेमा अमित शाह (१३) थिए । विराटनगरले पनि राम्रै खेलेको हो, तर आज हाम्रो दिन थियो । त्यही भएर राम्रो खेलेर हामी जित्न सफल भयौं । यदि विराटनगरको दिन हुन्थ्यो भने उनीहरूले जित्थें, पारसले भने । पारसको बढी रनपारस खड्का प्रतियोगिताको सर्वाधिक रन बनाउने खेलाडी बने । पहिलो ४ खेलमा २५ रनमात्र बनाउन सकेका पारसले १ सय ७५ रन बनाए । फाइनलमा सानदार अर्धशतकीय इनिङ्स खेलेका धनगढीकै आरिफ १ सय ६८ रनका साथ दोस्रो स्थानमा रहे । धनगढीकै अनिल मण्डल १ सय ५१ रनका साथ तेस्रो स्थानमा रहे । फाइनलमा चल्न नसकेका विराटनगरका शरद १ सय ४७ रनका साथ चौथो स्थानमा रहे ।"
सुशीललाई मोटरसाइकल,"विराटनगरका देव्रेहाते स्पिनर सुशील कँडेल म्यान अफ द सिरिज भए । उनलाई जगदम्बा मोटर्स र जेके अटोमोटिभ्स धनगढीबाट २ सय सीसीको अपाच्चे मोटरसाइकल प्रदान गरिएको थियो । हरेक खेलको म्यान अफ द म्याच प्रदर्शनका आधारमा दिइने प्रतियोगिताकै उत्कृष्ट खेलाडीमा चुनिँदा सुशीलले ८ अंक जोडेका थिए । सुशीलले सर्वाधिक १७ विकेट पनि लिए । फाइनलमा दुई विकेट लिएपछि उनी प्रतियोगिताको सर्वाधिक विकेट लिने खेलाडी बनेका थिए । रूपन्देही च्यालेन्जर्सका शाह आलमले १६ विकेट लिएका थिए । तर उनको टोली फाइनलमा नभएपछि म्यान अफ द सिरिजमा सुशीललाई चुनौती दिन सक्नेमा फाइनल खेलेका टोलीका कप्तानद्वय धनगढीका पारस र विराटनगरका शरदमात्र बाँकी थिए । सुशील चितवनका हुन् । उनीसँगै विराटनगरमा सन्दीप लामिछाने, आकाश थापा र किशोर महतो गरी चितवनका चार खेलाडी रहेका थिए । आफ्ना जिल्लाका खेलाडीको खेल हेर्न चितवन जिल्ला क्रिकेट संघका अध्यक्ष कैलाश प्रधान, सचिव उमेश पिया, कोषाध्यक्ष भरतकाजी कुँवर, सदस्य सुदीप पिया र पूर्व खेलाडी कुश गुरुङ धनगढी आइपुगेकाका थिए । चितवन जिल्ला क्रिकेट संघले धनगढीमा क्रिकेट रंगशाला निर्माणको घोषणा गरिएको ड्रिम फाप्लाका लागि ५० हजार जम्मा गर्यो ।"
बिर्तामोडलाई उपाधि,पाँचथर पाँचथर गोल्डकप फुटबलको उपाधि झापा ११ बिर्तामोडले जितेको छ । उसले एपीएफ पूर्वाञ्चललाई टाइब्रेकरमा हराएको हो । शनिबार निर्धारित समयमा दुवैबाट गोल नभएपछि खेल टाइब्रेकरमा पुगेको थियो । विजेताले एक लाख ५० हजार र उपविजेताले १ लाख रुपैयाँ पुरस्कार पाएका थिए । उष्कृष्ट खेलाडी झापाका देवेन्द्र तामाङ र चार गोल गरेका सर्वाधिक गोलकर्ता विशाल राई भए ।
सुन्दर सौराहा,"त्यस्तो ठाउँमध्ये चितवन पनि एक हो । चितवनमा पर्यटकीय नगरी सौराहा छ । यहाँको राप्ती किनारमा देखिने सूर्योदय र सूर्यास्तको मनमोहक दृश्यले सबैलाई लोभ्याउँछ । राप्ती किनारकै डयाममा बसेर चितवन राष्ट्रिय निकुञ्ज हेर्न पनि सकिन्छ । नदी किनारमा लडिरहेका गोहीको दृश्यले फोटो खिच्न बाध्य बनाउँछ । रमाइलो वातावरणमा नयांँनयाँं वन्यजन्तु देख्दा समय बितेको पत्तै हुन्न । दिनभर सौराहा आसपासको क्षेत्र घुम्दैमा फुर्सद पाइँदैन । यही ठाउँमा हात्ती प्रजनन केन्द्र पनि छ । हात्तीको बच्चा (छावा) खेलिरहेको हेर्न निकै रमाइलो हुन्छ । थारू संग्रहालय र चेपाङ संग्रहालय घुमेपछि ती समुदायबारे जानकारी पाइन्छ । राष्ट्रिय प्रकृति संरक्षण कोष, जैविक विविधता संरक्षण केन्द्रको प्रवेशद्वारमै वन्यजन्तुको अंग र हाडखोर राखिएको संग्रहालय छ । त्यहाँं लेखिएका कुरा पढेर वन्यजन्तुलाई नजिकबाट चिन्ने अवसर पाइन्छ । सौराहामा सयभन्दा बढी सुविधा सम्पन्न होटल र रेस्टुराँहरू छन् । दिनभर घुमेर थकित भए पनि साँझ सौराहाको झिलिमिलीले थकान भुलाउँछ । राति बास बसेका पाहुनलाई होटलहरूले कलाकारलाई बोलाएर थारू समुदायको संस्कृति देखाउँछन् । आफ्नै खुसीले थारू कल्चर हाउस मा गएर पनि यो समुदायको संस्कृतिबारे बुझ्न सकिन्छ । गर्मी भए पनि बास बसेका अधिकांश होटलले स्विमिङ पुलको सुविधा दिने गरेका छन् सौराहामा गर्मी छल्ने अर्को उपाय पनि छ । राप्ती किनारमा हात्तीमाथि बसेर इलिफेन्ट बाथ (हात्तीसँग स्नान) गर्न सकिन्छ । राप्ती किनारमा लस्करै रहेका रेस्टुराँमा बसेर परिवारसँग खाजा खाँदै नदीमा आएर गैंडाले पानी खाएको दृश्य हेर्नुको मज्जा नै बेग्लै हुन्छ । सौराहाबाट हात्ती र जिप सफारी गर्ने सुविधा छ । हात्तीमाथि चढेर सामुदायिक वन र निकुञ्ज घुम्न सकिन्छ । जिप सफारीमा जाँदा निकुञ्जमा मृग, एकसिंगे गैंडा, भालु, गौरीगाई, मयूर, पाटेबाघ, चितुवा, बँदेल देखिन्छन् । २०३० सालमा स्थापना भएको चितवन निकुञ्जमा ६ सय ५ गैंडा, १ सय २० पाटेबाघ, ३ सय ६८ गौरीगाई छन् । निकुञ्ज ठूलो छ । यसको क्षेत्रफल ९ सय ३२ वर्गकिमि छ । निकुञ्जभित्रै रहेको घडियाल गोही संरक्षण प्रजनन केन्द्र सबैका लागि नौलो गन्तव्य बन्न सक्छ, जहाँ गोहीका बच्चा देख्न पाइन्छ । उता राप्ती किनारमा डुंगा सयर गर्दा नदी किनार आसपास देखिने ठूलो संख्याका चराले मोहित बनाउँछन् । जताततै चरैचरा देखिन्छन् । चराको आवाजले सबैलाई एकाग्रह बनाउँछ । नेपालको सबैभन्दा बढी चरा पाइने ठाउँ चितवन नै हो । यहाँ ६ सय ३४ प्रजातिका चरा पाइन्छन् । यो सिजनमा विदेशबाट समेत ससाना बालबालिका आफ्ना अभिभावकसँग चितवन घुम्न आउँछन् । विद्यालय छुट्टीको समय पारेर नेपालकै विभिन्न भागका बालबालिका पनि अभिभावकसँग घुम्न आउने गर्छन् । चितवन आएपछि देवघाट क्षेत्र, चितवनको पुरानो सदरमुकाम उपरदाङ गढी, नारायणी किनारमा पनि घुमघाम गर्न सकिन्छ । हालसालै सञ्चालनमा आएको नवलपरासीस्थित साश्वत धाम पनि जान सकिन्छ । तस्बिरहरू : विमल खतिवडा"
मूर्तिकारको कथा,"यो बाल चित्र कथाको किताब हो । ऐतिहासिक लोककथामा आधारित यो किताब नेपाली र नेपाल भाषा दुवैमा लेखिएको छ । कथामा ढुंगाको मूर्ति बनाउने एउटा सिपालु मूर्तिकारलाई त्यतिबेलाका राजाले फेरि अर्को राम्रो मूर्ति नबनाओस् भनेर उसको दाहिने हात काटिदिन्छन् । तर मूर्तिकारले मूर्ति बनाउन छोड्दैनन् । उनी देब्रे हातले मात्रै भए पनि मूर्ति बनाउँछन् । त्यो मूर्ति पनि निकै राम्रो बन्छ । राजाले त्यो थाहा पाएर उनको देब्रे हात पनि काटिदिन्छन् । त्यसपछि मूर्तिकारले अति मिहिनेत गरेर खुट्टाको सहाराले मूर्ति बनाउँछन् । त्यो देखेर राजालाई पछुतो हुन्छ । राजाले ठूलो कदर गर्दै उनका मूर्तिहरू पहाड, नगर र नदी छेउमा स्थापना गरी मन्दिर बनाउँछन् । एकाराम सिंको शब्द र चित्र रहेको यो किताब २६ पृष्ठको छ । किताबको मूल्य ८० रुपैयाँ हो ।"
नव वर्ष,अटुट र गतिशील छसमयको चालत्रिहत्तर साल बिदा भईलाग्यो चौहत्तर साल । नयाँ वर्ष आउँदाखेरि छायो मनमा उमङ्ग हरियाली प्रकृतिमा देख्छु सबैजना दङ्ग ।सानोबाट ठूलो कक्षाचढाउँछ नयाँ वर्षहातमा छ नयाँ किताबमनमा छ हर्ष । नयाँ वर्ष रमाइलो ठाउँ घुम्न जान्छन् सबैजना मनका इच्छा पूर्ण होऊन् सबैलाई शुभकामना ।
शुभकामना,चैत महिना अन्त्य भईवसन्तको मध्यकालहरियाली बोकी साथमाआयो नयाँ साल भित्तेपात्रो फेरियो है घरअफिस जताततै रमाइलो पो देख्छु म त दु:खपीडा छैन कतैखुसी देख्छु घरमा मान्छेपशुपक्षी वनमाकोइलीले गीत गाउँदाखेरिहर्ष छाउँछ मनमा पूरा होओस् मनको इच्छा सफल होऊन् सबै जना सन्देश यही मेरो छ नयाँ वर्षको शुभकामना
लगनशील छात्र,"एकादेशमा एउटा गाउँ थियो । त्यस गाउँको नाम लगनपुर थियो । त्यस गाउँमा एकजना धनी महाजन बस्थे । तिनको छोराको नाम रक्की थियो । ऊ साह्रै अल्छी थियो । उसलाई आफ्नो धनको घमण्ड थियो । त्यही गाउँमा एउटा गरिब परिवार थियो । तिनीहरूसँग जग्गा, जमिन, धन केही थिएन । सम्पत्तिको नाममा उनीहरूसँग एउटा छोरो मात्र थियो । उसको नाम रामु थियो । रक्की र रामु एउटै विद्यालयमा पढ्थे । रक्कीले पढाइमा ध्यान दिँदैन्थ्यो । साथीहरूसँग झगडा गर्ने, उनीहरूलाई सताउँदा उसलाई आनन्द लाग्थ्यो । गरिब रामुका पुराना लुगा देखेर उसले सधैं जिस्क्याउनुका साथै कहिलेकाहीं त च्यातिदिने पनि गथ्र्याे । कक्षामा सबैजना ऊदेखि डराउँथे । उनीहरूको बीचमा पढाइको विषयमा एउटा अन्तर थियो रामु मिहिनेती र लगनशील छात्र थियो र जहिले पनि प्रथम हुन्थ्यो तर रक्की जहिले पनि फेल मात्र हुन्थ्यो । रामुको बुबा लामो समयदेखि बिरामी थिए । उनको उपचार गर्नका लागि धेरै पैसा चाहिन्थ्यो । तर, उनीहरूसँग त्यो थिएन । त्यसैले रामु र उसकी आमाले दिनरात काम गर्नुपथ्र्यो । रामु विद्यालय गएर आएपछि एक घण्टा जति गृहकार्य गथ्र्यो र त्यसपछि ऊ आमालाई सघाउने गथ्र्यो । राति अबेरसम्म जागेर भए पनि पढ्थ्यो । रामुको घरमा एउटा गाई थियो । त्यो गाईले धेरै दूध दिन्थ्यो । त्यही दूध बेचेर उनीहरूको खर्च चलेको थियो । रामु त्यही गाई बेचेर आएको पैसाबाट आफ्नो बुबाको उपचार गर्न चाहन्थ्यो तर गाई बेचेपछि उनीहरूले के खाने भन्ने समस्याले आमा छोरा पिरोलिइरहेका थिए । एक दिनको कुरा हो, विद्यालयमा चन्दु सरले किसानको मिहिनेत र हाम्रो जीवन भन्ने शीर्षकमा निबन्ध प्रतियोगिताबारे जानकारी गराउँदै जसले यो निबन्धमा प्रथम स्थान हासिल गर्छ, त्यसले २० हजार रुपैयाँ पाउनेछ भनेर सूचना सुनाउनुभयो । यो सुन्नेबित्तिकै रामुले घरमा गएर रातभरि बसेर निबन्ध लेख्यो । दोस्रो दिन विद्यालयमा निबन्ध बुझाउन लाग्दा रक्कीले उसलाई खिसी गरेर आफ्नो निबन्ध नै प्रथम हुन्छ भन्दै रामुको निबन्ध च्यातिदियो । बिचरा, रामु निकै बेर रोयो अनि फेरि रातभरि बसेर अर्को निबन्ध लेखेर बुझायो । केही दिनपछि उसको निबन्ध प्रथम घोषित भएर उसले २० हजार रुपैयाँ पनि पायो । उसलाई सबैले प्रशंसा गरे । रक्की भने रिसले चुर भयो ।त्यसपछि रामुले आफ्नो बाबुको उपचार गर्यो । अब तीनै जनाले मिहिनेत गर्न थाले । उनीहरूले एउटा अर्को गाई पनि किने । दूध बेचेर अझ धेरै कमाउन सक्ने भए । रामु पढाइमा झनै मिहिनेत गर्न थाल्यो । पढाइका साथै उसले राम्रा कथा, निबन्ध, कविता आदि पनि लेख्ने गथ्र्यो । मिहिनेतका कारण रामु ठूलो भएर प्रसिद्ध लेखक बन्यो । उनीहरूको परिवारले सुखी जीवन बिताए । रामु एक असल मान्छेका रूपमा चिनियो भने घमण्ड गर्नाले र मिहिनेत नगर्नाले रक्की एक खराब र काम नलाग्ने मानिस बन्न पुग्यो ।"
निराकारको नयाँ साथी,"चैत अन्तिमतिर कक्षा ३ को जाँच सकिएपछि निराकारको निकै दिन स्कुल बिदा भयो । ऊ स्कुलमा सधैं नयाँ नयाँ कुरा गरेर बस्थ्यो तर घरमा भएकोले नयाँ कुरा गर्न सामान पनि थिएन र सिकाउन म्याडम पनि हुनुहुन्न थियो । दिनभरि बनेपामा एक्लै भएकोले उसलाई धेरै बोर लागेर आफ्नो सधैं एउटै देखिने घर र कोठा सजाउने निधो गर्यो उसले। घरबाट पर बारीमा फूलका बोट थिए । उसले फूल टिपेर कोठामा ल्याएर सजाउने निर्णय गर्यो । फूल टिप्नै लाग्दा फूल कराए, हेर, हाम्लाई नटिप । उसले सुन्दै नसुनी फूलहरू टिप्न लागेपछि त्यहाँ माहुरी, भँवरा र पुतलीहरू आए । तिनीहरू सबैले एकै स्वरमा भने, हेर फूलहरू भनेका हाम्रा जीवनका स्रोत हुन् । तीबिना हामी बाँच्न सक्दैनौं। फूलहरू भएनन् भने रस खान नपाएर हामी त अकालमै मर्छौं । तिमीले यहाँबाट फूल टिपेर लगेर घरमा सजाउँदा एक दिन सजिएला, दुई दिन सजिएला तिम्रो घर । तर तेस्रो दिन त त्यो फूल ओइल्याएर सुक्छ । त्यो सीमित समयका लागि आफ्नो घर राम्रो देखाउन फूल टिपेर लैजाँदा हामीहरूको जीवन संकटमा पर्छ । त्यस्तै कलिलैमा टिपेको फूलबाट बीउ उत्पादन हुँदैन र भोलि त्यस्तै बिरुवहाारु उम्रने सम्भावना पनि न्युन हुँदै जान्छ । यति सुनिसकेपछि निराकारले फूल टिप्न छोडेर वरपरका फूलका बोटहरूमा हेर्यो । त्यहाँ त थुप्रै अरू माहुरी, भँवरा, पुतलीलगायत अन्य किटहरू मजासँग फूलमा खेल्दै रस चुस्दै छन् । उसले सोच्यो, उनीहरूको आहारको स्रोत नै मैले चुडेर लगिदिए भने बिचरा यति धेरै जीवहरू के खाएर बाँच्छन् ? उसले यो सोचेर थप फूलका बेर्नाहरू घरवरिपरिको खाली जग्गाभरि सार्यो । केही दिनमै ती बिरुवाहरू फुल्न थाले । उसको घर पनि बाहिरैबाट फूलले गर्दा उज्यालो र रंगीचंगी देखियो । यो देखेर उसकी ममी पनि ऊदेखि ज्यादै नै खुसी हुनुभयो । घरवरिपरि वातावरण सुन्दर त भयो नै साथमा अझ थुप्रै कीराहरूले आफ्नो आहार नजिकै पुर्याउन सक्ने भए । निराकार आजकाल एक्लो छैन । उसैले बनाएको बगैंचामा ऊ थुप्रै नयाँ पुतली, माहुरी र भावरा साथीहरूसँग खेल्छ । यसरी कुनै चिजको आवश्यकता हामीलाई भन्दा अरू कसैलाई छ भने त्यो उनीहरूलाई दिनुपर्छ । यसले उनीहरूलाई खुसी बनाउँछ र त्यो खुसी हाम्रो जीवनमा पनि सर्छ । निराकारले टिप्न लागेको फूल पनि नटिपेर थप फूल रोपिदिँदा उसको घर पनि राम्रो भयो, ममीबाबा पनि खुसी हुनुभयो र उसले पनि घरकै आँगनमा खेल्ने थुप्रै साथीहरू पायो ।"
छोराको प्रश्न,"राजु सधैं उठ्ने समयभन्दा अलि छिटो ब्युँझयो । हिजो मामाघरमा भोज परेकोले होमवर्क गर्न भ्याएको थिएन । त्यसैले होमवर्क गर्न छिटो उठे । आङ तन्काउँदै यसो झयालबाहिर हेरेको त माथि झयालबाट बाटोमा फोहोर फालेको देखे । त्यो दृश्य देखेर राजु छक्क परे । छक्क मात्र परेनन्, तीन छक्क नै परे । हतारहतार उनले आमालाई बोलाए, आमा ए आमा हजुर आमा माथिबाट ओर्लेर सोध्नुभयो, किन बाबु ?होइन आमाले के गर्नुभएको ? होइन बाबु मैले के गरेँ र ? किन चिच्याएको ?हैन तपाईंलाई थाहा छैन ?के कुरा बाबु ? आमाले झयालबाट फोहोर बाटोमा किन फाल्नुभएको ए, त्यो फोहोर ? पछि सडक बढार्ने कुचिकारले उठाइहाल्छ नि छोराको आश्चर्य चकित प्रश्नको जवाफ आमाले हल्का रूपले दिनुभयो । आ, आमाको कुरो पनि, पछि कुचिकारले उठाएन आएन भने त, फोहोर त दिनभरि बाटोमै रहने भो ? हाम्रो घरआँगनको वातावरण पनि प्रदूषित हुने, त्यति मात्रै हो र ? आहिलेको वर्षायाममा त झनै खतरा हुन्छ । त्यतिबेला सरुवा रोगहरू फैलन सक्ने डर हुन्छ । फेरि नि आमा आमालाई कतिको सम्झना छ अस्ति उ: त्यो पल्लो घरको छिमेकी दाजुकी छोरी निकिता बिरामी परेको यही फोहोरका कारणले त हो नि, बिर्सनुभयो ?छोराको सुझाउने कुरो सुनेर आमाले दङ्ग पर्दै भन्नुभयो, स्यावास छोरा आज मेरो आँखा खोलिदियौ । अबदेखि फोहोर फाल्न बन्द गर्छु ।अनि नि, फोहोरलाई छुट्टयाएर विर्सजन गर्नुपर्छ आमा । हैन छोरा, फोहोरलाई कसरी छुट्टयाउने नि ? आमाले प्रश्न गर्नुभयो । हेर्नुस् आमा, कुहिने र नकुहिने फोहोर छुट्टयाउने । कुहिने चिजहरू तरकारीबाट निस्कने फोहोरजति डस्टविनमा राख्ने, पछि मलको रूपमा प्रयोग गर्न सकिन्छ । अर्कोथरी नकुहिने चिजहरू फलाम, शिशाका टुक्रा, प्लास्टिकका झोलाहरू जम्मा गरी हामीले कबाडीलाई बिक्री पनि गर्न सक्छौं नि आमा । ओ हो कस्तो राम्रो उपाय बाबुले यस्तो कुरा कसरी थाहा पायौ नि ? ए, यो कुरो त मैले, हाम्रो वातावारण किताबमा पढेर थाहा पाएको नि आमा राजुले फुरुङ्ग हुँदै भन्यो । त्यसपछि राजुकी आमाले झयालबाट फोहोर फाल्न छाडेर फोहोर छुट्टयाउने कामतिर लाग्नुभयो ।"

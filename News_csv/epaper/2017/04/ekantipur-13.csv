शीर्षक,विवरण
एनसेलसँग ३२ अर्ब कर उठाऊ,जम्मा ३२ अर्ब २ करोड
मधेसवादी ६ दलको एकता तयारी,"भट्टराईयादव एकता साताभित्रैअर्कोतर्फ नयाँ शक्ति पार्टी र संघीय समाजवादी फोरमबीच एक साताभित्र पार्टी एकता भइसक्ने उच्च स्रोतले जानकारी दिएको छ । दुई दलबीच वैशाख ६ गते एकता हुने चर्चाबीच पार्टी संयोजक बाबुराम भट्टराईले मिति घोषणा भइनसके पनि एकता प्रयास अन्तिम चरणमा पुगेको कान्तिपुरसँग बताए । दुई दलबीच एकतापछि भट्टराई अध्यक्ष, उपेन्द्र वरिष्ठ नेता र अशोक राई तेस्रो वरीयताका नेता बन्ने समझदारी भएको स्रोतले बतायो । तर नयाँ बन्ने पार्टीको नाम के हुने भन्ने टुंगो अझै लाग्न बाँकी छ । नयाँ शक्तिको तर्फबाट निकटस्थसँग प्रस्तावित पाँच नाम पठाइएको छ, जसमा नयाँ राष्ट्रिय पार्टी, नयाँ समाजवादी पार्टी, सामाजिक लोकतान्त्रिक पार्टी, प्रगतिशील लोकतान्त्रिक पार्टी, इन्द्रेणी पार्टी र नया शक्ति फोरम छन् । तीमध्ये पार्टीको नाम नया शक्ति फोरम हुने सम्भावना रहेको स्रोतले बतायो ।हाम्रो बीचमा एकता प्रयास अन्तिम चरणमा पुगेको साँचो हो, तर तात्विक निष्कर्ष नआउँदासम्म यसबारे सम्पूर्ण कुरा भनिहाल्न सकिन्न, भट्टराईले भने, राज्य पुन:संरचनाको अग्रगामी मुद्दा, समावेशी समानुपातिकता, संघीयताजस्ता विषयमा विचार मिल्नेहरूसँग एकता गर्ने क्रममै यो छलफल भइरहेको हो । परिर्तनका उपलब्धि जोगाउन पनि यो जरुरी भइसकेको छ ।एकतासम्बन्धी वार्तामा सहभागी हुने गरेका संघीय समाजवादी फोरम सहअध्यक्ष राजेन्द्र श्रेष्ठले एकताका लागि छलफल चलिरहेको भए पनि तत्कालै टुंगो लागिहाल्ने सम्भावनाबारे खुलेर बताउन मानेनन् । उनले संघीयतालगायतका मुद्दा जोगाउनका लागि विचार मिल्नेसँग एकता प्रयास हुनु अनौठो नभएको भन्दै नयाँ शक्तिसँगको एकता सम्भावना स्वीकार गरे ।"
चन्द्रागिरिबारे छानबिन गर,"भन्सार महसुल छुट दिएकोमा पनि महालेखा परीक्षकको कार्यालयको आपत्ति छ । आर्थिक ऐन, २०७१ को दफा १४(३) ट र १४ (३) ग मा केबलकार निर्माण गर्ने उद्योगले निर्माण कार्यका निमित्त आवश्यक पर्ने शीर्षक ७३ अन्तर्गतको तयारी क्याब वा क्याब निर्माण गर्न आवश्यक पर्ने स्टिल पाता पैठारी गर्दा भन्सार महसुलमा ५० प्रतिशत छुट दिने व्यवस्था छ । साथै भन्सार दरबन्दी उपशीर्षक ७३०८२ मा पर्ने टावर र ल्याटिस मास्टमा २० प्रतिशत भन्सार महसुल तथा १३ प्रतिशत मूल्य अभिवृद्धि कर लगाई जाँचपास गर्नुपर्ने व्यवस्था छ, प्रतिवेदनमा भनिएको छ, सुक्खा बन्दरगाह भन्सार कार्यालयबाट गत वर्ष एक केबलकार सञ्चालकले भाग ७३ मा पर्ने ३० करोड ८४ लाख मूल्यका स्टिल तथा फलामका पाता एवं पोलहरू पैठारी गर्दा मेसिनरी मानेर बैंक ग्यारेन्टीको सुविधा प्रदान गरी दरबन्दीअनुसार लाग्ने भन्सार महसुल र मूल्य अभिवृद्धि कर असुल नगरेबाट घटी भएको राजस्व ६ करोड २६ लाख सम्बन्धित व्यवसायीबाट असुल गर्नुपर्छ । उक्त रकम अर्थ मन्त्रालयका नाममा बेरुजु देखाइएको छ । उक्त आधारमा सरकारले अब ६ करोड २६ लाख रुपैयाँ सरकारले चन्द्रागिरि केबलकारबाट असुल गर्नुपर्ने देखिन्छ । पूर्वअर्थमन्त्री रामशरण महतको पालामा चन्द्रागिरि केबलकारलाई भन्सार तथा विभिन्न छुट दिइएको हो । उच्च राजनीतिक तथा प्रशासनिक अधिकारीहरूबीचको मिलेमतोमा सरकारले चन्द्रागिरि केबलकार निर्माणमा मनपरी गरेको हो । न्यून मूल्यमा जग्गा पाएको चन्द्रागिरिले जथाभावी संरचना बनाएको भन्दै आलोचना भएको छ । संसदको वातावरण समिति र उद्योग वाणिज्य तथा उपभोक्ता हित सम्बन्ध समितिले समेत छानबिन गरी कम्पनी तथा सरकारका निकायहरूलाई निर्देशन दिएको छ । महालेखा परीक्षकको कार्यालयको प्रतिवेदनले उक्त दुरुपयोगलाई थप पुष्टि गरिदिएको हो ।"
अन्तर्घातीलाई छाडिन्न : देउवा,"पोखरा कांग्रेस सभापति शेरबहादुर देउवाले स्थानीय तहको निर्वाचनमा अन्तर्घात गर्ने नेताकार्यकर्तालाई नछाड्ने चेतावनी दिएका छन् । पोखराको चिप्लेढुंगामा बुधबार ४ नम्बर प्रदेशस्तरीय सभालाई सम्बोधन गर्दै उनले चुनावमा अन्तर्घातको विषयमा मात्र सतर्कता अपनाउन जरुरी रहेको बताए । चुनावमा पार्टी हार्छ भने त्यो अरूका कारण नभएर आफ्नै पार्टीको अन्तर्घातका कारण हुन्छ, सभापति देउवाले भने, कांग्रेस अरूसँग हार्दैन, हारे कांग्रेससँगै हार्छ । त्यस्तालाई छाडिँदैन । नगर र गाउँपालिकाको निर्वाचनका लागि योग्य उम्मेदवार छान्ने अधिकार क्षेत्रीय र जिल्ला कार्यसमितिलाई दिइएकाले मिलेर छनोट गर्न उनले अगुवा कार्यकर्तालाई निर्देशन दिए । पार्टीको क्षेत्रीय र जिल्ला समितिले मात्रै आफ्ना ठाउँबाट को योग्य हो भन्ने थाहा पाउन सक्छन्, केन्द्रमा नामावली पठाएर सही मान्छे चिन्न सकिँदैन, उनले भने, तपाईंहरूले नै जान्नुहुन्छ । स्थानीय तहको निर्वाचनलाई संविधान कार्यान्वयनको महत्त्वपूर्ण अवसर भएको उल्लेख गर्दै देउवाले पार्टीबाट उम्मेदवारीको टिकट पाउनेलाई सबैले सघाउनुपर्ने उनले बताए । २०१५ सालको बीपी कोइरालाको प्रधानमन्त्रीत्वको सरकारको स्मरण गर्दै उनले मुलुकमा समावेशी अधिकारका अवसरको अभ्यासमा आफ्नो पार्टी अग्रणी रहेको दाबी गरे । कर्णाली, महिला, मधेसी, आदिवासी जनजाति, दलित, समाजमा पछि परेकाले अधिकार पाउनुपर्छ भन्ने कांग्रेसको मान्यता हो, उनले भने, पृथ्वीनारायण शाहले देश एकीकरण गर्दा पनि त्यसबेला लडाइँको अग्रमोर्चामा हुने आदिवासी जनजाति हुन्, देश सबैको हो । अधिकार माग्दा एमालेले मधेसीलाई भडकाएको आरोप लगाएका उनले सबैले आफ्नो अधिकार माग्न पाउनु नै लोकतन्त्र भएको बताए । वृद्धभत्ताको व्यवस्था गरिनुको पछाडि सरकारको दिन सक्ने आर्थिक हैसियत बनाउने काम आफ्नो पार्टीले गरेको दाबी उनले गरे । पैसा हामीले ल्याएका हौं, विदेशीले कांग्रेसलाई पत्याउँछन्, उनले भने, हाम्रो पार्टीले जिते वृद्धभत्ता दोब्बर बनाइदिन्छौं ।सभामा कांग्रेस वरिष्ठ नेता रामचन्द्र पौडेल र महामन्त्री शशांक कोइरालाले पनि पार्टीको जितका लागि विद्रोही उठ्ने र अन्तर्घात गर्न नहुने बताएका थिए । कोइरालाले स्व गिरिजाप्रसादको सम्झना गर्दै भने, गिरिजाबाबु भन्नुहुन्थ्यो मलाई कसैको डर लाग्छ भने त्यो आफ्नै छाया हो । त्यो भनेको कांग्रेस हार्यो भने हराउने कांग्रेस नै हुन्छ। पार्टीले उम्मेदवारी चयनको अधिकार स्थानीय नेतृत्वलाई दिएकाले योग्यलाई छान्न उनले सुझाव दिएका थिए । नेता पौडेलले मधेसवादी दलहरूलाई स्थानीय निकाय निर्वाचनको अभ्यासबाट नभाग्न आग्रह गरेका थिए । उहाँहरू अधिकारका लागि लड्नु भएको हो, संविधानले प्रदेश र स्थानीय निकायलाई दिएको अधिकार अब चुनावबाट नेतृत्व हातमा लिएर अभ्यास गर्नुपर्छ, उनले भने, प्रदेशलाई अधिकार दिँदा जनतालाई स्थानीय तहमा अधिकारसम्पन्न बनाउनु पनि हाम्रो दायित्व हो । एमालेलाई गाली गर्न मात्रै करिब पाँच मिनेट खर्चेका उनले समस्या उब्जाउने काम मात्रै एमालेले गर्दै आएको आरोप लगाए । सभाका सबैजसो वक्ताले मधेस र पहाडबीच फाटो ल्याउन सक्रिय रहेको आरोप लगाउँदै एमालेविरुद्ध आक्रोश पोखेका थिए ।सभालाई नेताहरू कृष्ण सिटौला, गृहमन्त्री विमलेन्द्र निधि, गोपालमान श्रेष्ठ, तारानाथ रानाभाट, शारदा पौडेल, उमा अधिकारी, जितजंग बस्नेत र नयनसिंह महरलगायतले सम्बोधन गरेका थिए । सभामा कास्की, तनहुँ, स्याङ्जा, पर्वत, बागलुङलगायत जिल्लाबाट सहभागी आएका थिए । आमसभाअघि पोखराको सभागृहचोक, बागलुङ बसपार्क, रानीपौवा, बगरबाट र्याली सुरु भई चिप्लेढुंगा पुगेको थियो ।"
विधेयकविरुद्ध मोर्चा आन्दोलनमा,"बैठकपछि जारी वक्तव्यमा विगतमा भएका सहमति र सम्झौताको मर्मविपरीत सरकारले ल्याएको संशोधन प्रस्तावले सीमांकनलगायत मुद्दा सम्बोधन नगरेकाले आन्दोलन जारी राख्ने निर्णय भएको उल्लेख छ । संविधान संशोधन भइनसकेकाले आन्दोलन जारी रहेको अवस्थामा हुने निर्वाचनमा मोर्चा सहभागी नहुने निर्णय गर्छ, शीर्ष नेताहरूले हस्ताक्षर गरेको वक्तव्यमा भनिएको छ । मोर्चाको निर्णय सुनाउँदै संघीय समाजवादी फोरम अध्यक्ष उपेन्द्र यादवले सरकारले आफूहरूसँगका छलफलमा गरेको अनौपचारिक मस्यौदाविपरीत नयाँ संशोधन विधेयक ल्याएको आरोप लगाए । उनले मोर्चा र गठबन्धनसँग सहमतिबिना सरकारले गर्ने स्थानीय चुनावलाई पञ्चायती शैलीको संज्ञा दिँदै त्यसको भन्डाफोर गर्ने चेतावनी दिए । तमलोपा अध्यक्ष महन्थ ठाकुरले पुरानो विधेयक फिर्ता लिने र नयाँ दर्ता गर्ने प्रक्रियाले आफूहरूको माग सम्बोधन नभएको भन्दै अब आन्दोलनमा जाने बताए । हामीमाथि धोका भयो, अब हामी यो सरकारसँग वार्ता गर्दागर्दा थाकिसक्यौं, ठाकुरले कान्तिपुरसँग भने, अब एकमात्रै विकल्प आन्दोलन हो । हामी संशोधन प्रस्तावको अस्पष्ट र उधारो आश्वासन मान्दैनौं, यो स्थानीय चुनाव र अरू कुनै पनि चुनावमा भाग लिदैनौं ।मोर्चाले नयाँ संशोधन विधेयकविरुद्ध शुक्रबार मधेसका सबै जिल्ला सदरमुकाममा प्रदर्शन गर्ने निर्णय गरेको छ । वैशाख ३ मा जिल्लाका निर्वाचन कार्यालय घेराउ गर्ने वक्तव्यमा उल्लेख छ । बाँकी कार्यक्रम वैशाख ३ अगावै बस्ने शीर्ष नेता बैठकले तय गर्ने तमलोपा अध्यक्ष ठाकुरले बताए । मोर्चा बैठकपछि तीनकुनेस्थित संघीय समाजवादी फोरम मुख्यालयमा बसेको गठबन्धन बैठकले संसद्मा प्रस्तुत नयाँ विधेयकले मधेसी, जनजाति लगायतको माग सम्बोधन नगरेको भन्दै अस्वीकार गर्ने निर्णय लिएको छ । बैठकले गत वैशाखमा सरकारसमक्ष पेस गरेको २६ बुँदे माग सम्बोधन नहुन्जेल स्थानीय चुनावमा भाग नलिने निर्णय दोहोर्याएको यादवद्वारा जारी वक्तव्यमा उल्लेख छ । प्रधानमन्त्री दाहालले मोर्चा र प्रतिपक्षी एमाले दुवैले पुरानो संविधान संशोधन विधेयकको स्वामित्व लिन अप्ठ्यारो मानेकाले उनीहरूसँग आवश्यक परामर्शपछि नयाँ विधेयक ल्याएको बताएका थिए । उनले संविधानमा सबैको स्वामित्व र चरणबद्ध चुनावका लागि बाटो खुल्ने अपेक्षासमेत राखेका थिए । मोर्चा सहमतिमा आउने अवस्थामा चुनाव केही दिनसम्म पर सार्न सकिएला, तर सरकार वैशाख ३१ को चुनावी लक्ष्यबाट यताउता भएको छैन, दाहालले समितिमा भने, हामी यो संविधान संशोधन प्रक्रिया र चुनाव दुवैमा अधिकतम सहमति होओस् भन्ने हेतुले सरकारको तर्फबाट काम गरिरहेका छौं । केही दिन मिति यताउता गरे पनि वैशाख ३१ मा चुनाव भएरै छाड्छ । दाहालले मोर्चाको माग सम्बोधन गर्नका लागि तराईका केही जिल्लामा स्थानीय तहको संख्या आवश्यकता हेरी बढाउन उपप्रधान तथा स्थानीय विकासमन्त्री कमल थापाको नेतृत्वमा समिति नै बनाइसकेकाले अब सहमति टाढा नरहेको दाबीसमेत गरेका थिए । त्यसको तयारी गर्ने क्रममा समय लागेमा चुनावको मिति केही दिन यताउता पर्न सक्ने उनको तर्क थियो ।मधेसवादी नेताहरूले भने सीमांकन नै आफ्नो बटमलाइन भएकाले त्यसमा ठोस सहमति नहुन्जेल प्रधानमन्त्रीका कुनै पनि सर्त र आश्वासन नमान्ने जिकिर गरेका छन् । तमलोपा वरिष्ठ उपाध्यक्ष हृदयेश त्रिपाठीले नयाँ विधेयकले नवलपरासीदेखि बर्दियासम्मको सीमांकन हेरफेरसहितको पुरानो विधेयक फिर्ता लिएकामा आपत्ति जनाउँदै अब सहमतिको सम्भावना टर्दै गएको बताए । सरकारले संघीय आयोगको कुरा त गर्यो, तर नयाँ विधेयकमा समेटिएअनुसार गठन हुने भनिएको आयोगले दिने प्रतिवेदनअनुसारको सीमांकन लागू भएपछिमात्रै त्यो फिर्ता हुनुपर्ने होइन ? किन अहिल्यै फिर्ता गरियो ? उनले प्रश्न गरे, यसबाट नै ठूला दलहरू मोर्चासँग सहमति गर्न इमानदार छैनन् भन्ने प्रस्ट हुन्छ । हामी त्यसलाई मान्दैनौं ।"
सरकार चुनाव नगर्ने दिशामा,"काठमाडौं प्रमुख प्रतिपक्षी एमालेका कार्यवाहक अध्यक्ष वामदेव गौतमले सरकार निर्वाचन नगर्ने दिशातर्फ उन्मुख भएको आरोप लगाएका छन् । उनले स्थानीय तह चुनावको पूर्वसन्ध्यामा नयाँ संविधान संशोधन विधेयक ल्याउनुले निर्वाचन नगराउन खोजेको हो कि भन्ने आशंका उत्पन्न भएको तर्क गरे । सरकारले दर्ता गरेको संविधान संशोधन विधेयकमा दुइटा प्रतिगामी विषय पनि परेका छन्, एमाले पार्टी कार्यालयमा आयोजित कार्यक्रममा गौतमले भने, यो संशोधनले सकारात्मक होइन, नकारात्मक संकेत दिएको छ, सरकार निर्वाचन हुन नदिन यसो गरिरहेको हो कि ? नयाँ विधेयक स्थानीय निकायको अधिकार कटौती गर्ने उद्देश्यसहित आएको र यसले संविधानको मर्ममै प्रहार गरेको गौतमको तर्क थियो । हाम्रो संघीय व्यवस्थाअनुसार तीन तहका संरचना छन् । ती सबैलाई संविधानले नै अधिकार प्रदान गरेको छ, आफ्ना काम गर्न स्वायत्त पनि छन्, कार्यक्रममा निर्वाचनसम्बन्धी ऐन, नियम, आचारसंहितको जानकारी पुस्तिका सार्वजनिक गर्दै उनले भने, ती अधिकार कटौती गर्न खोजिएको छ ।"
राष्ट्रपति वैशाख ४ मा भारत जाँदै,राष्ट्रपति भण्डारीको यो पहिलो विदेश भ्रमण हो । राष्ट्रपतिको भारत भ्रमण यसअघि तय भएर अन्तिम समयमा सरकारले रद्द गरेको थियो । भ्रमणका क्रममा कुनै सम्झौता तथा सहमति हुने वा नहुनेबारे केही बताइएको छैन । भण्डारीले वैशाख ५ गते राष्ट्रपति भवनमा आयोजित रिसेप्सनमा सहभागी हुने तथा गार्ड अफ अनर लिने कार्यक्रम छ । भण्डारीको सम्मानमा भारतीय राष्ट्रपतिले दिवा भोज गर्ने कार्यक्रम पनि तय भएको छ । राष्ट्रपति भण्डारीले गुजरात र उडिसाको भ्रमण गर्ने कार्यक्रम पनि तय भएको छ । भारत आइपुगेकै दिन भने राष्ट्रपति भण्डारी राजदूत उपाध्यायले आयोजना गर्ने रात्रिभोजमा सहभागी हुनेछिन् । उनी राष्ट्रपति भवनमा रहेको अतिथि गृहमा रहनेछिन् । बुधबारै भारतीय राजदूत मन्जिभ सिंह पुरीले राष्ट्रपति विद्यादेवी भण्डारीसँग भेट गर्दै उनको आगामी भारत भ्रमण कार्यक्रमबारे जानकारी गराएका थिए ।
पुरातात्विक संरचनाको संरक्षण गर्न आग्रह,"काठमाडौं नेपाल सम्पदा संघले राजधानीका ऐतिहासिक तथा पुरातात्विक महत्त्वका दरबार तथा मन्दिरको पुनर्निर्माण तथा संरक्षण गर्न आग्रह गरेको छ । भूकम्पले क्षति पुगेका ऐतिहासिक तथा पुरातात्विक महत्त्वका संरचनाहरूमा हावा, पानीलगायत बाहय प्रभावबाट थप क्षति हुन नदिने व्यवस्था गर्नसमेत संघले सरकारको ध्यानाकर्षण गराएको छ । संघले विज्ञप्ति जारी गरी भूकम्पले क्षति पुगेका ऐतिहासिक तथा पुरातात्विक महत्त्वका संरचना सिंहदरबार (पश्चिमी भाग), संसद् भवन (ग्यालरी भवन), श्रीमहल, बबरमहल, केशरमहल, बालमन्दिर तथा राष्ट्र बैंक (थापाथली तथा बालुवाटार कार्यालय भवन) नभत्काउन आग्रह गर्दै वास्तुविज्ञ, संरचनाविज्ञ र पुरातत्त्वविदबाट थप अध्ययन गराएर पुनर्निर्माण र संरक्षण गर्न आग्रह गरेको छ ।"
विधेयक फिर्ता लिन माग,"काठमाडौं सरकारले ल्याएको संविधान संशोधन नयाँ प्रस्तावमा राष्ट्रियसभा सदस्यको चयन गर्ने निर्वाचन मण्डलबाट गाउँपालिका र नगरपालिकाका अध्यक्षउपाध्यक्ष र प्रमुखउपप्रमुखलाई हटाइएको भन्दै स्थानीय तह केन्द्रीय समन्वय समितिले आपत्ति जनाएको छ । सरकारले संसदमा दर्ता गराएको नयाँ संशोधन विधेयकमा संविधानको धारा ८६ (२) क लाई संशोधन गरी स्थानीय तहका पदाधिकारीलाई यो अधिकारबाट वञ्चित गरिएको छ । गाविस राष्ट्रिय महासंघ नेपालका अध्यक्ष घनश्याम खतिवडा, नेपाल नगरपालिका संघका अध्यक्ष डोरमणि पौडेल र जिविस महासंघ नेपालका अध्यक्ष ऋषिराज लुम्सालीले बुधबार संयुक्त विज्ञप्ति जारी गर्दै विधेयकमार्फत स्थानीय तहको अधिकार कटौती गर्ने तयारी आपत्तिजनक रहेको बताएका छन् ।"
कर्मचारीको अराजकता,"स्वास्थ्यसेवा अन्तर्गतका कर्मचारीको आन्दोलन तथा विरोधको कारण हालै केही ठाउँमा ५ वर्ष मुनिका बालबालिकालाई पोलियो थोपा खुवाउने कार्यक्रम प्रभावित भएछ । यसै विषयमा मन्त्री गगन थापाले पहिला चेतावनी दिएको पनि सुनेँ भने अहिले त्यस्ता कार्यमा उत्रने कर्मचारीलाई स्पष्टीकरण माग्दै निलम्बन गरेको समाचार पढेँ । स्पष्टीकरण लिएर पछि हिम्मतसाथ सेवाबाट बर्खास्ती गर्नुपर्छ, ताकि भविष्यमा यस्ता मानवीय संवेदनाका विषयमा खेलवाड गर्ने हिम्मत अरूले नगरुन् । सकिन्छ भने जिल्ला जनस्वास्थ्य कार्यालयको दरबन्दी खारेज गरी जिल्ला अस्पतालमै समायोजन गरौं । साथै आयुर्वेद विभागको जिल्ला तहलाई पनि गाभेर एकीकृत सेवा लागु होस् । ताकि यस्ता अनेक निकायले बेलाबेलामा अराजकता देखाउँदा पनि धेरै कर्मचारीको कारण सेवा अवरुद्ध नहोस् ।महिला स्वयंसेवकका वडा तहसम्म बोर्ड देखिन्छ वा पाइन्छ । यसलाई पनि समयानुकूल विकास वा व्यवस्थित गरौं । अहिले मुलुकभर प्राथमिक स्वास्थ्य तालिम लिएका वा अनमी, सीएमए पढेकाको बेरोजगारी बढ्दैछ । कमसेकम तिनलाई पढाइपछि अनिवार्य ६ देखि १ वर्ष न्युन बेतनमा अस्थायी सेवा उपलब्ध हुने, प्रयोगात्मक अभ्यासकै क्रममा दुर्गमका स्वास्थ्य चौकीमा ३ महिना भए पनि अनिवार्य सेवा दिएर मात्र प्रमाणपत्र पाउने प्रावधान होस् । हामीकहाँ सरकारी कर्मचारीको उद्दण्डता यसरी बढेको छ कि राजनीतिले मात्र देश बिग्रेको होइन, दलका नेताकार्यकर्ताले भन्दा बढी सरकारको दानापानी खाएर राजनीति गर्नेहरूको मनपरीतन्त्रले लोकतन्त्र धरापमा परेको हो । व्यवस्था परिवर्तन गरेजस्तै लगभग सबै कर्मचारीतन्त्रलाई यदि कुनै हिम्मतिला दलीय व्यवस्थाले नफ्याँकेसम्म हामीले आमूल परिवर्तनको अनुभूत गर्न पाउने छैनौं । सिंहदरबारभित्रै नाराजुलुस र मुख्य सचिवको टेबुलसम्म घेराउ गर्न जाने अभ्यास पनि देख्यौं । कहिले गाविस सचिवले हडताल गर्छन्, कहिले निजामती त कहिले अनेक संघसंगठनका नाममा शिक्षा होस् या स्वास्थ्यजस्तो संवेदनशील क्षेत्रमा समेत राजनीति गर्न पछि परेका छैनन् । हाम्रा बालअधिकारकर्मी तथा मानवअधिकारकर्मी यस्ता विषयमा चुइँक्क बोल्दैनन्, उही कहीँ कतै बालबालिकाको अन्याय र अत्याचार भएको खबर आएपछि हतारहतार विज्ञप्ति निकाल्न भने जानेका छन् । सरकारले स्थायी जागिरेलाई स्तरोन्नति वा समयसापेक्ष गर्न ढिला भइसक्यो । भरसक अधिकृतमुनि अस्थायी वा निजी क्षेत्रमा ठेक्कामा दिने हो भने अहिले प्राप्त सेवा दुई गुणाले बढी गुणस्तरीय र सुलभ हुनेछ । श्रीकृष्ण राजवंशीसिन्धुली"
सबै दललाई चुनाव चिह्न,"नयाँ संविधान, संरचना र कानुनबमोजिम सिर्जित शासकीय संरचनाका निम्ति आउँदो निर्वाचनमा सबै शक्तिहरूले समान रूपमा परीक्षणको मैदानमा उत्रिने मौका पाउनुपर्छ । नागरिकको मतका आधारमा यही चुनावले तिनको राष्ट्रिय या स्वतन्त्र हैसियत निर्धारित गर्नेछ । चुनावबाटै राष्ट्रिय मान्यता प्राप्त दलको रूप दिन उत्साहित नयाँ र साना दलहरूलाई चुनाव चिह्नका कारण निरुत्साहित गरिनुहुन्न । जसरी निर्दलीय पञ्चायतकालमा इतर राजनीतिक पात्रहरूलाई पञ्चायती वर्गीय संगठनको सदस्यता नलिएसम्म उम्मेदवार बन्न नदिने नीति अख्तियार गरेको थियो, चुनाव चिह्न नदिने क्रियाकलाप पनि त्यही राजनीतिक सोचकै उपजका रूपमा लिन सक्ने देखिन्छ । लोकतान्त्रिक पद्धतिअनुरूप प्रतिस्पर्धामा उत्रन चाहनेलाई निरुत्साहित गर्न खोजेको खण्डमा तिनीहरू गैरलोकतान्त्रिक बाटोमा जान सक्ने जोखिम रहन्छ । त्यसकारण सरोकारवाला निकायहरूले चुनाव चिह्न विवादको निकास चाँडै खोज्नुपर्छ । यसका लागि आवश्यक पर्दा कानुन संशोधन पनि गर्नुपर्ने हुन्छ ।"
अतिवादलाई नपुलपुल्याऊँ देउवाज्यू,"अलिकति इतिहासतिर फर्किऊँ । जतिबेला नेकपा माओवादी हिंसात्मक द्वन्द्वमा उत्रिँंदै थियो, केही कांग्रेस नेताहरू असली कम्युनिस्टहरू त माओवादी पो हुन्, एमाले कहाँ सक्कली हो र भन्दै उचाल्न व्यस्त थिए । तर्क थियो असली कम्युनिस्टको मापदण्ड त हिंसात्मक क्रान्ति र सर्वहारावर्गको अधिनायकत्व पो हो त यिनलाई छाडेर शान्तिपूर्ण प्रतिस्पर्धा र बहुदलीय जनवाद अनुशरण गर्ने एमाले कसरी कम्युनिस्ट हुनसक्छ ? कालान्तरमा यो उक्साहटको परिणाम देखियो माओवादी हिंसाको सबैभन्दा ठूलो सिकार कांग्रेसका नेताकार्यकर्ता नै हुनपुगे । द्वन्द्वकालका ज्यादतीहरूलाई सामसुम पार्न व्यस्त देउवालाई अचेल ती कार्यकर्ताको पीडाले पोल्छ कि पोल्दैन, थाहा छैन । अतिवादले कसरी युज एन्ड थ्रोको रणनीति अख्तियार गर्छ भन्ने कुरा बुझ्न त आफ्ना स्वार्थका लागि देउवाज्यूलाई हिलोमा फुलेको कमलको फूल भनेर फुक्र्याउने माओवादीहरूले नै पछि कैलालीमा मुटुको शूलका रूपमा झन्डै सिध्याउन खोजेको सन्दर्भ नै पर्याप्त छ नि माओवादी द्वन्द्वको निकै चर्को मूल्य चुकाइसकेपछि शान्ति प्रक्रिया आरम्भ भयो, त्यहाँ पनि कांग्रेस, एमाले विरुद्धको उही पूर्वाग्रहबाट निर्देशित भयो । परिणाम माओवादीलाई एमालेको हाराहारी संख्या दिएर अन्तरिम संसद्मा भित्र्याउने गिरिजाप्रसाद कोइराला नै पछि राष्ट्रपति निर्वाचन प्रक्रियामा माओवादी धोकाको सिकार हुनुभयो । इतिहासका यी केही सन्दर्भलाई आजको स्थितिसँग जोडेर हेरौं । माओवादी आन्दोलनले जन्माएका दुईवटा सहउत्पादनसँग आज मुलुक जुझिरहेको छ जातीयक्षेत्रीय अतिवाद र हिंसाको महिमामण्डन । प्रचण्डको सिको गर्दै विप्लवजी अर्को सशस्त्र क्रान्तिको पैरवी गरिरहेका छन् भने नेपालको मुख्य समस्या पहाडमा जातीय उत्पीडन र तराईमा क्षेत्रीय उत्पीडन हो भन्ने मान्यतालाई जबर्जस्त स्थापना गर्न खोजिँदै छ । यसको समाधानका लागि एउटा न्यारेटिभ तयार छ पहाडमा खसआर्य बर्चस्वका विरुद्ध आदिवासीजनजाति राज्यहरू र तराईमा पहाडको आन्तरिक उपनिवेश विरुद्ध एक्सक्लुसिभ मधेस प्रदेशको स्थापना । देउवाज्यू, तपाईंले एमालेविरुद्ध छेड्नुभएको जेहादका सन्दर्भमा कृपया स्पष्ट पारिदिनुहुन्छ कि यी मुद्दाहरूमा तपाईं कहाँनिर उभिनुभएको छ ? जातीय आधारमा गर्न खोजिएको संघीयकरणको विपक्षमा नेकपा एमाले दृढतापूर्वक उभियो । नेपाल जस्तो बहुजातीय, बहुभाषिक, बहुसांस्कृतिक र बहुधार्मिक विशेषता सहितको मुलुकमा जातीय पहिचान आधारित राज्य निर्माणले सद्भाव र राष्ट्रिय एकतामाथि आँच पुर्याउँछ भनेर हामीले लगातार वैचारिक प्रतिवाद गर्यौं । तपाईंले अहिले मधेस विरोधी भनेर आक्षेप लगाए जस्तै एमालेलाई जनजाति विरोधी र संघीयता विरोधी आरोप लगाउँदै केही नेताहरू पार्टीबाट बाहिरिए पनि । तर राष्ट्रिय एकताको मूल्यमा हामीले पार्टीको प्रतिष्ठा र केही थान भोट रोजेनौं । परिणाम, आज मुलुकमा जातीय अतिवादको ज्वरो निकै हदसम्म मत्थर भएको छ ।तर त्यस अतिवादलाई आज तराईमधेसमा सल्काउन खोजिएको छ । पहाडमा जातीय राज्यको वकालत गर्ने साथीहरू तराईमा झापादेखि कञ्चनपुरसम्म सकेसम्म एक प्रदेश हुनुपर्छ भन्ने हठ गर्छन् । त्यसो हुन सकेन भने दुई प्रदेश मानिदिउँला, तर त्यसमा पहाडको एउटा टुक्रा पनि मिसिन हुँदैन भन्छन् । यसका पछाडि सिद्धान्त आविष्कार गरिएको छ बहुराष्ट्रियता र दुई राष्ट्रियताको । यसले भन्छ नेपालमा मूलत: दुई राष्ट्रियता छ, एक पहाडी र अर्को मधेसी । त्यही मान्यता स्थापित गर्न पहाडी र मधेसी भूभाग मिसिएको कुनै पनि भूभाग उहाँहरूका लागि स्वीकार्य छैन । ५ नं प्रदेशबाट पहाडका जिल्ला अलग गर्ने प्रस्ताव यही सिद्धान्तलाई स्थापित गर्ने किस्ताबन्दी प्रयासमात्रै हो । अर्को सिद्धान्त छ आन्तरिक औपनिवेशीकरणको । जुन देश कहिल्यै कसैको उपनिवेश भएन, त्यस देशमा साथीहरू आन्तरिक उपनिवेशको कुरा गर्छन् र एउटा जाति विशेषप्रति घृणा, जुगुप्सा र हिंसाभाव फैलाउँछन् । तराईको कुनै जमिनदारको आँखामा कर्णालीमा तर्तरी पसिना बगाउँदै भारी बोकिरहेको एउटा भरिया एलिट ठहरिन्छ किनभने ऊ पहाडिया हो । अर्को सिद्धान्त छ पराश्रयवादको । यसले भन्छ भारतसँग रोटीबेटीको सम्बन्ध छ, खुल्ला सीमा छ र उसले हरेक क्षेत्रमा हामीलाई सहयोग गर्दै आएको छ । त्यसैले संविधान बनाउँदा होस् या संघीयता निर्माण गर्दा, सरकार गठनमा होस् या अरू देशसँग सम्बन्ध स्थापित गर्दा उसको सहमति, स्वीकृति र संलग्नता अपरिहार्य हुन्छ ।मुुलुक अहिले यिनै बहसहरूमा जेलिएको छ । एमाले भन्छ दुई राष्ट्रियता या बहुराष्ट्रियताको मान्यतालाई स्वीकार गरेर प्रदेशहरूको निर्माण गर्नु हुँदैन, यसले कालान्तरमा नेपालको राष्ट्रिय एकतामा गम्भीर आँच ल्याउँछ । किनभने राष्ट्रियताको कुरा कुनै शब्दावलीको मात्रै विषय होइन । राष्ट्रियतासँग भाषा र संस्कृति जोडिएर आउँछ, भूगोल र भावना जोडिएर आउँछ र यससँग गाँसिएर पछि आत्मनिर्णयको अधिकारको प्रश्नले समेत प्रवेश पाउँछ । नेपालमा दुई राष्ट्रियता या बहुराष्ट्रियता छैन । नेपालको संविधानले भनेझैं बहुजातीय, बहुभाषिक, बहुधार्मिक, बहुसांस्कृतिक विशेषतायुक्त, भौगोलिक विविधतामा रहेका समान आकांक्षा र नेपालको राष्ट्रिय स्वतन्त्रता, भौगोलिक अखण्डता, राष्ट्रिय हित तथा समृद्धिप्रति आस्थावान् रही एकताको सूत्रमा आबद्ध सबै नेपाली जनता समष्टिमा राष्ट्र हो भन्ने नेपालको संविधानको भावनालाई आत्मसात ्गर्दै पहाड र तराईमधेसबीच पहाडबासी र तराईवासी समुदायबीच एकतालाई सुदृढ गर्नुपर्छ भन्ने मान्यता विखण्डनकारी भयो कि पहाड र मधेसलाई अलग गरेर प्रदेश बनाउनुपर्छ भन्ने प्रस्ताव ? तपाईलाई लाग्ला कैलाली र कञ्चनपुर त सुरक्षितै छ, मलाई केको टाउको दुखाइ तर दुई राष्ट्रियताको मान्यता स्थापित भयो भने अर्को किस्तामा प्रहार हुने ठाउँ त्यही हो ।बाहिरबाट सग्लो र समथर देखिने मधेसभित्र धेरै मधेस छन् । एउटा मधेस छ, जो जाडोमा शीतलहरमा कठ्याङ्ग्रिन्छ र गर्मीमा लूमा पिल्सिएर या आगलागीमा परेर ज्यान गुमाउँछ । तर अर्को मधेस छ जसका लागि पञ्चायत होस् या कांग्रेसकाल, शाही शासन होस् या गणतन्त्र सबै घाटको पानी उत्तिकै प्रिय छ । सांसद बन्न, मन्त्री बन्न, कुनै वाद र कुनै प्रणालीले छेक्दैन । तपाईं कुन मधेसको कुरा गर्दै हुनुहुन्छ ? एउटा मधेस छ, जसले तिलाठीमा बहादुरीपूर्वक विदेशी थिचोमिचोको प्रतिरोध गर्छ र पुनर्वासमा ज्यान दिन्छ । अर्को मधेस छ, जो विनाशकारी भूकम्पले थिलोथिलो परेको देशमा नाकाबन्दी लगाउन दशगजा पुग्छ र सीमापारि बसेर ढुंगा हान्छ, औषधि बोकेको गाडी जलाएर आगो ताप्छ । कुन मधेसको कुरा गर्दै हुुनुहुन्छ, तपाई ? एउटा मधेस छ, जसले आन्दोलनका कारण राजविराज मृत:सहर जस्तो बनेकोमा, जनकपुरको रौनक हटेकोमा चिन्ता व्यक्त गर्छ, वीरगन्जमा त्यस्तो नहोस् भनेर पहल गर्छ, सद्भाव र्याली निकाल्छ । अर्को मधेस छ, जसले सामाजिक सद्भाव र जातीय एकताका विरुद्धमा विषवमन गर्छ । तपाईं कुन मधेसको कुरा गर्दै हुनुहुन्छ ?हो, एमालेको निष्ठा अघिल्लो मधेसप्रति छ । त्यसैले त उसले मधेसका २० हजार घरबारविहीनहरूलाई नि:शुल्क घर बनाएर हस्तान्तरण गर्ने बजेट ल्याउँछ । भूमिहीनलाई जग्गा उपलब्ध गराउन भूमिसुधारको पैरवी गर्छ । सिनो नफालेको या इनारमा पानी निकालेको निहुँमा दलितलाई गाउँनिकाला गर्नेहरूका पक्षमा होइन, दलितका सन्तानहरूलाई नि:शुल्क शिक्षा दिनुपर्ने कार्यक्रम अगाडि सार्छ । हिजो तीनतीनचोटि प्रधानमन्त्री बन्दा पनि तपाईंले नदेखेको त्यो मधेसलाई एमालेले देख्यो भनेर आक्रोशित हुनुभएको हो ? मानिँंदै आएको हो कि मधेसी मोर्चा आबद्ध दलहरू आम रूपमा लोकतान्त्रिक परिधिभित्रकै पक्ष हुन् र तराईमा अतिवादलाई रोक्न तिनीहरूलाई सहयोग गर्नुपर्छ । तर आज मधेसी मोर्चा र तराईका अतिवादी तत्त्वहरूबीच नीति र व्यवहार दुवैमा सीमारेखा मेटिँदै गएकोमा हामी चिन्तित छौं । जब मधेसी मोर्चा कुनै पार्टीको पूर्वघोषित शान्तिपूर्ण कार्यक्रम बिथोल्न र त्यसमा हिंसात्मक घटना गराउन अग्रसर हुन्छ, कहाँनिर देखिन्छ, उसको मध्यमार्गी धार ? जब खुलेआम देश विभाजनका धम्कीहरू मोर्चाका शीर्ष नेताहरूबाटै सुनिन्छ, कसरी पुष्टि हुन्छ, उहाँहरूको निष्ठा र इमान ?हुन त तपाईंलाई लाग्दो हो एमालेका कार्यक्रम बिथोलिँदै छन्, मलाई केको टाउको दुखाइ ? तपाईंलाई लाग्दो हो मेरो निर्वाचन क्षेत्र सुरक्षित छ, मलाई केको चिन्ता ? तर एमालेविरुद्ध तपाईले पुलपुल्याइरहनुभएको अतिवाद त्यहींमात्र सीमित हुने छैन । जब एकपल्ट मैले भनेको पार्टीले मात्रै कार्यक्रम गर्न पाउँछ, मलाई मनपर्ने कुरा गर्नेले मात्रै बोल्न पाउँछ र मलाई समर्थन गर्नेले मात्रै गतिविधि गर्ने अनुमति पाउँछ भन्ने मान्यता स्थापित हुन्छ लोकतन्त्रको अवसान त्यहींबाट हुन्छ । जब ९० प्रतिशतले पारित गरोस् या ९५, मैले भनेजस्तो नहुन्जेल संविधान र विधिविधान केही मान्दिनँ, जबसम्म मैले भनेको सर्त पूरा हुँदैन, चुनाव हुन दिन्नँ भन्ने मान्यता स्थापित हुन्छ, लोकतन्त्रमाथि ग्रहण लाग्न त्यहींबाट सुरु हुन्छ । आज अतिवाद विभिन्न ढंगले प्रकट भइरहेको छ प्राविधिक हिसाबले अल्पमतले जे भन्छ, त्यही लागू हुनुपर्छ भन्ने रूपमा, व्यावहारिक हिसाबले मलाई मनपर्नेहरूले मात्रै कार्यक्रम गर्न पाउँछन्, मेरो आलोचना गर्नेहरूलाई निषेध छ भन्ने रूपमा, तराईमधेस हाम्रोमात्रै हो र जुनसुकै रूपमा पनि त्यहाँ हाम्रो बर्चस्व हुनुपर्छ भन्ने नाममा, अनि बाह्य शक्तिको आड भएपछि जे गरे पनि हुन्छ भन्ने हिसाबमा । त्यो गलत छ । लोकतन्त्र, बहुलवाद र विविधतायुक्त समाजका लागि त्यो हानिकारक छ ।नेकपा एमाले र नेपाली कांग्रेस मुलुकका मुख्य लोकतान्त्रिक शक्तिका साथै मुख्य प्रतिस्पर्धी पनि हुन् । स्वस्थ प्रतिस्पर्धा गरौं । तर एमालेलाई कमजोर गर्न कुनै पनि अतिवादलाई पुलपुल्याउने काम नगरौं, देउवाज्यू"
महिलाको नेतृत्वदायी भूमिका,"विश्वमै नेपाल महिलाले धेरै निकायमा नेतृत्व गरेर राज्य सञ्चालन गर्ने देशहरूको अग्रसूचीमा पर्न सकोस् भन्ने हाम्रो चाहना हो । गणतन्त्र स्थापनापछि देशको पहिलो महिला राष्ट्रपतिमा विद्यादेवी भण्डारी निर्वाचित हुनु, संसद्को पहिलो महिला सभामुख पदमा ओनसरी घर्ती चयन हुनु, प्रधानन्यायाधीश पदमा सुशीला कार्कीले पदभार ग्रहण गर्नु, त्रिभुवन विश्वविद्यालयको शिक्षाध्यक्षमा डा सुधा त्रिपाठी नियुक्त हुनु, नयाँ संविधानमै महिलालाई नेतृत्वमा पुर्याउनेगरी व्यवस्था गरिनु आदि देख्न सकिनेगरी महिला नेतृत्वदायी भूमिकामा रहेका उदाहरणमात्र हुन् । पहिलेपहिले महिलाको नेतृत्वमा सरकारी कार्यालयहरू रहँदा आश्चर्य हुन्थ्यो र महिला कार्यालय प्रमुख रहेको कार्यालय कुन छ भन्दा जिल्लामा पनि महिला बालबालिका कार्यालयको मात्र नाम आउँथ्यो । अहिले संयोग नै भन्नुपर्छ, राष्ट्रपति विद्यादेवी भण्डारीको गृहजिल्ला भोजपुरमा प्रमुख जिल्ला अधिकारी गोमादेवी चेमजोङ, स्थानीय विकास अधिकारी सीता परियार र महिला बालबालिका कार्यालय प्रमुख पुष्पलता उप्रेतीसहित तीनवटा कार्यालय महिलाको नेतृत्वमा छन् । अब आसन्न स्थानीय तहको निर्वाचन गराउने जिम्मेवारी पनि प्रशासनिक प्रमुखको हैसियतमा यही महिला नेतृत्वलाई नै हुनेछ र जिल्ला तहको नेतृत्वदायी जिम्मेवारी पूरा गरेको इतिहास पनि भोजपुरबाट नै लेखिनेछ । नोदनाथ त्रितालभोजपुर बहुमुखी क्याम्पस, भोजपुर"
पञ्चायत २० को आगमन,"यो ऐन संविधान र बहुदलीय प्रतिस्पर्धाको मर्मविपरीत छ । तसर्थ यो ऐनमै सुधार गरेर यो त्रुटिलाई छिटोभन्दा छिटो सच्याउन जरुरी छ । निर्वाचन आयोगमा दर्ता भएका सम्पूर्ण दलहरूलाई समान हैसियतसहित चुनाव चिह्न र समान व्यवहार गर्न जरुरी छ । साथै यो चुनाव चिह्नको समस्या दीर्घर्कालीन रूपमै अन्त्य गर्न हामीले मतपत्रमा उम्मेदवारको फोटो र उम्मेदवारको नाम अनि दलको नाम लेख्ने चलन किन सुरु नगर्ने ? पञ्चायतमा जसरी दल र गुटको नाम अगाडि प्र अर्थात् प्रतिबन्धित लेख्नुपथ्र्याे, त्यसरी नै यो स्थानीय निर्वाचनमा पनि घुमाउरो तरिकाले त्यस्तै प्रथा लागू गर्ने बाटोतर्फ हामी लम्किरहेका त छैनौं ? २७ वर्षअघि आएको प्रजातन्त्र फेरि अघोषित रूपमा समाप्त हुने लक्षण यस्ता नियमले प्रस्ट्याएको छ । विडम्बना, त्यो फर्काउने अरू कोही नभएर २७ वर्षअघि त्यही निरंकुश निर्दलीय व्यवस्थाविरुद्ध लड्ने दल र उनका नेताहरू नै हुँदै छन् । यसले के संकेत गरेको छ भने पञ्चायतझैं निरंकुश बन्दै शासकीय सिन्डिकेटमा अटाएका दलहरू पनि अब अवसानको नजिक पुगेका छन् । फुटबलमा विश्व विजेता टोलीले समेत छनोट चरणका खेलहरू खेल्दै अर्को पल्टको विश्वकपका लागि पुन: छानिनुपर्ने नियम छ । एउटा फुटबल खेलमा त सबै टिमलाई समान नियम बनाइन्छ भने ३ करोड नेपालीको भविष्य निर्धारण गर्ने निर्वाचनजस्तो कुरामा संसद्मा बसेर आफ्नालाई काखा अनि अरूलाई पाखा लगाउन मिल्छ ? दलहरूलाई निर्वाचनमा दलको रूपमा भाग लिनै बन्देज लगाउने गरी गरिएको यो कार्यविरुद्ध सबैतिरबाट आवाज उठाउन जरुरी छ । थापा विवेकशील नेपाली दलका अध्यक्ष तथा पाण्डे त्यही दलका नेता हुन् ।दलहरूलाई निर्वाचनमा दलको रूपमा भाग लिनै बन्देज लगाउने गरी गरिएको कार्यविरुद्ध सबैले आवाज उठाउन जरुरी छ ।"
कृषिमा पुन:संरचना,"अहिले नेपालबाट निकासी हुने मुख्य कृषि उपजहरूमा अलैंची, अदुवा, चिया, कफी, गोलभेंडा, स्याउ आदि पर्छन् । यी वस्तु पैठारी गर्ने मुलुकले तिनमा लाग्ने रोग, किरा, झारपातबारे यथार्थ विवरण माग्छन् । अन्तर्राष्ट्रिय मापदण्डअनुरूप तोकिएको विधि पुर्याएर सर्वेक्षण र अध्ययन गरी रोग किराको खास पहिचान र तिनका संरक्षित नमुनासहित अद्यावधिक अभिलेख राख्नुपर्छ । यी कार्य कृषि विभाग अन्तर्गतका बाली संरक्षण निर्देशनालय, क्षेत्रीय बाली संरक्षण प्रयोगशाला लगायत नार्कअन्तर्गतका बाली रोग विज्ञान महाशाखा र कीट विज्ञान महाशाखाको जिम्मेवारीमा पर्छ । तर कृषि विभाग र नार्कका निकायहरूबीच कार्यगत समन्वय नभएकाले यी काम हुन सकिरहेका छैनन् । अनुसन्धान र प्रसार छुट्टिएपछि समन्वय र सहकार्य टुटेको मात्र होइन, एकको उपस्थिति अर्काका लागि चुनौती पनि बन्न पुग्यो । एउटा उदाहरण, नार्कको कार्यक्षेत्रमा मत्स्य अनुसन्धान पनि पर्छ । मध्यपश्चिम र सुदूर पश्चिम क्षेत्रमा रहेका नार्कका केन्द्रहरूमा मत्स्य अनुुसन्धान कार्यक्रम थिएन । त्यसैले बाँकेको खजुरास्थित क्षेत्रीय कृषि अनुसन्धान केन्द्रमा मत्स्य अनुसन्धान सुरु गर्न आर्थिक वर्ष २०६७६८ मा पहिलोपटक कार्यक्रम राखियो । विडम्बना, त्यो कार्यक्रम नहटाएसम्म नार्कको सम्पूर्ण कार्यक्रम बजेट कृषि मन्त्रालयबाट अघि बढेन । त्यसको दुई वर्षपछि बल्ल खजुरामा मत्स्य अनुसन्धान सुरु भयो । नार्क बने लगत्तैको अर्को उदाहरण नयाँ जातका बाली किसानमाझ पुर्याउन मिनिकिट २०३० सालदेखि प्रचलनमा थियो । सम्बन्धित बाली विकास कार्यक्रमले जिल्लाक्षेत्रका आधारमा उपयुक्त जातको बीउ र त्यसलाई आवश्यक पर्ने मलखाद सहितको मिनिकिट तयार गथ्र्यो र जिल्ला कृषि विकास कार्यालयले किसानलाई बाँड्थ्यो । अनुसन्धान र प्रसार छुट्टिएपछि नार्कले मिनिकिट तयार गर्न नपाउने भयो । आखिर नार्कले मिनिकिट तयार गर्नेमात्र हो, कार्यान्वयन विभाग अन्तर्गतका जिल्ला कृषि विकास कार्यालयले नै गर्ने हो । त्यो कायम रहेको भए नार्क र कृषि विभाग बीचको पुल भत्किन्नथ्यो ।अहिले अनुसन्धान स्वायत्त रे, अनि प्रसारचाहिँ सरकारी । स्वायत्त र सरकारीको नाममा आआफ्नै कार्यक्रम, मुलुकको आवश्यकतासँग तालमेल छैन । नयाँ संविधानअनुरूप मुलुकको पुन:संरचना हँुदै छ । यही अवसरमा कृषि क्षेत्रमा पहिले भएका गल्ती र कमजोरीलाई सच्याउनुपर्छ । तसर्थ कृषि शिक्षा, अनुसन्धान र प्रसारलाई एकै छानामुनि आबद्ध गरी कसरी कार्यान्वयन गर्न सकिन्छ भन्नेबारे यस लेखमा प्रस्ट्याउन खोजेको छु । पहिलो, नार्कलाई अनुसन्धान विभागमा परिणत गरी अनुसन्धान र प्रसारलाई सँगसँगै लानुपर्छ । यसमा नार्कका प्रशासन र लेखाका कर्मचारी लगायतको व्यवस्थापन कसरी गर्ने भन्ने सवाल उठ्ने गरेको छ । मुलुककै यति ठूलो पुन:संरचना हुनगइरहेका बेला केही सय कर्मचारीको व्यवस्थापन समस्या होइन । नार्कको प्रशासन र लेखाका कर्मचारीको दक्षता र जिम्मेवारी सम्पत्ति र खर्चको व्यवस्थापन तथा रेकर्ड दुरुस्त राख्ने हो । यो जनशक्ति मुलुकको सबै क्षेत्रमा आवश्यक पर्छ र समायोजन गर्न सकिन्छ । मुलुकको ढुकुटीबाट तलबभत्ता र सुविधा उपभोग गर्ने यी कर्मचारीलाई भेदभाव गर्न मिल्दैन, समान दृष्टिले हेर्नुपर्छ । यिनलाई ग्रहण गर्दा राज्यलाई थप आर्थिक भार पर्दैन, बरु भार कम पर्छ । यिनको कार्यक्षेत्र र वृत्तिविकास फराकिलो बन्छ । चाहनेहरूको हकमा विशेष सुविधासहित स्वैच्छिक अवकाश पनि दिन सकिन्छ ।दोस्रो, कृषि प्रसार तथा सेवा मूलत: प्रदेश सरकारको जिम्मेवारीमा पर्छ । हुन त कृषि प्रचारप्रसारको जिम्मेवारी स्थानीय निकायले गर्ने नेपालको संविधानकै सम्बन्धित अनुसूचीमा उल्लेख छ । तथापि तिनलाई चाहिने सहयोग, समन्वयलगायत स्रोतकेन्द्र परिचालन प्रदेश सरकारले नै गर्ने हो । तर प्रदेशमा आआफ्नै कृषि अनुसन्धान निकाय चाहिन्न । जस्तै सातै प्रदेशमा धान मुख्य बाली हुनसक्छ, तर प्रदेशैपिच्छे धानबाली अनुसन्धान कार्यक्रम चाहिँदैन । त्यसैले धानबालीको अनुसन्धान र विकासका लागि राष्ट्रिय स्तरमा इन्स्टिच्युट बन्नुपर्छ, अर्थात नार्कको राष्ट्रिय धानबाली अनुसन्धान कार्यक्रम भोलि इन्स्टिच्युट बन्छ । त्यसले विकास गरेका धानका जातहरू प्रदेशभित्र रहेका विभिन्न अनुसन्धान केन्द्र र कृषकको थलोमा परीक्षण हुन्छन् । यही मोडल अरू बाली र वस्तुमा लागू हुन्छ । बाली तथा वस्तु विशेषको इन्स्टिच्युट बनेपछि एकातिर राष्ट्रिय आलुबाली अनुसन्धान कार्यक्रम, अर्कोतिर राष्ट्रिय आलुबाली विकास कार्यक्रम पनि चाहिएन । अनुसन्धानले गर्ने के, विकासले गर्ने के, अनि जिल्ला कृषि विकास कार्यालयले गर्ने के ? अहिले कतिपय कार्यालय आआफ्नो उपस्थिति र अस्तित्वका लागिमात्र ठडिएका छन् ।तेस्रो, कृषि शिक्षा, खासगरी कृषि विश्वविद्यालयलाई एउटै छातामुनि ल्याउने सन्दर्भमा केही स्पष्ट हुन आवश्यक छ । विश्वविद्यालयको आफ्नै विशिष्ट स्वायत्तता र अधिकार हुन्छ । त्यसमा कुनै सम्झौता हुनसक्दैन, सम्बन्धित विषयगत मन्त्रालयसँग आबद्ध गरी त्यसलाई वैधानिकता दिनुमात्र हो । अहिले पनि सबै विश्वविद्यालयको कुलपति प्रधानमन्त्री नै हुन्छन् भने सहकुलपतिमा शिक्षामन्त्री । यी दुवैलाई कायम राखी कृषिमन्त्री पनि सहकुलपतिमा थपिने हो । यो व्यवस्थाले कृषि मन्त्रालयबाट विश्वविद्यालयलाई अनुसन्धान तथा विकास बजेट उपलब्ध हुन्छ । साथै कृषिसँग आबद्ध भएपछि ठूला कृषि केन्द्रहरूको जग्गा तथा भौतिक सुविधा उपयोग गरी प्रत्येक प्रदेशमा आंगिक कृषि कलेजहरू खोल्न सकिन्छ । जस्तै सतबाँझ (बैतडी), सुन्दरपुर (कञ्चनपुर), खजुरा (बाँके), लुम्ले (कास्की), परवानीपुर (बारा), तरहरा (सुन्सरी), पाख्रीबास (धनकुटा), जौबारी (इलाम) आदिमा कृषि केन्द्र र कलेज सँगसँगै सञ्चालन हुन सक्छन् ।कृषि विकास (अनुसन्धान तथा प्रसार) लाई शिक्षासँग आबद्ध गरेपछि सरकारी विज्ञहरू पनि प्राध्यापकको हैसियतमा पठनपाठन र विद्यार्थीको सुपरीवेक्षकको रूपमा संलग्न हुन्छन् । प्रस्ट हुनुपर्ने कुरा के छ भने सरकारी विज्ञहरूको प्राध्यापनमा संलग्नता सीमित हुन्छ, करिब १०१५ प्रतिशत । बेल्जियममा १० प्रतिशत छ । यसले विज्ञहरूको मूल जिम्मेवारीमा कुनै असर गर्दैन, बरु सहयोगी हातहरू थपिन्छन् र विज्ञहरू आफ्नो विषयमा अद्यावधिक रहन्छन् । विकसित मुलुकमा अनुसन्धान विश्वविद्यालयले धानेको हुन्छ । नेपालमा त्यो स्तरमा विश्वविद्यालयहरू पुग्न अझै धेरै वर्ष लाग्छ । फेरि पनि राज्यको आफ्नै अनुसन्धान संयन्त्र चाहिन्छ नै । संयुक्त राज्य अमेरिकामा कृषिसम्बन्धी धेरै अनुसन्धान विश्वविद्यालयमा हुन्छ, यद्यपि त्यहाँको कृषि विभाग (यूएसडीए) अन्तर्गत बलियो कृषि अनुसन्धान एग्रिकल्चर रिसर्च सर्भिस उपस्थित छ । अन्त्यमा, कृषि शिक्षा, अनुसन्धान र प्रसारको मात्रै रटान दिँदा कृषि बजारलाई बिर्सन्छौं । व्यवस्थित र सुनिश्चित बजारको अभावमा कृषिक्षेत्र र कृषकहरू निरन्तर मारमा परिरहेका छन् । समर्थन मूल्य (सपोर्ट प्राइस) को अभावमा कृषकहरू निश्चित बालीवस्तुको उत्पादन बढाउन उत्साहित छैनन् । बजार व्यवस्थाका लागि २०२९ सालमा खाद्य तथा कृषि बजार सेवा विभाग बन्यो । तर २०४९ सालमा उक्त विभागलाई कृषिको एउटै विभागमा गाभेर कार्यक्रम स्तरमा खुम्च्याइयो । अबको पुन:संरचनामा प्रत्येक प्रदेशमा बजार सेवा हेर्ने बलियो निकायको उपस्थिति जरुरी छ ।"
नर्सिङ पेसाको मर्का,"नर्सिङ संवेदनशील र मानवीयताको पेसा हो । यो पेसा ईशापूर्व एक हजार वर्ष अघिदेखि नै थियो भनेर कतिपयले तर्क पनि गर्छन् । तर दोस्रो विश्वयुद्धका क्रममा क्रिमिया युद्धमा घाइते सैनिकहरूको उपचार सेवा गरेकी फ्लोरेस नाइटिंगेललाई पहिलो नर्स मान्ने गरिन्छ । नेपालमा पनि सन् १९४७ मा वीर अस्पताल स्थापना भएपछि नर्सको आवश्यकता महसुस गरी विद्यावती कंसाकारको नेतृत्वमा ४ जनालाई भारतको इलाहावादमा अध्ययन गर्न पठाइएको थियो । यसरी हेर्दा कंसाकार नेपालकी पहिलो नर्स हुन् । २००९ सालमा नेपाल सरकारका तर्फबाट नर्सिङ अध्ययन तालिमको छात्रवृत्ति पाएर भारतको फत्तेगढमा ४ वर्षको अध्ययन सकेर आएकी नर्स उमादेवी दासको सक्रियता र नेपाल सरकारको सहयोगबाट २०१३ सालमा नर्सिङ तालिम केन्द्र स्थापना भयो । केन्द्रले नर्सिङ तालिम र अध्ययन गराउन थाल्यो । पहिलो व्याचमा १ जनामात्र विद्यार्थी थिए भने दोस्रो व्याचमा २ जना । त्यतिबेला यो पेसाप्रति खास आकर्षण थिएन । आज नर्सिङलाई मर्यादित पेसाका रूपमा लिने गरिएको छ । अहिले कतिपय नेपाली नर्सले विदेश गएर पनि काम गर्छन् । देशभित्र पनि सन् २०१७ सम्म करिब ४० हजार नर्सिङ सेवामा रहेका छन् । मुलुकमा नर्सिङ क्याम्पसहरू प्रशस्तै खुलेका छन् । ती कलेजबाट वर्षेनि करिब ५ हजार हाराहारी नर्स उत्पादन भइरहेका छन् । हाम्रो मुलुकमा नर्सको श्रमको भने उचित मूल्याङ्कन हुन सकिरहेको छैन । कतिपय नर्सले निजी अस्पतालमा अत्यन्त न्युन पारिश्रमिकमा काम गरिरहनुपरेको छ । त्यसैले निजी अस्पतालमा कार्यरत नर्सहरूले बेलाबेला सरकारी अस्पतालसरहको पारिश्रमिक र सुविधाको माग गर्ने गरेका छन् । तर जागिर बचाउन अधिकांशले समस्यालाई बाहिर ल्याउन चाहँदैनन् । किनभने उत्पादन बढेको छ, रोजगारीको क्षेत्र सीमित छ । श्रम ऐन २०४८ ले कामदार वा कर्मचारीलाई नियुक्ति पत्र दिई काममा लगाउनुपर्छ भनेको छ । कामदार वा कर्मचारीको पद तथा पाउने पारिश्रमिक सेवा, सर्त उल्लेख गरी नियुक्ति पत्र दिनुपर्छ । यस कुराको जानकारी श्रम कार्यालयलाई दिनुपर्ने कानुनी व्यवस्था छ, तर कतिपय निजी अस्पतालले यस्तो जानकारी श्रम कार्यालयलाई दिएका हँुदैनन् । नर्सहरूको समस्यामा नर्सिङ काउन्सिल र नर्सिङ संघले पनि त्यति ध्यान दिएको देखिँदैन । सरकारले अस्पताल सञ्चालनको स्वीकृति दिँदा दरबन्दी, सेवासुविधाबारे स्पष्ट मापदण्ड नबनाएसम्म श्रमशोषण भइरहने देखिन्छ । नर्सिङ जस्तो संवेदनशील पेसामा महिलामाथि गरिएको यस्तो विभेद अन्त्य हुनुपर्छ । आर्थिक शोषणबाटै महिला हिंसाको आरम्भ हुनपुग्छ । विश्व स्वास्थ्य संगठनका अनुसार प्रत्येक ८ जना बिरामीलाई एकजना नर्स हुनुपर्छ भने आईसीयुमा एउटा बिरामीलाई एक जनाको दरले नर्स हुनुपर्छ । तर हाम्रो देशमा ३० जना बिरामीलाई हेर्न एउटै नर्सले हेर्नुपर्ने अवस्था छ । यो अवस्थामा सुधार गर्न राज्यले प्रभावकारी कदम चाल्नसके पनि नर्सहरूका लागि थप अवसर बन्न सक्थ्यो । नाफामूलक स्वास्थ्य संस्थाहरूमा सरकारले नियमित अनुगमन गरेर पनि नर्सहरूको समस्यालाई सम्बोधन गर्न जरुरी छ ।"
गान्धी एक असम्भव प्रयोग,"गान्धीको चम्पारण आगमन दक्षिण अफ्रिकाबाट भारत फर्केको दुई वर्षपछि भएको थियो । भारत फर्के लगत्तै उनका राजनीतिक गुरु बालकृष्ण गोखलेले आफ्नो मुलुकको यात्रा गर्न सुझाएका थिए । यस अवधिभित्र गान्धीले पूरै भारतको दौडाहा गरे र भारतको भुइँ सतहको यथार्थ र मनोविज्ञानलाई बुझ्ने कोसिस गर्दैरहे । यही क्रममा चम्पारणका किसान नेता राजकुमार शुक्लाको विशेष प्रयत्नमा उनी चम्पारण आइपुगेका थिए ।महात्मा बन्ने बाटोभारतका प्रथम राष्ट्रपति डा राजेन्द्र प्रसादले आफ्नो पुस्तक चम्पारणमा महात्मा गान्धीमा विस्तारमा उनको यात्राको ऐतिहासिकताबारे लेखेका छन् । चम्पारणको भूमि अत्यन्त उब्जाउ थियो । त्यहाँ अंग्रेजहरूले किसानलाई आफ्नो खेतको एक तिहाइ हिस्सामा निलको खेती गर्नुपर्ने बाध्यात्मक अवस्था खडा गरेका थिए । जसलाई तीन कठिया प्रथा भनिन्थ्यो । यस प्रथामार्फत अंग्रेजहरूले त्यस क्षेत्रका जनतामाथि व्यापक शोषण र आतंक मच्चाएका थिए । भयको माहोल चारैतिर थियो । गरिबी र असमानता त्यहाँको सच्चाइ थियो । राजकुमार शुक्लाले गान्धीको दक्षिण अफ्रिकाका प्रयोगहरूबारे केही सूचना पाएका थिए । त्यसैले उनलाई विश्वास थियो, गान्धीले आएपछि त्यसको निवारणमा इमानदार प्रयत्न गर्नेछन् । त्यसभन्दा पहिला पनि शुक्लाले केही व्यक्तिलाई गुहारेका थिए । तर त्यो कारगर हुन सकेन । अप्रिल १९१७ मा गान्धी चम्पारण आए । त्यसभन्दा पहिला उनलाई चम्पारणबारे शुक्लाको भनाइबाट मात्र थाहा थियो । भनिन्छ, गान्धीको महात्मा बन्ने यात्राको जग चम्पारणमै स्थापित भएको थियो। गान्धी विहार आएर आफैंलाई खोजे र विहारले पनि गान्धीलाई प्राप्त गरेर आफैंभित्र नियाल्यो । चम्पारणका निलका खेती गर्ने किसानको समस्यालाई लिएर भारतभित्र उनले पहिलो सत्याग्रह प्रयोग गरे, जुन सफल भयो । त्यसले गान्धीलाई भारतीय राजनीतिको एउटा शक्तिका रूपमा स्थापित गरायो । साधारण कामगान्धी ससाना देखिने काम गर्थे, तर काम इमानदारपूर्वक गर्थे, अनि त्यसले असाधारण परिणाम निम्त्याउँथ्यो । र इतिहासमा गान्धीका तर्फबाट रचनात्मक हस्तक्षेप खडा हुन्थ्यो । हो पनि महानताको बोझले जीवनलाई अस्वाभाविक र मानिसलाई कृत्रिम बनाइदिन्छ । साधारण जीवन र साधारण देखिने काम निर्णायक हुन्छन् । गान्धी जे भन्थे, त्यही गर्थे । जे गर्थे, त्यही भन्थे । भनाइ र गराइ बीचको सामञ्जस्यलाई गान्धीको सहज व्यवहारले मूर्तरूप दिएको थियो । त्यसैले उनी भन्थे, मेरो जीवन नै मेरो सन्देश पनि हो ।गान्धी धोती, अचकन र कठियावाडी पगरी लगाएर चम्पारण आएका थिए । तर फर्कंदासम्म उनी बहुचर्चित परिधानमा आइसकेका थिए । अर्थात आधा जीउ ढाकिएको परिधानमात्र उनले पहिरिन थालेका थिए । भनिन्छ, गरिब किसानको समस्या बुझ्ने क्रममा गाउँगाउँ चहार्दा एउटै घरकी तीनजना महिला पालैपालो आफूसमक्ष आउनुको कारण घरमा एकथान साडीमात्र रहेको उनले थाहा पाए । त्यस उप्रान्त उनले आफ्नो परिधानमा मितव्ययिता सुरु गरे । गान्धीको सत्याग्रहको प्रयोग भारतको अत्यन्त चेपिएको क्षेत्र चम्पारणबाट सुरु भयो । जहाँ चरम अभाव र व्यापक अशिक्षा थियो । उनको साधनाले के देखाउँछ भने गान्धीको प्रयोगलाई बुझ्न गान्धीवादको विद्वान् नै हुनुपर्छ भन्ने छैन । हिंसाको बाटोको तुलनामा अहिंसाको बाटोमा हिँड्न अधिक साहस चाहिन्छ । अहिंसाले व्यक्ति र प्रकृति तथा व्यक्ति र व्यक्ति बीचको सम्बन्धको रचनात्मक ढंगबाट परिभाषित गर्ने आधार खडा गर्छ । गान्धी भन्ने गर्थे, सत्य प्राप्तिका लागि अहिंसा नै मेरो जीवनको बाटो हो । उनी व्यक्तिगत र सार्वजनिक जीवनमा सत्यको प्रयोगप्रति इमानदार रहे ।निर्भय पहिलो सर्तकिसानहरूका क्षेत्रीय सवाललाई लिएर तत्कालीन ब्रिटिस इन्डियाको सत्तामा हलचल मच्चाउन चम्पारणको प्रयोगले गान्धीलाई साथ दिएको थियो । उनले किसानमाझ सघन यात्रा गरे, प्रतिवेदन तयार गरे, अदालतमा आफैं बहस गरे, चम्पारणमा रचनात्मक क्रियाकलापको थालनी गर्न भारतको विभिन्न हिस्साबाट प्रतिबद्ध कार्यकर्तालाई बोलाए र स्वयं विहारका पनि त्यतिखेरका विभिन्न व्यावसायिक व्यक्तिलाई आफ्नो सामाजिक आन्दोलनमा समाहित गराए । हेर्दाखेरि चम्पारणमा गान्धी एउटा प्रयोग गर्दै थिए, तर कालान्तरमा त्यो प्रयोग पूरै भारतीय राजनीतिको मानस तयार गर्यो । आम मानिसमा ब्रिटिस सत्ताप्रतिको डर हराएर गयो । जन सामान्यमा निर्भयताको विस्तार गर्ने खुबी गान्धीले देखाए । त्यसैगरी चम्पारणको प्रयोगले के देखाउँछ भने स्थायी सत्तासँग जुध्न ठूलै राष्ट्रिय मुद्दा चाहिन्छ भन्ने छैन । एउटा क्षेत्र विशेषको सवाल उठाउँदा सफलता पाइयो भने त्यसले उच्चतम लक्ष्य प्राप्तिका निम्ति खुड्किला तयार गर्छ । त्यतिखेर पनि गान्धीलाई किसानको सवालमा नअल्झिनु भन्ने सुझाव नआएको होइन । विहारकै ती व्यक्तिहरू जो पछि भारतका राष्ट्रपति वा प्रदेशका मुख्यमन्त्री बने, तिनीहरूले पनि आफ्नै प्रदेशका सवालहरूको गुरुत्वलाई ठम्याउन नसकी पन्छाउने गर्थे । तर गान्धीले सानो सुइकोबाट भविष्यको सम्भावना आकलन गर्न थालेका थिए । र तीभित्र भारतमा आफ्नो सेवाको साझेदारी ठम्याउन पुगेका थिए । अर्थात सामाजिक जीवनमा साधारण मुद्दा वा परिस्थितिका माझबाट पनि असाधारण महत्त्वका उपलब्धि आर्जन गर्न सकिन्छ भन्ने कुरा गान्धीको चम्पारण प्रयोगबाट सिकिन्छ । जब कुनै पनि प्रकारको भय वा त्रास मान्छेको मनमा रहन्छ । ऊ आफ्नो कथनी र करनीमा सन्तुलन ल्याउन सक्दैन । नत प्रतिबद्धता गरेअनुसार परिवर्तनका निम्ति नै आफूलाई तम्तयार पार्न सक्छन् । संकट यथावत्अहिले नै त्यतातिर चर्चा चल्ने गर्छ, आखिर विकल्प गान्धी नै हो, आऔं, गान्धीतिर फर्कौैं । चम्पारणमै यतिखेर मोतिहारी चिनी मिलका किसानहरूले आत्मदाहको प्रयत्न गरेका छन् । भूमिहीनहरूले यसै महिना सत्याग्रह घोषणा गरेका छन् । सय वर्षपछि पनि चम्पारणका किसानको अवस्था उस्तै छ । यतिखेर निलको खेती हँुदैन, अंग्रेजहरू फर्किसकेका छन् । तर स्वतन्त्र भारतको सात दशकमा पनि खेती किसानी न सम्मानित पेसा हुनसकेको छ, नत समृद्धिको आधार नै । गान्धीको नाम लिएर कर्मकाण्डझैं केही उत्सव गरिन्छन्, सत्ताराजनीतिबाट आफ्नो अनुहारलाई चोख्याउने प्रयत्न गरिन्छन् । तर आम मानिसका सवाल र सरोकार ज्युँकात्युँ हुन्छन् । यतिखेरको राजनीति प्रचार र आडम्बरमा सीमित हुनपुगेको छ । कोभन्दा को बढी अभिनय कौशल देखाउन सक्छन्, त्यसैमा पक्ष र प्रतिपक्षको प्रतिस्पर्धा छ । यस्ता समारोह फगत एउटा विकाउ धन्दा भएका छन् । उन्माद र आवेग खडा गरेर जनमतलाई आकर्षित गर्न छोटो बाटो जो रोजिएको छ । इतिहासका पात्र र घटनालाई आफ्नो अनुकूल पर्नेगरी सम्झना गर्ने र त्यो स्मृतिको ऐनामा आफ्नो अनुहार उज्यालो देखाउने मनसुवा बाक्लो भएको छ । यी परिघटना चम्पारणको परिप्रेक्ष्यमा देखिए पनि यसको फैलावट वैश्विक भएको छ । यहींनेर गान्धीको एक्लोपन अतीतको नग्न सत्य हुनजान्छ । पतनगाथाको नयाँ अध्याय प्रत्येक दिन लेख्ने उपक्रम हँुदै छ र गान्धीको नाम लिएर वर्तमानका संकटहरूबाट अहिलेको राजनीति जोगिँदै गएको भ्रममा छ । छोटे गान्धीकतिपयले भन्छन्, गान्धीको बाटो असम्भव छ । अहिलेको परिवेशमा गान्धीलाई फगत किताबमा पढ्नु राम्रो लाग्छ । कसैले भन्छन्, ब्रिटिस इन्डियाको तत्कालीन कालखण्डमा मात्र गान्धी सफल हुन पाए, आज गान्धी ज्यँुदो भएको भए उनी निराश र थकित हुन्थे । हो, निश्चित रूपमा मृत्युपर्यन्त बहुआयामिक प्रयोगबाट सत्यलाई साक्षात्कार गर्ने कटिबद्धतामा रहेका गान्धीको विराट व्यक्तित्व निर्माण हुनगएको हो । अहिले ती सबै बहुआयामिकतालाई एकैपटक साधना गर्न सम्भव छैन । तर जुन प्रतिकूलतामाझ गान्धीले आफ्नो कथनी र करनीमा इमानदारिता निर्वाह गरे, त्यसैगरी ससाना काम र परिस्थितिमाझ पनि सार्वजनिक जीवनमा रहेका व्यक्तिहरूले व्यक्तिगत जीवनमा त्यस्तै इमानदारिता प्रयोग गर्नु असम्भव होइन । गान्धी रातारात महात्मा बनेका होइनन् । अत्यन्त कठिन परिस्थितिमाझ उनले प्रदर्शन गरेको प्रतिबद्धता, निरन्तरता र आफैंप्रतिको कठोरताले त्यस्तो व्यक्तित्व निर्माण हुनपुगेको हो । अहिले पनि गान्धीको असम्भव मानिने प्रयोगहरू गरेर सार्थकता पाउन सकिन्छ र छोटे गान्धीका रूपमा आफ्नो क्षेत्र विशेषमा रचनात्मक परिवर्तन ल्याउन सकिन्छ ।"
नेतृत्व लिन महिला तयार,"महिला उम्मेदवारको खडेरीबझाङ तीन दलका तर्फबाट जिल्लाका १२ वटै स्थानीय तहमा महिला उम्मेदवार पाउन गाह्रो छ । प्रमुख पदका लागि महिला उम्मेदवार नहुने पक्काजस्तै भएको छ । एमालेका नेताहरू सिफारिस मात्र गर्नका लागि पनि योग्य महिलाको खडेरी रहेको बताउँछन् ।कांग्रेसको अवस्था पनि उस्तै छ । वडास्तरबाटै सिफारिस भएर आउने भएकाले अहिले के हुन्छ भनेर भन्न सकिने अवस्था छैन, कांग्रेस बझाङका सचिव ध्रुवराज जोशीले भने, तर प्रमुख पदका लागि अन्तिम उम्मेदवार महिला नै होलान् भन्ने मलाई लाग्दैन ।माओवादी केन्द्रमा भने एक गाउँपालिकामा महिला उम्मेदवार हुने सम्भावना रहेको छ । केदारस्युं गाउँपालिकाको हकमा महिला नै प्रमुख पदको उम्मेदवार हुने सम्भावना बलियो छ, माओवादी केन्द्रका नेता नरेन्द्र खड्काले भने । ९० प्रतिशत कर्मचारी महिलापर्वत स्थानीय तह निर्वाचनमा महिला सहभागिता सुनिश्चित गराउन संविधानले करिब ४० प्रतिशत ग्यारेन्टी गरे पनि जिल्लामा महिला उम्मेदवारको चर्चा त्यति सुनिएको छैन । तर, जिल्ला निर्वाचन कार्यालयले भने कर्मचारीमध्ये करिब ९० प्रतिशत महिला नै छानेको छ ।कार्यालयले आयोजना गरेको मतदाता शिक्षा कार्यकर्ता र निर्वाचन शिक्षा स्वयंसेवकको तालिममा सहभागी १ सय २४ मध्ये १० जना मात्रै पुरुष छन् । कार्यालयले निर्वाचन आयोगको निर्देशनअनुसार कर्मचारी छनोट गर्दा महिला बढी पर्न गएको जनाएको छ । सामाजिक परिचालक र बालशिक्षा कार्यकर्तालाई खटाउने निर्देशन हो, जिल्ला निर्वाचन अधिकारी लक्षु शर्माले भने, ती कर्मचारी सबै महिला भएकाले संख्या धेरै पर्न गएको हो । मेयरमा महिला आकांक्षी धेरै नवलपरासी नगरपालिकाको मेयरमा महिला आकांक्षी धेरै छन् । कांग्रेस र एमालेका नेत्री प्रचार अभियानमा होमिएका छन् । एउटै दलबाट धेरैजनाको दाबी सुरु भएको छ । वडाध्यक्षमा समेत आकांक्षीको संख्या बढ्दै गएको छ । जिल्लाका सुनवल, बर्दघाट, कावासोती र गंैडाकोट नगरपालिका प्रमुखमा महिलाले दाबी गरेका छन् । यही पदमा दाबी गर्ने पुरुषको संख्या पनि ठूलै छ । सुनवलमा एमालेबाट मेयरका लागि विमला अर्यालले आकांक्षा देखाएकी छन् ।"
मधेसी दल पनि दर्ता,"बाँके संविधान संशोधन नभएसम्म निर्वाचन बहिष्कार गर्ने चेतावनी दिइरहेका केही मधेसकेन्द्रित दल स्थानीय तह निर्वाचनका लागि दर्ता भने भएका छन् । उपेन्द्र यादव नेतृत्वको संघीय समाजवादी फोरम नेपाल, राजेन्द्र महतो नेतृत्वको नेपाल सद्भावना पार्टी, राजेशकिशोर यादवको मधेसी जनअधिकार फोरम गणतान्त्रिक, महेन्द्र यादवको तराईमधेस सद्भावना पार्टी दर्ता भएका हुन् । महन्थ ठाकुर नेतृत्वको तराईमधेस लोकतान्त्रिक पार्टी भने दर्ता भएको छैन । बाँकेमा २६ दल निर्वाचनका लागि दर्ता भएका छन् । क्षेत्रीय निर्वाचन कार्यालयका निर्वाचन अधिकारी वसन्त अधिकारीले पाँच मधेसी दल दर्ता भएको बताए । दल दर्तासँगै निर्वाचन तयारी तीव्र पारेका छौं, मधेसी दल पनि दर्ता भएका छन्, उनले भने, निर्वाचन अधिकृतको टुंगो लागिसक्यो । तराईमधेस लोकतान्त्रिक पार्टीका सहमहामन्त्री पशुपति दयाल मिश्राले भने आफ्नो पार्टी आन्दोलनमा रहेकाले दर्ता नगराएको बताए । हामी संविधान संशोधनका पक्षमा छौं । माग पूरा नभएसम्म निर्वाचनमा सहभागी हुँदैनांै, उनले भने । नेता जिल्ला दौडाहामा राजविराज निर्वाचन मिति नजिकिँदै गएपछि मधेस केन्द्रित दलका नेताको जिल्ला दौडाहा बढेको छ । केही दिनअघि संयुक्त लोकतान्त्रिक मधेसी मोर्चामा आबद्ध दलका अध्यक्षहरू सप्तरीमा २ दिन बिताएर फर्के । सोमबार मधेसी जन अधिकार फोरम लोकतान्त्रिकका अध्यक्ष विजयकुमार गच्छदार र राष्ट्रिय मधेस समाजवादी पार्टीका अध्यक्ष शरदसिंह भण्डारी आएका छन् ।गच्छदारले सोमबार राजविराजस्थित सभाकक्षमा आयोजित पार्टी प्रवेश कार्यक्रममा विभिन्न दल परित्याग गरी आएकाहरूलाई टीका लगाउँदै पार्टीमा भित्र्याए । उनले लोकतन्त्रमा चुनाव अपरिहार्य रहेकाले तयारीमा ा जुट्न कार्यकर्तालाई आग्रह गरे ।यस्तै रामसपा अध्यक्ष भण्डारी पनि यहाँ आएका छन् । उनले उतरी क्षेत्र वीरेन्द्रबजारमा आयोजित पार्टी प्रवेश कार्यक्रममा विभिन्न पार्टी परित्याग गरी आएकाहरूलाई प्रवेश गराए ।"
अंश जोगाउन पत्नीकै हत्या,"तीन महिनापछि पुस ११ मा अंश दिने सहमति भई मिलापत्र भएको थियो । त्यसपछि अमरेन्द्रले अंश दिन आनाकानी गर्दै आएका थिए । अमरेन्द्र सर्लाहीस्थित एक गाउँको विद्यालयमा अंग्रजी विषयका शिक्षक हुन् । पतिकै मुख्य योजनामा हत्या गरिएको हो, एसपी उप्रेतीले भने, दुई लाख खर्चेर अन्यबाट हत्या गराएका हुन् । बबिता जागिरे भएर उसले अंश लिई अर्कैसँग विवाह गर्नसक्ने नकारात्मक सोचबाट प्रेरित भएर हत्या गराएको उनले बताए ।"
आमाको नामबाट नागरिकता,"नागरिकता नहुँदा रुथ जागिर गर्नबाट वञ्चित हुँदै आएकी थिइन् । स्थानीय निजी विद्यालयमा शिक्षण गर्ने उनलाई नागरिकता ल्याउन दबाब थियो । तर, स्थानीय प्रशासनले बुबाको राष्ट्रियता नखुलेको भन्दै दिन इन्कार गर्दै आएको थियो । उनका बुबा लोकराजको मृत्यु भइसकेको छ । नागरिकताका लागि उनलाई करिब ९ महिना दौडधुप गर्नुपर्यो । करिब दुई महिनासम्म गाविस र स्थानीय प्रशासनमा आउजाउ गरिरहेकी थिइन् । नपाएपछि गत असोज ४ गते अदालतको शरणमा पुगिन् । नागरिक हुन निकै तनाव झेल्नुपर्यो । आज भने नागरिकता बन्दा निकै खुसी लागेको छ, रुथले भनिन्, अब जागिर गर्ने कार्यालयमा नागरिकता पेस गर्छु । बैंक खाता खोल्छु । प्रशासनले नागरिकता दिन इन्कार गरेपछि उच्च अदालत नेपालगन्ज इजलासमा रिट निवेदन दर्ता गरेकी थिइन् । अदालतले आमाको नामबाट वंशजको आधारमा १५ दिनभित्रै नागरिकता दिन प्रमुख जिल्ला अधिकारीलाई आदेश दिएको थियो । बाँकेका प्रमुख जिल्ला अधिकारी रविलाल पन्थले अदालतको आदेशलाई कार्यान्वयन गरी नागरिकता दिएका हुन् । रुथकी सहोदर दिदी निर्मलाले जिल्ला प्रशासन कार्यालबाट २०६३ माघ १९ गते नै आमा कमलाको नामबाट वंशजको आधारमा नागरिकता पाएकी थिइन् तर रुथले नागरिकता बनाउन खोजेपछि प्रशासनले बुबाको राष्ट्रियता नखुलेको भन्दै दिन इन्कार गरेको थियो । आमा कमलाले पनि वंशजको आधारमा नागरिता पाएकी छन् । एउटै आमाका सन्तान दिदीलाई नागरिकता दिने तर बहिनीलाई वञ्चित गरिएपछि रुथ अदालत पुगेकी थिइन् । आमा र जेठी छोरीले वंशजको आधारमा नागरिकता पाइसकेको भन्दै अदालतले रुथलाई नागरिकता दिन प्रमुख जिल्ला अधिकारीलाई आदेश दिएको थियो । रुथलाई नागरिकता दिलाउन कानुनी सहयोग गरेका अधिवक्ता सुनिल श्रेष्ठले अदालतको आदेशलाई प्रशासनले कार्यान्वयन गरी नागरिकता दिनु सकारात्मक भएको बताए । नागरिकताका लागि उनले अनावश्यक दु:ख पाइन्, उनले भने, आमा र जेठी छोरीले पाएको नागरिकताको आधारमा पहिले नै दिएको भए यतिका दिनसम्म दौडधुप गर्नुपर्ने अवस्था आउने थिएन ।"
"भेनेजुएलामा प्रदर्शन, एक विद्यार्थी मारिए",काराकास भेनेजुएलामा राष्ट्रपति निकोलास माडुरोविरुद्ध भएको प्रदर्शनका क्रममा प्रहरीको गोली लागेर एक विद्यार्थीको मृत्यु भएको छ । भ्यालेन्सिया सहरमा मंगलबार भएको प्रदर्शनका क्रममा झडप भएपछि प्रहरीको गोली लागेर डानियल क्विेलिजको मृत्यु भएको हो । राष्ट्रपतिविरुद्ध भएको प्रदर्शनमा बिहीबार १९ वर्षीय आन्दोनलकारी जैरो अर्टीजको पनि मृत्यु भएको थियो । मंगलबार नै प्रदर्शनकारीहरूले सेनाको एक कार्यक्रममा पुगेका राष्ट्रपतिलाई अण्डा र ढुंगा प्रहार गरेका छन् । माडुरोलाई पदबाट हटाउन माग गर्दै केही सातादेखि आन्दोलन भइरहेको छ ।
सिरियामा फेरि आक्रमण नहोस् : रूस,"वासिङ्टन रूसले सिरियामा फेरि आक्रमण नगर्न अमेरिकालाई चेतावनी दिएको छ । रूस भ्रमणमा रहेका अमेरिकी विदेशमन्त्री रेक्स टिलरसनलाई उनका समकक्षी सेर्गेई लाभरोभले उक्त चेतावनी दिएका हुन् । यस्ता कारबाही फेरि हुँदैनन् भन्ने हामी विश्वास गर्छौं, लाभरोभले भने । उनले ट्रम्प प्रशासनको सिरिया नीतिबारे वासिङ्टनबाट आएका अस्पष्ट सन्देश र राष्ट्रसंघका लागि अमेरिकी दूत निक्की हेलीले सिरियाली राष्ट्रपतिबारे दिएको अभिव्यक्तिबारे पनि गुनासो गरेका थिए । राष्ट्रसंघका लागि अमेरिकी दूत हेलीले राष्ट्रपति बसर अलअसद भविष्यमा सिरियामा नरहने बताएकी थिइन् । रूसी विदेशमन्त्री लाभरोभले केही दिनअघि टिलरसनले रूसले असदविरुद्ध रहेका अमेरिका तथा पश्चिमी मुलुकको पक्षमा रहने या विपक्षमा रहने भन्ने एक विकल्प रोज्नुपर्ने भनी दिएको अभिव्यक्तिप्रति व्यंग्य गर्दै गलत छनोट दिएको बताएका थिए । चिनियाँ राष्ट्रपतिको आह्वानयसैबीच, चिनियाँ राष्ट्रपति सी चिनफिङले उत्तर कोरियाका बारेमा भइरहेको तनावको शान्तिपूर्ण समाधानका लागि आह्वान गरेका छन् । अमेरिकी राष्ट्रपति डोनाल्ड ट्रम्पसँग भएको टेलिफोन वार्तामा सीले कोरियाली प्रायद्वीपलाई आणविक हतियाररहित बनाउन र यस क्षेत्रमा शान्ति र स्थिरताको प्रत्याभूतिका लागि प्रतिबद्ध रहेको जनाएको चिनियाँ सञ्चार संस्था सीसीटीभीले जनाएको छ । सीले शान्तिपूर्ण माध्यमबाट समस्यालाई समाधान गर्नुपर्ने कुराको पनि वकालत गरेका थिए ।ट्रम्पले गत मंगलबार ट्वीट गर्दै चीनले सहयोग नगरेमा उत्तर कोरियाको आणविक चुनौतीलाई एक्लै समाधान गर्ने बताएका थिए । सी र ट्रम्पले गत साता पनि फ्लोरिडामा भेटवार्ता गर्दै उत्तर कोरियाली मुद्दामा छलफल गरेका थिए ।"
५९ घर जले,"आगलागीमा परी स्थानीय सत्यनारायण चमार घाइते भएका छन् । उनको स्थानीय अस्पतालमा उपचार भइरहेको छ । आगलागीबाट खाद्यान्न, लत्ताकपडा, भाँडाकुँडा, नगद र गरगहना जलेर नष्ट भएको प्रहरीले बताएको छ । करिब ७० लाख रुपैयाँ बराबरको क्षति भएको प्रहरीको अनुमान छ । आगो लाग्नासाथ प्रहरी, सशस्त्र र स्थानीयले निभाउने प्रयास गरेका थिए । तर हावाका कारण आगो बस्तीमा फैलिएको थियो । जिल्ला दैवीप्रकोप राहत समितिले गाउँको अनुगमन गरी तत्काल जनही ५५ हजार रुपैयाँ राहतस्वरूप प्रदान गरेको छ । प्रजिअ विष्णुप्रसाद ढकालले २ लाख रुपैयाँ वितरण गरिएको बताए ।"
छुट्टाछुट्टै दुर्घटनामा ५ को मृत्यु,"काभ्रे जिल्लाका छुट्टाछुट्टै स्थानमा भएको दुर्घटनामा परी ५ जनाको मृत्यु भएको छ । बुधबार रोशी गाउँपालिका ९, पिप्लेमा ४ सवारीसाधन आपसमा जुध्दा मोटरसाइकलमा सवार ओखलढुंगाका मीनबहादुर पौडेल र मदन बुढाथोकीको मृत्यु भएको छ । बा४५प ६७५३ नम्बरको मोटरसाइकलले सोही दिशातर्फ जाँदै गरेको टाटासुमोलाई ओभरटेक गर्ने क्रममा बसमा ठोक्किएको थियो । तीव्र गतिका कारण दुर्घटना भएको जिल्ला प्रहरी कार्यालयका डीएसपी नवीनराज राईले बताए । यसैगरी साँगामा बा४ख ३१६१ नम्बरको ट्रिपरले ठक्कर दिँदा सोही स्थानका हुच्चे प्रधानको मृत्यु भएको छ । चालक लक्ष्मण पुरीलाई प्रहरीले नियन्त्रणमा लिएको छ । पनौती १, मानेदोभानमा बा७८प ३१५ नंको मोटरसाइकलको ठक्करबाट सोही स्थानका घ्यागरसिंह तामाङको मृत्यु भएको छ । बा४ख ७९०६ नंको ट्रिपरबाट बालुवा खन्याउने क्रममा करेन्ट लागेर सिन्धुपाल्चोक तौथलीका हरि कुसुलेको मृत्यु भएको प्रहरीले जनाएको छ ।"
काठसहित ८ पक्राउ,"मोरङ अवैध रूपमा ल्याउँदै सालको गोलियासहित ८ जनालाई प्रहरीले बेलबारी ५, कसेनीबाट पक्राउ गरेको छ । बेलबारी ५ का उमेश विश्वकर्मा, सुजन सुनाम, पुरण माझी, भुने सरदार, मनोज सरदार, बनिगामा ३ का धनपात सरदार, बिनु सरदार र सचेन सरदार मंगलबार पक्राउ परेका हुन् ।"
करेन्ट लागेर मृत्यु,प्यूठान झिमरुक खोलामा करेन्ट लगाई माछा मार्ने क्रममा एकजनाको मृत्यु भएको छ। झिमरुक ५ का १७ वर्षीय केशव जीसीको करेन्ट लागेर मृत्यु भएको हो । करेन्ट लागी घाइते भएका उनलाई उपचारका लागि जिल्ला अस्पताल बिजुवार ल्याउँदै गर्दा बाटैमा मृत्यु भएको प्रहरीले जनाएको छ ।
२०७३ का उत्कृष्ट अभिनेता,"सुशील पौडेल१) विपिन कार्की२) दयाहाङ राई३) नाजिर हुसैन४) सौगात मल्ल५) रवीन्द्र झा, रवीन्द्र बानियाँ र प्रवीण खतिवडा"
घर पाएपछि भूकम्पपीडित दंग,"उनीहरूले भूकम्प प्रतिरोधात्मक घर पाएका छन् । हामी जस्तो गरिब र सुकुम्बासीलाई यसरी सहयोग मिल्छ भन्ने सोचेकी पनि थिइनँ, डोमाले भनिन्, अहिले आफ्नै घरजग्गामा बस्न पाउँदा खुसी छौं ।रगनी ९ का पदमबहादुर तामाङ पनि चार पुस्तायता भूमिहीन हुन् । उनी अरूको जग्गा अधियाँ गरेर जीविकोपार्जन गर्दै आएका थिए । हालै उनले पनि नि:शुल्क जग्गा पाएका छन् । स्थानीय इन्द्रबहादुर तामाङले ८ आना जग्गा दान गरेका हुन् । अब पदमबहादुरको घर पनि बन्दै छ । बल्ल यो देशको नागरिक भएको जस्तो लागेको छ, उनले भने, पुस्तौंदेखि केही नभएको म जस्ताको खुसीको सीमा छैन । रगनी १ कै ४९ वर्षीय पूर्णनारायण श्रेष्ठ आजीवन अर्काकै घरमा बसे । भूकम्पअघि उनको परिवार स्थानीय विक्रम सुनुवारको घरमा बस्दै आएको थियो । जब भूकम्पले त्यो घर भत्कायो, त्यसपछि उनी घरवारविहीन बने । उनलाई विक्रमको परिवारले त्यहाँ बस्न दिएनन् ।पूर्णनारायण अहिले ढुक्क छन् । उनले पनि नि:शुल्क घरजग्गा पाएका छन् । उनीहरू जस्ता २० जना भूमिहीनले नि:शुल्क घडेरी पाइसकेका छन् । यसको सबै व्यवस्था युनाइटेड मिसन टु नेपाल (यूएमएन) ले गरेको हो । यूएमएनले सञ्चालन गरेको विपत् जोखिम न्यूनीकरण परियोजनाअन्तर्गत जग्गा दाता खोजेर नि:शुल्क घर बनाई हस्तान्तरण गरिएको हो । सडकले छोएको र आधारभूत सुविधा उपलब्ध स्थानमा उनीहरूलाई स्थानान्तरण गरी भूकम्प प्रतिरोधात्मक घर बनाइएको परियोजनाका इन्जिनियर रोशन दुलालले बताए ।लालपुर्जा नहुनेले पुनर्निर्माणबापतको अनुदान नपाउने भएपछि भूमिहीनहरू छुटेका थिए । उनीहरूलाई व्यवस्थापन गर्न कुनै निकायले चासो नदेखाएपछि यूएमएनले सहयोग गरेको दुलालले बताए । हालसम्म घर निर्माण परियोजनामा २ करोड रुपैयाँ खर्च भइसकेको छ । घरजग्गा उपलब्ध गराइएका भूमिहीनलाई सीप सिकाएर आत्मनिर्भर बनाइने यूएमएनका वरिष्ठ सहजकर्ता डिल्ली कार्कीले बताए ।"
मुसहरलाई नयाँ वर्षमा घर उपहार,"एकीकृत नमुना मुसहर बस्ती हस्तान्तरण तयारीमा रहेका उनले नेपालको विकासका लागि एकीकृत बस्ती निर्माण जस्तै एकीकृत काम गर्न जरुरी रहेको सुझाए । फाउन्डेसनको अभियानले हिमालमा सिन्धुपाल्चोकको गिरानचोकको तामाङ बस्ती र पहाडमा काभ्रेको सीमान्तकृत पहारी समुदायको बस्ती हस्तान्तरण भइसकेको छ। तराईमा हस्तान्तरण तयारीमा रहेको महोत्तरीको नमुना मुसहर दलित बस्ती निर्माण एकीकृत विकास निर्माणमा उदाहरणीय बनेको छ ।बस्ती निर्माणले हिमाल, पहाड र तराईलाई जोड्ने काम गरेको छ, उनले भने एकीकृत विकास निर्माण कार्यमा तेस्रो बस्ती निर्माणपछि यो ह्याट्रिक नै हो । बर्दिबास २ स्थित मुसहर बस्तीमा ५० घरपरिवारका २ सय ७२ सदस्यको बसोबास छ । महोत्तरी २ स्थित मुसहर गाउँ अशिक्षा, गरिबी अभावलगायत सबै थोकले पछि परेको बस्ती हो । बस्तीका अधिकांशको गुजाराको माध्यम मजदुरीमा खट्नु हो ।देउराली मावि बर्दिबासका शिक्षक इन्द्रराज लामा एकीकृत मुसहर बस्तीको निर्माणले विपन्न र दलित मुसहर समुदायको भौतिक परिवर्तन मात्र होइन, यसले दीर्घकालीन रूपमा सामाजिक, सांस्कृतिक र आर्थिक परिवर्तनको सुरुवात गरेको बताउँछन् ।"
बढ्दै छ आर्थिक अराजकता,"कर फछ्र्योटमा लुट सरकारले आर्थिक वर्ष ०६९७० सम्मको बक्यौताका रूपमा रहेको कर र राजस्व बक्यौता फस्र्योटका लागि कर फछ्र्योट आयोग गठन गरेको थियो । आयोगमा ४० अर्ब ८३ करोड रुपैयाँको बक्यौता रहेकामा ३० अर्ब ५२ करोड फछ्र्योट गरी ९ अर्ब ५४ करोडमा सम्झौता भएको छ । झन्डै दुई तिहाइ कर मिनाहा गर्ने आयोगको कार्यशैलीको महालेखा परीक्षक कार्यालयले चर्को आलोचना गरेको छ । विवादित रकमको समाधान गर्न कर फछ्र्योट आयोग गठन गरेको भनिए पनि विवादित रकमभन्दा कर नतिरी बसेका करदाताको रकम धेरै रहेको देखिन्छ, महालेखाको प्रतिवेदनमा भनिएको छ, कर नतिरी बस्ने र आयोग गठन गरी मिनाहा गराउने प्रवृत्तिले प्रश्रय पाएको छ । महालेखा स्रोतका अनुसार हाल आन्तरिक राजस्व विभागका महानिर्देशक चूडामणि शर्मालगायत आयोगका पदाधिकारीले कर फछ्र्योटका नाममा अत्यन्त विवादास्पद निर्णयसमेत गरेका छन् । आयोगले भ्याटतर्फ मात्रै २१ करोड रुपैयाँभन्दा बढी रकम विवादास्पद रूपमा फछ्र्योट गरेको छ। सरकारी संस्थाहरूतर्फ सकेसम्म बढी असुल्ने, तर निजीमा अधिकतम मिनाहा गर्ने रणनीति लिइएको देखियो, महालेखाका प्रवक्ता डोटेलले भने ।२१ वटा राष्ट्रिय गौरवका आयोजनामध्ये मेलम्ची र माथिल्लो तामाकोसीमा मात्रै ८० प्रतिशत प्रगति भएको छ । रानीजमरा र लुम्बिनी क्षेत्र विकास कोषबाहेक १७ वटा आयोजनाको प्रगति सन्तोषजनक छैन । सातवटा आयोजनाको कामको प्रगति ५ प्रतिशत पनि नाघेको छैन ।"
नेपाल उद्योग वाणिज्य महासंघ,"काठमाडौं नेपाल उद्योग वाणिज्य महासंघका नवनियुक्त अध्यक्षसहित नवनिर्वाचित पदाधिकारी र कार्यकारिणी समितिका सदस्यले पदभार ग्रहण गरेका छन् । नवनियुक्त अध्यक्ष भवानी राणा, नवनिर्वाचित वरिष्ठ उपाध्यक्ष शेखर गोल्छा, उपाध्यक्षहरू प्रमोद श्रेष्ठ (जिल्ला नगर), उमेशलाल श्रेष्ठ (वस्तुगत), चन्द्रप्रसाद ढकाल (एसोसिएट) र नवनिर्वाचित कार्यकारिणी समितिका सदस्यलाई मुख्य निर्वाचन अधिकृत उपेन्द्रकेशरी न्यौपानेले प्रमाणपत्र प्रदान गरे । सोही समारोहमा महासंघका निवर्तमान अध्यक्ष पशुपति मुरारकाले नवनियुक्त अध्यक्ष राणालाई महासंघको अध्यक्ष पद पनि हस्तान्तरण गर्दै पद तथा गोपनीयताको शपथसमेत गराएको जारी विज्ञप्तिमा उल्लेख छ । साथै नवनियुक्त अध्यक्ष भवानी राणाको अध्यक्षतामा सम्पन्न कार्यकारिणी समितिको पहिलो बैठकले महासंघको संशोधित विधानअनुसार व्यवस्था गरिएको कोषाध्यक्ष पदमा कार्यकारिणी समितिका सदस्य ज्ञानेन्द्रलाल प्रधानलाई निर्विरोध निर्वाचित गरेको छ ।"
भारु साढे चार हजारकै दरले साट्छौं,"यसअघि पछिल्लोपटक प्रतिबन्धित भारु पाँच सय र हजार दरका नोट सटहीको टुंगो लगाउन नेपाल आएको भारतीय टोलीले प्रतिव्यक्ति (प्रतिखाता) साढे चार हजारसम्म साटिदिने प्रस्ताव गरेको थियो । उक्त प्रस्ताव राष्ट्र बैंकले अस्वीकार गरी सीमा बढाउन आग्रह गरेको थियो । दुई दिनसम्म चलेको बैठकमा पनि भारतीय पक्षले सीमा बढाउन नमानेपछि नोट सटहीको टुंगो नलाग्दै भारतीय टोली फिर्ता भएको थियो । फर्कंदा भारतीय टोलीले प्रतिव्यक्ति भारु साढे चार हजारभन्दा बढी साट्न नसक्ने बताउँदै आफ्नो प्रस्ताव मान्य भए खबर गर्न आग्रह गरेको थियो । भारतको प्रस्ताव निकै कम भएकाले सटही गर्ने वा नगर्ने सम्बन्धमा निर्णय दिन राष्ट्र बैंकले सरकारलाई पत्राचार गरेको थियो । सरकारले मंगलबार मात्र राष्ट्र बैंकलाई पत्र पठाएर हाललाई प्रतिव्यक्ति साढे ४ हजार मात्र भए पनि साट्न निर्देशन दिएको छ । हाललाई साढे ४ हजारकै दरले साट्ने र थप भारु सटहीका लागि राष्ट्र बैंक र सरकार दुवै तहबाट पहल गर्ने आशयको पत्र अर्थ मन्त्रालयले राष्ट्र बैंकलाई पठाएको छ । राष्ट्र बैंकले तयार गरेको मोडालिटीअनुसार बैंकमार्फत भारु साट्न राष्ट्र बैंकलाई निर्देशन दिएको छ ।सोही निर्देशनका आधारमा राष्ट्र बैंकले प्रक्रिया अघि बढाएको हो । तर, भारतले खबर गर्न दिएको समय गत शुक्रबार (चैत १८ गते) सकिएको छ । पैसा सटहीको विषयमा सरकारबाट ढिलो मात्र निर्णय आएकाले राष्ट्र बैंकले निर्धारित समयमा भारतलाई खबर पठाउन सकेको थिएन । तोकिएको समयपछि खबर पठाउँदा भारतले मान्नेनमान्ने कुनै टुंगो नभएकाले अहिल्यै केही भन्न नसक्ने राष्ट्र बैंक स्रोतले जनाएको छ । केही भन्न सकिँदैन, खबर गरेका छौं, स्रोतले भन्यो, अब भारतको इच्छामा भर पर्छ, उसले मान्न पनि सक्छ नमान्न पनि । भारत सरकारले गत कात्तिक २४ गते (नोभेम्बर ९, २०१६) देखि भारु पाँच सय र हजार दरका नोट चलनचल्तीमा प्रतिबन्ध लगाएको थियो । त्यसबेलादेखि भारु पाँच सय र हजार दरका नोट चलेका छैनन् । बैंक तथा वित्तीय संस्था र मनीचेन्जर कम्पनीहरूमा करिब ३ करोड ३६ लाख रुपैयाँ भारु पाँच सय र हजार दरका नोट रहेको राष्ट्र बैंकले जनाएको छ । सर्वसाधारणसँग रहेको नोटको विवरण भने आउन सकेको छैन ।"
सेवा शुल्कको विभेद कम गर्न निर्देशन,नयाँ निर्देशनअनुसार बैंक तथा वित्तीय संस्थाले एकै प्रकारको कर्जा प्रवाह गर्दा विभिन्न ग्राहकसँग लिने प्रशासनिक सेवा शुल्क र प्रतिबद्धता शुल्क ०२५ प्रतिशतभन्दा बढीले फरक पार्न पाउने छैनन् । यो निर्देशनपछि बैंक तथा वित्तीय संस्थालाई विभिन्न नाममा उच्चदरको शुल्क उठाउन अप्ठ्यारो पर्नेछ । यस्तै साधारण बचत खाता भन्नाले बचत खाताहरूमध्ये सबैभन्दा न्यून ब्याजदर प्रस्ताव गरिएको खाता भएको राष्ट्र बैंकले प्रस्ट्याएको छ । बैंकहरूले साधारण बचत खातालाई पनि विभिन्न वर्गमा विभाजन गरी ब्याजदरमा भिन्नता गराउँदै आएका छन् । पछिल्लो समयमा राष्ट्र बैंकले साधारण बचत र कल डिपोजिट (चल्ती निक्षेप) मा समान ब्याज दिनुपर्ने राष्ट्र बैंकको निर्देशन छ । उक्त निर्देशन पालनाका लागि बैंकहरूले साधारण बचत खातामध्येको उच्च ब्याज भएको खातालाई आधार मानी सोहीअनुसार कल डिपोजिटको ब्याज दिँदै आएका छन् । यस्तो प्रवृत्ति नियन्त्रणका लागि राष्ट्र बैंकले बचत खाताको परिभाषालाई प्रस्ट्याएको हो । राष्ट्र बैंकले साधारण बचत र कल डिपोजिटको ब्याजदर समान बनाउन दिएको निर्देशन यही चैत असान्तमा सकिँदै छ । एकै व्यक्तिको एकै प्रकृतिका एकभन्दा बढी खाता नखोल्न र एकभन्दा बढी कार्ड जारी नगर्न राष्ट्र बैंकले बैंक तथा वित्तीय संस्थालाई निर्देशन दिएको छ ।
सामसङको क्यासब्याक अफर,काठमाडौं सामसङ कन्ज्युमर इलेक्ट्रोनिक्स नेपालले नयाँ बर्ष ०७४ को अवसरमा आफ्ना उत्पादनमा २० प्रतिशतसम्मको क्यासब्याक अफर ल्याएको छ । कम्पनीले यो अफर ०७४ को जेठ १ सम्म रहने विज्ञप्तिमा उल्लेख गरेको छ ।
एनसेलको रोमिङ योजना,"काठमाडौं एनसेलले नयाँ वर्ष ०७४ को अवसरमा प्रिपेड र पोस्टपेड ग्राहकका लागि रोमिङ योजना ल्याएको छ । यस योजनामा विदेशमा जाने ग्राहकले स्वदेशमा सम्पर्क गर्न डेटा रोमिङ प्याक, रोमिङ भ्वाइस र एसएमएस प्याक ल्याएको विज्ञप्तिमा उल्लेख छ । डेटा प्याक भारत, चीन, हङकङ, अमेरिका, बेलायतलगायतका ५३ देशमा लागू हुने जनाइएको छ ।"
नेप्से घटे पनि कारोबार रकम बढ्यो,"धितोपत्रको मूल्य सम्बन्धित कम्पनीको कार्य सम्पादन स्थिति, संवेदनशील सूचना जस्तै, लाभांश घोषणा, हकप्रद सेयरको घोषणा, व्यवस्थापनमा परिवर्तन र भावी योजनाका साथै देशको समग्र आर्थिक अवस्था तथा लगानीकर्ताहरूको बजारप्रतिको विश्वास आदिले समेत प्रभाव पार्ने बोर्डले बताएको छ । हाल देशका महत्त्वपूर्ण आर्थिक परिसूचकहरू तथा अधिकांश सूचीकृत कम्पनीको अवस्था सन्तोषजनक देखिन्छ, बोर्डको विज्ञप्तिमा भनिएको छ, तथापि विभिन्न सञ्चार माध्यम तथा सामाजिक सञ्जालहरूमा गरिएको अडकल तथा अनुमानअनुरूप सेयरको मूल्य तथा नेप्से परिसूचकको अवस्था नरहन सक्छ ।"
रूपन्देही र काठमाडौंको दोस्रो जित,"यसअघि माथिल्लो क्रममा ओपनरद्वय नरेश बुढाएर १३ र सुवेन्दु पाण्डे २७ रनमा आउट भए । सुवेन्दुले २५ बल खेल्दै १ चौका र २ छक्का प्रहार गरे । तेस्रो नम्बरमा ब्याटिङ गरेका वसन्त रेग्मीले २ छक्का र २ चौका प्रहार गरी ३० रन बनाउँदा २४ बल खेले । विराटनगरका कप्तान शरद भेषावकरले २ तथा सुशील कँडेल र सन्दीप लामिछानेले ११ विकेट लिए । विराटनगरको इनिङ्स पालैपालै ब्याट्सम्यान आउट हुने जस्तो भयो । भुवनले आशिफ शेखलाई २ रनमा स्टम्प आउट गरी विकेट लिन सुरु गरेको इनिङ्समा अमित श्रेष्ठ ३, राकेश कर्ण २, अनिल शाह शून्य, प्रनित थापामगर ४ र पवन सरार्फ शून्यमा आउट भए । दीपेन्द्रसिंह ऐरीले सर्वाधिक ३१ रन बनाए । उनले २४ बल खेली ३ चौका र १ छक्का प्रहार गरे । शरद १३ र जितेन्द्र ११ रनमा आउट भए । सुशीलले ९ रन जोडे । काठमाडौंका सन्तोष भट्टले ३ विकेट लिए । उनले ४ ओभरमा २२ रन खर्चे । भुवन र वसन्तले २२ विकेट लिए । भुवनले ४ ओभरमा १ मेडन राख्दै ८ र वसन्तले ३ ओभरमा २२ रन खर्चे । सोमपाल र मन्जित श्रेष्ठले ११ विकेट लिए ।"
आर्मीमाथि पुलिस विजयी,"त्यस्तै हेल्प नेपालले मणिमुकुन्द क्लबलाई २५२२, २५२०, २५१७ ले हरायो । बुधबारै एपीएफले जावलाखेल भलिबल ट्रेनिङ सेन्टरलाई ३० को सोझो सेटमा हरायो भने जावलाखेलले ढोरपाटनमाथि ३१ सेटमा जित पायो । महिलातर्फ न्यु डायमन्ड एकेडेमीले पश्चिमाञ्चलको टप्सलाई २५२३, २५१६, २५१५ र आर्मीले जावलाखेललाई २५१३, २५१३, २५१० ले हराए ।"
साम्बो च्याम्पियनसिप,"काठमाडौं प्रथम टोखा साम्बो च्याम्पियनसिपको निशान लिम्बू र सब्बारानी महर्जन उत्कृष्ट खेलाडी भएका छन् । सब्बारानीले महिला ५० केजीमा रजत तथा निशानले ५० केजीमै स्वर्ण जितेका थिए । सन्तोष श्रेष्ठ अनुशासित खेलाडी चुनिए । नेपाल साम्बो फेडेरेसनले आयोजना गरेको प्रतियोगितामा प्रमोद श्रेष्ठ, दिनेश महर्जन, गोविन्द विष्ट, पदम दमाई र उज्वल खड्का तथा महिलामा धनदेवी रोकाया, रजिना श्रेष्ठ र कुसुम बालिका आफ्नो तौलमा विजेता भए ।"
पाकिस्तानलाई शृंखला,गुयना सोएब मलिकले छक्का प्रहार गर्दै आकर्षक शतक पूरा गरेपछि पाकिस्तानले मंगलबार वेस्ट इन्डिजलाई तेस्रो खेलमा ६ विकेटले हराउँदै वान डे सिरिज २१ ले जितेको छ । वेस्ट इन्डिजले ९ विकेटमा २ सय ३३ रन बनायो । मध्यक्रमका साई होपले ७१ रन बनाए । पाकिस्तान ७ ओभर बाँकी छँदै ४ विकेट गुमाई २ सय ३६ रन बनायो । मलिकले १ सय १ र मोहम्मद हफिजले ८१ रन जोडे । यसअघि सद्दाब खान र जुनैद खानले २२ विकेट लिएपछि वेस्ट इन्डिजले बलियो स्कोर खडा गर्न सकेन ।
बार्सालाई डिबालाको झट्का,"टुरिन पाउलो डिबालाले आफ्ना अर्जेन्टिनी मित्र लियोनल मेसीलाई माथ खुवाउँदै मंगलबार च्याम्पियन्स लिगको क्वाटरफाइनल बार्सिलोनाविरुद्ध दुई सानदार गोल गरे । जसबाट युभेन्ट्सले आफूलाई स्पेनी विजेतामाथि ३० को जोडदार जितको हकदार बनायो । यसअघि समूह चरणमा पेरिस सेन्ट जर्मेनसँग पहिलो लेगको ४० को हार उल्ट्याएको बार्सिलोनाले क्वाटरफाइनलको दोस्रो लेगमा युभेन्ट्सविरुद्ध त्यस्तै जादु देखाउनुबाहेकको विकल्प छैन । डिबालाले सातौं मिनेट र पहिलो हाफ सकिनु ठीकअघि गोल गरेका हुन् । तेस्रो गोल डिफेन्डर जर्जियो चिलेनीले दोस्रो हाफको सुरुमै गरेका थिए । खतरनाक स्ट्राइकर गोन्जालो हिगुइनले दुई मौका खेर फाल्नु बार्साका लागि थप गोलको बज्रपातबाट बच्नु थियो । बार्साले खेलमा ६५ प्रतिशत बल नियन्त्रणमा राख्यो । तर मिडफिल्ड र रक्षापंक्तिमा उसको खेल प्रभावकारी थिएन । बार्साको रक्षापंक्तिलाई मारियो मान्जुकिक र जुवा क्वाडराडोको गतिले हल्लाइरह्यो । रक्षक चिलेनी तिनै हुन् जसलाई सन् २०१४ को विश्वकपमा उरुग्वेली स्ट्राइकर लुइस स्वारेजले टोकेका थिए । त्यसयता चिलेनी र स्वारेज मंगलबार पहिलोपल्ट आमनेसामने भएका हुन् । पछिल्लो चार वर्षमा घरेलु मैदानमा अविजित युभेन्ट्सले आक्रामक खेल खेल्यो । हिगुइनले तेस्रो मिनेटमै सुन्दर मौका खेर फालेका थिए । उनी मिरालेम पानिकको क्रसमा थोरै दूरीमै पनि गोल गर्न सकेनन् । तर त्यसको ४ मिनेटमै डिबालाको दिन सुरु भयो । क्वाडराडोले दिएको पासमा डिबालाले चलाखीपूर्वक उत्कृष्ट टर्नमा देव्रे खुट्टाको प्रहारमा गोल गरे । युभेन्ट्सका भेट्रान गोलरक्षक जियानलुइजी बुफोनले आन्द्रे इनेस्टाको प्रहारमा उत्कृष्ट वचाउ गरेको केहीबेरमै उक्त गोल भएको हो । बार्सिलोनाले दोस्रो हाफमा लय समात्न खोज्यो । मेसीको पासमा फेरि पनि इनेस्टाले अवसर खेर फाले । तर युभेन्ट्स चूप लाग्नेवाला थिएन । हिगुइनले फेरि पनि अवसर फाले तर चिलेनीले ५५ औं मिनेटमा क्रर्नरबाट आएको बलमा हेड गर्दै गोल गरे । डिबालाको सपना डिबालाले मंगलबार बार्सिलोनाविरुद्ध दुई गोल गरेको खेल आफ्नो सपना बराबर भएको टिप्पणी गरे । उनले त्यो सपना अर्जेन्टिनी दोस्रो डिभिजनमा खेल्दादेखि नै पालेका थिए । २३ वर्षीय डिबाला पछिल्लो समयमा मेसीपछिका सबैभन्दा आशलाग्दा अर्जेन्टिनी खेलाडी मानिन्छन् । म निकै खुसी छु किनकि मैले सानैदेखि जे सपना पालें त्यो आज पूरा भएको छ, उनले भने । डर्टमन्ड टिम बसमा हमलाडर्टमन्ड बोरुसिया डर्टमन्ड टिम बसमा भएको बम हमलामा परी घाइते स्पेनी अन्तर्राष्ट्रिय खेलाडी मार्क बार्टा नाडीमा सफल शल्यक्रियापछि स्वास्थ्यलाभ गरिरहेका छन् । शल्यक्रिया राम्रो भयो, क्लबका अध्यक्ष रेनार्ड रुबालले भने । २६ वर्षे सेन्टर ब्याक विष्फोटले फुटेर उछिटिएको सिसा लागेर घाइते भएका हुन् । टिम बस मंगलबारको च्याम्पियन्स लिग क्वाटरफाइनल खेल्नका लागि सिग्नल इडुना पार्कतर्फ गइरहेका बेला तीन पटक विष्फोट भएको थियो । उक्त घटनाका कारण खेल बुधबारका लागि सारिएको थियो । बार्टाले उक्त खेल नखेल्ने भएका छन् । जर्मन अनुसन्धानकर्ताहरूले छानबिन अगाडि बढाएका छन् । डर्टमन्डका प्रहरी प्रमुखले नियोजित तबरले आक्रमण भएको देखिने बताए । उनले घटनास्थलमा भेटिएको पत्रमाथि अनुसन्धान गरिने बताए । त्यसमा कुनै समूहले घटनाको जिम्मेवारी लिएको छ । डर्टमन्डका सीईओ हान्स जोचिम वाज्केले बुधबार सारिएको खेललाई आतंकवादविरोधी संकेतमा लिइने बताए ।"

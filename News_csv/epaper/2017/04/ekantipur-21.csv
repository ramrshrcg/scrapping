शीर्षक,विवरण
६ मधेसी दलबीच एकता,"झाले गजेन्द्रनारायण सिंह नेतृत्वकालको सद्भावनाका नेता त्रिपाठी र राजेन्द्र महतोलाई भावुकतापूर्वक सम्झिए । संसदमा एक सिट रहेको नेपाल सद्भावना पार्टी आफूलाई सिंहको विरासत बोकेको असली सद्भावना दाबी गर्छ । बुधबारसम्म आफनो दलको महासमिति बैठकमा सक्रिय उनीसग अन्य नेताले ढिलोगरी एकता वार्ता गरेको भन्दै ठुस्किएका थिए । त्रिपाठीसग शुक्ल र लालले झासग वार्ता गर्दै पार्टी एकताका लागि आआफ्नातर्फबाट त्याग गर्न प्रेरित गरेका थिए । झा एकता प्रक्रियामा आएपछि ६ मधेसी घटकका ६ अध्यक्षको सामूहिक अध्यक्ष मण्डल गठन भएको छ । एक नेताले टिप्पणी गरे, कतिपय नेता उद्घोषकलाई नामै टिपाएर मञ्च ओगट्न जानुभयो, त्रिपाठीजीहरू पनि मञ्चमा गएको भए अनीलजी एकतामा आउने सम्भावना नै सकिएर जाने रहेछ । पार्टी एकताको ब्यानरमा अरु पाच मधेसी नेताको फोटो भए पनि झाको थिएन ।"
सरकारसँग आज वार्ता,"राजपाकै अर्का नेता राजेन्द्र महतोले भने, तराईमधेसको निर्वाचनबारे के गर्ने भन्ने विषयमा छलफल गर्न बोलाउनुभएको जानकारी पाएँ, संविधान संशोधन नभई मधेसमा चुनाव गर्न हामी सहमत छैनौं ।"
ओबरमा सर्तसहित हस्ताक्षर,"यातायात, उद्योग, वाणिज्य लगायतको मन्त्रालयसँग परराष्ट्र मन्त्रालयबाट चीनसमेत हेर्ने उत्तरपूर्वी महाशाखाले समन्वय गरी यसलाई अन्तिम रूप दिन लागेको छ । ओबरको लक्ष्य पूरा गर्न चीनले आफ्नो सबैभन्दा ठूलो हिस्सा रहने गरी एसियाली पूर्वाधार विकास बैंकसमेत स्थापना गरिसकेको छ । निर्वाचनका कारण आफ्नो उपस्थिति नहुने जानकारी प्रधानमन्त्री दाहालले चीनलाई दिँदै उच्चस्तरको सहभागिताको वाचा गरेका थिए । प्रधानमन्त्रीको धारणालाई स्वाभाविक रूपमा लिँदै चीनले निर्वाचनको सफलता र संविधान कार्यान्वयनका लागि शुभकामना दिएको थियो । सी चिनफिङ राष्ट्रपति बनेपछि एसिया, युरोप र अफ्रिकालाई एकआपसमा जल, स्थल र हवाई मार्गबाट जोड्न चीनले रेल र सडक पूर्वाधार सञ्जालमा जोड दिँदै २०१३ मै ओबरको अवधारणा अघि बढाएको हो । चीनले ओबर (ओबीओआर) अवधारणामार्फत नेपाल र एसिया क्षेत्रमा पूर्वाधार निर्माण, कृषि, ऊर्जा र पर्यटन क्षेत्रमा सहयोग गर्ने बताउँदै आएको छ । जसमा नेपालसहित दक्षिण एसियाका केही मुुलुकबाहेक ६४ राष्ट्रको सहभागिता टुंगो लागिसकेको छ ।"
जहाज किन्न सरकार जमानी,"अमेरिकी कम्पनीले १० कम्पनीलाई पछि पार्दै निगमको ग्लोबल टेन्डर जितेको थियो । नयाँ जहाजमा २५० देखि २८० सम्म सिट हुनेछन् । निगम र एएआरबीचको सम्झौताअनुसार निगमलाई दुवै जहाज सन् २०१८ को अप्रिलदेखि जुनको बीचमा हस्तान्तरण गरिनेछ । यो सम्झौता कार्यान्वयनपछि एक वर्षभित्र निगमसँग ठूला दुईसहित अन्तर्राष्ट्रिय उडानका लागि ५ वटा जहाज हुनेछन् । हाल एक बोइङ ७५७२०० र दुई एयरबस ३२०२०० सिरिजका न्यारोबडी जहाजमार्फत ८ गन्तव्यमा उडान भरिरहेको छ । एउटा बोइङ भने थन्किएको छ । नयाँ विमानबाट निगमले दक्षिण कोरिया, जापान, अस्ट्रेलिया, साउदी अरेबियाजस्ता गन्तव्यमा उडान गर्ने योजना बनाएको छ ।"
तीन तहको सुरक्षा,"निर्वाचनपूर्व, निर्वाचनको अवधि र निर्वाचनपश्चात् गरी तीन चरणमा सुरक्षा व्यवस्था मिलाउने काम गृह प्रशासनले गरेको समेत उनले बताए । निधिले शान्ति सुव्यवस्था कायम गरी निर्वाचन गराउन सरकार कटिबद्ध रहेको उल्लेख गरे । सरकारले निर्वाचन आयोगसँग समन्वय गरेर सम्पूर्ण तयारी अघि बढाएको जानकारी दिए । उनले भने, यसमा सबै रानजीतिक दलको सहयोगको आवश्यकता छ र सबैको ध्यान यसमा केन्द्रित हुनुपर्छ ।"
एमालेको अर्को उजुरी,चुनाव प्रभाव पार्न करोडौं निकासा
राप्रपाको विरोध कार्यक्रम फिर्ता,"उक्त निर्णय पुनर्विचार गर्न पार्टीले बारम्बार गरेको अनुरोधलाई दृष्टिगत गर्दै निर्वाचन आयोगले पार्टीको मागबमोजिमको विषय हाललाई थाती राख्ने गरी निर्णय गरेको छ, राप्रपाका प्रवक्ता सुशील श्रेष्ठले जारी गरेको विज्ञप्तिमा भनिएको छ, स्थानीय तहको निर्वाचन राप्रपाको मुख्य एजेन्डा भएको, निर्वाचन सुनिश्चितता पार्टीको प्राथमिकता भएको तथा आयोगले पार्टीको मागबमोजिमको विषय हाल कार्यान्वयन नगर्ने निर्णय गरेको तथ्यसमेत दृष्टिगत गर्दै संघर्षका कार्यक्रम अहिलेलाई स्थगित गरिएको छ ।"
स्थानीय चुनाव वैशाख ३१ मै,"स्थानीय तहको चुनाव एकै चरणमा वैशाख ३१ मै हुनुपर्नेमा उनले जोड दिए । चुनाव दुई चरणमा हुन्छ, पहिलो चरण स्थानीय निकायको र दोस्रो चरणमा प्रदेशको, ओलीले भने, दलहरूको परीक्षण निर्वाचनमै हुन्छ, असन्तुष्टि भए निर्वाचनबाटै पोख्न सकिन्छ ।सरकारले संसद्मा दर्ता गरेको संविधान संशोधनबारे उको भनाइ थियो, अहिले निर्वाचनको समय हो, त्यसैले संशोधनबारे छलफल नै आवश्यक छैन । उनले चुनाव गर्ने कि नगर्ने भन्नेमा कांग्रेसभित्रै देखिएको द्विविधाप्रति व्यंग्य गरे, यसबीचमा कांग्रेसको नृत्य उल्लेखनीय घटना हो, मैले हेरें, राम्रै लाग्यो । झापामा भएको कांग्रेस सभामा सभापति शेरबहादुर देउवा लगायतका नेताहरूले नाचेका थिए । त्यही नाच र मधेसी दललाई सहमतिमा नल्याई चुनावमा जान नहुने भन्ने धारणा कांग्रेसका नेताहरूबाट आएको सन्दर्भलाई उल्लेख गर्दै उनले व्यंग्य गरेका हुन् । अध्यक्ष ओलीले एमालेले घोषणापत्र निर्माण र उम्मेदवारी छनोटको कामलाई अन्तिम अवस्थामा पुर्याएको जानकारी दिए । केही दिनभित्रै घोषणापत्र सार्वजनिक हुन्छ र उम्मेदवारको पनि टुंगो लाग्छ, उनले भने ।"
मलेसियामा हत्या अभियोगमा मुद्दा खेपेका अशोक निर्दोष,"यसैबीच मलेसियाका विभिन्न घरफिर्ती केन्द्रमा रहेका २४ नेपालीलाई हवाई टिकटको व्यवस्था मिलाई नेपाल फर्काइएको छ । यहाँको बुकित जलिल क्याम्पमा रहेका देउराली ६ नुवाकोटका बिफ लामा, हरिहरपुर १ सिन्धुलीका लीला भोलन, अन्नपूर्ण ६ भोजपुरका जयकुमार खवास, देवीगन्ज ७ झापाका पदमबहादुर तामाङ, बोधे ३ धनकुटाका धीरेन्द्र याख्खा, ढोरफिर्दी ७ तनहुँका कमलबहादुर भुजेल र बुकित जलिल क्याम्पमै रहेका अन्य १८ सहित २४ जनालाई उद्धार गरी फर्काइएको दूतावासले जनाएको छ ।"
वीर अस्पतालमा अक्सिजन प्लान्ट,"काठमाडौं (कास) वीर अस्पतालले अक्सिजन उत्पादन गर्ने मेसिन (अक्सिजन जेनेरेटर प्लान्ट) खरिद गरेको छ । दुई करोड ६६ लाख रुपैयाँमा उक्त मेसिन खरिद गरेको अस्पतालका निमित्त निर्देशक डा सरोज शर्माले बताए । प्राविधिक काम भइरहेकाले केही दिनमै मेसिन सञ्चालनमा आउने अस्पतालले जनाएको छ । अन्य अस्पतालका अक्सिजन कन्टेनर एक स्थानमा राखेपछि अर्को स्थानमा सार्न नमिल्ने भए पनि वीरको मिल्ने किसिमको रहेको शर्माले बताए । मेसिन ल्याएपछि अस्पतालमा अक्सिजनको अभाव नहुने र सेवा पनि छिटोछरितो हुने उनको भनाइ छ । वीरमा दैनिक करिब एक सय सिलिन्डर अक्सिजन खपत हुने गरेको छ । त्यसका लागि प्रत्येक महिना १८ लाखसम्म खर्च हुने गरेको अस्पतालले जनाएको छ । अस्पतालले आफैं अक्सिजन प्लान्ट जडान गरेपछि वार्षिक एक करोडसम्म बचत हुने निर्देशक शर्मा बताउँछन् । मेसिनले प्रत्येक दिन १५१ सिलिन्डरसम्म अक्सिजन उत्पादन गर्ने क्षमता राख्छ, उनले भने । अस्पतालमा खपत भई बाँकी अक्सिजन सिलिन्डर बिक्री गर्न सकिने अस्पतालले जनाएको छ ।"
बीपी र पुष्पलालको जन्मस्थलमा पार्क निर्माण गरिने,काठमाडौं (कास) सरकारले कांग्रेसका संस्थापक नेता तथा पूर्वप्रधानमन्त्री बीपी कोइराला र कम्युनिस्ट पार्टीका संस्थापक नेता पुष्पलाल श्रेष्ठको जन्मस्थलमा संग्रहालय र पार्क निर्माण गर्ने भएको छ । मन्त्रिपरिषदको बिहीबार बसेको बैठकले सहरी विकास मन्त्रालयको प्रस्तावमा लोकतान्त्रिक आन्दोलनका दुई अग्रणी नेताको जन्मस्थलमा संग्रहालय र पार्क निर्माण गर्ने निर्णय गरेको हो । निर्णयअनुसार बीपीको जन्मस्थल सिन्धुलीको दुम्जामा संग्रहालय र पार्क तथा पुष्पलालको जन्मस्थल रामेछापमा पार्क निर्माण गरिनेछ । त्यसका लागि काम अघि बढाउन तत्कालका लागि ५०५० लाख रुपैयाँ रकम दिने निर्णयसमेत मन्त्रिपरिषद्ले गरेको छ । सरकारले महोत्तरीको बर्दिवास नगरपालिकास्थित मुसहर बस्तीमा घर निर्माण गरी हस्तान्तरण गर्दा लाग्ने जग्गा रजिस्ट्रेसन शुल्क मिनाहा गर्ने निर्णय पनि लिएको छ ।
दलित महिलालाई नेतृत्व,"काठमाडौं (कास) स्थानीय तह निर्वाचन नजिकिँदै गर्दा दलित महिला अगुवाले बढीभन्दा बढी आफ्नो समुदायको सहभागिता सुनिश्चितताको माग गरेका छन् । राजधानीमा बिहीबार आयोजित एक कार्यक्रमका वक्ताले दलित महिलाको प्रतिनिधित्व वडास्तरमा केन्द्रित गरिएको गुनासो गरे । अध्यक्ष, उपाध्यक्ष वा प्रमुख, उपप्रमुख र वडा अध्यक्षमा समेत दलित महिलाको उचित प्रतिनिधित्व सुनिश्चित हुनुपर्ने नेत्री अञ्जना विशंखेले बताइन् ।"
क्यालिफोर्नियाको सडक दुर्घटनामा नेपाली युवकको मृत्यु,"न्युयोर्क (कास) अमेरिकाको क्यालिफोर्निया राज्यको एक सडक दुर्घटनामा नेपाली युवकको मृत्यु भएको छ । बाग्लुङ स्थायी घर भएका २० वर्षीय नीराजन पुनको सोमबार कार दुर्घटनामा मृत्यु भएको हो । नर्दन क्यालिफोर्नियाको कोलुसा भन्ने ठाउँमा पुनले चलाइरहेको कारलाई मोडमा अर्काे गाडीले ठक्कर दिँदा दुर्घटनाग्रस्त भएको थियो । गैरआवासीय नेपाली संघ (एनआरएनए), क्यालिफोर्निया च्याप्टरका अध्यक्ष पूर्ण बानियाँका अनुसार सोमबार छुट्टीको दिन, साथीभाइहरूलाई भेटेर फार्टब्रागबाट आफ्नो बासस्थान डेभिस फर्किने क्रममा साँझ पुनको कार दुर्घटनामा परेको थियो । काठमाडौंस्थित गल्फुटारमा बस्दै आएका पुन सन् २०१५ मा अन्डर १९ फुटबल खेल्न अमेरिका आएका थिए । त्यसपछि उनी क्यालिफोर्नियास्थित नेपाली व्यवसायीद्वारा सञ्चालित एक रेस्टुरेन्टमा रोजगारी गर्दै आएका थिए । उनको अत्येष्टि एवं परिवारको आर्थिक सहयोगका लागि गो फन्ड मी नामक फन्डराइजिङ प्लेटफर्ममा अर्थ संकलन सुरु गरिएको बानियाँले कान्तिपुरलाई बताए ।"
स्कुटर चालकको मृत्यु,भक्तपुर (कास) भक्तपुर नगरपालिकाको कमलविनायकबाट ब्यासीतर्फ आउँदै गरेको बा१क ३५५९ नम्बरको ट्रिपरले विपरीत दिशातर्फ गइरहेको बा८२प ८४७३ नम्बर स्कुटरलाई ठक्कर दिँदा स्कुटर चालक चाँगुनारायण नगरपालिका झौखेलका २६ वर्षीय राकेश खाइजुको मृत्यु भएको छ । ट्रिपरको ठक्करबाट सख्त घाइते खाइजुको डा इवामुरा अस्पताल सल्लाघारीमा मृत्यु भएको प्रहरीले जनाएको छ । ट्रिपर र त्यसका चालक भक्तपुर नगरपालिका लिवालीका ५१ वर्षीय हरिकृष्ण बासीलाई नियन्त्रणमा लिई कारबाही प्रक्रिया थालिएको महानगरीय प्रहरी परिसर भक्तपुरका प्रवक्ता डीएसपी कृष्ण प्रसाईंले बताए ।
ग्वाङ्जाओमा महावाणिज्य दूतावास,"तर, छेन्दुमा महावाणिज्य दूतावास आवश्यक नरहेको सुझाव आएपछि सरकार पछि हटेको थियो । राजनीतिक नेतृत्वले छेन्दुको सट्टा ग्वाङ्जाओमा नै महावाणिज्य दूतावास खोल्न आवश्यक भएको बुझेपछि त्यसमा सहमति भएको हो । धेरै हवाई कनेक्सन छेन्दुबाट भए पनि गोन्जाओले नेपालचीन व्यापारको ७० प्रतिशत हिस्सा ओगटेको छ ।"
भारत किन तटस्थ ?,विगतको नाकाबन्दीको समयमा पनि विहार र उत्तर प्रदेशले केन्द्र सरकारलाई दबाब दिएको बताइन्छ । हुन पनि पछिल्ला वर्षहरूमा सीमा जोडिएका राज्यहरूको छिमेकी मुलुकहरूसँग नीतिमा प्रभाव बढ्न थालेको छ । यसको पहिल्लो उदाहरण पश्चिम बंगालकी मुख्यमन्त्री ममता बनर्जीले बंगलादेशसँग टिष्टा नदीको पानी बाँडफाँडको विषयमा लिएको नीति हो । सो विषयलाई भारतका प्रधानमन्त्री नरेन्द्र मोदीले समाधान गर्न चाहे पनि मुख्यमन्त्री बनर्जीको अडानका कारण सफल हुन सकेन । यसअघि तमिलनाडु राज्यले दिएको अडानले पनि श्रीलंकाको आन्तरिक द्वन्द्वमा भारतको भूमिका प्रभावित पारेको थियो ।
इम्बोस्ड नम्बर प्लेट जडानमा ढिलाइ,आधुनिक प्लेटमा रेडियो फ्रिक्वेन्सी इन्फर्मेसन डिभाइस र आईएफआईडी जडान गरिने उनले बताए । उपत्यका भित्रिने ५ र बाहिरने ५ स्थानमा आईएफआईडी स्टेसन राखिने विभागको योजना छ । आईएफआईडी मेसिन जडानका लागि जग्गा खरिद प्रक्रिया हुन नसकेको उनले बताए । विभागका अनुसार नेपालमा हाल १४ किसिमका नम्बर प्लेट गाडीमा राख्ने गरिन्छ । अबदेखि ५ किसिमका मात्र नम्बर प्लेट राखिने उनले बताए ।
कर्मचारी व्यवस्थापनमा समस्या,"स्थानीय विकास मन्त्रालयले माघमा आदेश जारी गरी कर्मचारी अपुग भएको नगरपालिकाले जिल्ला समन्वय समितिमा माग गर्न सक्ने व्यवस्था गरेको थियो । साथै जिल्लाभित्रका नगरपालिकाले प्रशासकीय प्रमुखबाहेक अन्य कर्मचारी माग भई आएमा जिल्ला समन्वय समिति अन्तर्गतका कर्मचारीलाई साविककै सेवा सुविधामा काजमा खटाउने सक्ने व्यवस्था मिलाए । स्थानीय विकास अधिकारी हेमराज भुषालले गोदावरी नगरपालिकाबाट माग नआएको बताए । माग आएमा जिल्ला समन्वय समितिमा कार्यरत कर्मचारी काजमा खटाउन सकिन्छ, उनले भने, महालक्ष्मी नगरपालिकामा चार जना कर्मचारी खटाएका छौं । गोदावरी नगरपालिकाका कार्यकारी अधिकृत टेकराज पन्थीले कर्मचारी मागका लागि तयारी भइरहेको बताए । अहिले भएका कर्मचारीलाई व्यवस्थापन गरेर चलाइरहेका छौं, उनले भने ।"
सञ्चालनमा आएन मानिखेल अस्पताल,"जनस्वास्थ्य कार्यालय प्रमुख पौडेलले आफू ललितपुरमा आउनेबित्तिकै अस्पतालको सञ्चालनको पहल थालेको बताए । जिल्लाबाट गर्नुपर्ने सबै प्रक्रिया पूरा गरेका छौँ, दरबन्दीको स्वीकृति दिएपछि मात्र भवन सञ्चालनमा आउँछ । जनस्वास्थ्य प्रमुख पौडेलले भने । स्वास्थ्य मन्त्रालय सहसचिव सेनेन्द्र उप्रेतीले मन्त्रालयले अस्पतालको विषयलाई प्राथमिकतामा राखेको बताएका छन् चाँडै नै दरबन्दीको टुंगो लाग्ने उनले बताए ।"
साँखु वज्रयोगिनी जात्रामा तामाङ समुदाय,उनले रानी पूजाको दिनमा महिलाले राज खड्ग बोक्नुपर्ने मान्यता रहेको बताए । मूलजात्राको दिनमा वसुन्धरा देवीलाई जात्रा गरिन्छ । वसुन्धरा देवीलाई नगर परिक्रममा नसक्कुन्जेल खट भुई बिछ्याउन नहुने मान्यता छ । वज्रयोगिनीको जात्रा वसुन्धारा देवीले विमान चढेर अवलोकन गर्न आएकाले भुइँमा बिछ्याउन नमिल्ने भन्ने मान्यता छ ।
पिपल्स क्याम्पसमा अनेरास्ववियु,काठमाडौं (कास) राजधानीको पिपल्स क्याम्पसको स्ववियु निर्वाचनमा अनेरास्ववियुको प्यानल विजयी भएको छ । सर्वोच्च अदालतले निर्वाचन गराउन आदेश दिएपछि बिहीबार चुनाव भएको हो । आदित बोहराको अध्यक्षतामा प्रत्यक्षतर्फ १० सदस्य विजयी भएका छन् ।
पत्रकार विष्ट सम्मानित,काठमाडौं (कास) ट्राफिकसम्बन्धी समाचार सम्प्रेषण गरेर जनचेतना जगाउन महत्त्वपूर्ण भूमिका खेलेको भन्दै कान्तिपुर दैनिकका पत्रकार दीपेन्द्र विष्टलाई चावहिलस्थित एलिट ग्रान्ड स्कुलले सम्मान गरेको छ । बिहीबार आयोजित कार्यक्रममा विद्यालय व्यवस्थापन समितिका अध्यक्ष दुर्गाप्रसाद नेपालले नगद ५ हजार रुपैयाँसहित प्रशंसापत्र प्रदान गरे । विद्यालयले सोलुखुम्बु निवासी ट्याक्सी चालक युद्धबहादुर कार्कीलाई पनि नगद ५ हजारसहित सम्मान गरेको छ । चालक कार्कीले राजधानीमा एक यात्रुले ट्याक्सीमा बिर्सेको करिब २० लाख रुपैयाँ बराबरको बहुमूल्य गरगहना ट्राफिक प्रहरीलाई बुझाएका थिए । उनको इमान्दारिताको कदर गर्दै कार्कीलाई विद्यालयले सम्मान गरेको हो ।
ट्राफिक व्यवस्था सुधार्न निर्देशन,"काठमाडौं (कास) प्रहरी महानिरीक्षक प्रकाश अर्यालले उपत्यकाको ट्राफिक व्यवस्था अस्तव्यस्त भएको भन्दै तत्काल सुधार गर्न मातहतका निकायलाई निर्देशन दिएका छन् । ट्राफिक व्यवस्थापनमा प्रहरीको भूमिका फितलो भएको भन्ने जनगुनासो बढेपछि महानिरीक्षक अर्यालले उपत्यका ट्राफिक महाशाखाका प्रमुख मिङमार लामालगायत सबै परिसर, बृत्त र प्रभाग प्रमुखलाई आफ्नै कार्यकक्षमा बोलाएर निर्देशन दिएका हुन् । लामो समय ट्राफिक जाममा पर्खिनु परेको जनगुनासो बढेको छ, अर्यालले भने, त्यसकारण ट्राफिक व्यवस्थापन मिलाउन निर्देशन दिएको छु । साथै यात्रुसँग सहजरूपमा व्यवहार गर्न पनि सबै प्रमुखलाई उनले निर्देशन दिए । ट्राफिक व्यवस्थापनका लागि सबै किसिमको सहयोग उपलब्ध गराउने भन्दै उनले यात्रुलाई सहजरूपमा गन्तव्यमा पुर्याउन ट्राफिक प्रहरीको मुख्य जिम्मेवारी भएको बताए ।"
अझै टुंगिएन उम्मेदवार चयन,एक पदमा तीनभन्दा बढी व्यक्ति सिफारिस भएपछि जिल्ला नेतृत्वलाई चयन गर्न कठिनाइ
मोर्चाप्रहरी झडप,"सुरक्षा चुनौतीगोरखा सरोकारवालाले अघिल्ला चुनाव विश्लेषण गर्दै आसन्न स्थानीय चुनावको सुरक्षा व्यवस्थाप्रति चिन्ता व्यक्त गरेका छन् । मुख्य निर्वाचन अधिकृतको कार्यालयले बिहीबार गरेको निर्वाचन अधिकृत, गाउँपालिकाका प्रमुख, सुरक्षा निकायका प्रमुखहरू, राजनीतिक दल र नागरिक समाजको भेलामा उनीहरू चुनावमा सुरक्षाको पाटोबारे छलफलमा जुटे । जुन पार्टीले जहाँ सक्यो त्यहाँ बुथ कब्जा गरेको इतिहास छ, कांग्रेस जिल्ला सभापति हरिबहादुर घलेले भने, यसले गर्दा चुनावको नतिजा निष्पक्ष आउन सक्दैन । चुनावमा खटिने कर्मचारी र शिक्षकसमेत पार्टीमा आबद्ध भएका कारण चुनाव धाँधलीरहित हुन नसकेको उनको भनाइ छ । गाउँमा खटिने निर्वाचन अधिकृत, गाउँपालिकाका कर्मचारी र अन्य कर्मचारीको सुरक्षा व्यवस्था मिलाउन घलेले आग्रह गरे । एमाले नेता विशेश्वर कट्टेलले अघिल्ला चुनावमा घटना भएका स्थानलाई सुरक्षा दृष्टिकोणले संवेदनशील क्षेत्रमा राख्नुपर्ने बताए । माओवादी केन्द्रका नेता दीपक देवकोटाले मतदातालाई निर्वाचन शिक्षा नपुगेको बताए । प्रजिअ जितेन्द्र बस्नेतले चुनाव स्वतन्त्र, निष्पक्ष, भयरहित बनाउन दलहरूले आचारसंहिताको पूर्ण पालना गर्नुपर्ने धारणा राखे ।"
मोर्चाका मागमा सरकार हदै लचिलो,निर्वाचनबाट टाढिए मोर्चाका नेताहरू मधेसी जनताबाटै अलग्गिने दाहालको दाबी
मधेसवादी दल आए दुई चरणमा,"राप्रपा अध्यक्ष थापाले बिहीबार पार्टीले हेटौंडामा आयोजना गरेको कार्यक्रममा भने, दुई चरणमा निर्वाचन गर्न समस्या होइन, तर मधेसवादी दल आउने पक्का हुनुपर्यो । मधेसवादी दललाई निर्वाचनमा ल्याउन सरकारले हदैसम्म कोसिस गरिरहेको उनले स्पष्ट पारे । सहमतिबाट टुंग्याउन सकिने माग भएकाले मधेसवादी दललाई वार्तामा आउन आग्रह गर्छु, उनले भने, २० वर्षपछि हुन गइरहेको निर्वाचनालाई बहिष्कार गर्नेजस्तो कठोर निर्णय गर्नु हुँदैन । वैशाख ३१ गतेको निर्वाचन कुनै हालतमा नरोकिने भएकाले द्विविधा नलिन पनि उनले आग्रह गरे । निर्वाचनले मुलुकको विकासको ढोका खोल्ने अध्यक्ष थापाको धारणा थियो । राजनीतिक अस्थिरताका कारण स्वदेशी एवं विदेशी लगानीकर्ताहरू मुलुकमा लगानी गर्न चाहिरहेका छैनन, उद्योग कलकारखाना नखुलेसम्म मुलुकको आर्थिक अवस्था बलियो हुँदैन, उनले भने ।"
दलित महिला उम्मेदवार अभाव,पार्टी संरचना बनाउँदा दलहरूले हुनेखाने र जान्नेसुन्नेलाई मात्रै मौका दिएकाले अहिले चुनावमा उठाउन दलित महिला खोज्दै हिँड्नुपर्ने अवस्था छ
पार्टीबीच तानातान,"कांग्रेस निकट नेपाल दलित संघ जिल्ला अध्यक्ष दुर्गाबहादुर सुनार पार्टी राजनीति गरेका दलित महिला भेट्न गाह्रो भएको बताउँछन् । पहिलादेखि पार्टीमा क्रियाशील दलित महिला भेट्न मुस्किलै छ, उनी भन्छन्, तर उम्मेदवारै नपाउने कुरा साँचो होइन । दलले उम्मेदवार बनाउनकै लागि दलित महिलालाई धमाधम पार्टी सदस्यता दिन थालेका छन् । एमाले निकट उत्पीडित जातीय मुक्ति समाज कास्कीका पूर्वअध्यक्ष लालबहादुर परियार पनि दलित महिला खोसाखोस भएकोमा सहमत छन् । कुनै पार्टीमा संगठित नभएका दलित महिलालाई उम्मेदवार बनाउनुपरेको सत्य हो, उनी भन्छन्, चुनाव लड्नकै लागि दलित महिलालाई सदस्यता बाँडिएको छ ।"
सिंहदरबार रेट्रोफिटिङ सकारात्मक,"जापानको क्युसु टापुमा पर्ने कुमामोतो राज्यमा गत वर्ष अप्रिल १६ मा आएको ७ म्याग्निच्युडको भूकम्पमा परेर त्यहाँको ५ सय वर्ष पुरानो कुमामोतो कासल (दरबार) भत्केपछि त्यसमा सबलीकरणको काम गरिरहेको निप्पोन कोइ समूहका इन्जिनियरले सम्पदा जोगाउने अर्थमा मूल्यको हिसाब नहुने अनुभव सुनाएका छन् । कुमामोतो कासललाई २० वर्षे योजना बनाएर प्रबलीकरण गर्ने काम सुरु गरिएको अनुभव सुनाएर सिंहदरबारलाई जोगाउन सकिने सकारात्मक अनुभव विज्ञले बाँडेका छन् । अब प्राधिकरणले सधैंजस्तै बहस र चर्चामा मात्रै आउन चाहने अभ्यासबाट अघि बढेर कार्य रूपमा पनि सिंहदरबार जगेर्नाका दिशामा परिणाम देखाउन सक्नुपर्छ । सिंहदरबार पुनर्निर्माणमा गठन भएको उपसमितिमा रहेका विज्ञ पदाधिकारीले सिंहदरबारको पश्चिम मोहडामा बाहिरबाट देखिएको क्षतिग्रस्त यथास्थिति तत्काल न्यून गराउन मोहडाको छतमा त्रिपाल ओढाउने र स्काफोल्डिङको काम सुरु गर्ने भनेर सुझाव दिएको धेरै भइसकेको छ । तर, तत्कालै असर पर्ने र काममा देखिने संरक्षणसंवद्र्धनका दिशामा प्राधिकरणले समन्वयकारी भूमिका निभाउन सकेको छैन । कहिले सहरी विकास मन्त्रालयको कारण देखाएर अथवा कहिले आफ्नै अनिर्णयलाई अगाडि सारेर कुनै मर्मतसम्भार र हेरदेख पाउन नसकिरहेको सिंहदरबारले दुई बर्खाको झरीपानी खेपिसकेको छ । अब रेट्रोफिटिङको तहमा विभिन्न तहबाट सकारात्मक बहस र सुझाव आउन थालिसकेको अवस्थामा प्राधिकरणले कार्यप्रगति देखाउन जरुरी छ । अबको चरणमा संरचनागत रूपमा भित्री स्वरूप (स्ट्रक्चरल) को विस्तृत अध्ययनपछि सिंहदरबारले जीवन पाउन सक्ने आशा पलाएको छ । वास्तुकला र निर्माण शैलीका आधारमा सिंहदरबार सिंगो एउटा युगको प्रतिनिधि सम्पदा मात्रै होइन, यो नेपाल नेपालीको चिनारी जोडिएको सिग्नेचर समेत हो । पहिलेजस्तै यसलाई भीडभाडयुक्त प्रशासकीय कार्यालयका रूपमा सञ्चालन गर्नुगराउनुभन्दा कुनै विशेष संग्रहालय अथवा अवलोकन प्रयोजनको केन्द्रका रूपमा मात्रै उपयोग गर्नु उपयुक्त हुन्छ ।"
"मनमा अन्योल, मुखमा निर्वाचन","फेरि अझै निर्वाचन सहजतापूर्वक सम्पन्न हुने लक्षण त्यति छैन, किनभने माथि भनिएझैं मधेस केन्द्रित दलहरू निर्वाचन नहोस् भन्ने कंसको मन्त्रणाकै अधीन छन् । ती मन्त्रणा गर्नेहरूलाई पन्छाउने सामथ्र्य न वर्तमान सत्ताधारीहरूमा छ, नत सम्झाउने, बुझाउने कौशल नै । तर देशलाई निर्वाचन चाहिएको छ, स्थानीय मात्र होइन, गणतन्त्रलाई सुदृढ बनाउन प्रदेश र केन्द्रीय प्रतिनिधिसभाका लागि निर्वाचन हुनु झन् अनिवार्य छ । यसैबीच सत्ताको नेतृत्वबाट एउटाको पालो पुग्ने र अर्काले पालो पाउनुपर्ने किचलो बाँकी नै छ । कतै त्यो किचलोले निर्वाचन प्रक्रिया त बिथोल्ने होइन भन्ने डर पनि त्यतिकै छ । भूराजनीतिक सन्तुलनका लागि भारतको भनाइ र चीनका सरोकारको ख्याल पनि राख्नुपरेको छ । त्यस्तो सन्तुलनमा राख्न सक्ने व्यक्तित्व न पालो दिने पात्र हुन्, न पालो पर्खिरहेका नै । अर्थात् देशका लागि अझै बाटो अप्ठ्यारो, यात्रा असहज छ । ३१ वैशाख आउनलाई अब धेरै छैन, त्यतिन्जेलमा के हुन्छ, यसमा आशंका अझै विद्यमान छ । ७ माघ आउन नै पनि पुगनपुग नौ महिनामात्र शेष छ । यसैबीच चरम महत्त्वाकांक्षी राजनीतिक पात्रहरूको सत्ता राजनीतिक चाहनालाई सम्बोधन गर्दै देशले आफैं विषम परिस्थितिमा जानबाट जोगिनुछ । किनभने माथि भनिएझैं नेताहरूका मुखमा निर्वाचन भए पनि ज्ञातअज्ञात डरका कारण मनमा अन्योल कायमै छ ।"
उत्तेजक अभिव्यक्तिको परिणाम,शैली र तरिका पुरस्कारका कुरा भए कदर भयो भन्थेगिरफ्तारका कुरा न्याय विरोधी मान्छन्बधाई दिने कुरामा तँछाडमछाडसाँचो बोल्नुपरेमा खतरा ठान्छन् ।आफूले धेरै लिने कुरा भएमाएकमत भएर निर्णय गर्छन्अरूलाई थोरै दिने कुरामाझगडा गर्दै समय गुजार्छन् ।अहंकारीहरूको प्रकृति नै कस्तो !आफू बाहेक अरूलाई अबुझी सोच्छन्जीवनमै ढाँट्ने बानी परेकाशैली र तरिका नयाँनयाँ खोज्छन् । इन्द्रकुमार श्रेष्ठओखलढुंगा
मधेसी दलहरूको एकीकरणको अन्तर्य,यो एकीकरणले नेपाली राजनीतिको बृहत्तर पुनर्गठनको यात्रालाई अरू छिटो बनाउनेछ ।
महिलाको आवाज सुन्नुपर्छ,महिलाहरू शक्तिका पदमा आसीन भएको देखेपछि किशोरीमा तिनकै पदचिन्ह पछ्याउने हौसला जाग्छ ।
गर्भपतनमा लैंगिक विभेद,"छिमेकी चीन र भारतमा समेत छोराप्रतिको मोह बढ्दा छोरीहरू गर्भभित्रै मारिने गरेका छन् । एक सन्तान नीति लिएको चीनमा लिंग पहिचान गरी गर्भपतन गराउने कार्य अत्यधिक छ । भारतमा छोरी भ्रूण मार्ने कार्य अत्यधिक बढेको भन्दै केही समयअघि बेटी बचाऊ अभियान नै चलाइयो । छोरी जन्मिए लुकिछिपी मार्ने, अस्पतालमै छाडेर भाग्ने वा गर्भभित्रै मार्ने कार्य तीव्र भएपछि जनसंख्या सन्तुलनमा समेत असर पर्ने भन्दै गर्भपतनको विरोध भइरहेको छ । भारतमा हरेक वर्ष कम्तीमा ६ लाख शिशुको गर्भभित्रै हत्या हुने अनुमान छ । महिला स्वास्थ्य र स्वतन्त्रताका दृष्टिले गर्भपतन अधिकार आवश्यक छ । तर यसको वैधानिक र व्यवस्थित संरक्षण जरुरी छ ।"
स्वास्थ्य सेवामा सुधार,उपचार सेवामा सुधार ल्याउन विभिन्न कदम चालिए पनि मानवीय स्रोत या जनशक्ति परिचालनलाई कम महत्त्व दिइएको छ ।
आगो तापेर कार्यालय रुङ्छन् कर्मचारी,आयोजनास्थलमा खासै काम नभएपछि लेखापाललगायतका उपल्लो तहका कर्मचारी काठमाडौंमै बस्छन् । अरू ७ जना पालैपालो जाडोमा कार्यालय कुर्छन् । खानी अध्ययन गर्न हिमालको काखमा ल्याएका सयौं मेट्रिक टन फलामे उपकरणहरू अलपत्र छन् ।
आफैं बनाउन थाले,"विस्थापित केही कावासोती तथा पायक पर्ने पूर्वपश्चिम राजमार्ग आसपास बजारमा कोठा भाडामा लिएर बसेका छन् । भत्किएको घरमा बस्नुभन्दा छोराछोरी पढाउन र ओत लाग्नकै लागि गाउँ छाड्ने समेत बढेका छन् । कम प्रभावित जिल्ला भनेर केन्द्रले उद्धार, राहत तथा भूकम्पपीडितका नाममा आउने कार्यक्रममा जिल्लालाई समावेश नगर्दा पीडितलाई थप समस्या परेको छ । जिल्ला समन्वय समिति प्रमुख युवराज कट्टेलका अनुसार पहिलो किस्ता बापतको रकम आइसकेको र पहिलोपटक सुनवल नगरपालिकाका पीडितलाई रकम वितरण गरिएको बताए ।"
गुठीपीडितलाई बासको चिन्ता,"यस्तै, ३० वर्षीय मेन्दोची तामाङको पीडा पनि उस्तै छ । सरकारले दिएको पैसा पाएको छैन, उनी भन्छन्, न घर छ, न त बस्न पाएका छौं, ज्याला मजदुरीबाटै छाक टारेका छौं । केही विस्थापित भने कालिकास्थान, लहरेपौवाको बोगटीटार र नौबिसेमा व्यक्तिको जमिनमा भाडा तिरेर अस्थायी टहरामा बस्दै आएका छन् ।"
पछिल्लो तथ्यांकमा संख्या कम,इन्जिनियर टोली घरैपिच्छे पुगेर छानबिन गरेपछि वास्तविक पीडितको संख्या दाबी गरिएभन्दा झन्डै आधा
"मलाई मार्न आँटे, उद्धार गर्दिनुस्","एक महिनादेखि घरमा सफाइको काम गरिरहेकी उनलाई नेपाल फिर्ता जान्छु भन्दा जान दिइएन । तीन महिनासम्म थुनेर यातना दिइएको दाजु सुब्बा लामाले बताए । अहिले उनी ओमनको एक घरमा बन्दीजस्तै अवस्थामा यातना भोगिरहेकी छन् । मालिकले भनेको नमान्दा उनले दिनहुँ धेरै पटक पिटाइ खानुपरेको छ । उनको जिउमा कोर्रासमेत हान्ने गरेको दाजु सुब्बाले जनाए । २४ वर्षीया साङ्मो विकट गाउँकी साधारण लेखपढ युवती हुन् । तीन वर्ष मलेसिया बसेर आएकी लामा धन कमाउने लोभमा दलालको फन्दामा परेकी हुन् । कात्तिकमा बिदेसिएकी बहिनीको फोन आउला भनेर कुरेर बस्दाबस्दै ६ महिना बित्यो, दाजुले भने । बहिनी कहाँ र कस्तो अवस्थामा छिन् भन्ने पत्ता नलागेको उनले सुनाए । परिवारले सामी परियोजनाद्वारा सञ्चालित सूचना तथा परामर्श केन्द्रलाई तत्काल उद्धारको पहल गरिदिन आग्रह गरेको कार्यक्रमकी संयोजक रिना श्रेष्ठले बताइन् ।"
"बाहिर आन्दोलन, भित्र चुनाव तयारी","बिहीबार महेन्द्रनगरमा कान्तिपुरसग कुराकारी गर्दै अध्यक्ष शर्माले भयरहित वातावरणमा बढीभन्दा बढी संख्यामा मतदान हुने वातावरणका लागि आयोगका तर्फबाट काम सुरु भइसकेको बताए । आयोगले निर्वाचन पूर्वको तयारी, मतदान गर्ने दिनको स्थलगत अनुगमनसंगै मतदानपछिको अवस्थाको अनुगमन गर्नेछ, उनले भने, यसबारेमा राजनीतिक दलहरूसंग पनि आयोगले संवाद गर्नेछ ।"
राजकुमारीद्वारा नेपालको प्रशंसा,एसियाका उद्यमशील महिला सहकर्मी समाजले ४१ वर्षदेखि आयोजना गर्दै आएको एकदिवसीय च्यारिटी मेलामा प्रमुख अतिथि रहेकी राजकुमारी हिताचीले कार्यवाहक राजदूत कृष्णचन्द्र अर्यालसँग नेपाल र नेपालीको शिर उच्च रहेको भन्दै प्रशंसा गरेकी थिइन् ।
व्यावहारिक सिकाइका निम्ति तालिम,"सुबिरानाले यसअघि स्पेन र नेपाल सरकारको साझेदारीमा नेपालगन्जका सामुदायिक विद्यालयमा कार्यरत शिक्षकलाई तालिम दिएकी थिइन् । शिक्षकलाई नेतृत्व विकासका निम्ति तालिम दिइएको हो । तालिमलाई शिक्षकलाई बढी इमानदार, व्यावसायिक बन्न सघाउ पुर्याउनेछ, बिहीबार सम्पन्न पाँचदिने तालिम समापनमा उनले भनिन्, हामीले बालबालिकालाई बाल्यकालमै प्रभावकारी सिकाइ गर्दा मानसिक परिपक्वता हासिल गर्छन् । त्यसनिम्ति शिक्षकमा विश्लेषणात्मक, आलोचनात्मक र विकासित सक्रियता हुन जरुरी छ । यो शिक्षण सिकाइ तालिमको मोडेल स्पेन, ब्रसेल्स, क्युबा, मोरक्कोलगायत ११ मुलुकमा लागू गरिएको उनले दाबी गरिन् ।"
दुर्गम पहाडमा प्राविधिक शिक्षा,पहिले विद्यार्थी नै थिएनन् । अहिले पहिलो वर्ष इन्ट्रान्सका लागि डेढ सयबीच प्रतिस्पर्धा भएर छानिन्छन् । कोटाबाहेकका फयालिन्छन् ।
पूर्वपश्चिम राजमार्ग जीर्ण,जिम्मेवारी लिनुपर्ने निकाय एकअर्कालाई देखाएर पन्छिँदै
दैनिक दुर्घटना,तीव्र गति र मादकपदार्थ सेवनका कारण पनि धेरै दुर्घटना हुन्छन् । समथर भाग भएको भन्दै जंगल क्षेत्रमा पर्ने मार्गमा अत्यधिक गतिमा गाडी हाँक्दा जोखिम बढेको हो । सार्वजनिकभन्दा निजी गाडी बढी दुर्घटनामा परेका छन् । ट्राफिकको तथ्यांकअनुसार ३ महिनामा ९ यात्रुवाहक बस दुर्घटना हुँदा ३६ मोटरसाइकल र कार दुर्घटनामा परेका छन् ।
भोको पेटमा एआरटी,"विद्यालयदेखि विभिन्न कार्यक्रममा समेत संक्रमित बालबालिकामाथि भेदभाव हुने गरेको पीडितहरू बताउँछन् । निजी र सामुदायिक विद्यालयले अहिले पनि संक्रमित बालबालिकालाई सहजै भर्ना गर्न मान्दैनन् उनीहरूले गुनासो गरे । हाम्रा छोराछोरीको विवाहमा समेत समस्या हुन्छ, कैलाली अत्तरियाकी लक्ष्मी विकले भनिन्, छोरी दिन र लैजान कोही तयार हुँदैनन् त्यसपछि भागेरै विवाह गर्छन् । क्षेत्रीय स्वास्थ्य निर्देशनालय दिपायलको तथ्यांकअनुसार सुदूरपश्चिममा ६ हजार बढी एचआईभी संक्रमित छन् । जसमध्ये डोटी र अछाममा मात्रै ५० प्रतिशतभन्दा बढी छन् । समाजको डरका कारण परीक्षण तथा औषधि सेवन नगरेकाले रोकथाममा चुनौती थपिएको क्षेत्रीय स्वास्थ्य निर्देशक डा सुशीलनाथ प्याकुरेलले बताए । राष्ट्रिय मानव अधिकार आयोगका अध्यक्ष अनुपराज शर्माले अन्यसरह संक्रमितका अधिकार सुनिश्चितताका लागि आयोगले काम गर्ने बताए । उनले सम्मानपूर्वक बाँच्न पाउने सबैको अधिकारसँगै नियमित औषधि, पौष्टिक आहारलगायत कुरा संक्रमितले पाउनुपर्ने बताए । यस विषयमा आयोगले अध्ययन गरेर सरकारलाई सिफारिस गर्नेछ, उनले भने ।"
भेनेजुएलामा राष्ट्रपतिविरुद्ध प्रदर्शन,थप प्रदर्शनमा उत्रन विपक्षीको आह्वान विपक्षी लुटपाटमा उत्रिएको राष्ट्रपतिको आरोप
भूपू गोर्खालाई समान पेन्सन दिन बेलायत लचिलो,कुन मितिदेखिको समान पेन्सन दिने भन्ने छलफल अर्को बैठकमा
सरिफविरुद्ध प्रमाण फेला परेन : अदालत,"इस्लामाबाद पाकिस्तानको सर्वोच्च अदालतले पनामा पेपर लिक प्रकरणमा प्रधानमन्त्री नवाज सरिफलाई पदबाट हटाउन पर्याप्त प्रमाण फेला नपरेको जनाएको छ । अदालतले सम्पत्ति विदेशमा राखिएको बारे थप अनुसन्धान गर्न भने आदेश दिएको छ ।सन् २०१५ मा पनामाको ल फर्म मोसाक फोन्सेकाको लाखौं कागजात अनलाइनमार्फत सार्वजनिक भएको थियो, जसमा विश्वभरका करिब २ लाख खाताबारे जानकारी थियो । पनामा पेपर भनिने उक्त दस्तावेजमा सरिफका तीन सन्तानको अफसोर खाता रहेको खुलासा भएपछि उनीमाथि प्रश्न उठेको थियो । अदालतले पनामा पेपर प्रकरणमा अनुसन्धान गर्न ६ सदस्यीय संयुक्त जाँच समिति बनाउने आदेश पनि दिएको छ । सर्वोच्च अदालतका न्यायाधीश सइद खोसा नेतृत्वको ५ सदस्यीय इजलासले दुई महिनामा अनुसन्धान पूरा गर्न आदेश दिएको छ । तर इजलासका दुई न्यायाधीश प्रधानमन्त्री सरिफविरुद्ध उभिएका थिए भने तीन न्यायाधीशले थप अनुसन्धान गर्न आदेश दिएका थिए । उक्त समितिले सरिफ परिवारले विदेशमा पैसा कसरी जम्मा गराए भन्ने अनुसन्धान गर्नेछ । अदालत परिसरमा सरिफको राजीनामा माग गर्दै प्रदर्शन भएको थियो ।"
इजिप्टसँगको सम्बन्ध सुधारमा अमेरिका,सीसीको अमेरिका भ्रमणपछि ट्रम्पका पूर्ववर्ती बाराक ओबामाका समयमा चिसिएको सम्बन्ध सुधारमा महत्त्वपूर्ण भएको इजिप्टको बुझाइ छ । इजिप्टका पूर्वराष्ट्रपति मोहम्मद मोर्सीलाई हटाउने अभियानमा भएको सैनिक सहयोगपछि अमेरिका र इजिप्टबीचको बिग्रिएको थियो । त्यतिबेला ओबामाले इजिप्टलाई दिँदै आएको सैन्य सहयोग अस्थायी रूपमा रोक्न निर्देशन दिएका थिए ।
सिड्नीका रेल स्टेसन खतरापूर्ण बन्दै,जनसंख्याको अत्यधिक वृद्धि तथा एउटै मानिसले पनि पटकपटक रेल प्रयोग गरिरहनुपर्ने कारण पनि समस्या उत्पन्न भएको उनको भनाइ छ ।
आणविक परीक्षण स्थलमा भलिबल खेल,सोल उत्तर कोरियाले छैटौंपटक आणविक परीक्षण गर्ने तयारी गरेको भन्दै कोरियाली प्रायद्वीपमा तनाव फैलिइरहेका बेलामा परीक्षण स्थलमा भने भलिबल खेलिरहेको सेटलाइट तस्बिर सार्वजनिक भएको छ । जोन हप्किन्स विश्वविद्यालयको उत्तर कोरियालाई अनुगमन गर्ने सेटलाइट ३८ नर्थ नामक सेटेलाइटले जारी गरेको तस्बिरको विश्लेषणपछि अमेरिकी विज्ञहरूले त्यहाँ भलिबल खेलिरहेको निष्कर्ष निकालेका हुन् । पुंगीरी नामक उक्त परीक्षण स्थलमा त्यस किसिमको अप्रत्यासित गतिविधि हुनुमा उत्तर कोरिया आणविक परीक्षणका लागि तयारी अवस्थामा रहेको हुन सक्ने या उसको चलाखीपूर्ण योजना हुन सक्ने विश्लेषण गरिएको छ । तर प्योङयाङबाट आदेश आउनेबित्तिकै पुंगीरी आणविक परीक्षण स्थल कुनै पनि बेला छैटौं आणविक परीक्षण गर्न समर्थ रहेको रिपोर्टमा उल्लेख छ ।
अमेरिकी उपराष्ट्रपति इन्डोनेसियामा,"जाकार्ता (एपी) अमेरिकी उपराष्ट्रपति माइक पेन्स आफ्नो १० दिने एसिया भ्रमणका क्रममा बिहीबार इन्डोनेसिया पुगेका छन् । उनले इन्डोनेसियाली राष्ट्रपति, शीर्ष नेता तथा राष्ट्रिय अधिकारीसँग बैठक र छलफल गर्नेछन् । अमेरिका तथा इन्डोनेसियाबीच केही अघिदेखि उत्पन्न व्यापारिक तथा वाणिज्यगत विवाद सुल्झाउने विषय द्विपक्षीय छलफलको एउटा एजेन्डा रहने बताइएको छ ।"
"कोलम्बियामा बाढी, १६ जनाको मृत्यु",बोगोटा (एएफपी) कोलम्बियाको मध्यक्षेत्रमा आएको बाढीपहिरोमा परी कम्तीमा १६ जनाको मृत्यु भएको छ । मनिजल्स सहरमा भीषण वर्षापछि आएको बाढीपहिरोका कारण ७ जना हराइरहेका जनाइएको छ । यसअघि मोकोअमा आएको बाढीमा ३ सय २३ जनाको मृत्यु भएको थियो । वर्षापछि स्थानीय बासिन्दालाई सतर्क रहन आह्वान गरिएको छ ।
विद्यालय भर्नाकै दिन पुस्तक,"हरेक कक्षाको पुस्तक सेट अपूरो भएपछि हामीले नल्याएका हौं, अर्का पुस्तक व्यवसायी हरि श्रेष्ठ बताउँछन् । जिल्लामा पुस्तक ढुवानी गर्ने रकम केन्द्रले नै व्यहोर्नुपर्ने भए पनि विगत २ वर्षदेखिको ढुवानी खर्च करिब ५ लाख रुपैयाँ भुक्तानी नदिएको पुस्तक व्यवसायीहरू बताउँछन् ।"
मध्यपहाडी लोकमार्ग ११३ किमि कालोपत्रे,पूर्वी खण्ड ६१ किमि र पश्चिम खण्ड ५२ किमि  पुल १२० मध्ये ४७ पुल निर्माण सम्पन्न  हालसम्म १३ अर्ब रुपैयाँभन्दा बढी खर्च
भन्सार छुटका वस्तुमा लगानी गर्न अमेरिका इच्छुक,"टिफा अमेरिकासँग व्यापार र लगानी विस्तारका लागि गरिने सम्झौता हो । यसमा दुई देशबीच आर्थिक साझेदारी बढाउन सक्ने आधार समेटिएका हुन्छन् । अमेरिकाले संसारका करिब ४० देशसँग टिफा सम्झौता गरिसकेको छ । दक्षिण एसियामा अमेरिकाले श्रीलंका, पाकिस्तान र अफगानिस्तानसँग यस्तो सम्झौता गरिसकेको छ ।"
निक्षेपभन्दा कर्जा वृद्धिदर डेढ गुणा,"सोही अवधिमा कृषि क्षेत्रको कर्जा साढे ८ प्रतिशत, औद्योगिक उत्पादन क्षेत्रको १२ प्रतिशत, निर्माण क्षेत्रको करिब १८ प्रतिशत, थोक तथा खुद्रा व्यापारको १३ प्रतिशत, सेवा उद्योगतर्फको कर्जा १४ दशमलव ७ प्रतिशत र यातायात, सञ्चार तथा सार्वजनिक सेवा क्षेत्रतर्फको कर्जा २२ दशमलव ४ प्रतिशतले बढेको राष्ट्र बैंकले जनाएको छ । यस्तै चालु आर्थिक वर्षको आठ महिनासम्म बैंक तथा वित्तीय संस्थाको निक्षेप ८ दशमलव ३ प्रतिशतले बढेको छ । अघिल्लो वर्षको सोही अवधिमा यस्तो निक्षेप ८ दशमलव ४ प्रतिशतले बढेको थियो । वार्षिक विन्दुगत आधारमा ०७३ फागुन मसान्तमा बैंक तथा वित्तीय संस्थाको निक्षेप १९ दशमलव ३ प्रतिशतले बढेको छ । गत फागुनमा बैंक तथा वित्तीय संस्थाको कुल निक्षेपमा चल्ति खाताको अंश ६९ प्रतिशत, बचतको ३७ दशमलव ६ प्रतिशत र मुद्दती ३८ दशमलव ४ प्रतिशत छ । अघिल्लो वर्षको सोही अवधिमा यस्तो अंश क्रमश: ९ दशमलव १ प्रतिशत, ४४ दशमलव १ प्रतिशत र २८ दशमलव ५ प्रतिशत रहेको थियो । वार्षिक विन्दुगत आधारमा ०७३ फागुन मसान्तमा बैंक तथा वित्तीय संस्थाको निक्षेप १९ दशमलव ३ प्रतिशतले बढेको छ ।"
अन्तर्राष्ट्रिय औद्योगिक व्यापार मेला सुरु,"महासंघ महिला उद्यमी समितिका सभापति अञ्जु उपाध्यायले संविधानले स्वाधीन, समुन्नत तथा समाजवाद उन्मुख अर्थ व्यवस्थामार्फत समृद्ध नेपालको निर्माण गर्ने परिकल्पना गरेको सन्दर्भमा मुलुकको जनसंख्याको आधाभन्दा बढी हिस्सा ओगटेका महिलाहरूको आर्थिक तथा सामाजिक सबलीकरण हुन जरुरी रहेको बताइन् । प्रदर्शनीमा २ सय १५ वटा स्टल रहेकामा ५७ वटा बैज्ञानिक खोज, अनुसन्धान र नवीनतम प्रविधिसँग सम्बन्धित स्टलहरू रहेका छन् । त्यस्तै केन्द्रीय महिला उद्यमी प्याभिलियनमा २५ वटा, वन तथा कृषि सहज कार्यक्रमका १० वटा, राष्ट्रपति महिला उत्थान कार्यक्रमबाट प्रवद्र्धित १० जना महिला उद्यमीहरू त्यसैगरी भारत, पाकिस्तान, बंगलादेश र चीनका समेत गरी ३० वटा स्टलहरू पनि प्रदर्शनीमा रहेका छन् । बाँकी स्टलमा नेपालका लघु, घरेलु तथा साना र राष्ट्रिय उद्योगका औद्योगिक उत्पादनहरूको प्रदर्शनी गरिएको विज्ञप्तिमा छ ।"
नेप्से साढे ३ अंकले गिरावट,"बिहीबार अन्य समूहको परिसूचक ०५२ प्रतिशतले, बीमाको ०३९ प्रतिशतले र होटलको ०३५ प्रतिशत सकारात्मक रहे । तर, विकास बैक समूहको परिसूचक ०४२, वित्त कम्पनीको ०९६, बैकिङ समूहको ०४१, उत्पादन तथा प्रशोधनको ०२५ र जलविद्युतको ०१२ प्रतिशत ऋणात्मक रहे ।"
एनसेलले ल्यायो नयाँ डेटा प्याक,"कम्पनीका अनुसार डेटा सेवा अब न्यूनतम ६ पैसाप्रति एमबीसम्मको आकर्षक मूल्यमा र दुई गुणा भोल्युलको डे प्याक तथा चार गुणा भोल्युमको नाइक प्याक ल्याइएको छ । नयाँ डेटा प्याकहरू बिहीबारदेखि लागू भएको कम्पनीले जनाएको छ । एनसेलका अनुसार अल टाइम डेटा प्याकअन्तर्गत ग्राहकले १० रुपैयाँमा २५ एमबी, २० रुपैयाँमा ६० एमबी, १०० रुपैयाँमा ३०० एमबी, १५० रुपैयाँमा ६०० एमबी र २५० रुपैयाँमा १२०० एमबी डेटा खरिद गर्न सक्नेछन् ।"
सार्क हेल्मेट बजारमा,काठमाडौं (कास) ज्योति गुप्रअन्तर्गत बाइक माइन्डेड प्रालिले नेपाली बजारमा सार्क हेल्मेट भित्र्याएको छ । अन्तर्राष्ट्रिय बजारमा डिजाइन र सेफ्टीका लागि लोकप्रिय यस सार्क हेल्मेट नेपाली बजारमा इन्ट्री लेभलदेखि फ्ल्यागसिप मोडलसम्म उपलब्ध हुने जारी विज्ञप्तिमा छ । नेपाली बजारमा यसको मूल्य १८ हजारदेखि ७८ हजारसम्म रहेको कम्पनीले जनाएको छ । कम्पनीका अनुसार सार्क हेल्मेट काठमाडौंको कान्तिपथ र टेकुमा उपलब्ध रहेको छ ।
सिटिजन्सको दशक बचत खाता,"काठमाडौं (कास) सिटिजन्स बैंक इन्टरनेसनलले दसौं वार्षिकोत्सवका अवसरमा सिटिजन्स दशक बचत खाता सुरु गरेको छ । यस योजनाअन्तर्गत निक्षेपकर्ताले न्यूनतम मौज्दात ५ हजार रुपैयाँ दैनिक मौज्दातमा ५ प्रतिशत ब्याजदर प्राप्त गरिने तथा नि:शुल्क एबीबीएस, नि:शुल्क डिम्याट सेवा प्राप्त गर्नुका साथ लकर शुल्कमा पनि ५० प्रतिशत छुट प्रदान गरिने जारी विज्ञप्तिमा छ ।"
सनराइजको रेमिट्यान्स सेवा भारतबाट,काठमाडौं (कास) सनराइज बैंकले रेमिट्यान्स सेवा विस्तार गर्ने क्रममा भारतको आईडीबीआई बैंकसँग रेमिट्यान्ससम्बन्धी सम्झौता गरेको छ । यसबाट भारतमा बस्दै आएका नेपालीले आईडीबीआई बंैकको कुनै पनि शाखाबाट नेपालमा सनराइज बैंकको खातामा सजिलै पैसा पठाउन सक्ने जारी विज्ञप्तिमा छ । सनराइज र आईडीबीआई बंैकबीच रेमिट्यान्स सम्झौता मुम्बईमा सम्पन्न भएको बैंकले जनाएको छ ।
एअरबसद्वारा एच १२५ को ५० हजार उडान घण्टा पूरा,काठमाडौं (कास) नेपाली अपरेटरहरूद्वारा एअरबस हेलिकप्टर्स एच १२५ का साथ हिमालयन अधिराज्यमा उल्लेखनीय कोसेढुंगासम्म पुग्न सफल भएको छ । पन्ध्र एच १२५ का साथ सात अपरेटरले सामूहिक रूपमा ५० हजार उडान घण्टा पूरा गरेको सिंगापुरबाट जारी विज्ञप्तिमा छ । यस महत्त्वपूर्ण कोसेढुंगामा पुग्ने सफलताको उत्सव रोटरक्राफट एसियामा गरिएको समारोहमा विभिन्न क्षेत्रका वरिष्ठ एअरबस हेलिकप्टर्स व्यवस्थापन र नेपाली अपरेटरहरूको विशिष्ठ प्रतिनिधिहरूको सहभागिता रहेको जनाएको छ ।
एपेक्स डिजिटलको विस्तार,"काठमाडौं (कास) एपेक्स डिजिटलले आफ्नो ९वौं स्मार्ट स्टोर विराटनगमा खोलेको छ । स्टोरमा ग्राहकहरूले विभिन्न ब्रान्डहरूबीच आकर्षक डिजिटल डिस्प्लेमा सजिलै अवलोकन, अनुभव र तुलना गर्न सक्ने जारी विज्ञप्तिमा छ । स्टोर उदघाटनका अवसरमा विभिन्न आकर्षक छुट र प्रत्येक खरिदमा ग्राहकहरूले हात खाली नजाने स्पेसल गिफ्ट ह्याम्पर र ऐसेसरिजमा ५० प्रतिशतसम्म छुटको व्यावस्था गरिएको एपेक्सले जनाएको छ । स्टोरले एसोसरिजमा तीन महिनाको रिप्लेसमेन्ट ग्यारेन्टीसमेत दिएको छ ।"
पाँच करोड लगानीमा गणगोर फुड्स,काठमाडौं (कास) भारतको गणगोर फुड्स एन्ड सर्भिसेजले नेपालमा कारोबार सुरु गरेको छ । सर्भिसेजले ५ करोडको लगानीमा कमलादीमा फ्रेन्चाइज खोलेको जारी विज्ञप्तिमा छ । सर्भिसेजका सल्लाहकार गोपाल शर्मा जोगाईले नेपालमा पनि शत प्रतिशत शुद्ध शाकाहारी खान खुवाउन स्तरीय होटलको आवश्यकता महसुस गरेर फ्रेन्चाइज सञ्चालन गरिएको बताए ।
जेसीबीको अभियान,"काठमाडौं (कास) एमएडब्लू अर्थमुभर्स प्रालिले जेसीबीको दोस्रो ग्रामीण अभियान सम्पन्न गरेको छ । ग्रामीण क्षेत्रका बासिन्दालाई जेसीबी मेसिनको उपयोगिता र आवश्यकताबारे जानकारी दिने उद्देश्यले दुई महिनाअघि पूर्वमा भद्रपुरदेखि पश्चिममा महेन्द्रनगरसम्मको ग्रामीण अभियान सुरु गरेको कम्पनीको विज्ञप्तिमा छ । यो अवधिमा जेसीबी इन्डियाका प्राविधिकसहितको टोलीले नेपालभर ५२ स्थानमा पुगेर जेसीबीका उत्पादन, मूल्य र यसका प्रयोगबारे जानकारी गराएको कम्पनीले जनाएको छ ।"
सुपारी निकासी घट्यो,"सरकारले सुपारी निकासीका लागि गत वर्ष करिब ९ हजार टन कोटा निर्धारण गरेको थियो । तर, झापा र मोरङमा त्यति धेरै सुपारी उत्पादन हुने सम्भावनै छैन । तेस्रो मुलुकबाट पैठारी भएकै सुपारी स्थानीय उत्पादन का नाममा पठाइने गरिएको रहस्य पनि बाहिर आएको थियो ।"
तनहुँ जलविद्युत्को २१ करोड मुआब्जा वितरण,बिहीबार मात्रै ५ करोड ४२ लाख रुपैयाँ वितरण  एक हजार दुई सय रोपनी जग्गा अधिग्रहण गर्न करिब ६० करोड रुपैयाँ आवश्यक
ढुंगा खानीले पानीका मुहान सुके,"रूपाकोट मझुवागढी नगरपालिका र जिल्ला समन्वय समितिले पनि अवैध रूपमा खानी सञ्चालन गरिएकाले रोक्न प्रशासनमा प्रतिवेदन पेस गरेको छ । नगरपालिकाले स्थानीय स्वायत्त शासन नियमावली २०५६ को २१० (ख) विपरीत खानी सञ्चालन गरिएकोले रोक्न प्रशासनलाई अनुरोध गरिएको हो, रूपाकोट मझुवागढी नगरपालिका कार्यकारी अधिकृत अनील किरातीले बताए । ढुंगा खानी सञ्चालन गर्नेमा राजनीतिक दलका नेताहरूका आफन्त भएकाले चुपचाप बसेको एक स्थानीयले आरोप लगाए । प्रमुख जिल्ला अधिकारी प्रहलाद पोखरेलले अवैध ढुंगा खानी तत्काल रोकिने बताए । डिएसपीसापलाई भनेर तत्काल रोक्छु, प्रजिअ पोखरेलले भने, प्राकृतिक स्रोत साधनमाथि त्यसो गर्न पाइँदैन ।"
किसान आफैंले बनाए सिँचाइ योजना,आकासेपानीको भरमा खेती गर्दै आएका उक्त क्षेत्रका किसानले अब खाद्यान्नका साथै तरकारीको बीउ उत्पादनमा पनि सजिलो हुने बताए । हरेक हिउँदको समयमा सिँचाइ अभावमा बारी बाँझै राख्नुपर्ने वर्षौंदेखिको समस्या अबदेखि हटेको अध्यक्ष कटुवालको भनाइ छ ।
अझै खुलेनन् स्थानीय तहका बैंक खाता,"जिल्लाको विकास बजेट खर्च हुन छाडेको छ । आर्थिक वर्षको ९ महिनामा जिल्लाको विकास बजेटको जम्मा २७ प्रतिशत मात्र खर्च भएको छ भने यो अवधिमा प्रशासनिक खर्च ६० प्रतिशत भएको छ । वैशाख १२ मा सबै नगर र गाउँपालिकामा निर्वाचन कार्यालय स्थापना हुन्छन्, त्यसपछि सबै नियमित हुनेछन्, स्थानीय विकास अधिकारी प्रेम गिरीले भने, एक साताभित्र सबै लेखापालहरू आआफ्नो कार्य क्षेत्रमा पुग्ने र बैंकिङ कारोबार नियमित गराउने निर्देशन गरेका छौं ।"
चिराइतोको मूल्य घट्दा किसान मर्कामा,"भारतमा सुगर, प्रेसरका बिरामीले प्रयोग गर्ने बानियाँ बताउँछन् । नेपालमा पनि प्रेसर घटाउन र टाउको दुख्दा घरेलु उपचारका रूपमा यसको प्रयोग हुँदै आएको छ । वन कार्यालयको तथ्यांकअनुसार ताप्लेजुङमा १ हजार, पाँचथर र इलामम ४४ हजार टन उत्पादन हुने गरेको छ ।"
कर नतिरी खानी सञ्चालनमा,"उक्त खानी उद्योगले ०५८ मा जोगीमारामा ६ रोपनी जमिन खरिद गरेर कृषि चुन उद्योग सञ्चालन गरेको थियो । हाल उक्त खानीले हेटौंडा सिमेन्ट, भारतीय लगानीमा सञ्चालित रिलायन्स र शिवम् कम्पनीलाई दैनिक ६० देखि ८० टिपर चुनढुंगा बेच्दै आएको छ । खानी विभागले कर्मचारी खटाएर दैनिक निर्यातको विवरण राखेर सोहीअनुसार राजस्व असुली गर्नुपर्ने नीतिमा छ । तर, खानीले ४० वर्षसम्म पहुँचकै भरमा चलाएको वनका कर्मचारीको आरोप छ ।"
बाख्रापालनले बढायो आम्दानी,दुधौली गाविस १ कर्थाका दले सार्कीलाई पनि बाख्रापालन व्यवसाय फापेको छ । अहिले उनको परिवार चलाउने व्यवसाय नै त्यही नै भएको छ । उनले १५ हजार रुपैयाँ ऋण लिएर दुईवटा बाख्रा किनेर व्यवसाय सुरु गरेका उनको खोरमा तीन दर्जनभन्दा बढी रहेको उनले बताए । ऋण फिर्ता गरेर ६० हजार रुपैयाँ आम्दानी लिइसकेको उनले बताए । उनका अनुसार लगानी गरेको केही महिनामा नै आम्दानी लिन पाइने भएकाले अधिकांश विपन्न परिवारहरू बाख्रापालन व्यवसायप्रति आकर्षित भएका हुन् । बाख्रापालनका लागि गरिबी निवारण कार्यक्रमबाट ६ प्रतिशत ब्याजमा कर्जा पाइने भएको छ । यसरी नै हर्साही गाविस ४ का मागिया फनेत पनि बाख्रापालन व्यावसायमा लागेका छन् । विपन्न परिवारलाई यस व्यावसायले आर्थिक उन्नति गर्न सहयोग पुगेको उनीहरू बताउँछन् ।
रोकियो बार्सिलोना,"घरेलु टिमका लागि राडामेल फाल्काओले पनि गोल गरे । मोनाकोले अत्यन्तै आक्रामक सुरुआत गरेपछि स्टाड डे लुइसमा डर्टमन्डलाई खेल जोगाउन धेरै गाह्रो भयो । उसका कप्तान मार्को रिउसले दोस्रो हाफको सुरुमै गोल गरेर पनि सब्स्टिच्युट भालेर जर्मनले मोनाको युवा टिमलाई चर्चित जित दिलाए । मोनाको सन् २००४ यता पहिलोपल्ट अन्तिम चारमा पुगेको हो । मोनाकोलाई सेमिफाइनलमा पुर्याउँदा हामी धेरै खुसी छौं । यो फ्रान्सेली क्लब र फ्रान्सका लागि धेरै महत्त्वपूर्ण छ, फाल्काओले भने, सही सुरुआत गर्दै चर्को दबाब दियौं र सुरुमै गोल पनि गर्यौं । टिम बसमा बम आक्रमणले ओझेलमा परेको पहिलो लेग एक दिनलाई सारिएको थियो । त्यसमा डर्टमन्ड ३२ ले पछाडि परेको थियो । उसको बसले दोस्रो लेगमा पनि सहयोग पाएन । त्यसैले खेल निर्धारित समयभन्दा ५ मिनेट ढिला सुरु भएको थियो ।"
सेरेना गर्भवती खबरले हल्लीखल्ली,हामीले आमाहरू खेलमा फर्केको देखेका छौं । तर सानो नानी देखिसकेपछि फेरि खेलमा फर्कन चाहलिन् र ? पहिल्यै त्यति धेरै गरिसकेकी उनले थप के चाहलिन् ? पूर्व नम्बर एक ट्रयासी अस्टिनले भनिन् ।
पारस जमेपछि टिम चौराहको सान,धनगढीका ललित राजवंशी र सौरभले ३३ विकेट लिए । ललितले ४ ओभरमा १२ र सौरभले २६ रन खर्चे । आरिफ शेखले ओपनरद्वय शंकर र हरिशंकरलाई बोल्ड गरेका थिए । अन्तिम विकेट सुसन भारीले लिए ।
लाङटाङ म्याराथनको तयारी,महिला र पुरुष दुवै स्पर्धाका विजेताले ११ लाख पाउने छन् । उपविजेताले ७५७५ हजार र तेस्रो हुनेले ५०५० हजार हात पार्ने टानले जनाएको छ ।
बिर्तामोड फाइनलमा,विराटनगर (कास) बिर्तामोड युनाइटेड बिहीबार पाँचथरको फिदिममा भइरहेको प्रथम पाँचथर गोल्डकप फुटबल प्रतियोगिताको फाइनल पुगेको छ । बिहीबार बिर्तामोडाले रेड हर्स इलामलाई २१ ले पराजित गरेको थियो । म्यान अफ द म्याच इलामका छिरिङ गुरुङ घोषित भए ।
रुसी खेलाडी प्रतिबन्धित,मस्को (एपी) सन् २०१२ ओलम्पिक र २०१३ को ट्रयाक एन्ड फिल्ड वल्र्ड च्याम्पियनसिपमा डोपिङ नियम उल्लंघन गरेको अभियोगमा ५ रसियाली खेलाडीमाथि दुईवर्षे प्रतिबन्ध लगाइएको छ ।
सिटिजन्स बैंक टेनिस,काठमाडौं (कास) काठमाडौं जिल्ला लन टेनिस संघको आयोजनामा पाँचौं सिटिजन्स बैंक खुला टेनिस प्रतियोगिता आइतबार सुरु हुदै छ । त्रिपुरेश्वर र सातदोबाटोको टेनिस कोर्टमा हुने प्रतियोगितामा १ सय ५० खेलाडीले ८ इभेन्टमा प्रतिस्पर्धा गर्ने छन् ।
फोब्र्समा नेपाली युवा,पकेट मनी बचाउँदै सुरु गरेको लगानी पाँच वर्षमा ४ करोड बराबरको भइसकेको छ ।
युथ फर चिल्ड्रेन,"मेरो बच्चा अहिले धक नमानी नाच्छ, फिट एन्ड फाइन पनि भएको छ । पहिले खालि टीभीमा झुन्डिन्थ्यो, मोटो थियो ।"
भोलेन्टियर टिचर्स,"रोशन ढुंगेलमेरो घर सर्लाही लालबन्दी हो । आईएस्सीपछि त्रिचन्द्रबाट म्याथमेटिक्समा ब्याचलर गरें । ललितपुरको चौघरेमा पढाउँदै छु । त्यो ९८ प्रतिशत तामाङ बस्ती हो । त्यहाँ दुई वर्ष पूरा गरें । मैले एक वर्ष थप्ने निर्णय गरें । पहिलो वर्ष भूकम्पको अवरोध । दोस्रो वर्ष शिक्षकको अभाव । हामीले डेलिभरी गर्नुपर्ने नलेज बाँकी छ । समुदायको अनुरोधमा दोहोरिँदै छु । टिचिङ, स्टुडेन्ट लिडरसिप र सोसाइटीमा सहयोग मुख्य हो । भर्खरै श्रमदान गरेका थियौं । त्यसबाट समुदायले आर्थिक लाभ गर्यो ।"
संरक्षणमा युवा,वन र वन्यजन्तु संरक्षणसम्बन्धी प्राय: कार्यक्रममा नारायणगढकी सुष्मा पुरीको उपस्थिति रहन्छ । संरक्षण गतिविधिले उनलाई ठूलो एक्पोजर मिलेको छ ।
सालैजो नुवाकोटे नानी,आफ्नै जिन्दगीको अनेक आरोहअवरोह खेपिरहेका बेला नानुलाई माओवादी ललाइफकाईमा पारेर ०६३ सालको शान्ति प्रक्रिया छेउछाउमा चितवनको शक्तिखोर पुर्याइएको रहेछ ।
फेसबुकमा दोस्रो न्युजफिडको तयारी,यसमा प्रयोगकर्ताहरूलाई उनीहरूको रुचि हुन सक्ने सामग्री दिने गर्न थालिएको छ । यसमा प्रयोगकर्ताले आफ्नो समूह वा साथीको लिस्टमा नरहेका व्यक्तिले पोस्ट गरेको सामग्री पनि देख्न सक्नेछन् । फेसबुकले यसलाई वैकल्पिक न्युजफिड भनेको छ जसमा प्रयोगकर्ताको व्यक्तिगत रुचि हुन सक्ने भिडियो र फोटोसहितको कन्टेन्ट राखिएको हुनेछ । यस्तो न्युजफिड प्रत्येक व्यक्तिका लागि फरकफरक कन्टेन्टसहितको हुनेछ ।दुई साता यतामात्रै फेसबुकले आफ्नो न्युजफिडमा स्टोरी र डाइरेक्ट फिचर थपेको छ ।
अब ट्वीटर लाइट,ट्वीटरले आफ्नो ब्लगमा संसारभर मोबाइल डाटा प्रयोगकर्ताको ४५ प्रतिशतले टुजीभन्दा कम स्पिडमा डाटा चलाउने उल्लेख गरेको छ । डाटा बचतका लागि टाइमलाइनमा फोटो र भिडियो ब्लर देखिने बनाइएको छ ।
गुगल डुओमा अडियो कल,"गुगलले केही साताअघि आफ्नो भिडियो कलिङ एप डुओमा अडियो कलिङ फिचर समावेश गर्ने घोषणा गरेको छ । यसै सातादेखि विश्वभरका प्रयोगकर्ताका लागि यो फिचर सुरु गरिएको छ । अडियो कलिङ फिचरसँगै गुगल डुओ भाइबर, ह्वाट्सएपसहितका एपसँग प्रतिस्पर्धा गर्न आइपुगेको छ । डुओमा अडियो कलिङ फिचर ब्राजिली प्रयोगकर्तामाझ परीक्षण गरेपछि सबैका लागि खुला गरिएको हो । गुगलले अघिल्लो वर्ष भिडियो कलिङका लागि डुओ र भ्वाइस मेसेजिङका लागि अल्लो एप घोषणा गरेको थियो । गुगल यी कम्युनिकेसन प्रडक्टसँगै बजारमा फेसबुकको म्यासेन्जर, एप्पलको फेसटाइमसहित अन्य कम्युनिकेसन एपसँग प्रतिस्पर्धा गर्न चाहन्छ तर उसको दुवै प्रडक्ट प्रयोगकर्ताले सोचेअनुरूप लोकप्रिय भने छैनन् ।"

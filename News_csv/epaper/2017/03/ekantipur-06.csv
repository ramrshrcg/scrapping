शीर्षक,विवरण
प्रधानमन्त्री र मन्त्रीहरू चुनाव प्रचारमा नजानू,"काठमाडौं (कास) निर्वाचन आचारसंहितामा कडाइ गर्दै निर्वाचन आयोगले प्रधानमन्त्री र मन्त्रीहरूलाई स्थानीय चुनावमा कुनै उम्मेदवारको प्रचारमा नजान निर्देशन दिएको छ । प्रधानमन्त्री र मन्त्रीहरू सरकारी काम विशेषले जिल्ला सदरमुकामसम्म मात्रै जान सक्ने उल्लेख गर्दै आयोगले उनीहरूलाई सदरमुकाम बाहिरका नगरपालिका र गाउँपालिका प्रवेशमा रोक लगाएको हो । यसअघिका निर्वाचनमा मन्त्रीहरू तामझामका साथ चुनाव प्रचारमा जाने गर्ने । आयोगले आइतबार विज्ञप्ति प्रकाशित गरी प्रधानमन्त्री र मन्त्रीहरूलाई जिल्ला सदरमुकासम्म जानुपर्दा निजी हेलिकप्टर प्रयोग गर्नुपरे आयोगको पूर्वस्वीकृति लिनुपर्ने व्यवस्थातर्फ सरकारको ध्यानाकर्षण गराएको छ । यसबारे आयोगले प्रधानमन्त्री तथा मन्त्रिपरिषद् कार्यालयलाई पत्राचारसमेत गरेको छ । प्रधानमन्त्री पुष्पकमल दाहालले निर्वाचन आचारसंहिताविपरीत काभ्रेको कामीडाँडा जान हेलिकप्टर प्रयोग गरेको समाचार सार्वजनिक भएलगत्तै आयोगले यस्तो कदम चालेको हो । निर्वाचनको निष्पक्षता, पारदर्शिता तथा भयमुक्त वातावरण कायम गर्नका लागि लागू गरिएको निर्वाचन आचारसंहिता सम्बन्धमा थप स्पष्ट गरेको छ, आयोगले विज्ञप्तिमा भनेको छ, सम्माननीय प्रधानमन्त्रीज्यूले राजनीतिक कामका सिलसिलामा निजी हेलिकप्टर प्रयोग गर्दा आयोगको पूर्वस्वीकृति लिएर मात्र प्रयोग गर्न तथा निर्वाचन प्रचारप्रसारमा संलग्न नहुने व्यवस्थाका लागि प्रधानमन्त्री तथा मन्त्रिपरिषद् कार्यालयलाई निर्देशन दिने तथा माननीय मन्त्रीज्यूहरूले सरकारी कामको सिलसिलामा सरकारी सवारी साधन तथा राजनीतिक कामका सिलसिलामा निजी सवारी साधन प्रयोग गर्दा आयोगको पूर्वस्वीकृति लिएर मात्र जिल्लाको सदरमुकामसम्म प्रयोग गर्न पाउने तथा निर्वाचन प्रचारप्रसारमा माननीय मन्त्रीज्यूहरू संलग्न नहुने व्यवस्थाका लागि सम्बन्धित मन्त्रालयलाई निर्देशन दिने निर्णय गरेको छ । आयोगले यसअघि सरकारका मन्त्री तथा सचिवहरूलाई डाकेर निर्वाचन अवधिमा सरकारी स्रोत साधनको दुरुपयोग नगर्ननगराउन र हेलिकप्टर प्रयोग नगर्न सूचित गरेको थियो । आचारसंहिता लागू भएयता मन्त्रीहरूले झन्डै ५ दर्जन भ्रमणका लागि सहमति मागेको उल्लेख गर्दै आयोगका अधिकारीहरूले उनीहरू कसैलाई पनि अनुमति नदिएको जनाएका छन् । आचारसंहिताको थप व्याख्या गर्दै निर्वाचन आयोगले प्रधानमन्त्री र मन्त्रीहरूलाई जस्तो सांसदहरू भने चुनाव प्रचारमा जान रोक नलाग्ने प्रस्ट पारेको छ । सांसदज्यूहरूलाई कुनै दल वा उम्मेदवारको प्रचारप्रसारका लागि सरकारी सवारी साधन एवं सरकारी साधन स्रोत प्रयोग नगर्ने व्यवस्था मिलाउन व्यवस्थापिका संसद् सचिवालयलाई निर्देशन दिने, आयोगको निर्णयमा उल्लेख छ ।आयोगले त्रिभुवन विश्वविद्यालयका आंगिक तथा सम्बन्धन प्राप्त क्याम्पसहरूमा गत फागुन १८ मा स्थगित स्ववियु निर्वाचनका लागि समेत नयाँ कार्यक्रम प्रकाशित नगर्न सूचित गरेको छ । विश्वविद्यालय, विद्यालय व्यवस्थापन समिति र नेपाल सरकारको स्वामित्वमा रहेका पेसागत संघ संगठनहरूको पूर्वनिर्धारित कार्यतालिकाबाहेकका निर्वाचन नगर्न, नगराउन नेपाल सरकारलाई निर्देशन दिनेसमेत निर्णय भएको छ, आयोगले विज्ञप्तिमा भनेको छ, लोकसेवा आयोग तथा न्याय सेवा आयोग आपैंले सञ्चालन गरेको पदपूर्ति प्रक्रिया निरन्तर सञ्चालन हुनेछ । सोबाहेक लोकसेवा आयोगको अध्यक्षता वा प्रतिनिधित्व गरी सञ्चालन भएका विभिन्न संघसंस्थाका (राजनीतिक नियुक्तिबाहेक) कर्मचारीको पदपूर्ति प्रक्रियालाई निरन्तरता दिन सहमति दिने तर अन्तर्वार्ताबाट मात्र कर्मचारी छानिने भएमा त्यस्तो पदपूर्ति कार्य निर्वाचन अवधिभर रोक्नेसमेत निर्णय भएको छ । स्ववियु निर्वाचनको नयाँ कार्यक्रम प्रकाशित नगर्न आयोगले आइतबारै त्रिभुवन विश्वविद्यालयलाई पत्र पठाएको छ ।"
स्थानीय तह ७४४,"काठमाडौं स्थानीय तह पुन:संरचना आयोगले निर्धारण गरेको गाउँपालिका र नगरपालिकाको संख्यामा बढाएर सरकारले त्यसलाई कार्यान्वयनमा लैजाने निर्णय गरेको छ । आइतबार बसेको मन्त्रिपरिषद् बैठकले २५ वटा स्थानीय तहको संख्या थप गरेर ७ सय ४४ पुर्याएको छ । आयोगले यसअघि ७ सय १९ वटा निर्धारण गरेको थियो ।संघीय मामिला तथा स्थानीय विकास मन्त्री हितराज पाण्डेले पुन:संरचना प्रतिवेदनलाई कार्यान्वयनमा लगेर निर्वाचन आयोगलाई पठाउने निर्णय भएको बताए । राजपत्रमा प्रकाशित भएपछि स्थानीय तह नयाँ संरचना कार्यान्वयनमा जाने छ । उनले एक साताभित्र स्थानीय तहहरू सञ्चालनमा आइसक्ने बताए । आयोगले प्रतिवेदन बुझाएको दुई महिनापछि मात्र सरकारले परिमार्जन गर्दै कार्यान्वयनमा लगेको हो ।मधेसी मोर्चा र प्रदेश नम्बर २ का अन्य दलहरूका सांसदको आयोगले गरेको पुन:संरचनाप्रति असन्तुष्टि रहेकाले सरकारले त्यसलाई सम्बोधन गर्न प्रतिवेदनमा परिमार्जन गरेको हो । प्रदेश नम्बर २ मा मात्रै २१ वटा स्थानीय तह सरकारले थप गरेको छ । पर्सा र बारामा २२, सर्लाही, महोत्तरी र रौतहटमा ११, धनुषामा ४, सिरहा र सप्तरीमा ५५ वटा स्थानीय तह बढेका छन् । त्यसबाहेक हिमाली जिल्ला मनाङ र बझाङमा ११ वटा एवं काठमाडौंमा २ वटा स्थानीय तह थपिएको छ । मन्त्री पाण्डे नेतृत्वको कार्यदलले गरेको सिफारिसका आधारमा सरकारले संख्या बढाएको हो ।प्रदेश २ मा पर्साबाहेक अन्य जिल्लामा साविकको इलाकाकै संख्यामा स्थानीय तह पुगेको छ । मापदण्डअनुसार वीरगन्ज पमहानगरपालिकालाई जनसंख्या धेरै चाहिने भएकाले त्यसअनुसार गर्दा १५ इलाका रहेकोमा १३ मात्रै स्थानीय तह हुने भएको हो । अब प्रदेश नम्बर २ मा कुल संख्याको १७ र मधेसका २० जिल्लामा स्थानीय तहको संख्या ३६ प्रतिशत पुगेको स्थानीय विकास मन्त्रालयले जनाएको छ । हाल तराईमा ३२ प्रतिशत स्थानीय निकाय छन् । मधेसी मोर्चाले जनसंख्या अनुपातमा तराईमा स्थानीय तहको संख्या हुनुपर्ने भन्दै आएको छ । सरकारले राजनीतिक समझदारीका आधारमा आगामी दिनमा समेत स्थानीय तहको संख्या र संरचनामा थपघट वा परिमार्जन गर्न सकिने निर्णय गरेर मोर्चालाई फकाउने बाटो राखेको छ । मन्त्री पाण्डेले राजनीतिक सहमतिका आधारमा पछि पनि संख्या थपघट गर्न सकिने निर्णय भएको बताए । स्रोतका अनुसार प्रधानमन्त्रीले मोर्चालाई निर्वाचनमा सहभागी गराउन केही संख्या फेरि थप्नुपर्ने अवस्था आउन सक्ने भएकाले त्यसबारे सरकारले पछि निर्णय लिन सक्ने बताएका थिए ।सरकारले गत असोजमा आयोगलाई पुन:संरचनाको मापदण्ड साविकको इलाकालाई मान्न भनेपछि आयोगले अधिकतम ७ सय ४४ वटा स्थानीय तह हुने प्रस्ताव गरेर काम थालेको थियो । तर जिल्लाजिल्लाबाट आएका प्रस्तावलाई अन्तिम रूप दिँदै आयोगले ७ सय १९ मात्रै स्थानीय तह निर्धारण गरेको थियो । आयोगले सुरुमा प्रस्ताव गरको अधिकतम संख्यामा बाँकी रहन गएको २५ भित्रै रहेर सरकारले संख्या थपेको मन्त्री पाण्डेले बताए । आयोगले प्रस्ताव गरेको तर निर्धारण नगरेर बाँकी रहेको संख्या तथा सरकारले तोकेको इलाकाको मापदण्डलाई आधार मानेर संख्या बढाइएको हो, उनले भने, प्रदेश नम्बर २ का ८ जिल्लामा जनसंख्याको अनुपात र इलाका संख्यालाई आधार मानेर बढाइएको हो ।पुन:संरचनाप्रति मुख्य रूपमा प्रदेश नम्बर २ र केही हिमाली जिल्लाबाट समेत असन्तुष्टिको स्वर चुलिएपछि सरकारले पुस २२ मै बुझेको आयोगको प्रतिवेदनलाई कार्यान्वयनमा लगेको थिएन । निर्वाचनको मिति घोषणा गरेकै दिन फागुन ९ मा सरकारले संघीय मामिला तथा स्थानीय विकास मन्त्री हितराज पाण्डे नेतृत्वको कार्यदललाई थपिने संख्या यकिन गरेर पुन:संरचना विवाद टुंग्याउने गरी सिफारिस गर्न जिम्मा दिएको थियो । त्यसअघि मन्त्री पाण्डे संयोजक, उद्योग मन्त्री नवीन्द्रराज जोशी र आपूर्ति मन्त्री दीपक बोहरा सदस्य रहेको उक्त कार्यदलले तराईमधेसमा स्थानीय तहको केही संख्या थपेर विवाद टुंग्याउन सकिने सरकारलाई सुझाव दिएको थियो । तर संख्याबारे यकिन गरेको थिएन । कार्यदलले प्रदेश २ का सांसदहरूसँग सामूहिक र जिल्लागत रूपमा छुट्टाछुट्टै छलफल गरी संख्या थप्ने, कतिपय स्थानमा गाविस हेरफेर गरेर सिमाना मिलाउने र केन्द्रसमेत फेरबदलसमेत गरेको छ । सरकारले प्रतिवेदन कार्यान्वयनमा लाने निर्णयसँगै स्थानीय तह सञ्चालन कार्यदेश पनि स्वीकृत गरेको छ । संघीय मामिला तथा स्थानीय विकास मन्त्रालयले जनप्रतिनिधि बहाल नभएसम्म र नयाँ कानुन नबनेसम्मका लागि स्थानीय तह कसरी सञ्चालन गर्नेबारे कार्यविधि तयार गरेको छ । त्यसमा कर्मचारी व्यवस्थापनदेखि कार्य सञ्चालन, सेवा प्रवाह र हाल सञ्चालनमा रहेका कार्यक्रमको निरन्तरतालगायत विषय समेटिएका छन् । आयोगले भन्यो प्रतिवेदन चाँडै देऊ निर्वाचन आयोगले निर्वाचन सञ्चालन तथा व्यवस्थापनको तयारीका लागि यथाशक्य छिटो स्थानीय तह पुन:संरचनासम्बन्धी प्रतिवेदन माग गरेको छ । आयोगले प्रतिवेदनका लागि सरकारलाई पटकपटक ताकेता गर्दै आएको छ । आइतबार बसेको आयोगको बैठकले पुन:संरचनासम्बन्धी प्रतिवेदन शीघ्र आवश्यक रहेको भन्दै सरकारलाई फेरि घच्घच्याएको हो । आयोग प्रवक्ता सूर्यप्रसाद शर्माद्वारा जारी विज्ञप्तिमा भनिएको छ, पुन:संरचना आयोगको प्रतिवेदन यथाशीघ्र प्राप्तिको प्रतीक्षामा आयोग छ । निर्वाचन गरिने क्षेत्रकै भूगोल र सिमाना प्रस्ट नहुँदा आयोगलाई निर्वाचन तयारीमा कठिनाइ भएको छ । प्रतिवेदन अभावमा आयोगले मतदाता नामावली, मतदान केन्द्र र आवश्यक जनशक्ति परिचालनलगायत विषयलाई अन्तिम रूप दिन सकेको छैन ।"
बटमलाइन संशोधन : मोर्चा,"काठमाडौं (कास) असन्तुष्ट मधेसवादी दल फकाउन सरकारले तराईमधेस लक्षित गरी स्थानीय तहको संख्या थपे पनि मधेसी मोर्चा संविधान संशोधनबिना टसमस नगर्ने देखिएको छ । मोर्चाका नेताहरूले आफ्नो मुख्य चासो सीमांकन हेरफेरसहित संविधान संशोधनको मुद्दा सम्बोधन हुने वातावरण नबन्दासम्म कुनै पनि हालतमा चुनावमा भाग नलिने अडान दोहोर्याए । हामी चुनावको विरोधी होइनौं, तर पहिला मधेसको माग सम्बोधन गर्ने गरी संविधान संशोधन गरेर समस्याको समाधान गर्नुपर्छ, तमलोपा अध्यक्ष महन्थ ठाकुरले भने, अनि मात्रै चुनावको कुरा आउँछ । नत्र संविधान जारी गरेझैं बलजफ्ती चुनाव गर्न खोजिए देशको अवस्था भयावह हुन सक्छ । उनले स्थानीय तहको अधिकार र प्रदेश मातहत स्थानीय तह नबन्दासम्म संघर्ष कायम रहने बताए ।स्थानीय तह पुन:संरचना आयोगको प्रतिवेदनलाई मधेस केन्द्रित दलले सुरुमै अस्वीकार गरेको बताउँदै ठाकुरले मधेसमा बस्ने ५१ प्रतिशत जनसंख्यालाई ध्यान नदिई ३५ प्रतिशतमा सीमित गर्न खोजिएको आरोप लगाए । ४९ प्रतिशतले ६५ प्रतिशत पाउने गरी अवैज्ञानिक स्थानीय तह बनाइएको ठाकुरको भनाइ छ । संविधान संशोधन टुंगोमा नपुर्याई एकलौटी चुनाव घोषणा गर्ने हँदा अहिले संशोधन र चुनाव दुवै धरापमा पर्न गएको जिम्मेवारी सरकारले लिनुपर्ने ठाकुरको भनाइ थियो ।मधेसवादी दलले केन्द्रमा थाती रहेको राजनीतिक विवाद समाधान नगरी ठूला दलका नेताहरू तराईमधेस गएर धम्कीको भाषा बोलिरहेको आरोपसमेत लगाएका छन् । एमालेले तराईमधेसका मुख्य सहर र राजमार्ग केन्द्रित गर्दै थालेको मेचीकाली अभियान त्यसैको उदाहरण भएको उनीहरूको जिकिर छ । मधेसी जनअधिकार फोरम गणतान्त्रिकका अध्यक्ष राजकिशोर यादवले असन्तुष्ट पक्षको माग सम्बोधन गर्नुभन्दा ठूला दलहरू आफूलाई मात्रै राष्ट्रवादी देखाउन लागिपरेको भन्दै एमालेको कार्यक्रम त्यसैको भाग भएको आरोप लगाए । स्थानीय तहको संख्या थपेर चुनावलाई वैधानिकता दिन खोजिएको छ, त्यसले नपुगेर मधेसमै धम्कीका भाषाहरू आए, उनले भने, चुनाव घोषणा गर्ने पक्ष पनि चुनावको मिति सरोस् भन्ने चाहनामा छ भन्ने मलाई लाग्छ । हामी अहिलेको अवस्थामा चुनाव हुन दिँदैनौं । पुन:संरचना आयोगको परिमार्जित प्रतिवेदन आफूहरूले स्वीकार नगर्ने उनले दोहोर्याए ।नेपाल सद्भावना पार्टी अध्यक्ष अनिलकुमार झाले यसअघि नै निर्वाचन आयोगमा दल दर्ता बहिष्कार गरिसकेको भन्दै स्थानीय चुनावमा जान नसकिने बताए । संविधान संशोधनबिना चुनावमा कुनै पनि हालतमा जान नसकिने भएकाले स्थानीय तहको संख्या थप्दैमा फकाउन सकिन्छ भन्ने भ्रममा नबस्न सरकारी पक्षलाई उनले आग्रह गरे । हामी चुनावविरोधी होइनौं । कांग्रेसले २०१७ सालदेखि २०४७ सम्म किन तीन दशक चुनाव बहिष्कार गर्यो, एमालेले किन दुई दशक, अनि माओवादीले किन एक दशक चुनाव बहिष्कार गर्यो भन्ने हामीले बुझेका छौं, झाले भने, मधेसीको अधिकार काटेर घोषणा गरिएको यो स्थानीय चुनाव कुनै बहानामा गर्न खोजिए पनि हामी बहिष्कार गर्छौं ।मुस्लिम गठबन्धनको चेतावनी यसैबीच राष्ट्रिय मुस्लिम संघर्ष गठबन्धनले नौबुँदे मागपत्र सार्वजनिक गर्दै संविधान संशोधनमार्फत सीमांकनलगायत एजेन्डा सम्बोधन नगरे निर्वाचन हुन नदिने चेतावनी दिएको छ । अध्यक्ष समिम अन्सारीले वक्तव्य जारी गर्दै सरकारले मधेसी र मुस्लिमका माग उपेक्षा गरिरहेको आरोप लगाए । संविधानमा मुस्लिम शब्दको परिभाषा गर्नुपर्ने, समानुपातिक प्रतिनिधित्वको व्यवस्था गर्दा मुस्लिमका लागि प्रतिनिधित्व संख्या बढाउनुपर्नेलगायत माग नौबँदे पत्रमा छन् ।"
३० चिकित्सक अनुत्तीर्ण,"काठमाडौं नेपाल मेडिकल काउन्सिलले विशेषज्ञ दर्ता प्रमाणपत्रका लागि लिएको विशेष चिकित्सक दर्ता परीक्षामा करिब ३० प्रतिशत चिकित्सक अनुत्तीर्ण भएका छन् । अनुत्तीर्ण हुनेमा चीन र फिलिपिन्सबाट पढेकाहरू बढी छन् । चिकित्सा शिक्षामा आधारभूत शैक्षिक कार्यक्रम पूरा गरेपछि एमडीएमएसएमडीएसमा तीनवर्षे विशेषज्ञता हासिल गरेका ४ सय ९६ चिकित्सकहरूमध्ये करिब ३० प्रतिशतले परीक्षामा आफ्नो क्षमता सिद्घ गर्न नसकेका हुन् ।विशेषज्ञ चिकित्सक दर्ता परीक्षामा भाग लिएकामध्ये १ सय ४५ जना फेल भएका छन्, काउन्सिलका रजिस्टार डा दिलीप शर्माले कान्तिपुरसँग भने । यो परीक्षा पास गरेपछि मात्र विशेषज्ञ चिकित्सकका रूपमा काम गर्न पाइन्छ । विशेषज्ञ चिकित्सक दर्ता परीक्षामा प्रयोगात्मक परीक्षा पनि समावेश गर्ने हो भने अनुत्तीर्ण हुनेको संख्या अरू बढ्ने काउन्सिलका अध्यक्ष डा धर्मकान्त बाँस्कोटाले बताए । गुणस्तरहीन चिकित्सकलाई नेपाली स्वास्थ्य बजारमा प्रवेश गर्न रोक्न नसकिए भविष्यमा स्वास्थ्य उपचारसम्बन्धी भयावह स्थिति उत्पन्न हुन सक्छ, उनी भन्छन् । काउन्सिलले निकट भविष्यमा विशेषज्ञ दर्ता परीक्षामा प्रयोगात्मक परीक्षासमेत समावेश गर्ने जनाएको छ । काउन्सिल स्रोतका अनुसार गत वर्ष ७३ जनाले रेडियोलजी विषयको विशेषज्ञ परीक्षा दिएकोमा १३ जना मात्र उत्तीर्ण भएका थिए । गत वर्ष पनि अनुत्तीर्ण हुनेमा चीन, फिलिपिन्सलगायतबाट पढेका चिकित्सक बढी थिए । एमडीएमएसएमडीएसको विशेषज्ञता हासिल गरेर मुलुकमा आएको एक वर्षसम्म चिकित्सकका रूपमा काम गर्न पाइन्छ । तर, विशेषज्ञ बन्नका लागि एक वर्षभित्र परीक्षा उत्तीर्ण गर्नुपर्छ । विशेषज्ञता प्राप्त गरेको एक वर्षसम्ममा दर्ता परीक्षा पास नगरे विज्ञका रूपमा काम गर्न नपाइने प्रावधान छ । विशेष चिकित्सक दर्ता परीक्षा पास नभई विशेषज्ञका रूपमा काम गर्नेहरूविरुद्घ काउन्सिलमा उजुरी पनि परेका छन् । त्यस्तालाई कानुनअनुसार कारबाही हुन्छ, डा शर्मा भन्छन्, परिमार्जन गर्न लागिएको काउन्सिलको ऐन र आचारसंहितामा यस्तो काम गर्दा दर्ता खारेज गर्नेसम्मको प्रावधान छ । करिब १९ हजार चिकित्सक काउन्सिलमा दर्ता छन् । यसमध्ये करिब ६ हजार विशेषज्ञ चिकित्सकका रूपमा दर्ता छन् ।"
कार्यक्रम बिथोल्नु मानव अधिकारविपरीत,"काठमाडौं (कास) राष्ट्रिय मानव अधिकार आयोगले एमालेको पूर्वनिर्धारित कार्यक्रमलाई बिथोल्ने कदम मानव अधिकारविपरीत भएको उल्लेख गर्दै तत्काल त्यस्ता गतिविधि रोक्न संयुक्त लोकतान्त्रिक मधेसी मोर्चालाई आग्रह गरेको छ । आइतबार विज्ञप्ति जारी गर्दै आयोगले राजनीतिक दलले गर्ने शान्तिपूर्ण राजनीतिक अभियानमा सक्रिय कार्यकर्तामाथि अमर्यादित र मानव अधिकारको मर्मविपरीत कार्य भएको उल्लेख गरेको छ । फरक मत राख्ने शान्तिपूर्ण बाटोहरू हुँदाहुँदै एमालेको पूर्वानिर्धारित कार्यक्रमलाई बाधा अवरोध पुर्याउने उद्देश्यले संयुक्त मधेसी मोर्चाका कार्यकर्ताबाट सो घटना घटाउनु मानव अधिकारको मूल्यमान्यता विपरीत देखिन्छ, आयोग प्रवक्ता मोहना अन्सारीद्वारा जारी विज्ञप्तिमा छ, एउटा दलले आफ्ना कार्यक्रम सार्वजनिक गरिसकेपछि त्यसलाई बिथोल्ने गरी अरूले कार्यक्रम राख्ने र झडपको स्थिति सिर्जना गर्ने कार्यबाट सकारात्मक परिणाम प्राप्त हुने देखिँदैन ।"
१८ स्वास्थ्यकर्मी निलम्बित,"काठमाडौं (कास) पोलियो खोप कार्यक्रममा अवरोध पुर्याएको आरोपमा स्वास्थ्य मन्त्रालयले १८ स्वास्थ्यकर्मीलाई निलम्बन गरेको छ । पोलियो खोप कार्यक्रमलाई असर पर्ने गरी जनस्वास्थ्य कार्यालयमा तालाबन्दी गरेको, संवेदनशील अत्यावश्यक स्वास्थ्य सेवामा अवरोध गरेको, पदीय जिम्मेवारी विपरीत काम गरेको भन्दै उनीहरूलाई निलम्बन गरेको हो । उनीहरूलाई तीन दिनभित्र स्पष्टीकरण दिन मन्त्रालयले निर्देशन दिएको छ ।जिल्ला जनस्वास्थ्य कार्यालय सिरहाका प्रमुख डादयाशंकर लाल कर्ण, जनस्वास्थ्य कार्यालय सप्तरीका निमित्त प्रमुख नागेन्द्रप्रसाद चौधरी र धनुषाका निमित्त प्रमुख सचितानन्द देव निलम्बित भएका हुन् । जिल्ला जनस्वास्थ्य कार्यालय भक्तपुरका राजकुमार थापा, शेषराज दाहाल पनि निलम्बनमा परेका छन् । कपिलवस्तु, बलरामपुर स्वास्थ्य चौकीका सुरेन्द्रराज जोशी, मानपुर स्वास्थ्य चौकीका विष्णुबहादुर क्षत्री, बेदौली स्वास्थ्य चौकीका वीरेन्द्रकुमार मिश्र, सुनसरीस्थित महेन्द्रनगर स्वास्थ्य चौकीका पृथ्वीचन्द्र भगत, मधेसा स्वास्थ्य चौकीका महेश पोखरेल, वसन्तपुर स्वास्थ्य चौकीका देवनारायण साहु, पर्सास्थित सिर्सिया स्वास्थ्य चौकीका अनिलकुमार पाण्डेय, सखुवा प्रसौनी स्वास्थ्य चौकीका राजेशप्रसाद रौनियार, सप्तरी जनस्वास्थ्यका छेदीप्रसाद यादव, काठमाडौं धर्मस्थली स्वास्थ्य चौकीका टोपबहादुर थापा, सल्यानस्थित देवस्थल स्वास्थ्य चौकीका वासुदेव पोखरेल, मोरङस्थित वैजनाथ स्वास्थ्य चौकीका रमेश कार्की, सिद्राहा स्वास्थ्य चौकीका सञ्जयकुमार काफ्ले पनि निलम्बित भएका छन् । मन्त्रालयले उनीहरूलाई स्वास्थ्य सेवा ऐन २०५३ को दफा ७८ (३) अनुसार निलम्बन गरेको हो । मन्त्रालयले १५ जिल्लाका पाँच वर्षमुनिका लक्षित १६ लाख ५८ हजार बालबालिकाले पोलियो खोप नपाएसम्म कार्यक्रम जारी रहनेसमेत जनाएको छ ।"
सेटिङमा सुन तस्करी,"काठमाडौं नेपाल प्रहरीको केन्द्रीय अनुसन्धान ब्युरोले पुस २१ मा बरामद ३३ किलो ५ सय ७७ ग्राम ४० मिलिग्राम सुन तस्करीको घटनामा संलग्न ३१ जनाको नाम सार्वजनिक गरेको छ । तीमध्ये १२ जना मात्रै पक्राउ परेका छन् । फरार सूचीमा दुबईमा रहेका मुख्य सुन मालिक पाँच नेपालीसमेत छन् । दुबईमा रहेका मुख्य पाँच अभियुक्त हरिशरण खड्का, रोशन भनिने गुप्तलाल भुसाल, रञ्जन पन्त, राजनप्रसाद पन्त र अर्जुनप्रसाद खरेलको नाम ब्युरोले रेडकर्नर नोटिसमा राख्न लागेको छ । ब्युरो प्रमुख डीआईजी नवराज सिलवालले उनीहरूलाई पक्रिन दुबई प्रहरीसँग समन्वय थालिएको बताए । सुन तस्करीमा संलग्न ३१ मध्ये तीन जना काभ्रेको एउटै गाउँका छन् । हरिशरण खडका, रामप्रताप खडका र रामहरि कार्की काभ्रे चलाल गणेशस्थान गाविसका हुन् । सामान्य कृषक परिवारका हरिशरण दस वर्षदेखि दुबईमा बस्दै आएका छन् । स्थानीयका अनुसार उनले गाउँका कैयौं युवालाई रोजगारीका निम्ति भन्दै दुबई पुर्याएका छन् । बढ्दो आर्थिक हैसियत र नेपाल फर्केका बेला गाउँमा उनले देखाउने रवाफ आश्चर्यलाग्दो रहेको एक स्थानीयले बताए । स्रोतका अनुसार हरिशरणकै सम्पर्कमा पुगेका रामप्रताप र रामहरिले दुबईबाट ल्याएको सुन बुझ्ने र पहिले नै सम्पर्कमा रहेको सुन पसललाई उपलब्ध गराउने गर्थे । लाजिम्पाट उत्तरढोकामा रहेको दरबार रोदी क्लबका सञ्चालकसमेत रहेका कार्कीले दुबईबाट आएको सुन रोदी क्लबमा पुर्याउँथे र त्यहींबाट सुन काठमाडौंका विभिन्न सुन पसलसम्म पुग्थ्यो । फरार अर्का मुख्य अभियुक्त रोशन भने दुबईमा होटल व्यवसायमा संलग्न छन् । कुनै समय उनले काठमाडौंको बालाजुमा जग्गाको कारोबारसमेत गर्थे । ब्युरोले दुबईमा बसेर सुन तस्करीमा प्रत्यक्षपरोक्ष संलग्न १० जनाको नाम पहिचान गरेको छ । प्रहरीले दुबईबाट सुन लिएर आएका गोपालबहादुर शाही, सुन बुझ्ने दिलबन्धु थापा, दुबईबाट सुन पठाउने सन्तोष काफ्ले, सुनका मुख्य वितरक र रकम संकलक रामहरि कार्की, विमानस्थलको भन्सारमा सेटिङ मिलाउने अधिकृत श्रीनारायण यादव, विमानस्थलको स्क्रिन पास गराउने कर्मचारी राजकुमार ढकाल, श्यामकृष्ण श्रेष्ठ, तस्करीको सुन पास गराउन सुरक्षाको प्रबन्ध मिलाउने एसएसपी श्यामबहादुर खत्री, अवैध सुन खरिद गर्ने वैभव लक्ष्मी गोल्ड एन्ड सिल्भिर प्यालेस न्युरोडका सञ्चालकहरू राजेश शाक्य, मनोज श्रेष्ठ, सपन श्रेष्ठ र सुनिल श्रेष्ठलाई पक्राउ गरिसकेको छ । दुबईमै रहेका कृष्णगोपाल अग्रवाल, काठमाडौंमा सुन रिसिभ गर्ने रुविन भनिने रामप्रताप पन्त, प्रकाश खरेल भनिने बुद्धिमान खरेल, सुन क्यारिअर नीरज भनिने भोलाबहादुर मगर, माधव सुवेदी, विष्णु सुवेदी, संकेत खतिवडा उपाध्याय, विमानस्थलका कर्मचारी गंगा भुर्तेल, प्रद्युम्नहरि श्रेष्ठ, तेजबहादुर श्रेष्ठ र अवैध सुन खरिद गर्ने आरके ज्वेलर्सका राजेन्द्रकुमार शाक्य, मल्लिका वज्राचार्य शाक्य, वैभव ज्वेलर्सका सेयरधनी रवि भनिने राजेश बोगटी, सन्नी श्रेष्ठ फरार छन् । फरार भोला मगर भने गोपालबहादुर शाहीसँगै दुबईबाट सुन लिएर आउने व्यक्ति हुन् । पुस २० मा दुबईको सारजहाँबाट काठमाडौं उत्रिएका गोपाल र भोला लगेज नलिईकन त्यस रात कोटेश्वरमा गएर आफन्तकहाँ बसेका थिए । भोलिपल्ट विमानस्थलबाट ट्याक्सीमा सुनसहितको लगेज लिएर आउँदा गोपाल र भोला सँगै थिए । तर ब्युरोका प्रहरीले सुनसहित गोपाललाई पक्राउ गरेकै बखत भोला फरार थिए । साईराम ज्वेलर्सका सञ्चालक विभूति अमोल बालचन्द्र र सालिमार ज्वेलर्सकै रामकिसन गोयल, कुसुम गोयल र राहुल गोयलले पनि तस्करीको सुन खरिद गरेको अनुसन्धानले देखाएको छ । यी चारै भारतीयको ठेगाना खुलेका बखत पक्राउ गर्ने भनी काठमाडौं जिल्ला अदालतमा दायर मुद्दामा मागदाबी गरिएको छ । त्यस्तै दुबईमा रहेर सुन तस्करीमा संलग्न रहेका केशव चापागाईं, सञ्जय भनिने दुर्गाप्रसाद खरेल, गोपी भुसाल र चूडामणि उप्रेती र पूरा नाम नखुलेका ध्रुवलाई पनि ठेगाना खुलेका बखत पक्राउ गर्ने भनी माग दाबी गरिएको छ । तस्करीको सुन लिन विमानस्थल पुगेका बेला पक्राउ परेका दिलबन्धु थापाले प्रयोग गरेको टेरियस गाडीका मालिक जीतबहादुर तामाङलाई पनि ब्युरोले प्रतिवादी बनाएको छ । सुन तस्करीमा संलग्नले लामो समयदेखि निर्वाध रूपमा सुन भित्र्याइरहेको अनुसन्धानले देखाएको छ । ब्युरोका अनुसार पक्राउ परेका सन्तोष काफ्ले पछिल्ला १७ महिनामा १९ पटक दुबई गएका थिए । यही अवधिमा विष्णु सुवेदी १ सय ८ पटक दुबई गएको देखिन्छ । गम्भीर अनुसन्धान नभएकैले बारम्बार यसअघिका सुन तस्करी घटनामा गम्भीर अनुसन्धान नभएकैले बारम्बार दोहोरिएको ब्युरोको निष्कर्ष छ । विमानस्थल भन्सार कार्यालयले विगत ५ वर्षमा सुन तस्करीसम्बन्धी ३ सय १४ मुद्दा दर्ता भएको थियो । तीमध्ये गहन अनुसन्धानको अभावमा सबै प्रतिवादी धरौटीमा छुटेको ब्युरोले जनाएको छ । त्यस्तै पछिल्ला ५ वर्षमा राजस्व अनुसन्धान विभागमा दर्ता भएका ४५ वटा सुन तस्करीसम्बन्धी मुद्दामा पनि गहन अनुसन्धानको अभावमा सबै प्रतिवादी धरौटीमा छुटेको ब्युरोले जनाएको छ । २०७१ जेठ ५ गते त्रिभुवन अन्तर्राष्ट्रिय विमानस्थलको भन्सार कार्यालयबाट दुई किलो अवैध सुन बरामदको घटनामा बिन्दु भनेर पनि चिनिने विजया राई र रामहरि कार्की पक्राउ परेका थिए । जेल परेका राई र कार्कीलाई जरिवानाबापतको रकम दिएर रोशन भुसाल भनिने गुप्तलाल भुसालले छुटाएको देखिन्छ । यिनै रोशन र कार्की सुन तस्करीको पछिल्लो घटनाका मुख्य अभियुक्त देखिन्छन् । त्यस्तै यसअघि पनि सुन तस्करीको प्रकरणमा मुछिएको आरके ज्वेलर्स यो प्रकरणमा सामेल देखिन्छ । २०७१ मंसिर १४ गते प्रहरीले दरबारमार्गबाट सन्नी श्रेष्ठलाई दुई किलो अवैध सुनसहित पक्राउ गरेको थियो । ब्युरो प्रमुख डीआईजी सिलवालले भने, अनुसन्धानको पहिलो चरण समाप्त भए पनि यो तस्करीको सञ्जालबारे अनुसन्धान जारी नै रहनेछ । डीआईजी सिलवालले पुरानै तरिकाले अनुसन्धान गरेर मुद्दा चलाउँदा तस्कर छुट्ने भएकाले यसपटक भने संगठित अपराध निवारण ऐन २०७० अन्तर्गत मुद्दा चलाइएको बताए ।"
प्रहरीलाई प्रतिकिलो १ लाख,"दुबईमा रहेको लगानीकर्ताको निर्देशनअनुसार सुन व्यापारीबाट संकलित रकम हुन्डीमार्फत नेपालमा रहेको व्यक्तिलाई भुक्तानी गर्ने गरिएको थियो । त्यस्तै अवैध सुन विमानस्थलको भन्सार पास गराउन सहयोग गर्नेलाई भन्सार सेटिङबापत दिनुपर्ने रकम मुख्य वितरकबाट रिसिभर हुँदै विमानस्थलमा सेटिङ मिलाउने भन्सारका कर्मचारीलाई एकमुस्ट दिने गरिएको थियो । विमानस्थल सेटिङका लागि प्रतिकिलो ५० हजारदेखि ८० हजारसम्म रकम दिने गरिएको अनुसन्धानले देखाएको छ । त्यस्तै भन्सार पास गराउन सहयोग गर्ने तल्ला कर्मचारीले एकपटक सुन पास गराएबापत दुईदेखि तीन लाख रुपैयाँसम्म लिने गरेको देखिन्छ । एकमुस्ट प्राप्त रकम भने सेटिङमा संलग्न कर्मचारीको दर्जाअनुसार वितरण गरिएको अनुसन्धानले देखाएको छ । त्यस्तै सामूहिक रूपमा प्राप्त रकममध्येबाट एकमुस्ट एक लाख रुपैयाँ भने प्रहरीले पाउने गरेको देखिन्छ ।विमानस्थलका कर्मचारीले तस्करसँग बारम्बार फेसबुक म्यासेन्जरमार्फत सूचना आदानप्रदान गर्ने गरेको पनि ब्युरोको अनुसन्धानले देखाएको छ । विमानस्थलका कर्मचारी राजकुमार ढकालले भने सुनसहितको लगेज विमानस्थलमा आएको सूचना दुबई र काठमाडौंमा रहेका तस्करको सञ्जाललाई उपलब्ध गराउने गरेको देखिन्छ । ढकालले सुनसहितको लगेजको फोटो खिचेरसमेत पठाएको अनुसन्धानले देखाएको छ । कतिसम्म भने सुन तस्करीमा संलग्न भन्सारका कर्मचारीले आफू बिदामा बस्नसमेत तस्करसँग अनुमति लिएको देखिन्छ । सुन तस्करीको सेटिङमा आबद्ध कर्मचारीको आर्थिक हैसियत उच्च छ, डीआईजी सिलवालले भने, तिनीहरूमाथि सम्पत्ति शुद्धीकरण विभागले पनि अनुसन्धान थाल्नेछ ।"
६० केअरगिभर इजरायल पठाइँदै,"काठमाडौं (कास) इजरायलमा ६० नेपाली केअरगिभर लान प्रक्रिया अघि बढेको छ । करिब ९ वर्ष रोकिएर केहीअघि मात्र केअरगिभर लान थालिएको इजरायलमा दोस्रो समूह लान आवेदन खुला गरिएको छ । यसअघि असोजमा ६० नेपाली केअरगिभर इजरायल गएका थिए । वार्षिक १ हजारभन्दा बढी नेपालीलाई केअरगिभरका रूपमा रोजगारी दिने इजरायलले बताउँदै आएको छ । हाल त्यहाँ ६ हजार नेपाली केअरगिभरका रूपमा कार्यरत छन् । यीमध्ये ८० प्रतिशत महिला छन् । म्यानपावर कम्पनीहरूले निकै बढी शुल्क लिएको भन्दै इजरायल सरकारले सरकारीस्तरबाटै कामदार लैजाने बताउँदै आएको थियो । म्यानपावर कम्पनीले यसलाई रोक्न राजनीतिक नेतृत्वलाई दबाब दिएका कारण यो रोकिएको थियो । गत वर्ष कोरियाझंै इजरायलमा पनि परीक्षणका लागि भन्दै सरकारीस्तरमै कामदार लैजाने सहमति भएपछि पहिलो समूह गएको थियो । नौ वर्षबीचमा जम्मा डेढ सय नेपाली मात्र केअरगिभरका रूपमा इजरायल गएका छन् । कैयौं नेपाली भारतीय बनेरसमेत पुगे । गत वर्ष पाइलट प्रोजेक्टमा सहमति भएर दुई वर्षभित्र तीन सय नेपाली लैजाने सहमति भएको थियो । यो प्रोजेक्ट सफल भए यही मोडलबाट इजरायलमा नेपाली नियमित जान पाउने नेपालका लागि इजरायलका राजदूत यारोन मायरले बताएका छन् । उनले नेपालीहरू इजरायलीको रोजाइमा रहेको पनि बताउने गरेका छन् । केअरगिभरका रूपमा जान भाषा परीक्षा पनि पास गर्नुपर्ने छ । केयरगिभरको अन्तिम छनोट वैदेशिक रोजगार विभाग र इजरायलस्थित पीआईबीए (जनसंख्या तथा अध्यागमन निकाय) ले गर्नेछन् । छनोट भएका आवेदकले इजरायलमा वृद्ध, अपांग तथा अशक्तको स्याहारसुसार गर्नुपर्छ । यस्तो काममा एक लाखदेखि दुई लाखसम्म पारिश्रमिक पाइने बताइन्छ ।"
पहिलो किस्ताको साढे ५८ करोड निकासा,"ललितपुर (कास) जिविसले भूकम्पपीडितलाई पहिलो किस्ताको अनुदान वितरण गर्न १८ बैंकमा ५८ करोड ६८ लाख ५० हजार रुपैयाँ निकासा गरेको छ । जिविसका अनुसार अनुदान सम्झौता गरी कोष तथा लेखा नियन्त्रक कार्यालयबाट प्रमाणित भइसकेका कार्यविनायक नगरपालिकाका ९४८ पीडितका लागि पहिलो किस्ता वितरण गर्न ४ करोड ७४ लाख, गोदावरीका ९४१ पीडितका लागि ४ करोड ७० लाख ५० हजार, उपमहानगरपालिका ३२ सय ३१ पीडितका लागि १६ करोड १५ लाख ५० हजार, महालक्ष्मी नपाका ६६० पीडितका लागि ३ करोड ३० लाख, वज्रबाराहीका ७७७ पीडितका लागि ३ करोड ८८ लाख ५० हजार बैंकमा जम्मा गरेको छ ।नल्लु, कालेश्वर, गोटीखेल, चन्दनपुर, मानिखेल, प्युटार, घुसेल, इकुडोल, गिम्दी, माल्टा, भट्टेडाँडा, बुखेल, देवीचौर, ठुलादुर्लुङ, शंखु र चौघरेका ५ हजार १ सय ८० पीडितका लागि २५ करोड ९० लाख रुपैयाँ बैंकमा निकासा गरिसकिएको जिविसले जनाएको छ । जिविसका इन्जिनियर सरिता महर्जनका अनुसार पहिचान भएका लाभग्राही संख्याअनुसार निकासा भएको रकम आवश्यकभन्दा ४५३३ प्रतिशत मात्र हो । २९ प्रतिशतले सम्झौता गर्न बाँकी छ, उनले भनिन्, भारदेउबाट लाभग्राहीको संख्या आएकै छैन ।उनका अनुसार आश्राङ र दलचोकीका १७७ पीडितका लागि रकम निकासा गर्न कोष तथा लेखा नियन्त्रक कार्यालयमा पठाइएको छ । २५ हजार ८ सय ९२ लाभग्राहीमध्ये १८ हजार ५ सय १६ सँग पहिलो अनुदान सम्झौता भएको छ, उनले भनिन्, अधिकांश पीडितको लालपुर्जा नहुँदा सम्झौता हुन नसकेको हो । उनका अनुसार सम्बन्धित स्थानीय निकायको सिफारिस र ४ किल्ला प्रमाणित गराए लालपुर्जाविहीन पीडितसँग अनुदान सम्झौता हुनेछ ।"
१३ प्रतिशतमा मात्र एचआईभी परीक्षण,"काठमाडौं (कास) नेपालको थोरै मात्र स्वास्थ्य संस्थामा एचआईभी परीक्षण गर्ने प्रणाली भएको एक सर्वेक्षणले देखाएको छ । स्वास्थ्य मन्त्रालयले साझेदार संस्थाहरूको सहकार्यमा गरिएको सर्वेक्षणबाट १३ प्रतिशतमा एचआईभी परीक्षण प्रणाली भएको हो । जबकि ८१ प्रतिशत स्वास्थ्य संस्थासँग एचआईभी परीक्षण गर्ने क्षमता भएको सर्वेक्षणको प्रतिवेदनमा उल्लेख छ ।५७ संस्थामा गरिएको सर्वेक्षणअनुसार तुलनात्मक रूपमा निजीभन्दा सरकारीमा परीक्षण सेवा बढी दिएको पाइएको छ । सरकारीतर्फ १० मा ६ संस्थामा कन्डमको उपलब्धता थियो भने निजीतिर आधाभन्दा कम संस्थामा मात्रै उपलब्ध थियो । अरूले देख्न र सुन्न नसक्ने किसिमको गोपनीयता र सेवा दिने क्षेत्रमा मात्रै कन्डमको उपलब्धता भएको देखियो । एचआईभी परीक्षण गर्ने क्षमता भएका ४६ संस्थामध्ये एकतिहाइ संस्थामा मात्रै लेटेक्स पन्जा, साबुन, पानी भएको देखिएको छ । जम्मा २ प्रतिशत स्वास्थ्य संस्थामा मात्रै संक्रमण रोकथाम गर्ने सामग्री भएको सर्वेक्षणले देखाएको छ । ४० स्वास्थ्य संस्थामा गरिएको सर्वेक्षणअनुसार लगभग सबैमा प्रयोगशाला भएको प्रतिवेदनमा उल्लेख छ ।नेपालका स्वास्थ्य संस्थामा एचआईभी हेरचाह र सहयोगी सेवाहरू तयारी अवस्थामा नभएको पनि पाइएको छ । ४ प्रतिशत स्वास्थ्य संस्थामा मात्रै पोषण पुन:स्थापना, बालरोगीको हेरचाह, क्षयरोगको रोकथाम गर्ने उपचार, परिवार नियोजनसम्बन्धी सामान्य परामर्श सेवाहरू प्रदान गरिएको देखिएको छ । त्यस्तै, ४५ एचआईभी हेरचाह र सहयोगी सेवा दिने संस्थामध्ये एक चौथाइमा मात्रै क्षयरोग परीक्षण गर्ने प्रणाली भएको पाइयो, जबकि एचआईभी भएका बिरामीमा क्षयरोगको जोखिम बढी हुन्छ । त्यस्तै दुखाइको व्यवस्थापन गर्ने र फंगल संक्रमणका लागि आवश्यक चक्की र मल्हम पनि कमै संस्थामा मात्रै उपलब्ध भएको सर्वेक्षणमा उल्लेख छ । १३४ स्वास्थ्य संस्थामध्ये १२ प्रतिशतले मात्रै एचआईभीविरुद्ध उपचार सेवा दिने गरेको पाइयो ।"
सुरु भयो होली,"भक्तपुर फाल्गुण शुक्ल अष्टमी (आइतबार) देखि दत्तात्रयको भीमसेन मन्दिरमा होली पर्व सुरु भएको छ । यो रङ र अबिरको पर्वका रूपमा परिचित छ । पर्व सुरु हुन एक साताअघि भक्तपुरको दत्तात्रयमा चिरोठान गर्ने (लिंग उठाउने) परम्परा छ । यो पर्व यहाँ भिन्न रूपमा मनाइन्छ । करिब हजार वर्ष पहिलेदेखि काठबाट बनेको भीमसेनको लिंग र द्रौपदीको योनिको प्रतीक रातो कपडालाई जुधाएर सातादिन होली मनाइन्छ । संगीतमा रमाउँदै प्रेमपर्व अर्थात् वसन्तको आगमनको सूचकका रूपमा यहाँका बासिन्दाले सातादिन भीमसेनको लिंग र द्रौपदीको योनि पूजा गरी मनाउने परम्परा रहेको संस्कृति एवं इतिहासविद् प्राडा पुरुषोत्तमलोचन श्रेष्ठले बताए । लिंगलाई फागुन शुक्ल अष्टमीमा दुईजनाले काँधमा बोकेर इनाचो, बाचुटोल, जेंला, जगाती, बहमायणी, च्यामसिंह हुँदै, तचपालस्थित दत्तात्रय मन्दिरमा पूजा गरी साँझ भीमसेन मन्दिरको पाटीमा झुन्डयाएको छ । नेवारी परम्पराअनुसार यसलाई चिर स्वायगू भनिन्छ । चिरस्वायगू अर्थात लिंग घुमाएपछि फागु सुरु भएको मानिन्छ । लिंगलाई पूजा गर्ने, ढोग्ने र दान दक्षिणा दिने परम्परा छ । भीमसेनको लिंगलाई पूजा गरे सुख, शान्ति र समृद्धि बढ्ने जनविश्वास छ । नगरपरिक्रमापछि मन्दिरमा ल्याइएको लिंग र योनि आकारको रातो कपडा झुन्डयाइन्छ । यहाँ फाल्गुण पूर्णिमासम्म पूजा एवं दर्शन गर्नेको घुइँचो लाग्छ । मन्दिरबाट खोलासम्म भीमसेनको लिंग बोकेर लैजानेको छोरा जन्मन्छ भन्ने विश्वासका आधारमा लिंग बोक्नेको प्रतिस्पर्धा चल्छ ।वसन्तपुरमा चीर ठडयाइयोयसैबीच, काठमाडौंको वसन्तपुरस्थित हनुमानढोका गद्दी बैठकको दक्षिणतर्फ आइतबार बिहान तीनछत्रे चीर ठडयाइको छ । चीर ठडयाइएपछि मुलुकभर होली सुरु भएको मानिन्छ । रंगीचंगी कपडाका टुक्रा झुन्डयाइएको तीनतले चीर ठडयाएपछि अबिर छर्केर चीरलाई पूजा गरी होली सुरु गरिन्छ । ३० फिट अग्लो चीर धालसिक्व टोलका मानन्धरहरूले ठडयाएका थिए । चीर उठाएको हेर्न स्वदेशीसँगै विदेशी पर्यटक जम्मा भएका थिए । यसै साइतमा हनुमानढोका परिसर, भित्र डाखचोक र मोहनकाली चोकमा पनि मयल रूखको हाँगामा रंगीचंगी कपडाका टुक्रा झुन्डयाइएको चीर गाडिएको छ ।धार्मिक ग्रन्थअनुसार हिरण्यकश्यपुले भगवान् विष्णुका भक्त भएका कारण आफ्नै छोरा प्रहलादलाई मार्न बहिनी होलिकाको काखमा राखी आगो लगाएका थिए । तर, आगोले प्रहलादलाई केही नभई होलिका भष्म भएको खुसीमा होली मनाउने परम्परा सुरु भएको कथन छ ।"
एनभीक्यूएफको छलफल आजदेखि,"काठमाडौं (कास) नेपालमा राष्ट्रिय व्यावसायिक योग्यता निर्धारण संरचना (एनभीक्यूएफ) विकास गर्न सोमबार (आज) देखि धुलिखेलमा अन्तर्राष्ट्रिय गोष्ठी हुने भएको छ । नेपाली जनशक्तिको सीप तथा दक्षता बढाउँदै तिनीहरूलाई देशको आर्थिक वृद्धि र विकासमा उपयोग गर्न गोष्ठीले आधार तय गर्ने आयोजकले जनाएको छ । कोलोम्बो प्लान स्टाफ कलेज (सीपीएससी), एनभीक्यूएस परियोजना र प्राविधिक शिक्षा तथा व्यावसायिक तालिम परिषद्ले आयोजना गर्ने गोष्ठीमा २० देशका व्यावसायिक शिक्षा तथा तालिम (टीभीईटी) को क्षेत्रमा कार्यरत विभिन्न देशका नीतिनिर्माता र उच्च अधिकारीहरूले अनुभव आदानप्रदान गर्नेछन् ।बजारमुखी योग्यता विकासका लागि संरचना उपलब्ध गराउने भएकाले एनभीक्यूएफलाई व्यावसायिक शिक्षा तथा तालिमको निर्माण अंगका रूपमा लिने गरिन्छ । मुलुकको श्रम बजारको मुद्दालाई सम्बोधन गर्न कस्तो खालको सीप तथा योग्यताका आधार निर्माण गरिनुपर्छ भन्ने स्पष्ट खाका एनभीक्यूएफले निर्धारण गर्ने आयोजकको दाबी छ । देश कामदारको सीप र ज्ञान थाहा पाउन, उनीहरूलाई देशभित्र र बाहिर राम्रो अवसर उपलब्ध गराउन प्रभावकारी योग्यता निर्धारण तथा प्रमाणीकरण प्रणाली राखिएको हुन्छ, परियोजनाका देवीप्रसाद दाहालले भने ।"
पत्रकार साहको निधन,"काठमाडौं (कास) सिरहाको लहान स्थायी घर भई ललितपुरको चाकुपाट बस्दै आएका पत्रकार श्रीलाल साहको आइतबार बिहान निधन भएको छ । ५९ वर्षीय साह ४ वर्षदेखि फोक्सोको क्यान्सरबाट पीडित थिए । उनको राजधानीस्थित पशुपति आर्यघाटमा आइतबारै अत्येष्टि गरियो । सप्तरीमा कान्तिपुर दैनिकका संवाददाताका रूपमा समेत काम गरेका उनले वातावरण, मानवअधिकारलगायत विषयमा रिपोर्टिङ र वृत्तचित्र निर्माण गर्दै आएका थिए । उनका पत्नी, २ छोरा र ४ छोरी छन् ।"
प्राध्यापक संघमा तिमल्सेना,"काठमाडौं (कास) कांग्रेसनिकट प्रजातन्त्रवादी प्राध्यापक संघको अध्यक्षमा जगत तिमल्सेना निर्वाचित भएका छन् । कीर्तिपुरमा भएको संघको चौथो महाधिवेशनले प्रथम उपाध्यक्षमा पृथ्वीविक्रम राई, सामुदायिक क्याम्पस उपाध्यक्षमा अनन्त ढुंगाना र काठमाडौं उपत्यका उपाध्यक्षमा कृष्णकान्त पराजुली चुनेको छ । यसैगरी उपाध्यक्षमा प्रदेश नं १ बाट शैलेन्द्र शिवाकोटी, २ बाट अनिलकुमार यादव, ३ बाट विष्णुप्रसाद गौतम, ४ बाट कमलराज सापकोटा, ५ बाट मदनप्रसाद कट्टेल, ६ बाट प्रेमबहादुर थापा र प्रदेश नं ७ बाट जगन्नाथ जोशी निर्वाचित भए । महाचिवमा राजेन्द्र गौतम, सचिवद्वयमा जगतरत्न मल्ल र विष्णुप्रसाद पोखरेल तथा कोषाध्यक्षमा सविनासिंह श्रेष्ठ निर्वाचित भए ।"
रक्तदाताको वडा समिति,"काठमाडौं (कास) नेपाल स्वयंसेवी रक्तदाता समाज काठमाडौं २० कार्यसमिति राम रञ्जितको अध्यक्षतामा शनिबार गठन गरिएको छ । उपाध्यक्षमा सरनकुमार बानियाँ, सचिव राजेश मानन्धर, कोषाध्यक्ष दिवाकर रञ्जित, सदस्यहरूमा सरिता मानन्धर, देविका शाक्य, सुरज श्रेष्ठ, लोकनाथ ढुंगेल, सञ्जय बानियाँ, भोलानाथ सापकोटा र उत्तम भ्लोन छन् ।"
एमाले अभियानको सन्देश,"प्रमुख प्रतिपक्षी नेकपा एमालेले संसद्मा विचाराधीन संविधान संशोधनको प्रस्तावलाई मतदानको प्रक्रियामा लैजान अवरोध गर्दै आएको र त्यसैलाई आधार बनाएर मधेसकेन्द्रित दलहरूले उसलाई मधेसविरोधी दलका रूपमा चित्रित गरिरहेकै बेला तराईमधेसका २२ जिल्लालाई केन्द्रित गरी एमालेले अभियान चलाएको छ । विगतमा एमालेका शीर्ष नेताहरूले मधेससँग सम्बन्धित कतिपय सवालमा गरेका टिप्पणीले मधेसपहाडबीच द्वन्द्व बढाउन भूमिका खेलेको थियो, एमालेले हालको अभियानमार्फत त्यसलाई सच्याउन खोज्नु सकारात्मक छ । मधेस क्षेत्रको भावना सुन्नेसुनाउने, पार्टीलाई समावेशी बनाउन मधेसी समुदायका नेताहरूलाई केन्द्रीय कमिटीमा मनोनयन गर्नेलगायतका उसका निर्णय पनि उचित छन् । तराईमधेसकेन्द्रित मेचीमहाकाली राष्ट्रिय अभियानका लागि तराईका जिल्लामा जानुअघि २१ जना मधेसी समुदायका नेतालाई केन्द्रीय सदस्यमा मनोनयन गरी एमालेले समावेशिताको नीतिलाई प्राथमिकता दिएको देखाएको छ । पार्टीको जिम्मेवार पदमा मधेसी समुदायका नेता नसमेटिएको गुनासो भइरहेका बेला एमालेले लिएको यो निर्णयलाई सकारात्मक रूपमै लिनुपर्छ । एमालेले यो कार्य धेरैअघि गर्नुपर्ने हो, तर ढिलै भए पनि थालेको प्रयत्नलाई उसको सच्याउने सुरुवातका रूपमा बुझ्न सकिन्छ ।झापाको काँकडभिट्टाबाट शनिबार सुरु गरिएको १५ दिने मेचीमहाकाली अभियान ३५ स्थानमा आमसभा गरी महेन्द्रनगर हुँदै सुर्खेतमा पुगेर टुंग्याउने एमालेको तयारी छ । पार्टी अध्यक्ष र शीर्ष नेताहरूसमेत सम्मिलित यो अभियानका क्रममा एमालेले मधेससँग दूरी बढाउने होइन, मधेसलाई राष्ट्रिय राजनीतिमा सँगै लैजाने प्रयत्न गर्नुपर्छ । त्यसैले पनि शीर्ष नेतृत्वबाट सामुदायिक दूरी बढाउने या समुदाय विशेषलाई भड्काउने किसिमका धारणा आउनु हुन्न, बरु कसरी सबै क्षेत्रसमुदायलाई राष्ट्रिय राजनीतिदेखि अन्य तहतप्कामा सामेल गर्न, समावेशी बनाउन सकिन्छ भन्ने सोच राखी आफ्ना योजना तथा नीतिहरू बनाउन जरुरी छ । एमालेले आफ्नो अभियानमार्फत मधेसलाई राष्ट्रिय राजनीतिको प्रक्रियामा जोड्न आफ्नो पार्टीगत दायराबाट भूमिका खेल्नुपर्छ । संविधानमा धेरैभन्दा धेरैको अपनत्व हुने गरी संशोधन गर्ने र त्यसको पूर्ण कार्यान्वयन गर्नेतर्फ पनि एमालेले जोड दिन सक्नुपर्छ । एमालेजस्तो कुनै पनि जिम्मेवार राजनीतिक दलले कुनै विशेष जातजाति र क्षेत्रविशेषलाई अलग्याएर राजनीति अघि बढाउनु कुनै दृष्टिबाट पनि उचित छैन । यसअघि एमाले नेतृत्वबाट मधेसप्रति नै नकारात्मक भाव उत्पन्न हुने किसिमको प्रतिक्रियासमेत नआएको होइन । आगामी दिनमा त्यस्ता अपरिपक्व र विभाजनमुखी प्रतिक्रिया पार्टीका शीर्ष नेतृत्वबाट आउनै हुँदैन । अहिले एमालेको अभियानलाई लिएर मधेसकेन्द्रित राजनीतिक दलका नेताहरूबाट पनि जुन किसिमको नकारात्मक टीकाटिप्पणी आएको छ, यस्तो प्रवृत्तिलाई पनि कतैबाट प्रोत्साहन दिइनु हुन्न । आपसी सहिष्णुता र सामञ्जस्यको खोजी नै अहिले सबैको मुख्य जिम्मेवारी हो । एमाले नेताहरूले पनि तराईमधेसका बासिन्दालाई संविधानको विषयमा बुझाउने प्रयत्न गर्नुपर्छ । र, मुलुकभर स्थानीय तहको निर्वाचन हुने माहोल बनाउनेतर्फ पनि उत्तिकै ध्यान दिन आवश्यक छ । यसका लागि उग्र र अतिवादी कुरा गर्ने एवम् माहोल भड्काउने प्रयत्न कतैबाट हुनु हुन । विगत १९ वर्षदेखि स्थानीय निकायमा चुनाव हुन नसकेको र जनप्रतिनिधिहरूको अभावका कारण स्थानीय निकायमा बेथितिहरू मौलाएको विषयमा अहिले दलहरूले जनतालाई बुझाउनुपर्ने आवश्यकता छ । साथै स्थानीय तहको निर्वाचनपछि अधिकार जनताको घरदैलोसम्म पुग्ने विषयलाई पनि सार्वजनिक बहसको विषय बनाइनुपर्छ । एमालेले आफ्नो अभियानमार्फत यस्ता सन्देशका साथै राष्ट्रिय एकता र सामाजिक सद्भावलाई बलियो बनाउन भूमिका खेल्नुपर्छ । यसका लागि मधेसकेन्द्रित दलहरूसँग अनावश्यक द्वन्द्व र झगडा निम्त्याएर होइन, तराईमधेसलगायत सबै क्षेत्रका जनतासम्म अधिकार विस्तार गरेर मात्रै पिछडिएका क्षेत्रसमुदायलाई राष्ट्रिय राजनीतिको मूल प्रवाहमा जोड्न सकिन्छ भन्नेतर्फ एमाले नेतृत्वको ध्यान जानुपर्छ । मधेसी मोर्चाले पनि एमालेको अभियान बिथोल्ने भनेर जुन प्रतिक्रिया दिएको छ र त्यसैअनुरूपको तयारी गरेको छ, त्यो गलत छ । कुनै पनि राजनीतिक दललाई आफ्ना नीति र कार्यक्रम लिएर जनतासमक्ष जाने कुरामा निषेध गर्नु लोकतान्त्रिक संस्कार होइन । बरु, मधेसकेन्द्रित दलहरू आफैं पनि आफ्ना नीति तथा कार्यक्रम लिएर जनतासमक्ष जान जरुरी छ ।"
कसलाई चाहिएको छ राष्ट्र ?,"बीचको बाटो : राष्ट्रअहिलेका हार्वार्डका चर्चित अर्थशास्त्री दानी रोड्रिगले सन् २०१३ को एक शोधपत्रमा तर्क गरेका छन्, राष्ट्रिय पहिचान र नेसन स्टेसप्रतिको लगाव अहिले पनि विलकुलै कम भएको छैन । वल्र्ड भ्यालु सर्भेले सन् २००८ मा चार वर्ष लगाएर सम्पन्न गरेको अनुसन्धानमा ५७ देशका ८३ हजार मानिसहरूलाई उनीहरूको स्थानीय, राष्ट्रिय वा विश्वप्रतिको लगावबारे प्रश्न गरिएको थियो । यसका दुईवटा चाखलाग्दा नतिजा देखिए । एक, मानिसहरूको विश्व नागरिक वा राष्ट्रिय नागरिकप्रतिको लगावभन्दा स्थानीय पहिचानप्रतिको लगाव निकै धेरै थियो । दुई, युरोपेलीहरूको पनि युरोपियन साझा पहिचानप्रति कुनै लगाव र गौरव थिएन । अहिले अमेरिकामा ट्रम्पले प्रबद्र्धन गरेको स्वेत राष्ट्रवाद, भारतमा मोदीको हिन्दु राष्ट्रवाद, ब्रेक्जिटको मतादेश र युरोपमा बढ्दो दक्षिणपन्थी राजनीतिको प्रभावभन्दा पहिले गरिएका यी अध्ययन र तिनको निष्कर्ष अचम्मलाग्दा भविष्यदृष्टि थिए । अहिले ती क्रमश: सत्यापित हुँदैछन् ।नेसन स्टेसको अवधारणामा आधारित राष्ट्रवादलाई मधेसी राज्य (स्टेट)को राजनीतिले प्रतिकार वा अस्वीकार गर्नुका कारण पहिल्याउन पनि यी अध्ययनहरू सान्दर्भिक छन् । माथि उल्लेखित, रोड्रिगको हु निड्स दि नेसन स्टेट ? शीर्षकको शोधले चुस्त नेसन स्टेटहरू विश्व अर्थतन्त्रका लागि सिमानारहित अवधारणाभन्दा बढी हितकारी भएको तर्क अघि सारेका छन् । राष्ट्रका आवश्यकता, प्राथमिकता र तिनीहरू बीचको प्रतिस्पर्धाले सकारात्मक परिणाम ल्याउने तर्क उनको छ । लोकतन्त्र र जनप्रतिनिधित्व नेसन स्टेसमा मात्र सम्भव छ । भूमण्डलीकरणका प्रबद्र्धकहरू पनि नेसन स्टेटहरू नै हुन् । तर अब सन् १९३० ताकाको जस्तो रुढीग्रस्त राष्ट्रवाद अथवा एक विश्व परिकल्पनाको अति भूमण्डलीकरण (हाइपर ग्लोबलाइजेन) दुवैको सट्टा चुस्त नेसन स्टेट आवश्यक र सान्दर्भिक छ भन्ने उनको भनाइ छ । हामी सबैलाई नेसन स्टेट (राष्ट्र) चाहिन्छ, उनको शोधलेखनको अन्तिम वाक्य हो ।नेपाल सन्दर्भनेपाल क्रमश: नेसन स्टेट नचाहने जमातबाट शासित र सञ्चालित हुँदैछ । राजनीतिक कसरत र सामाजिक अभ्यासहरू यात नेसन स्टेटलाई स्टेट्समा सीमित गर्न उद्यत छन्, या हाइपर ग्लोबलाइजेनको आडम्बरमा नेसन स्टेटको स्रोत, साख र स्वत्वलाई दोहन गर्ने जमातले नेपाललाई क्रमश: खोक्रो बनाउँदैछ । कसलाई चाहिएको छ, नेपाल नामको नेसन स्टेट अथवा राष्ट्र ? यो प्रश्नको उत्तर नखोजी नेपालको नेसन स्टेटकै रूपमा अस्तित्व खोज्न सकिंँदैन । स्टेटको हैसियतमा यसलाई कसैले चुनौती पनि दिएको छैन । सायद हाम्रो मानसिकता पनि स्टेटको सीमा नाघेर नेसन स्टेटमा उन्नत भएको छैन । ओलीले राष्ट्रिय सम्प्रभुता रक्षाको नारा दिएको हामीलाई खुब मनपर्छ । किनभने यो स्वत: सुरक्षित छ भन्ने हामीलाई कहिल्यै विश्वास हुन दिइएन । भारतीय प्रधानमन्त्रीले नेपालको संसद्मा यो सार्वभौम मुलुक हो भनिदिंँदा सांसदहरू लामो ताली पिट्छन् । यो उनले जताउनुपर्ने होइन, स्वत: प्रमाणित कुरा हो भन्ने हाम्रो चेतन, अवचेतन मनले मानेकै थिएन । मुलुक त्यस्ता मानिसहरूलाई निरन्तर राजदूत बनाइरहन्छ, जसलाई नेसन स्टेटको अधारणा नै थाहा छैन, राष्ट्रको प्रतिनिधिका रूपमा आफ्नो भूमिका नै बुझेको छैन र अन्तर्राष्ट्रिय मञ्चमा नेसन स्टेटका प्राथमिकता मुखरित गर्ने योग्यता र सीप पटक्कै छैन । राजनीतिक नेतृत्वले नै नेसन स्टेटको हैसियत दृढतापूर्वक राख्नुको आवश्यकता र महत्त्व नबुझेभैं गरेको छ । किनभने संस्थागत नेसन स्टेटलाई स्वार्थ अनुकूल दोहन गर्न असजिलो छ ।एउटा ताजा उदाहरण हेरौं । गतसाता नेपालमा लगानी सम्मेलन सफलतापूर्वक अयोजना भयो । विदेशी लागनीकर्ताहरू, खासगरी चिनियाँहरूले चाँडोमा आगामी दस वर्षभित्र सम्पन्न गर्न सकिने अयोजनाका लागि झन्डै चौध खर्ब रुपैयाँ बराबरको लगानी प्रतिबद्धता व्यक्त गरे । यसैलाई सफलताको मानक मानिएको हनुपर्छ । अथवा औसत वार्षिक सवा खर्ब रुपैयाँको लगानी प्रतिबद्धता साह्रै ठूलो होइन । र औसतमा यस्तो प्रतिबद्धताको पच्चीसदेखि तीस प्रतिशतमात्रै वास्तविक लगानी आउने विश्वव्यापी प्रवृत्तिका दृष्टिले वर्षमा तीसचालीस अर्ब रुपैयाँ लगानीको कुरा साह्रै उत्साहप्रद पनि सायद होइन । आफ्नै ढुकुटीमा भएको र बहुपक्षीय एवं द्विपक्षीय लगानीको रकम नै खर्च गर्न नसकेको मुलुकका लागि यो प्रतिबद्धता गराउने प्रयास र प्रतिबद्धता व्यक्त हुनुको के अर्थ छ ? यो प्रश्न झन् पेचिलो छ ।यही जमघटलाई अलि फरक दृष्टिले हेरौं । यो लगानी सम्मेलनका आयोजक, अतिथि, सहभागी, विज्ञ र विचारमन्थन गर्ने नेपालीहरू को थिए ? त्यहाँ भौतिक रूपमा उपस्थित हुने र टेलिभिजन पर्दामा उनीहरूलाई देख्नेहरूले सहजै भन्न सक्छन्, सम्पूर्णत: यी तिनै अनुहारहरू थिए, जसले राजनीतिक, आर्थिक, कूटनीतिक र सामाजिक हिसाबले नेपाललाई अहिलेको अवस्थामा ल्याइपुर्याएका हुन् । विगत अढाईतीन दशकयता निर्णयक वा जिम्मेवार तहमा रहेका राजनीतिज्ञ, सरकारी कर्मचारी, निजी क्षेत्रका अगुवा र राजनीतिक आशिर्वादले रातारात धनी बनेका केही चमत्कारीहरू बाहेक त्यहाँ अरू कोही थिएन । तटस्थ भावले यतिमात्र भनांै, यदि आम नेपाली मुलुकको अहिलेको अवस्थाबाट सन्तुष्ट छन् भने हाम्रो यो सन्तुष्टिका कारक, भाग्यविधाता वा देवात्माहरू यिनै हुन् । होइन, यदि नेपाल आर्थिक, राजनीतिक रूपले संकटको सन्निकट आइपुगेको विश्लेषण हो भने त्यसका कारकहरू पनि अरू कोही नभएर यिनै पात्रहरू हुन् । नेपाललाई नेसन स्टेटको हैसियतमा उक्लन नदिने जमात यही हो । यही जमात हो, जसलाई यो मुलुक बन्नु र नबन्नुमा चासो छैन । त्यहाँ उपस्थित (र त्यहाँ अनुपस्थित त्यही वर्गका अरू पनि) नेपालीलाई नेपाल नेसन स्टेट बन्नु वा नबन्नु मूल चासोको विषय हुँदै होइन । राजनीतिज्ञ, कूटनीतिज्ञ, कर्मचारी, व्यापारी, नागरिक समाज, एनजीओकर्मी र चर्का राष्ट्रवादी बौद्धिकहरू कसैको पनि नेपालमा मुख्य स्टेक बाँकी छैन । यो कोटीका सम्भवत: नब्बे प्रतिशतभन्दा बढी नै मानिसका छोराछोरी नफर्कनेगरी विकसित विश्वमा पलायन भएका छन् । सम्पत्तिको ठूलो हिस्सा उतै पठाइसकिएको छ । उपसचिव माथिका कर्मचारी, सांसद, मन्त्री र राजदूतहरूको इज्जतको मूल मानक नै तिनका छोराछोरीले उताको स्थायी बसोबास अनुमति पाए वा नपाएको विषय हुने गरेको छ । केही अझै राष्ट्रलाई अलिकति चुसेर मात्रै मुलुक छोडौं भन्ने मानसिकताले यता अल्झिएका छन् । नेपालको शिक्षा प्रणाली किन असफल भयो ? किनभने नेपालका नीति निर्माताहरूले आफ्ना छोराछोरी बाहेक बाँकी जनताका लागि सार्वजनिक शिक्षा नीति बनाए । निर्णायकहरूका लागि लागु नहुने यो नीति बेवारिसे हुनु र त्यसले परिणाम नदिनु अवश्यम्भावी थियो । लोकतन्त्रको नियति पनि त्यस्तै भएको छ । चुस्त नेसन स्टेट बन्नका लागि लोकतान्त्रिक विधि र संस्थाहरूले तदर्थवादी र तजविजी निर्णयहरूलाई रोक्न सक्नुपर्छ । मुलुक संघीयतामा जाने क्रममा लोकतान्त्रिक अभ्यास सबै निर्णयको मूल आधार नबनाउने हो भने प्रस्तावित प्रणालीले झनै काम गर्दैन । यी सबै परिदृश्यबीच नेपालमा कति लगानीको प्रतिबद्धता आयो भनेर ताली पिट्दैमा वा संघीयतामा स्टेट माग गर्दैमा यो मुलुक स्वत: नेसन स्टेटमा रूपान्तरित हुँदैन । खासगरी अब नेपाललाई नेसन स्टेट बनाउन चाहने र नचाहनेका बीच प्रस्ट कित्ताकाट हुन जरुरी छ । यो मुलुकमा को बस्ने हो र को होइन ? र कोचाहिँ यो नेपाल नामको राष्ट्र नभई बाँच्नै सक्दैन वा पाउँदैन ? यी प्रश्नहरूको निक्र्योल नभई अरू झिनामसिना हर्कत र कर्मकाण्डहरूले मात्र यो देशको भविष्य सुनिश्चित गर्न अब सम्भव छैन ।"
कूटनीतिक क्षेत्रमा चिरैचिरा,"संघीयता किन चाहियो ?फागुन २२ गते प्रकाशित प्रा पिताम्बर शर्माको अन्तर्वार्ता स्थानीय चुनाव र संघीयताको सम्बन्धमा केन्द्रित रहेको पाइयो । अब प्रश्न के हो भने संघीयता नेपालमा केका लागि ? संघीयताको वास्तविक परिभाषा जान्ने वा बुझ्ने कुनकुन दलमा कतिकति जना विज्ञ छन् ? जस्तो ७ प्रदेशको अवधारणा जो ल्याइएको छ, यसमा सबै राजनीतिक दल सहमत किन हुन सकिरहेका छैनन् ? मानौं, ७ वटा प्रदेशलाई नै मान्ने हो भने मुलुकमा ८ वटा सरकार बन्नेछन् । हरेक प्रदेशमा एकएक मुख्यमन्त्री रहनेछन् । साथै समानुपातिक निर्वाचनका कारण कुनै दलको बहुमत पुग्दैन, प्रदेश होस् वा केन्द्रमा अनि सत्ता समीकरण मिलाउन कतिलाई उपमुख्यमन्त्री बनाउने ? अहिले जेजति सरकार हाम्रो देशमा गठन भए, यही समानुपातिक निर्वाचनकै कारण हरेक सरकारमा भागबन्डा मिलाउँदा ६६ जनासम्म उपप्रधानमन्त्री बनाउनुपर्ने बाध्यताले सारा जग हँसाउने काम भयो । केन्द्रको यस्तो हालत देखेर वाक्कदिक्क भएका जनतालाई अब प्रदेशमै यो तमासा देखाउनुपर्ने कारण के हो ? प्रा शर्माले भारत र अमेरिकाको संघीयताको जुन विश्लेषण गर्नुभयो, त्यो नेपालमा पटक्कै मेल खान्न । यी देश संघीयतामा जानुपर्ने कारण के थियो ? त्यो नबुझी सतही कुरा गर्न मिल्छ, कसैले ? हरेक राष्ट्रको निर्माण प्रक्रिया आआफ्नै तरिकाले भएका छन् । भारत र अमेरिका संघीय प्रणालीमा जानुपर्ने कारण बेलायती उपनिवेशबाट छुटकारा पाउनका लागि थियो । एकात्मक राज्यबाट पछिल्लो समयमा संघीय प्रणाली अपनाएका मुलुकहरू किन असफल भए ? यही संघीयताकै कारण युगोस्लाभिया विश्व मानचित्रबाट लोप भयो । इथियोपियाबाट इरिट्रीया जन्मियो भने सुडान टुक्रिएर साउथ सुडान जन्मियो । नाइजेरियाले एकात्मकबाट संघीय प्रणाली अवलम्बन गर्दा ३७ प्रान्त पुग्दा पनि विवाद अझै गहिरो हुँदैछ । संघीयताकै कारण देश विकास हुन्छ भन्ने कुरा हाम्रा नेताहरूको दिमागमा घुसायो, कसले ? डिल्लीराम खनालझापाबालबालिकाको पढ्न पाउने अधिकारभवन डिजाइन निर्देशिका, स्ट्रक्चरल डिजाइन मापदण्ड, विद्यालय डिजाइन र निर्देशिकाको निर्माणकार्य सम्पन्न भएर विद्यालय निर्माणको लागि सरकारबाट आवश्यक बजेट विनियोजन भइसक्दा समेत भूकम्प प्रभावित जिल्लाका विद्यालयहरूको निर्माणकार्य सुरु हुन नसकेको समाचारले ध्यानाकर्षण गराएको छ । भूकम्प गएको ३ वर्षभित्र प्रभावित १७ जिल्लाका ७,२७७ विद्यालय पुनर्निर्माण गरिसक्ने लक्ष्य २२ महिना बितिसक्दा ७२५ मात्र पुनर्निर्माण हुनुले निर्माण कार्यको सुस्ततालाई दर्शाउँछ । चीन, भारत लगायत छिमेकी राष्ट्र, अन्तर्राष्ट्रिय वित्तीय निकाय र गैरसरकारी निकायहरूले विद्यालय क्षेत्रमा सहयोग गर्ने चासो देखाएको भए तापनि नेपाली पक्षको कूटनीतिक पहलको अभावमा सुस्तता आएको छ । आवश्यक पहलकदमीतर्फ शिक्षा विभाग र मन्त्रालयको ध्यान पुग्नु जरुरी छ । शिक्षा नै विकासको आधारस्तम्भ भएको स्मरण गराउँदै शिक्षाको अधिकारबाट भूकम्प पीडित जिल्लाका बालबालिकालाई बञ्चित नगराइयोस् । महेन्द्रसिंह बमटीकापुर९, कैलालीभूकम्पले तहसनहस भएका खण्डहर १४ जिल्लाका ग्राम्रीण बस्तीहरू अझै पुनर्निर्माणका काममा प्रवेश गर्न पाएका छैनन् । झन् ती बस्ती नजिकै भएका अनगिन्ती बालबालिकाका भविष्य कोर्ने ध्वस्त विद्यालयको त निर्माण कहिले पो होला ? कहिले वर्षात्को पानीमा चोपलिँदै, भिज्दै त कहिले हिउँदको जाडोमा ठुकठुकी काँप्दै खुला आकाशमुन्तिर बसेर पढेको २ वर्ष हुन लागिसक्यो । तर विद्यालय कहिले बन्ने हो, टुङ्गो नै छैन । कतिपय दातृ निकाय, सक्षम अभिभावक र दीनदयालु धुर्मुससुन्तली जोडीको अतुलनीय योगदानको अनुशरण गर्न पनि सकेन, सरकारले । यदाकदा केही विद्यालयले सफलता प्राप्त गरे होलान् । तर हजारौँ विद्यालय बन्ने कहिले हो ? बनाउने कसले हो ? जवाफ सरकारी निकायसँग छैन । भूकम्पले सबैलाई प्रभावित पार्यो । यसले सबैलाई चोट पुर्यायो र कोही आफ्नोविरानो भनेन । कतिले आफ्ना परिवार गुमाए । कति आफैँ घाइते र अङ्गभङ्ग भए । तर त्यही भूकम्पबाट ध्वस्त संरचना बनाउने जिम्मा पाएको प्राधिकरणमा भने राजनीति हावी भइदियो । गाउँबस्ती र विद्यालय निर्माणले प्राथमिकता पाउनुपर्ने बेला खालि अवकाश र पुनर्नियुक्तिका खेलमात्र खेलिए । अब सबै नेताले यो सोचबाट माथि उठेर शीघ्रातिशीघ्र ती बस्ती र विद्यालयको निर्माणकार्यमा बजेट विस्तार गर्नेतिर ध्यान दिनुपर्छ । बैंकमा रकम छ अर्बौँ, तर वितरण तथा निर्माणकार्य अत्यन्त ढिलो भएको छ । विवेक प्रयोग गरौं । विदेशीका सामु अरूलाई गाली गरेर ङिच्च दाँत देखाएर साँखुल्ले नपल्टौँ । लज्जाबोध गराँै । श्यामसुन्दर कुइँकेलकागेश्वरी मनोहरा, काठमाडौँआसलाग्दो अवस्थाकेही दिनअघि प्रकाशित एसियामा नै सबैभन्दा अग्रस्थानमा महिला शीर्षक पढेपछि अब नेपाली महिलाका कुसंस्कारका पर्दा खोलिनेमा आशा पलायो । नेपाली महिला सशक्तीकरणको बाटोमा निकै अघि बढेको र अझ बढ्ने तरखर गर्दै गरेका छन् । यसमा मुलुकको विद्यमान ऐन, कानुन आदिको भूमिका पनि महत्त्वपूर्ण मान्नुपर्छ । नेपाली समाजको चिन्तन शैलीमा आएको परिवर्तनले महिला विकासमा टेवा पुर्याउने आस गर्न सकिन्छ । यद्यपि यसमा धेरै सुधारको खाँचो त छ नै । सावित्रा मैनाली बाराकोटीतार्केश्वर नपा, मनामैजु१८, काठमाडौँ विश्व शान्तिमा खतराको संकेतअमेरिकाका नवनिर्चाचित राष्ट्रपति डोनाल्ड जे ट्रम्पले परमाणु हतियारको भण्डारणमा वृद्धि गर्ने भनेलगत्तै चीनले रक्षा बजेटमा वृद्धि गरेको छ । यो स्थितिले विश्वको शान्ति र सुरक्षामा अझ बढी खतराको संकेत दिन्छ । नेपालमा पार्टीपार्टी बीचको कुरा र विश्वमा धुरी राष्ट्रहरू बीचको कुरा झन्डै मेल खाने किसिमको देखिन्छ । कलाकौशल, आत्मबल र धनसम्पत्ति भएको व्यक्तिमा केही घमन्ड पक्कै हुन्छ । परमाणु हतियारको आविष्कारले विश्वमा केही राष्ट्रलाई शक्तिशाली बनाएको छ । तिनै शक्तिको कारण विश्वको छाता संगठन राष्ट्रसंघको नीति नियममा नबस्ने, विगतमा आफूभन्दा शक्तिको राष्ट्रलाई नमान्ने जस्ता कारणबाट विध्वंसकारी काम नहोला भन्न सकिँदैन ।रक्षा बजेट भन्ने बित्तिकै हतियार तथा उपकरण आविष्कार र निर्माण गर्ने भन्ने हो । हतियार तथा उपकरणहरूको आविष्कार र निर्माण शान्ति सुरक्षाको विषयसंँग जोडिने भए तापनि अपवादको रूपमा यसलाई शान्ति सुरक्षामाथि खतरा पनि छ है भन्ने भाषामा बुझ्नु जरुरी हुन्छ । धार्मिक स्थलमा धर्मावलम्बीहरू मात्र जाँदैनन्, त्यहाँ पापी, अपराधीहरू पनि विराजमान हुन्छन् । धर्मको साथ पाप पनि जन्मेको हुन्छ । भगवान राम पनि राजा र राक्षस रावण पनि राजा नै हुन् । फरक यति हो, राम धार्मिक राजा थिए भने रावण पापी राजा थिए । चन्द्र मादेनताप्लेजुङ नगरपालिका१, ताप्लेजुङलगानीका पूर्वसर्त उद्योग कलकारखाना स्थापना गर्न लगानी गर्नु र बिरुवा रोप्नु उस्तै हो । बिरुवाले फल दिन समय लाग्छ भने गरेको लगानीबाट प्रतिफल पाउन पनि लामो समय पर्खनुपर्छ । बिरुवालाई रूख बनाउन मलजल र गोडमेल गरिरहनुपर्छ भने लगानीबाट राम्रो प्रतिफल पाउन पनि पहिला त्यसको सञ्चालन, व्यवस्थापन, बजारीकरण र नेटवर्क विस्तारमा ध्यान दिइनै रहनुपर्छ । जब ठूलो धनराशि खर्च गरेर नेपालमा उद्योग कलकारखाना लगायत विकास निर्माणमा लगानी गरिन्छ, तब मजदुरहरूले अनुचित माग गर्ने, तालाबन्दी र हडतालमा उत्रने, सके तोडफोड नै गर्ने जस्ता प्रवृत्तिले लगानीकर्ता नभित्रिएका मात्र होइनन्, भएका लगानीकर्ता पनि उद्योग कलकारखाना बन्द गराएर बाहिरिएका छन् । मालिक लगानीकर्ता हो, मजदुर होइन । मजदुर मालिकप्रति उत्तरदायी हुनुपर्छ । मालिकको उन्नति भए मात्र काम गर्नेको पनि उन्नति हुन्छ भन्ने मजदुरले कहिल्यै बुझ्न सकेनन् । अनुचित तलब वृद्घिको माग राखी उद्योगधन्दा नै बन्द गराउँदा लाखौं युवा बेरोजगार भए, सीप सिक्न सकेनन् र विदेशिन बाध्य भए । त्यसको सिधा असर मालिकलाई भन्दा मजदुरलाई नै बढी परेको देखिन्छ । बिहीबार काठमाडौंमा आयोजित लगानी सम्मेलनमा प्रमुख तीन राजनीतिक दल कांग्रेस, एमाले र माओवादी केन्द्रले नेपालमा ढुक्क भएर लगानी गर्न आग्रह गरे । नेपालमा साँच्चिकै लगानीकर्ता भित्र्याउन खोजेको हो भने जुनसुकै उद्योग कलकारखाना र विकास निर्माणमा मजदुर युनियन खोल्न बन्द गरिनुपर्छ । उद्योग बन्द गराएर माग राख्न दिनु हँुदैन । काम गरे पैसा पाउने र नगरे नपाउने नीति लागु गर्नुपर्छ । नेपालमा लगानी भित्र्याउन चाहिने पूर्वसर्त यिनै हुन् । पुरुषोत्तम घोरासैनीमाछापोखरी, बालाजुमाओवादीको पथमा एमालेकहिलेकाहीँ भन्नेहरू भन्ने गर्छन्, एमाले र माओवादी एउटै पार्टी हुन् । हेर्दा पनि लाग्छ, यी दुई पार्टी एउटै आमाले जन्माएका दुई भाइ छोरा हुन् र पैतृक सम्पत्तिमा अंशबन्डा नमिल्दामात्रै झगडा गरिरहेका छन् । दोस्रो संविधानसभा अघि तत्कालीन एमाओवादीले मेचीमहाकाली अभियान सञ्चालन गरेको थियो । उसले जुन ठाउँमा कार्यक्रम गर्छ, त्यही ठाउँमा जनलहर भयानक देखिन्थ्यो र त्यसैका आधारमा प्रचण्ड भन्थे, पहिलो संविधानसभाको चुनावमा हामीले हासिल गर्न नसकेको दुई तिहाइ मत यो संविधानसभाको निर्वाचनमा हासिल गर्नेछौँ । तर नतिजा त्यसको ठिक उल्टो आयो । अहिले एमाले त्यही बाटोमा हिँडेको छ । उसको उपस्थिति भएको ठाउँमा पनि जनलहर त्यस्तै देखिएको छ । उही वातावरणको पुनरावृत्ति भएको छ । मधेसमा आफ्नो बिग्रेको छवि सुधार्न मेचीकाली अभियान थाल्नु अघि उसले २१ जना मधेसी नेतालाई केन्द्रीय कमिटीमा समावेश गराएको छ । तर यो पार्टीभित्रको कुरा हो, यतिले मात्रै उसले मधेसवादी दलसँग बिग्रिएको सम्बन्ध सुधार्न सक्दैन । मोही माग्ने ढुङ्ग्रो लुकाउने भनेजसरी एमालेले अहिले सुरु गरेको यो अभियान आगामी स्थानीय तहको निर्वाचन लक्षित गरेर गरेको हो । यद्यपि उसले निर्वाचनसँग यो अभियानलाई जोडेको छैन । एकता अभियान भनिए पनि अहिले एमालेमा कुनै पार्टी समावेश भएको अवस्था होइन, उसले कहिलेको एकताको सन्दर्भ जोडेको हो, यो अवस्था अज्ञात छ । नाम जे दिए पनि आखिर यो एमालेको आफ्नो शक्ति देखाउने प्रयत्न नै हो । यसले उसलाई तत्कालीन एमाओवादीको जस्तैगरी पछारिदिन्छ कि माथि पुर्याउँछ, त्यो हेर्न केही समय पर्खनु पर्नेछ । सुजन देवकोटापालुङटार८, गोरखा"
प्रस्टीकरण,"हामी फरार भएका छैनौं२०७३ फागुन १५ गते कान्तिपुरको ४ पृष्ठमा प्रकाशित मेरिडियनमा टर्किसको शंकास्पद गतिविधि शीर्षकमा हाम्रो नामसमेत जोडी टर्किस नागरिकहरूले स्कुलहरूमा नेपालीमार्फत लगानी गरी शंकास्पद गतिविधिमा संलग्न रहेको भन्ने समाचार प्रकाशन भएकोप्रति हाम्रो ध्यानाकर्षण भएको छ । हामी टर्किस नागरिक हौं । बालुवाटारको मेरिडियन र बौद्ध मेरिडियनमा हाम्रो लगानी छैन । मेरिडियन एजुकेसनल इन्भेस्टमेन्ट कम्पनीमा हलिल छिनारको लगानी छ । सोही कम्पनीमार्फत क्यानोपी कलेजमा लगानी गरी सञ्चालन भइरहेको छ । रेन्वो मन्टेश्वरीमा पनि हलिल छिनारको लगानी छ । उक्त दुवै लगानी नेपाल कानुन बमोजिमको स्वीकृति लिई गरिएको हो । अनादोलु रेस्टुरेन्टमा ओल्जे सेनोलको लगानी छ । उक्त रेस्टुरेन्ट पनि कानुन बमोजिम स्वीकृति लिई सञ्चालनमा छ । मेहेम्मद दुज क्यानोपी कलेजमा लगानीकर्ताको प्रतिनिधिका रूपमा कार्यरत छन् । हामी कुनै प्रकारको शंकास्पद गतिविधिमा संलग्न छैनौं । हामी कहिल्यै कहीँबाट फरार भएका छैनौं र हुनुपर्ने कारण पनि छैन । कान्तिपुरजस्तो लोकप्रिय पत्रिकाले समाचारको सत्यता र आधिकारिकता नजाँची हाम्रो व्यक्तिगत मानमर्यादामा आँच आउनेगरी यस्ता आधारहीन समाचार प्रकाशन गरेकामा अत्यन्तै दु:खी छौं । हलिल छिनार, ओल्जे सनोलकाठमाडौंटर्किस लगानीका प्रमाण छन्टर्किस नागरिक हलिल छिनार र ओल्जे सेनोलको बालुवाटारको मेरिडियन र बौद्ध मेरिडियनमा लगानीको रहेको प्रमाण कान्तिपुर दैनिकसँग सुरक्षित छन् । छिनारको लगानी रहेको मेरिडियन एजुकेसनल इन्भेस्टमेन्ट र सेनोलको लगानी रहेको आनादोलु रेस्टुरेन्टको नामबाट माछापुच्छ्रे बैंकको खाता नम्बर २४०१५२४३४२७२८०१९ मा विभिन्न मितिमा बौद्ध मेरिडियनको खातामा रकम जम्मा गरिएका प्रमाण कान्तिपुर दैनिकसँग सुरक्षित छन् । बालुवाटार मेरिडियनमा पनि छिनार जनरल डाइरेक्टर रहेको विद्यालयले प्रकाशन गरेको बुलेटिनमै उल्लेख छ । मेहेम्मद दुज क्यानोपी कलजेको प्रतिनिधि भनिएको छ । सञ्चालन नै नभएको कलेजको कोठामा बसेर विद्यालयको गतिविधि सीसीटीभीमार्फत निगरानी किन गर्नुपर्यो ? विद्यालयमा टर्किसको गतिविधि रहेको शिक्षा विभागकै प्रतिवेदनमा लिपिबद्ध छ । संवाददाता"
"नेता, ट्रेजेडी र ऐना","मलाई राजनीतिक विषयमा चाख लाग्ने सन्दर्भ भनेको तिनको प्राज्ञिक प्रयोजन हो । राजनीति एउटा कर्म, पोएटिक्स र खेल हो, अङ्ग राजनीति हो र प्रदर्शनकारी कला हो भन्ने विषयमाथि अनेकौं प्रसङ्ग ल्याएर विद्यार्थीसँग छलफल गर्ने र लेख्ने लेखाउने कर्म भएको साहित्य विभागको प्राध्यापक भएकोले मलाई यदाकदा अखबारमा निस्केका लेखहरूले राम्ररी समाउँछन् । मलाई झलक सुवेदीको दि ट्रेजेडी अफ आरके मैनाली शीर्षकको नयाँ पत्रिका (२७ माघ ०७३) मा प्रकाशित लेख र द गार्डियन (२७ फेब्रुअरी २०१७) मा प्रकाशित डोनाल्ड ट्रम्पको मनस्थिति र उनले बोल्ने सत्यअसत्यको द्वैधतापछिको यथार्थबारे लेखिएको कार्ल सेडेस्ट्रमको लेखले चिन्तनशील बनाएर केही कुरा खोलिदिए, जसको बारे यो लेखमा केही छलफल गरेको छु ।आरके मैनालीको अहिले चर्चित राजनीतिक संस्मरण नलेखिएको इतिहासबारे लेख्न झलकले प्रयोग गरेको अङ्ग्रेजी समीक्षामा प्रयोग हुने अभिव्यक्ति दि ट्रेजेडी अफले एक जीवित राजनीतिज्ञ अनि उसको जीवनकथाबारे के कुरा खोल्छ भन्ने कुरामा मलाई चाख लागेको हो । यो अभिव्यक्ति शेक्सपियरको त्रासदीका पात्र ह्यामलेट, किङ लियर, ओथेलो अथवा इस्किलसको ग्रीक त्रासदी पात्र राजा इडिपसका चरित्रबारे छलफल गर्न प्रयोग गरिन्छ । झलकले यी शब्दको चयन गर्दै पश्चिमी साहित्य र दर्शनमा चर्चित अस्तित्ववादी विचारको प्रसङ्गबाट लेख सुरु गरेका छन्, जसमा उनको तर्क छ, मानिसले आफ्नो जीवन अनुभूतिबाट नै आफ्नो जीवनको अर्थ निर्धारण गर्छ । फ्रान्सेली भँपल सात्र्र, सोरेन किर्केगार्दका दर्शनहरूले प्रभावित विचारको प्रयोग अहिले पनि हुने गर्छ । एकजना आफ्ना फेलो राजनीतिज्ञ, उमेरले जेठा मानिसको जीवनगाथाबारे लेख्न उनले यो पश्चिमी दर्शन र समीक्षाको प्रसङ्ग निकालेको कुरा चाखलाग्दो छ । ट्रेजेडीको पात्रको स्वभावमा एउटा कुरा हुन्छ, त्यो हो, उसको क्रोनिक दोष । त्यसलाई ग्रीक ट्रेजेडीमा ह्यामर्सिया भनियो । शेक्सपियर र मोलेरका त्रासदीका पात्रहरू सबैमा त्यस्तो दोष हुन्छ, जसले गर्दा तिनीहरूको पतन वा विनाश हुन्छ । यो ह्यामर्सिया यस्तो हुन्छ, जुन ट्रेजेडीको पात्रले सुधार गर्न चाहँदैन । साथीभाइ, परिवार सबैले तिम्रो यो कारणले पतन हुन्छ भने पनि उसले त्यो कुरा छोड्न सक्दैन । आरकेले आफ्नो संस्मरणको निचोडमा जीवन र जगतबारे एकाध दार्शनिक र साहित्यिक लाग्ने कुरा लेखेका छन् । तिनले उत्तरमा चीनसँग सम्बन्ध सुधारेका र माओलाई भेटेर नेपालको भविष्यबारे एउटा अलग्गै मार्गचित्रको भिजन बनाएका बीपी कोइराला सधैं कम्युनिष्ट चीनबाट तर्सेका नेताको रूपमा चित्रण गरेको पुरानै कांग्रेस हेर्ने दृष्टिले बनिएको छ । आफ्ना कामरेडहरू र आफूलाई पनि उनले नबङ्गिने तर टुक्रा हुने फलामको रूपमा चित्रण गरेको कुरा आज चर्चित हुनसक्छ । तर उनले भनेझैं उनको र साथीहरूको ट्रेजेडीको ह्यामर्सिया के त्यही थियो त ? समीक्षकहरूको विचारमा आरकेको ह्यामर्सिया राजाले दिएको प्रलोभनमा पर्नु नै थियो, जुन कुरा अरू राजनेताहरूको पनि कमजोरी थियो । तर आरकेले संस्मरणमा एकाध अरू अस्तित्वजनिन कुराहरू पनि राखेका छन् । तिनको अर्थ अलिक अलग किसिमले हेर्नुपर्छ । तिनका विचारमामा नवचरित्रका कमजोरी, आस्था लिनु र त्यसको जीवनमा लामो अर्थ नरहनु, विश्वास लिनु, तर ती चिप्लिनु जस्ता विषयको पनि प्रयोग गरेको कुरा चाखलाग्दो छ । सोध्छौं, आरकेको ट्रेजेडी के उनको राजनीतिक अवसान नै हो त ? तर ट्रेजेडीको साहित्यिक अर्थ भने आरकेमा नलाग्न सक्छ । ट्रेजेडीको पात्र मानिसको प्रतिष्ठाको निम्ति लड्छ । ऊ आफू मरे पनि आफूभन्दा बलवान अदृश्य शक्तिसँग लडेर ढल्दै गर्दा, हेर यो मानिस अन्धशक्तिसँग हारेन, अदृश्य शक्तिसँग हारेन, यसले मानिसको देवता वा विशाल शक्तिसँग लड्ने सानै भए पनि सामथ्र्यको प्रयोग गर्यो भन्ने विचार ट्रेजेडीको पात्रलाई हेर्ने आधार हो । ट्रेजेडीको पात्रले अन्त्यमा ज्ञान झलमल्ल पाउँछ । तर त्यसपछि उसले बाँच्ने जीवन रहँदैन । शेक्सपियर भन्छन् त्यसपछि केवल मौनता थियो । अल्बेर क्यामुको पात्रले अन्त्यमा जीवन झल्यास्स बुझ्छ, तर भोग्ने जीवन रहँदैन । तर आरकेले भोगेको ट्रेजेडीको अर्को प्रसङ्गमा प्रश्नहरू सोध्छौं, के तिनले ट्रेजेडीका पात्रले जस्तै ज्ञान पाए, अनि आफूले भोग्ने जीवनको स्पेस र समय सकिएको देखे त ? तिनको संघर्षले के ट्रेजेडीको पात्रको संघर्षले जस्तै अरू वामपन्थी र उनका समकालीन मित्रहरूलाई छताछुल्ल ज्ञान र उज्यालो छर्छ त ? यो कुराले राजनीतिक चिन्ता र विश्वासजनिन दर्शनको छलफल अगाडि सारिदिन्छ । त्यो हो, के राजनीतिक पात्रहरू वा नेताहरूको जीवन ट्रेजेडी हो त ? मैले विश्वेश्वरप्रसाद कोइरालाको जीवनलाई त्यही कारणले नाटकलायक विषय छानेर सान्दाजुको महाभारत नाटक लेखेंँ, जसको विमल सुवेदीको निर्देशनमा थिएटर भिलेजमा लामो मञ्चन पनि गराएका थियौं । मैले कोइरालाका साहित्यिक कृति र तिनको अदालतको बयान आदि लिएर हेर्दा उनको राजनीतिक जीवनको अन्त्यमा ग्रीक शैलीको ट्रेजेडी देखिन । एक साधारण जनताका नेताको मुक्तियात्रा देखेंँ । आरकेलाई झलकले ट्रेजेडी दिएको कारण आरकेको जीवनमा उनले निजत्व र आफूलाई इतिहासको धारमा राखेर अलिक चित्त दुखेको व्यक्तिको रूपमा राखेको र प्रलोभनको ह्यामर्सिया भोगेको भन्नेमा देखिन्छ ।तर नेपालमा राजनेताहरूले एकअर्काको विषयमा बोलेका कुराले हाम्रो राजनीतिक र वामपन्थी राजनीतिको संस्कारबारे धेरै कुरा खोलिदिन्छन् । त्यो कुरा पनि हामीले हेरेर सामुहिक अनुभव र चेतनाको कुरा पनि उजागर गर्नुपर्छ । आरकेका जस्ता किताबकै लम्बाइमा लेखेका कुरा त्यति नभेटिए पनि वामपन्थी राजनेता र केही काङ्ग्रेस र पञ्चायतजनिन चिन्ताका राजनेताहरूले अरू मित्र नेताहरूका विषयमा बोलेका कुराले कस्तो दर्पण देखाउँछन्, त्यो चाखलाग्दो विषय छ । यो विषयमा चाख भएकोले अनेकौं प्रयोगको निम्ति मैले खासगरी दैनिक पत्रिकाहरूमा निस्केका नेताहरूका अन्तर्वार्ता र विचारहरूका कटिङ गरेर राखेको रहेछु । केही मात्र यहाँ राख्छु । नेपाली कम्युनिष्टका गुरु मानिने मोहनविक्रम सिंहका नजरमा संविधान बनाउन सकारात्मक प्रचण्ड, अस्थिर मोहन वैद्य, प्रस्ट राष्ट्रियताको चिन्तन भएका झलनाथ खनाल, संकीर्ण दृष्टिकोण भएका बिजुक्छे, सकारात्मक भूमिका खेल्ने ओली, अति महत्त्वाकांक्षा भएका बाबुराम, जे गरेर पनि सत्तामा जाने कमल थापा, भारतपरस्त उपेन्द्र यादव, भूमिकाविहीन नेपाल र पौडेल, सिद्धान्त नमान्ने चित्रबहादुर केसी र पदलोलुप देउवा देखिन्छन् । मोहनविक्रमले अर्को ठाउँमा पुष्पलाललाई कांग्रेसपरस्त र मदन भण्डारीलाई दक्षिणपन्थी अनि निर्मल लामालाई भूत चढ्ने कामरेड भनेका छन् । अर्का नेता झलनाथ खनालका आँखामा तिनै वैद्य दर्शन र संस्कृतिमा अगाडि छन् भने मोहनविक्रम पुरानै अडान राख्ने आदरणीय पात्र हुन् । प्रचण्ड राष्ट्रियतामा कमजोर हुन् भने देउवा बुझ्नै गाह्रो व्यक्ति हुन् । तर महन्थ ठाकुर इमानदार तर सधैं भावुक मानिस हुन् भने ओली अहिले बलिया पहिले लुरे नेताका रूपमा चित्रित छन् । शेखर कोइरालाका नजरमा प्रचण्ड क्षमताको दुरुपयोग गरिरहेका नेता हुन् भने देउवा आफ्नो फाइदा जान्ने नेता हुन्, बाबुराम डगम्याटिक हुन् भने रामचन्द्र सानो मनका ठूला नेता हुन् । मोहनचन्द्र अधिकारीको आत्मदृष्टि चाखलाग्दो छ । उनले गणेशमान सिंहले मलाई नेपालको मण्डेला भन्नुभयो भन्ने सम्झना गरेका छन् । राजनेताहरूले आफूलाई र मित्रलाई कसरी हेर्छन्, किन त्यसरी हेर्छन् भन्ने कुरा दार्शनिक विषय नै हो । तर म यहाँ सरलताको निम्तिमाथि भनेको कार्ल सेडेस्ट्रमको द गार्डियनको लेखमा उठेका एकाध कुरा ल्याएर यो लेख अन्त्य गर्न चाहन्छु । म युवक हुँदा माक्र्सवादी कुरादेखि कसरी सकारात्मक विचार राख्नुपर्छ भन्ने कुरासम्म पढ्थेंँ । मैले पढेको एउटा त्यस्तो किताब नर्मन भिन्सेन्ट पिलेको सकारात्मक सोचको शक्ति (१९५२) थियो । त्यो किताबको कुरा एउटा पश्चिमी व्यक्तिवादी बुर्जुवा चिन्तन हो भन्ने लागेर पछि मैले त्यो छोडेर सकारात्मक सोचको निम्ति महात्मा गान्धीका विचार पढ्न सुरु गरेको हुँ । तर अकस्मात गार्डियनको लेखमा डोनाल्ड ट्रम्पले असत्य कुराको वरण गरेको कुरा बुझ्न तिनै भिन्सेन्ट पिलेको कुरा उठेको देखेर चकित परेंँ । पिलेलाई लिएर नै सायद ट्रम्प भन्छन्तिमीलाई घाम चाहियो भने घाम लागेको पुकारा गर, त्यसको चित्र खिच अनि दरदरी झरीमा पनि भन, अहा क्या घाम लागेको छ । तर विश्वको सर्वशक्तिवान मानिसले पिलेको सल्लाहले काम गर्दा विश्वकै विनाश हुनसक्छ । साधारण अर्थमा भन्दा इतिहास बदल्ने दर्शन र क्रान्तिलाई वरण गर्नेहरूले आत्मरति र वञ्चनामा काम गर्नु, आफ्नो दर्पणभित्र आफूले चाहेको अनुहारमात्रै हेर्ने चाहना राख्नु राजनीति होइन । सक्नेले त्यसलाई साहित्यमा चित्रण गर्लान् । राजनेताहरूका आफ्ना निजी चिन्ताहरू तिनले अरू नेताबारे भनेका कुराबाट धेरै बुझिन्छ । नेपालमा २०४७ सालको परिवर्तनपछि राजनेतामाथि आम मानिसका जिज्ञासा बलिया थिए । तिनका जीवनी लेखिए, असफलै भए पनि तिनका फिल्म बनिए । पछिल्लो समयमा खासगरी कम्युनिष्ट राजनेताहरूका आत्मदृष्टि र आफ्ना राजनीतिबारे राजनीतिक सहकर्मीकै अनुहारबाट हेर्ने वा अधिचेतनाहरू जन्मेका छन् । सायद नेपाली राजनीतिक चिन्तनमा यो निकै ठूलो परिवर्तनको सङ्केत हो । राजनेताहरूले झलमल्ल देखेको उज्यालोमा अरू हिँड्नसके भनेमात्र त्यसको अर्थ हुन्छ ।"
चीनको ओबोर रणनीतिमा नेपाल,"विशाल भारतीय बजारका लागि आवश्यक लगानी र उत्पादनहरू प्रवाह गर्न चीनका लागि भरपर्दो ढोका नेपाल नै हो ।ची न, भारत र नेपालबीचको सम्बन्धमा केही समययता अलि बढी उतारचढाव देखिएको छ । संवाद र सतर्कताको सेरोफेरोमा घुमिरहेका कूटनीतिक चालहरूले यो क्षेत्रमा दूरगामी असरहरू पार्ने निश्चितप्राय: छ । अघिल्लो साता चीन र भारतले बेइजिङमा रणनीतिक संवाद आयोजना गरे । चीनभारत रणनीतिक संवाद नाम दिइएको यो बैठकमा दुवै देश अपेक्षित मुडमा बसेका थिए । अर्थात् चीन भारतसँग केही लचिलो र थप सहजतासाथ संवाद गर्न उत्सुक देखिन्थ्यो । त्यसको कारण एउटै छ चीनलाई चिढ्याइरहेका शक्तिहरू जापान र अहिले अमेरिकी राष्ट्रपति डोनाल्ड ट्रम्पसँग भारत नजिकिंँदो छ । उता बैठकमा सहभागी भारतीय विदेश सचिव जयशंकर आफ्ना भूराजनीतिक स्वार्थहरूलाई अझै प्रस्टसँग राख्न सतर्कतापूर्ण मुडमा देखिए । उनले बेइजिङ उड्नु अघि भारतीय सञ्चार माध्यममा भनेका थिए, हामी सार्वभौमिकताको कुरा छाडेर ओबोर प्रवेशमा हतार गर्दैनौं । चीनपाकिस्तान इकोनमिक करिडोरलाई लिएर खुला रूपमा असन्तुष्टि जनाउँदै आएको भारतले रणनीतिक संवादमा पनि यो कोरिडोरले आफ्नो सार्वभौमिकतामा चुनौती भएको कुरा दोहोर्याउन पुग्यो । यही मुद्दा देखाएर भारत चीनले प्रस्ताव गरेको बहुआयामिक वान बेल्ट वान रोड (ओबोर) इनिसिएटिभमा प्रवेश गर्न आनाकानी गर्यो । यसरी यो रणनीतिक संवादलाई दुई मुलुकले एकअर्काका चासो दोहोर्याएर सुन्ने अवसरको रूपमा मात्रै उपयोग गर्न पुगे ।दुवै पक्षबीच अविश्वास कायमै रहँदा अबको दुई महिनापछि हुनलागेको ओबोर इनिसिएटिभ समिटमा भारतको उच्चस्तरीय सहभागिता नहुने देखिएको छ । ब्रिटिस साम्राज्यको औपनिवेशिकता व्यहोरेको र त्यसैमा आधारित सतर्कतापूर्ण कूटनीतिमा चलेको भारतका लागि चिनियाँ प्रस्ताव सहज हुने कुरा पनि थिएन । त्यसैले धेरै चिनियाँ कूटनीतिक विश्लेषकहरू सतर्क रहिरहन चाहने भारतीय मानसिकतालाई संवादमार्फत खोल्नु ओबोरको मुख्य चुनौती हुने ठान्छन् । के उसो भए कास्मिर मुद्दामा जकडिएको चीनभारतपाकिस्तान सम्बन्धमा जस्तै यतापट्टि हिमालय क्षेत्र हँुदै ओर्लिन थालेको चीनलाई भारतले यसपटक नेपालमार्फत रोकिरहन सक्ला त ? यसको उत्तर सहज छैन । यसका लागि भारतीय सतर्कता तोड्न नेपालमा चिनियाँ सक्रियता कतिसम्म अगाडि आउँछ, त्यसमा धेरै कुरा भर पर्नेछ । किनभने अघिल्लो साता नै नेपालले परराष्ट्र मन्त्रालयमा अड्किएको ओबोर इनिसिएटिभ फ्रेमवर्कमा प्रवेशसम्बन्धी चिनियाँ प्रस्तावको घुमाउरो जवाफ पठाएको छ । नेपालले ढिलोगरी पठाउनु र त्यसमा थप प्रस्टीकरण चाहनुलाई केही चिनियाँ विश्लेषकहरू भारतीय सतर्कतासँग जोडेर हेर्छन् । किनभने अहिलेको सरकारलाई भारतीय स्वार्थको विस्तारका रूपमा हेर्नेको संख्या कम छैन । भारतीय सतर्कताका बाबजुद चीनले लिएको ओबोरको रणनीतिक आयामबाट नेपालले कसरी फाइदा लिनसक्छ भन्नेमा थप बहस आवश्यक छ । ओबोर रणनीति र लक्ष्यमाथि बहुआयामिक व्याख्याहरू छन् । अहिले यसका केही रणनीतिक पक्षहरूलाई नियालौं । चिनियाँ राष्ट्रपति सी जिनपिङको घोषित लक्ष्य छ सन् २०५० सम्ममा चिनियाँ सभ्यताको उच्चतम लक्ष्यलाई पुन: प्राप्त गर्नु, जसले चिनियाँ सपनाको नाम पाइसकेको छ । त्यसैलाई पुरा गर्ने माध्यमको रूपमा सिल्क रोड, एसियाली पूर्वाधार विकास बैंकदेखि ओबोर इनिसिएटिभको कार्यान्वयन सुरु भएको हो । यसमध्ये ओबोर इनिसिएटिभको वास्तविक कार्यान्वयनका आधारहरू यही दुई महिनापछि बेइजिङमा हुने मे समिटमा सार्वजनिक गर्ने चिनियाँ तयारी छ । उक्त समिटमा ओबोर इनिसिएटिभ कार्यान्वयनको खाका कसरी आउँदैछ भन्ने बुझ्न यसका रणनीतिक पक्षहरूलाई केलाउनुपर्छ । समसामयिक चिनियाँ कूटनीतिका प्राध्यापक वाग लीलाई मैले यसबारे सोधेको थिएँ । उनी भन्छन्, ओबोर इनिसिएटिभलाई बाह्य र आन्तरिक रणनीतिसँग जोडेर हेर्नुपर्छ । बाह्य रूपमा चीनको उदयलाई सामना गर्न या त्यसलाई हुर्कन नदिन साविकको महाशक्ति अमेरिका र उसका साझेदारहरूले जुनसुकै बेला पनि गर्नसक्ने गडबडीलाई सामना गर्नेगरी तम्तयार बस्नुपर्छ भन्नेमा चिनियाँ नेतृत्व केन्द्रित देखिन्छ । त्यो गडबढी भनेको व्यापारको विश्वव्यापीकरणमा सुनिश्चित गरिएका सामुद्रिक तथा सामरिक मार्गहरू हुन् । यस्ता सामुद्रिक मार्गमा हुनसक्ने अवरोधले चिनियाँ रणनीतिक स्वार्थमा सिधै प्रहार गर्छ । साउथ चाइन सी होस् या इस्ट चाइना सीमा उठेका तथा देखिएको विवादमा अमेरिका, जापान र अहिले भारतको कसिंँदो गठबन्धन यसकै लागि हो भन्ने चिनियाँ बुझाइ छ । त्यसको विकल्पको रूपमा सडक र रेल्वेमार्फत मध्यएसिया हँुदै युरोप र हिमालय पार गरी दक्षिण एसियामा फैलनु ओबोर इनिसिएटिभको बाह्य रणनीतिक उद्देश्य हो ।बाह्य आयामहरू आन्तरिक रूपमा एकआपसमा गाँसिएका छन् । प्रा वाग लीका अनुसार, यो न्युज अर्थात् एनईडब्लुएस रणनीतिमा आधारित छ । एननर्थ अर्थात् उत्तरी क्षेत्रलाई स्थिर राख्दै ऐक्यबद्धता जनाउनु, ईइस्ट अर्थात् पूर्वी क्षेत्रलाई शान्त राख्ने प्रयास गर्नु, डब्लुवेस्ट अर्थात पश्चिम भएर दौडिनु । र एससाउथ अर्थात् दक्षिणमा गतिशील भइराख्नु । यसलाई विस्तृत रूपमा हेर्दा, एननर्थ अर्थात् उत्तरमा मंगोलिया र रूस पर्छन् । मंगोलिया हँुदै रूससम्म आर्थिक करिडोर निर्माण गर्नु र रूससँग सैन्य तथा हवाई प्रविधिमा साझेदारी बढाउनमा चिनियाँ ध्यान केन्द्रित छ । आन्तरिक रूपमा उत्तरी प्रान्तहरूमा रहेको चिनियाँ कम्युनिष्ट पार्टीको राष्ट्रवादी धारलाई मजवुत पार्दै त्यहाँ रहेका औद्योगिक र खनिजजन्य कच्चा पदार्थलाई बढीभन्दा बढी उपयोग गर्ने । ईइस्ट अर्थात् पूर्वी क्षेत्रमा कोरियाली प्रायद्वीप र जापान पर्छन् । त्यो क्षेत्र सबभन्दा बढी समस्याग्रस्त छ । जापानसँग पुस्तैनी वैरभाव छ । कोरियाको उथलपुथलमा अमेरिका सिधै संलग्न छ । त्यहाँ उत्पन्न हुने जुनसुकै असरलाई सामना गर्न धेरै मिहिनेत गर्ने चिनियाँ रणनीति छ । त्यहाँ द्वन्द्वलाई सकेसम्म पन्छाउँदै संवादमै टिकेर अघि बढ्ने रणनीति देखिन्छ । आन्तरिक रूपमा पूर्वी क्षेत्रमा केन्द्रित ठूलो परम्परागत उद्योगलाई पश्चिम क्षेत्रमा सारेर यहाँ नयाँ सामरिक महत्त्वका उद्योगहरू स्थापना गर्ने तयारी छ । कपडा, मेसिनरी, उपभोग सरसामान उत्पादन गर्ने उद्योगलाई पश्चिमी क्षेत्रमा सार्ने र यस क्षेत्रमा जहाज, रेल्वे तथा रोबोटिक उद्योगहरूको स्थापना गर्ने । यसका लागि उत्तरपूर्वी प्रान्तहरूलाई जोडेर विकास गर्ने रणनीति देखिन्छ । यही क्षेत्रमै साविकका बोइङ तथा एयर बसभन्दा ठूलो आकारका यात्रुवाहक जहाज निर्माणका लागि रूससँग संयुक्त आयोजना अघि बढाइएको छ । डब्लुवेस्ट अर्थात् पश्चिम भएर दौडिँदा बाह्य रूपमा सिन्जियाङ हुँदै मध्यएसिया र युरोप पुग्ने । तेलको निर्वाध आपूर्तिका लागि पाकिस्तान करिडोर हँुदै इरान, मध्यपूर्व र अफ्रिका पुग्ने खाका छ । यसैगरी तिब्बत हँुदै हिमालय पार जाने योजना पनि यसमै पर्छ । यसो गर्दा बाहिर फैलन सकिने र पश्चिमी क्षेत्रमा विकास गरी आन्तरिक सन्तुलन मिलाउन सकिने चिनियाँ बुझाइ छ ।तर यसरी पश्चिममा सार्ने भनिएको उद्योगहरूका लागि तिब्बतको वातावरण, जनशक्ति र बजारका कारणले पनि त्यति सहज छैन । त्यसैले तिब्बत हुँदै हिमालय पार हुने रेल्वे र सडक पूर्वाधारले नेपाल जोडेपछि चिनियाँ लगानी नेपाल हुँदै भारततर्फ सर्दै जानेछ । भारतको विशाल र आधुनिक हुँदै गएको बजारका लागि आवश्यक लगानी र उत्पादनहरूको प्रवाहका लागि नेपाल नै भरपर्दो ढोका हो भन्नेमा चिनियाँहरू अल्मलिएको देखिँदैन । तर त्यसका लागि नेपालको आन्तरिक राजनीतिका हकमा भारतलाई नचिढ्याउने र भरपर्दो स्थायी शक्ति खोज्ने चिनियाँ रणनीति खुलेर प्रकट हुनलागेको छ । अब एससाउथ अर्थात् दक्षिणलाई हेरौं । चीनको दक्षिणमा विवादास्पद साउथ चाइना सी, ताइवान र पूर्वी एसियाली देशहरू पर्छन् । साउथ चाइना सीमा हुनसक्ने द्वन्द्वलाई सकेसम्म पर धकेल्दै आफ्नो सामरिक क्षमता बढाउने रणनीति देखिन्छ साउथ चाइना सीमा पुरै अवरोध नहँुदासम्म चुपचाप सामरिक क्षमता विकास गर्ने र सँगसँगै पश्चिम क्षेत्रमा उच्च गतिमा सडक र रेल्वे विकास गर्ने । साउथा चाइना सीमा अवरोध आइहालेमा उत्तरपूर्व र दक्षिणको निर्यात व्यापारलाई पश्चिम क्षेत्रको स्थलमार्ग हँुदै युरोपसम्म विस्तार गर्ने । यसैगरी फिलिपिन्स, भियतनाम र अन्य दक्षिणपूर्वी एसियाली देशहरूसँगको विवादलाई बहुपक्षीय अर्थात् अमेरिकी संलग्नताबिनै समाधान गर्ने चिनियाँ रणनीति छ । र आन्तरिक रूपमा सबभन्दा बढी आधुनिक निर्यातजन्य र वित्तीय सेवा उद्योग रहेका दक्षिणी क्षेत्रहरू सांघाई, फुजियान लगायतका प्रान्तहरूले पश्चिमी प्रान्तहरूलाई सघाउनैपर्ने नीतिगत व्यवस्थाहरू थप सक्रिय पार्ने भन्ने छ । यसले पश्चिमी क्षेत्रका लागि लगानीको खाँचो टर्नेछ । यसै नीतिअनुसार धेरै दक्षिणी चिनियाँहरू लगानीका प्रस्ताव बोकेर नेपालसम्मै पुगिसकेका छन् । यसरी ओबोर इनिसिएटिभका रणनीतिक पक्षहरू केलाउँदा जतिसुकै सतर्कता अपनाउन या टार्न खोजे पनि यसका प्रभावबाट कुनै छिमेकी सहजै उम्किन सक्ने देखिँदैन । त्यसैले यसबाट समयमै फाइदा लिन प्रयास गर्नु नै अहिलेको आवश्यकता हो ।न्यौपाने चीनको जिलिन युनिभर्सिटीमा जनकूटनीति विषयमा पोस्ट ग्रयाजुएट गर्दै छन् ।"
वैदेशिक रोजगारीमा सूचना प्रवाह,"वैदेशिक रोजगारको इतिहास नेपालको सन्दर्भमा आन्तरिक द्वन्द्वपश्चात् मौलाएको देखिन्छ । वैदेशिक रोजगार नेपाली युवाका लागि एउटा गतिलो गन्तव्य भएको छ । यद्यपि भारतको बजारमा कामदारको रूपमा काम गर्न गएकालाई वैदेशिक रोजगारीका रूपमा हेर्ने परम्परा नेपालमा विकास भएको छैन र यो एउटा बहसको विषय भएको छ किनभने पैसा त भारतबाट पनि नेपालमा भित्रिरहेको छ । वैदेशिक रोजगारले हाम्रो देशमा सकारात्मक तथा नकारात्मक छाप छोडिरहेको छ । ४० लाख नेपाली श्रमिक वैदेशिक रोजगारमा संलग्न भई काम गरिरहेको तथ्यांक हामीसँग छ । वैदेशिक रोजगारका मुख्य कारण रोजगारीको अभाव, राजनीतिक अस्थिरता जेजे भने पनि नेपाली युवामाझ वैदेशिक रोजगारको आकर्षण बढ्दो छ । यसको कारणले नेपालमा विप्रेषणको प्रवाहमा वृद्धि भएको देखिन्छ जसले गर्दा दैनिक उपभोग्य जीवनमा, स्वास्थमा तथा शिक्षामा सकारात्मक परिवर्तन भएको विभिन्न अध्ययनले पुष्टि गरिसकेको छ । महिलाहरू घरमुली भएर घर सम्हाल्न सक्ने भएका छन् भने बालबालिकाको शिक्षाको गुणस्तरमा विकास भएको छ ।यो आर्थिक वर्षमा ५ लाखभन्दा बढी नेपाली युवाले श्रम स्वीकृति लिएको देखिन्छ । अन्य अवैधानिक तवरबाट अथवा भारतलगायत देश हुँदै कामको खोजीमा गएका कामदारको संख्या यसमा उल्लेख छैन । त्यसकारण बाहिरिनेको संख्या योभन्दा बढी नै छ भनी अनुमान गर्न सकिन्छ । वैदेशिक रोजगार प्रवद्र्धन बोर्डबाट १ हजारभन्दा बढी मृतकका परिवार आर्थिक क्षतिपूर्तिबाट लाभान्वित भएको देखिन्छ । त्यसैगरी ५०० भन्दा बढी बिरामीले उपचार खर्च प्राप्त गरेको देखिन्छ । तर अझ पनि गाउँगाउँसम्म जनमानसमा नेपाल सरकारमार्फत आर्थिक सहयोग पाउन सकिन्छ भन्ने जानकारी छैन । त्यसैले पनि यस किसिमको सूचना सर्वसाधारणसमक्ष पुर्याउन जरुरी छ । अन्योल र पर्याप्त जानकारी अभावमा आर्थिक सहायता लिनबाट परिवारहरू वञ्चित छन् ।यद्यपि वैदेशिक रोजगारमा जानेमा अधिकांश अदक्ष कामदारको बाहुल्य छ । वैदेशिक रोजगारमा माग भएबमोजिम सीपमूलक तालिम लिएर सम्बन्धित देशको नियमकानुनबारे जानकारी लिएर, आफूले काम गर्न जाने कम्पनीबारे विस्तृत जानकारी लिएर, आफूले पाउनुपर्ने तलबसुविधाका बारेमा सही सूचना लिएर, सबै कागजात सही तरिकाले जाँचबुझ गरेर आफूसँग राख्न पनि जरुरी छ । त्यसैगरी एकप्रति परिवारका सदस्यलाई दिनेदेखि सम्बन्धित निकायको नम्बर तथा अन्य विषयमा जानकार नभई कामदार बिदेसिने प्रचलन पनि उत्तिकै छ । किनभने वैदेशिक रोजगारमा जानेमा एसएलसीभन्दा कम शैक्षिक योग्यता भएका, १८४४ उमेर समूहका, निम्नमध्यम वर्गका, ग्रामीण क्षेत्रका तथा अदक्ष कामदारको बाहुल्य छ । वैदेशिक रोजगारमा जान मानसिक, पारिवारिक, सामाजिक तथा आर्थिक रूपमा तयार भई निर्णय गर्नुपर्छ । वैदेशिक रोजगारमा जान चाहने जोकोहीले सहज रूपमा आधिकारिक सूचना प्राप्त गरून् भन्ने उद्देश्यले विभिन्न जिल्लामा वैदेशिक रोजगारसम्बन्धी सूचना केन्द्रको स्थापना भएको छ । वैदेशिक रोजगारमा जानुपूर्व, विदेश जाँदाको अवस्था, विदेशमा काम गर्दाको अवस्था, नेपाल फर्केर आएपछि तथा विदेशमा काम गर्दाको अवस्थामा अंगभंग हुँदा, मृत्यु हुँदा तथा विदेशमा अलपत्र परेमा भनेबमोजिमको काम, तलब, भत्ता नपाएको लगायत अन्य अवस्थाबारे केके कुरामा ध्यान दिनुपर्छ ? सम्बन्धित निकाय कहाँ कहाँ छन् र कुन कुन हुन् भन्नेबारे सम्पूर्ण जानकारी लिन जरुरी छ । कामदारले अपनाउनुपर्ने प्रक्रिया तथा के गर्ने, के नगर्ने तथा सम्बन्धित कागजातबारे पनि जानकारी लिन आवश्यक छ ।सूचना केन्द्र सञ्चालन गर्न विभिन्न सूचना, शिक्षा र सञ्चारका सामग्री, वृत्तचित्र निर्माण भएका छन् तर सम्प्रेषणको सन्दर्भमा सबैमा समन्वयको कमी देखिन्छ । नेपालमा जति पनि सञ्चालनमा आएका वैदेशिक रोजगारीसम्बन्धी सूचना केन्द्र छन्, केन्द्रीय स्तरबाट ती केन्द्रसँग अनुगमन, अवलोकन हुन सकिरहेको छैन । केन्द्रले प्रदान गरिरहेको सेवामा प्रभावकारी रूपमा एकरूपता अपनाउन सकिएको छैन । त्यसैगरी वैदेशिक रोजगार सूचना तथा परामर्श केन्द्र, सूचना केन्द्र राहदानी विभाग, श्रम डेस्क, त्रिभुवन अन्तर्राष्ट्रिय विमानस्थल लगायत जिल्लामा सञ्चालित सूचना केन्द्रको कार्यप्रणाली तथा सूचना प्रवाहमा एकरूपता ल्याउनु साथै केही सूचना केन्द्रलाई नमुनाका रूपमा स्थापित गर्न सकेमा अन्य सूचना केन्द्रको पनि क्षमता विकास गर्न सजिलो हुनेछ । किनभने गाउँस्तरमा वैदेशिक रोजगारमा जानका लागि इच्छुक व्यक्तिका लागि भरपर्दो व्यक्ति भनेको एजेन्ट नै हो । एजेन्टको सम्पर्कपश्चात् मात्र म्यानपावर एजेन्सीसम्म आइपुग्न सकिन्छ । कामदारले सूचना एजेन्टका भरमा मात्र पाइरहेका हुन्छन् जुन कतिपय अवस्थामा अपुग हुन्छ ।"
छोरीलाई अंश,"पाँचवटी छोरीपछि छोरो जन्मियो । उनले ठूलो भोज गरे । गाउँभरिकालाई बोलाएर मीठोमीठो खुवाए । सुत्केरी उकास्न खसी काटे । पाँचौं छोरी जन्मिँदा अवस्था ठीक उल्टो थियो । छोराको आसमा रहेका उनी फेरि पनि छोरी नै जन्मिँदा खङ्ग्रङ्ग भए । त्यसको रिस श्रीमतीसँग पोखे । उनलाई गुन्द्रुक र ढिँडो पकाएर खान दिए । अर्कोपालि जब छोरो जन्मियो, अनि मात्र उनको रिस मर्यो ।छोरो २० वर्षको हुँदा श्रीमती बितिन् । त्यही छोरामाथि सौतेनी आमाले दुव्र्यवहार गर्ली भन्ने चिन्ताले उनले अर्को बिहे गरेनन् । छोरीहरूको बिहे भइसकेको थियो । छोराको पढाइ तीव्र गतिमा गइरहेको थियो । छोरा २४ वर्षको हुँदा धुमधाम बिहे गरिदिए । तराईमा केही बिगाहा जमिन जोडेकै थिए । खानलाउन र पैसा खेलाउन खास खाँचो थिएन । उनी ढुक्कले चलिरहेका थिए । छोराबुहारी राजधानी गए, उतै काम गर्न थाले । एक दिन आएर छोराले भनेछ, तपाईंको सेखपछि यो सम्पत्ति अर्कैले खान सक्छ, बरु बेलैमा मेरो नाममा पास गरिदिनुहोस् । तपाईंलाई बाचुन्जेल म हेरिहाल्छु । उनले छोराले भनेभने ठाउँमा सहर्ष ल्याप्चे लगाइदिए । छोराले त्यो जग्गा बेच्यो । काठमाडौंमा जग्गामै पैसा हाल्यो । कमाउन, बढाउन थाल्यो । क्रमश: करोडपति भयो । उनी भने वृद्धाश्रममा भेटिए ।आश्रमको पेटीमा तपतप आँसु झार्दै उनले पछुतो गरे, मैले छोरा र छोरीबीच भेदभाव गरें । चिन्न सकिनँ । जन्मिँदै छोरीमाथि दुव्र्यवहार गरें । सम्पत्ति छोराकै हो भन्ने ठानें । छोरीलाई पनि हेर्नुपर्छ भन्ने कहिल्यै सोच्न सकिनँ । त्यसैको पाप अहिले भोगिरहेको छु । उनको वृद्धाश्रम यात्रा केही वर्षको दु:खद जीवन भोगाइपछि तय भएको थियो । बुहारीले तथानाम मुख छाड्थी, चुइँक्क बोल्यो भने छोराले मुख च्यातिदिन्छु भन्थ्यो, उनले सुनाए, पछिपछि त कुटपिटै गर्न थाले । केही उपाय नलागेर यहाँ आएँ ।खुसीको संयोग बुवा आश्रममा बस्न थालेको थाहा पाएर तिनै छोरी भेट्न गइछिन्, जो जन्मिँदा उनले श्रीमतीलाई गुन्द्रुकढिँडो खुवाएका थिए । उनको जन्मप्रति ग्लानि गरेका थिए । जो जन्मिँदा हर्षबढाइँ गरिएको थियो, त्यही छोराले घर निकाला मात्र गरेन, बुवालाई भेट्न गएको निहुँमा दिदीसँग बोल्नै छाडेछ । तिहारसम्म माया मारेछ । अहिले नारी दिवस सप्ताह चलिरहेछ । संसारभरि नारी अधिकारका फरकफरक पाटाबाट बहस भइरहेका छन् । नेपालमा पनि धेरै गोष्ठी, सेमिनार र अन्तरक्रिया भइरहेका छन् । नारीका नाममा आएको डलर कतै नारीद्वारा त कतै पुरुषद्वारा ढंग पुर्याएर खर्च भइरहेको छ । तर, कहींकतै एउटा विषय उठेको खासै पाइँदैन, त्यो हो छोरीलाई पनि पैतृक सम्पत्तिमा बिनासर्त समान अधिकार । नेपालको संविधानको धारा ३८ मा महिलाको हक प्रत्याभूत गरिएको छ । त्यसको (१) मा प्रत्येक महिलालाई लैंगिक भेदभावबिना समान वंशीय हक हुनेछ भनिएको छ । त्यसकै (६) मा भनिएको छ, सम्पत्ति तथा पारिवारिक मामिलामा दम्पतीको समान हक हुनेछ । संविधानको भेदभावबिना समान वंशीय हक को व्यवस्थालाई घुमाएर सम्पत्तिमा छोराछोरीको समान अधिकार बुझ्न सकिएला, भिन्दै कुरा । तर, वास्तविकता भिन्न छ । यतिका भरमा छोरीले सम्पत्तिमा समान हक पाउन सक्दैनन् । र, छोरीले जबसम्म पैतृक सम्पत्तिमा बराबर हक पाउँदैनन्, तबसम्म हाम्रो समाज रूपान्तरण हुँदैन । अर्थात्, बाबुआमाले पनि साँचो अर्थमा सुख पाउँदैनन् ।नारीका दुइटा पाटा छन् छोरी नारी र बुहारी नारी । बुहारीलाई सम्पत्तिमा जति बढी हक छ, छोरीलाई त्यति छैन । संविधानले पनि छोरीलाई भन्दा बुहारीलाई बढ्ता अधिकार दिएको छ । छोरालाई पढाइमा राम्रो खर्च गर्ने, त्यही छोराका लागि जोगाइदिन छोरीका जरुरी काममा पनि खर्च नदिने अभिभावक धेरै छन् । छोरो नजन्मिुउन्जेल जति पनि छोरी थप्नेहरू धेरै भेटिन्छन् । त्यसभन्दा दु:खद पक्ष, भ्रुणमै छोराछोरी पहिचान गरी गर्भपतन गराउने क्रम बढ्दो छ । यसमा बाबुभन्दा आमाको रहरले बढ्ता काम गरेको छ । महिलालाई नै छोरीको भर छैन । अर्थात्, छोरा नै चाहिने, छोरीले वंशको निरन्तरता नदिने मान्यता राख्ने बढ्ता महिला नै छन् । ठीक उल्टो महिलाको जिन्दगी भने नियन्त्रणै नियन्त्रणमा गुज्रिन्छ सानामा अभिभावकको, बिहेपछि लोग्ने र उसको परिवारको अनि वृद्धा भएपछि छोराबुहारीको । उनीहरू स्वतन्त्र हुन नसक्नुको कारण उही हो सम्पत्तिमा हक नहुनु । अभिभावकले अर्काको घर जाने, उतैको मानो खाने ठान्छन् । लोग्ने र परिवारले ल्याइते का नजरले हेर्छन् । बुढेसकालमा छोराबुहारीले दु:ख गरेर स्याहार्नुपर्ने बोझका रूपमा लिन्छन् । सबैका हकमा यो लागू हुँदैन । तर, खोज्दै जाँदा यसलाई भोग्ने समाजमा धेरै पाइन्छन् । उपल्लो कालमा बढ्ता नियन्त्रणको जिन्दगी व्यक्तित गर्ने नारी लाखौं छन् ।त्यसकै परिणाम धेरै बुवाआमा वृद्धाश्रममा छन् । तीमध्ये ठूलै संख्या घरमा छोरीबुहारी सम्पत्ति हुँदाहुँदै शरण पर्न गएका हुन् । कतिपय त घरबाट लखेटिएका हुन् । कतिपयले सन्तानलाई सुम्पेको अथाह सम्पत्ति उनीहरूले जिन्दगीभरि रगत पसिना बगाएर जुटाएको हो । आफ्नै पौरख अन्तत: उनीहरूको आफ्नो छैन । आफ्नै सन्तान आफ्नाजस्ता छैनन् । खाईनखाई हुर्काएका सन्तान नै बैरी भएका छन् । त्यसको कारण पनि सम्पत्तिमा उत्तराधिकार तोक्ने प्रचलन भएर हो । त्यो पनि छोरालाई मात्र । कतिपयका छोराले भएको सम्पत्ति बेलैमा अंशबण्डा गराएर लिन्छन्, बाबुआमालाई रित्तै पार्छन् । कसले पाल्ने नाममा अन्त्यमा बाबुआमालाई नै मिल्काइदिन्छन् ।उही नारी बुहारी कठोर होलान्, छोरी पक्कै कठोर हुन सक्दैनन् । छोरीलाई समान माया र अधिकार दिनुहोस्, कहिल्यै दु:ख पाउनुहुने छैन ।"
तीन भारतीय पक्राउ,"हेटौंडा (कास) ठूलो परिमाणको चरेस र गाँजासहित प्रहरीले आइतबार तीन भारतीयलाई पक्राउ गरेको छ । १ सय २५ केजी चरेस र ६२ केजी गाँजासहित भारत मोतिहारीका मेराज साह, मिथलेश सहनी र मनोजकुमार यादव पक्राउ परेका हुन् । हेटौंडाको रातोमाटे चेकपोस्टका प्रहरीले काठमाडौंबाट रक्सौलतर्फ गइरहेको बीआर २९ बी ७१४१ नम्बरको भारतीय जिप रोकेर चेकजाँच गर्ने क्रममा छतमुनि फल्स बटम बनाई २ सय १७ वटा प्लास्टिकमा प्याक गरेको चरेस फेला पारेको थियो । सुराकीका आधारमा चरेससहित साह र सहनीलाई पक्राउ गरिएको प्रहरी उपरीक्षक वसन्तकुमार लामाले बताए । बरामद चरेसको बजार मूल्य ३१ लाख रुपैयाँभन्दा बढी पर्छ । ६२ केजी गाँजासहित भारत मोतिहारीका यादवलाई प्रहरीले पक्राउ गरेको छ । गाँजाको बजार मूल्य ४ लाख रुपैयाँ पर्छ । हेटांैडाबाट रक्सौलतर्फ गइरहेको बीआर ०७ जी ५३४० नम्बरको ट्रक रोकेर चेकजाँच गर्ने क्रममा ६ वटा प्लास्टिकमा प्याक गरेको गाँजा फेला परेको थियो । प्रहरीले गाँजासहित चालक यादवलाई पक्राउ गरेको हो ।"
गिट्टी कुटेर जीविका,"सिन्धुपाल्चोक भोटेकोसीको बाढीले क्षति पुर्याएपछि सीमा क्षेत्रका बासिन्दा बिचल्लीमा परेका छन् । बाढीले सडक बगाएपछि तातोपानी नाका बन्द छ । रोजगारीको अन्य वैकल्पिक माध्यम नहुँदा स्थानीय गिट्टी कुटेर जीविकोपार्जन गर्न बाध्य छन् ।बाढीले विस्थापित बनाएपछि तातोपानी दुगुनाकी विमल शेर्पाको पाँच जनाको परिवारलाई छाक टार्न पनि मुस्किल हुने गरेको छ । उनी तातोपानी बजारमा पसल व्यवसाय गरेर जीविका चलाइरहेकी थिइन् । अहिले उनको दैनिकी गिट्टी कुटेर बित्ने गरेको छ । लोग्ने बाह्रबिसे बजारमा मजदुरी गर्न जान्छन्, छोराछोरी पढाउन र बिहानबेलुकाको छाक टार्न गिट्टी कुट्न थालेकी छु, विनु शेर्पाले भनिन् । उनको परिवारलाई छाक टार्नसमेत धौधौ छ । बाढीले विस्थापित तातोपानी बोक्चेनीकी पासाङबुटी शेर्पाको परिवार पनि गिट्टीमै आश्रित छ । आयस्रोत नभएपछि छोराछोरीको लालनपालनका लागि उनी गिट्टी कुट्न बाध्य छिन् । नाका बन्द हुँदा रोजगारी खोसियो, बाढीले घर लग्यो, पासाङबुटीले गुनासो पोखिन्, बस्नलाई टहरोसमेत छैन, अब कहाँ जाने होला ? भोटेकोसी बाढीले घरजग्गा सबै बगाएपछि उनको परिवारले सास्ती खेप्नुपरेको छ ।गिट्टी कुट्न थालेदेखि थार्की शेर्पालाई शारीरिक समस्याले सताउन थालेको छ । ढाड दुख्ने, ज्वरो र चिसोले थार्कीलाई समस्यामा पार्ने गरेको छ । दमका रोगी लोग्नेको औषधि खर्च जुटाउन उनी गिट्टी कुट्न बाध्य भएकी हुन् । एक बोरा गिट्टी कुट्दा एक सय रुपैयाँ पाइन्छ, तातोपानी नादुङकी शेर्पाले भनिन्, ऋण लिएर बनाएको घर बाढीले बगाएपछि उनको परिवार टहरामा बस्दै आएको छ ।"
एक प्रजिअको दुई ठाउँ सरुवा !,"गोरखा गृहमन्त्रालयले गोरखाका सहायक प्रमुख जिल्ला अधिकारी नेत्रप्रसाद शर्माको एउटै मितिमा दुई ठाउँ सरुवा गरेको छ ।गृहमन्त्रालयको फागुन ९ को निर्णयअनुसार उनलाई डोल्पाको प्रजिअ र चितवनको सहायक प्रजिअमा सरुवा गरिएको हो । मन्त्रालयले एउटै मितिका दुई पत्र उनलाई थमाएको जिल्ला प्रशासन कार्यालय स्रोतले जनाएको छ । डोल्पाको प्रजिअमा सरुवा गरेलगत्तै उनलाई पुन: चितवनको सहायक प्रजिअमा सरुवा गरिएको हो । सरुवा भएर डोल्पा जाने तयारी गर्दैगर्दा उनलाई पुन: चितवन सरुवा गरिएको प्रशासनका एक कर्मचारीले बताए । एउटै मितिमा सरुवा गरिएको पत्र थमाए पनि निर्वाचन आचारसंहिता लागू भइसकेपछि उनलाई डोल्पाबाट हटाएर चितवन सरुवा गरिएको हो । पत्रमात्रै एउटै मितिमा बनाएको देखिन्छ, प्रशासनका एक कर्मचारीले भने, यस्तो काम गृहमन्त्रालयको लापरबाही हो । शर्माको सरुवा भएपछि चितवनमा एक दरबन्दीमा तीन जना सहायक प्रजिअ भएका छन् । दुई जना सप्रजिअ पहिले कार्यरत रहेको चितवनका प्रजिअ नारायण भट्टले बताए । शर्मा गोरखा प्रशासनबाट रमाना लिएर आइतबार चितवन पुगिसकेका छन् । गत वर्ष फागुनमा गोरखाका प्रजिअ बलदेव गौतमलाई माओवादी अध्यक्ष पुष्पकमल दाहालको दबाबमा ४३ दिनमै सरुवा गरेर भट्टलाई ल्याइएको थियो । प्रधानमन्त्री र मन्त्रीको स्वार्थका कारण डोल्पामा केशवराज शर्मालाई प्रजिअ बनाएर खटाइएको गृहमन्त्रालयका एक उच्च कर्मचारीले बताए । उनी म्याग्दीको प्रजिअपछि मन्त्रालयमै कार्यरत थिए । चुनावी स्वार्थ हेरेर सरुवा भइसकेका मान्छेलाई हटाएर अर्को मान्छेलाई कार्यभार तोकिएको हो, मन्त्रालयका एक उच्च तहका कर्मचारीले भने । मुगुका प्रजिअ केशव शर्मा सहायक प्रजिअका रूपमा गोरखा आउँदै छन् । मन्त्रालयले खटाएअनुसार आफूले जिम्मेवारीको काम गरेको शर्माले बताए । डोल्पा सरुवा गरेपछि हटाएको पत्र पाएको छैन, उनले भने, मन्त्रालयले भनेअनुसार काममा खटिएको छु । उनले चितवन प्रशासनमा हाजिर हुने बताए ।"
विदेशीका लागि संविधान संशोधन हुँदैन,"इटहरी एमालेका शीर्ष नेताहरूले मधेसका लागि भन्दा पनि विदेशीको हितमा संविधान संशोधन गर्न लागिएको आरोप लगाएका छन् । मेचीमहाकाली अभियानअन्तर्गत सोमबार इटहरीमा आयोजित सभामा बोल्दै उनीहरूले यस्तो बताएका हुन् । वरिष्ठ नेता एवं पूर्वप्रधानमन्त्री माधव नेपालले मधेसका मसिहा हरूले मधेसका लागि भन्दा विदेशीको हितमा संविधान संशोधनका बखेडा गरिरहेको र त्यसले राष्ट्रिय एकताभन्दा विखण्डन र फुट ल्याउने बताए ।पछिल्लो समयमा जातीयता र क्षेत्रीयताका नाममा गरिएको विष बमनले मुलुकमा जातजाति बीचको एकता खल्बलिएकाले एकताको सन्देश बोकेर एमालेले मेचीमहाकाली यात्रामा निस्किएको बताए ।२०५१ सालमा एमाले सरकारमा हुँदा नै नेपाली सेनामा महिला, दलित र मधेसीलाई भर्ना खुला गराएको स्मरण गर्दै नेपालले ओली सरकारको पालामा मधेसका सदरमुकाम भएका नगरपालिकालाई ५० लाख थप अनुदान दिएको बताउँदै एमाले जहिले पनि मधेसको पक्षमा रहेको बताए । एमालेमा जनलहर बढेको देखेर अहिलेको सरकार समयमा निर्वाचन गराउन डराएको बताउँदै नेपालले लोकतन्त्रमा सबैलाई सबै ठाउँमा जाने र कार्यक्रम गर्ने छुट भएको बताए । उनले मधेसवादीलाई लक्षित गर्दै भने, आफूलाई लोकतान्त्रिक भन्नुहुन्छ भने त्यो चरित्रमा पनि देखाउनोस् । लोकतन्त्रमा अधिकार खोस्न पाइँदैन ।एमाले नेता सुवास नेम्बाङले भारत र अमेरिकाजस्ता पुराना प्रजातान्त्रिक मुलुकमा पनि ६५ र ५२ प्रतिशतको मात्र हस्ताक्षरमा संविधान बनेको उदाहरण दिँदै नेपालको संविधान लाखौं सुझावमा टेकेर ९० प्रतिशतले हस्ताक्षर गरेर जारी गरिएको बताए । विश्वका संविधानका इतिहासमा सबैभन्दा बढी मत पाएर पास भएको संविधान हाम्रै भएकाले यो जनताको आदिवासी जनजाती, मधेसी, दलित, महिला, पिछडावर्ग सबैको समावेशी संविधान भएको नेम्बाङले दाबी गरे ।आवश्यकता र औचित्यको आधारमा संविधान संशोधन गर्छौं । देश र जनताको हितमा संविधान संशोधन हुन्छ तर कसैको सनकमा संविधान संशोधन हँुदैन । नेम्बाङले प्रश्न गरे, भारतले १ सय २२ पटक संविधान संशोधन गरेको छ तर खै त्यहाँ सबै सन्तुष्ट छन् त ? पछिल्लो समय पाटिल र जाटको अन्दोलनले भारतीय जनता पनि संविधानसँग सन्तुष्ट नभएको उदाहरण भएको बताए । भारतले सोनिया गान्धीलाई अंगीकृत नागरिकता भएका कारण प्रधानमन्त्री हुनबाट रोकेको र अमेरिकाले गर्भनर आरनोल्ड स्क्वानेगरलाई राष्ट्रपति हुनबाट रोकेको उदाहरण दिँदै नेम्बाङले भने, हामीले विवाह गरेर आएको भोलिपल्टै अंगीकृत नागरिकता दिन्छौं तर राज्यका केही पदमा जानबाट भने रोकेका छौं ।एमाले अध्यक्ष केपी शर्मा ओली, झलनाथ खनाल, वामदेव गौतमलगायत वरिष्ठ नेताहरू सम्मिलित कार्यक्रममा सम्बोधन भने माधव नेपाल र सुवास नेम्बाङले मात्र गरे । एमालेको कार्यक्रम रोक्ने तयारीराजविराजजनकपुर मेची महाकाली अभियानअन्तर्गत सोमबार सप्तरीमा हुने कार्यक्रम रोक्न लोकतान्त्रिक मधेसी मोर्चाका कार्यकर्ता सडकमा ओर्लिएका छन् । उनीहरूले आइतबार साँझ राजविराजसहित सप्तरीका विभिन्न स्थानमा मसाल जुलुस प्रदर्शन गरे । मोर्चाको अवरोधका कारण एमालेले राजरंगशालामा हुने कार्यक्रमको स्थान परिवर्तन गरेको छ । स्थिति सहज बनाउन कार्यक्रम गजेन्द्रनारायण सिंह औद्योगिक क्षेत्रमा गर्ने तयारी गरिएको एमाले सप्तरीका अध्यक्ष गोविन्द न्यौपानेले बताए । रंगशालाभन्दा ३ किलोमिटर उत्तर मलेठमा रहेको औद्योगिक क्षेत्रमा कार्यक्रम गर्ने एमालेले तयारी गरेपछि मोर्चाका कार्यकर्ताले उक्त स्थान घेराउ गरेका थिए ।जनकपुरमा बुधबार हुने आमसभालाई भव्यतापूर्वक सफल बनाउन एमालेका नेता कार्यकर्ता क्रियाशील रहेका बेला संयुक्त लोकतान्त्रिक मधेसी मोर्चाले भने आमसभा बिथोल्न धनुषा बन्दसँगै चलु जनकपुर, भरु जनकपुर जस्ता कार्यक्रम घोषणा गरेको छ ।संयुक्त लोकतान्त्रिक मधेसी मोर्चा, धनुषा र महोत्तरीको आइतबार पगलाबाबा धर्मशालामा बसेको संयुक्त बैठकले एमालेलाई मधेस विरोधी पार्टीको संज्ञा दिँदै घोषित आमसभालाई जुनसुकै अवस्थामा सफल हुन नदिने निर्णय गरेको छ ।मधेसी मोर्चा, धनुषाले आइतबार अपराह्न पत्रकार सम्मेलन आयोजना गरी एमालेले सञ्चालन गरेको मेचीमहाकाली अभियानको प्रतिकार गर्ने घोषणा गरेका थिए । तराई मधेस लोकतान्त्रिक पार्टीका अध्यक्ष परमेश्वर साहले एमालेको कार्यक्रमलाई मधेसी जनता चिढाउने अभियानको संज्ञा दिए । परिमार्जनसहितको संविधान संशोधन हाम्रो बटम लाइन हो । हाम्रो माग पूरा नभएसम्म मधेसमा निर्वाचन हुन सक्दैन, तमलोपा अध्यक्ष साहले भने । सद्भावना अध्यक्ष सञ्जयकुमार सिंहले एमालेको आमसभा कुनै पनि हालतमा सफल हुन नदिने चेतावनी दिए । उनले भने, हाम्रो चेतावनीको बाबजुद पनि एमालले आमसभा गरे यसबाट हुने कुनै पनि दुर्घटनाको जिम्मेवारी उसैले लिनुपर्छ ।एमाले वैकल्पिक पोलिटब्युरो सदस्य एवं सांसद शत्रुघ्न महतोले एमाले मुठभेडको पक्षमा नरहेको प्रतिक्रिया दिए । प्रतिपक्षी पार्टीका अध्यक्ष तथा तीन तीनवटा पूर्वप्रधानमन्त्री, पूर्वसभामुखलगायतका वरिष्ठ नेताहरू सहभागी रहने कार्यक्रमको सुरक्षाको जिम्मेवारी स्थानीय प्रशासनको रहेको महतोले बताए ।"
एमालेलाई अवरोध नगर,विराटनगर (कास) प्रधानमन्त्री पुष्पकमल दाहालले एमालेको कार्यक्रमलाई अवरोध नपुर्याउन मधेसी मोर्चालाई आग्रह गरेका छन् । प्रजातन्त्रमा सबैलाई जनतासमक्ष आफ्ना कुरा राख्न पाउने अधिकार भएको उनले बताए । वैशाख ३१ गते स्थानीय निकायको निर्वाचन भएरै छाड्ने बताउँदै निर्वाचनमा तराई केन्द्रित राजनीतिक दल पनि सहभागी हुने उनको दाबी छ । पूर्वाञ्चल विश्वविद्यालयको आठौं दीक्षान्त समारोहमा सहभागी हुन आइतबार यहाँ आइपुगेका दाहालले विराटनगर विमानस्थलमा सञ्चारकर्मीसँग संक्षिप्त कुरा गर्दै तराईमा स्थानीय तहको संख्या थपेर भए पनि मधेसी मोर्चालाई निर्वाचनमा सहभागी गराउने बताएका हुन् । तर उनले तराईमा स्थानीय तहको कति संख्या थपिने बताएनन् ।मधेसमा स्थानीय तहको संख्या थपेपछि संविधान संशोधन विधेयक परिमार्जनसहित पास नभए पनि तराई केन्द्रित राजनीतिक दल स्थानीय निर्वाचनमा सहभागी हुने विश्वास व्यक्त गर्दै उनले संविधान संशोधन नभए पनि स्थानीय निर्वाचनमा कुनै प्रभाव नपर्ने उल्लेख गर्दै प्रधानमन्त्री दाहालले भने संविधान संशोधन प्रस्ताव प्रान्तीय र संसदीय निर्वाचनका लागि महत्त्वपूर्ण हुने औंल्याए । आउँदो कात्तिक दोस्रो वा मंसिर पहिलो साता प्रान्तीय र संसदीय निर्वाचन हुने दाहालको भनाइ थियो । दलीय सहमति गरेर राज्य पुन:संरचना आयोगको प्रतिवेदनलाई अन्तिम टुंगो लगाएर आइतबार बस्ने मन्त्रिपरिषदको बैठकले तराईमा स्थानीय तहको संख्य थप हुने उल्लेख गर्दै प्रधानमन्त्री दाहालले त्यसपछि तराई केन्द्रित राजनीतिक दलहरू स्थानीय निर्वाचनमा सहभागी हुने दाबी गरेका हुन् । संविधान संशोधन विधेयक संसद्मा छलफलका क्रममा रहेको बताउँदै प्रधानमन्त्री दाहालले विधेयक असफल हुने अवस्थामा मतदानमा लान नहुने तर्क गरे ।
सुक्खा पहिरोले मध्यपहाडी लोकमार्ग अवरुद्ध,"बागलुङ रिघा७ मनेपाटामा सुक्खा पहिरो खस्दा मध्यपहाडी लोकमार्ग अवरुद्ध भएको छ । आइतबार बिहान खसेको पहिरोले करिब २ सय मिटर सडक ढाकेको छ । पहिरोले पोल बगाएर घरमा विद्युत् सर्ट भई करेन्ट लागेर रिघा७ कलचेकी ५६ वर्षीया मनुकुमारी नेपालीको मृत्यु भएको छ । प्रहरीका अनुसार विद्युत् सर्ट भई लागेको आगो निभाउने क्रममा उनी गम्भीर घाइते भएकी थिइन् । उपचारका लागि हटियास्थित क्लिनिकमा ल्याउने क्रममा बाटामै मृत्यु भएको हटिया प्रहरी चौकीका इन्चार्ज प्रहरी नायब निरीक्षक भोजबहादुर बानियाले बताए । पहिरोको उच्च जोखिममा घर परेकाले स्थानीय मनकुमारी शाही र लालकुमारी शाहीका परिवार विस्थापित भएका छन् । उनीहरूलाई तत्कालका लागि सुरक्षित स्थानमा सारिएको प्रहरीले जनाएको छ । उक्त क्षेत्रमा विद्युत् अवरुद्ध छ । पहिरोले स्थानीय दरम खोला थुनिएको थियो । खसेको पहिरोबाटै करिब १ घण्टापछि नै खोलाले आफ्नो बाटो खोलेपछि थप संकट टरेको प्रहरी उपरीक्षक चन्द्रकुवेर खापुङले बताए । पहिरो खसिरहेकाले तत्कालै बाटो खुलाउन नसके पनि तत्कालका लागि ठूलो क्षति टरेको छ, उनले भने, सुरक्षा सतर्कता अपनाएका छौं । पहिरो गएको स्थान नजिकै बागलुङको खरबाङ र हटिया बजार पर्ने भएकाले यात्रुलाई ठूलो असुविधा नपर्ने उनले बताए ।धौलागिरि बस यातायात सञ्चालक समिति अध्यक्ष कुमार खड्काले पहिरो खसेपछि त्यस रुटमा चल्ने करिब २५ वटा जिप र ५ वटा बस सञ्चालन हुन नसकेको बताए । पहिरोका कारण यातायात सञ्चालनमा आउन सकेको छैन, उनले भने, पहिरो छिट्टै पन्छाउन प्रशासनले ध्यान दिनुपर्यो ।खोला थुनिएको सूचना पाएलगत्तै नेपाली सेनाको टोलीलाई पठाइएको र खतरा नदेखिएपछि सेना फर्किसकेको प्रमुख जिल्ला अधिकारी भागीरथ पाण्डेयले बताए । स्थानीय दरमखोला हाइड्रो इनर्जी लिमिटेडले पानी लैजान पाइप बिछ्याउन मध्यपहाडी लोकमार्गको छेवैमा खनेकाले पहिरो गएको प्रारम्भिक अनुसन्धानबाट देखिएको उनले बताए । पहिरो जानुको कारणबारे छिट्टै विस्तृत अध्ययन गर्नेछौं, उनले भने । पहिरोले थप क्षति नपुर्याओस् भनेर हाइड्रो पावर र मध्यपहाडी लोकमार्ग विस्तारमा प्रयोग गरिएका ४५ वटा डोजर तयारी अवस्थामा राखिएको पनि प्रजिअ पाण्डेयले जानकारी दिए । अझै ससाना पहिरो गइरहेकाले बाटो खुलाउन सकिएको छैन, उनले भने । पहिरो खसेको स्थान सदरमुकाम बागलुङ बजारबाट करिब ६० किलोमिटर पश्चिमतर्फ पर्छ ।"
दुर्घटनामा एकको मृत्यु,पाल्पा (कास) चुनढुंगा बोकेको बा४ख ११९७ नम्बरको ट्रिपर आइतबार दोभान४ श्रीडाँडाको तीनघुम्तीमा दुर्घटना हुँदा १ जनाको मृत्यु भएको छ भने एक बालिकासहित चारजना घाइते भएका छन् । मृत्यु हुनेमा दोभान४ श्रीडाँडाका डिलबहादुर सोमै रहेको प्रहरीले जनाइएको छ ।
बलात्कार आरोपमा थुनामा,हेटौंडा (कास) बालिकालाई बलात्कार गरेको आरोपमा आइतबार एक वृद्धलाई जिल्ला अदालतले थुनामा राख्ने आदेश दिएको छ । जिल्ला न्यायाधीश नारायणप्रसाद पौडेलको इजलासले १५ वर्षीया बालिकालाई बलात्कार गरेको आरोपमा कालिकाटार ५ का ६६ वर्षीय रामबहादुर थिङलाई थुनामा राख्ने आदेश दिएको हो ।
स्ववियुमा अखिल,ओखलढुंगा (कास) स्ववियु निर्वाचनमा ओखलढुंगा क्याम्पसमा सचिवबाहेकका पदमा अनेरास्ववियु विजयी भएको छ । सचिवमा नेविसंघले विजय पाएको हो । जिल्लामा सातवटा क्याम्पस भए पनि दुईवटामा मात्र स्ववियु निर्वाचन हुनेछन् ।
अन्तर्राष्ट्रिय सडकमा जोडियो सिमकोट,"मुगु राष्ट्रिय सडक सञ्जालले नछोएको हुम्लाको सदरमुकाम सिमकोट अन्तर्राष्ट्रिय सडक सञ्जालमा जोडिएको छ । लिमि लाप्चा सडकले सिमकोट छोएपछि अन्तर्राष्ट्रिय सडक सञ्जालमा जोडिएको हो । यो सडक निर्माण सुरु भएको १९ वर्षपछि सिमकोट पुगेको हो ।हुम्लाको तिब्बत जोड्ने व्यापारिक नाका हिल्सा, लिमि लाप्चाट सिमकोट सडक पुगेको हो । हिल्सा सडक सिमकोट पुग्न ढिलाइ भए पनि करिब ९० किलोमिटरको लाप्चा सडक सिमकोट पुगेको छ । अन्तर्राष्ट्रिय सडक सञ्जालमा हुम्ला सिमकोट जोडिएको जिविसका योजना अधिकृत रोशन पुनले बताए । उनका अनुसार सडक पुगेपछि हुम्लीवासी उत्साहित भएका छन् । आर्थिक वर्ष ०५३५४ बाट लिमि लाप्चा सडक बनाउन थालिएको उनले बताए । सडक खन्दै गरेको स्काभेटर शनिबार सिमकोट बजार पुगेपछि सर्वसाधारणले भव्य स्वागत गरे ।सडक पुगेपछि हुम्ला र तिब्बतको व्यापारिक सम्बन्ध सहज भएको छ । पर्यटकीय हिसाबले लिमि लाप्चा सडक उत्कृष्ट मानिएको योजना अधिकृत पुनले बताए । राष्ट्रिय राजमार्गमा हुम्ला जोडिन नसके पनि अन्तर्राष्ट्रिय सीमा तिब्बतसँग हुम्लासिमकोट जोडिँदा खुसी लागेको सांसद रीता शाहीले बताइन । उनले भनिन्, हुम्लीवासीलाई व्यापारिक हिसाबले धेरै सहज भयो । हुम्लाको ठूलो व्यापारी नाका हिल्सासिमकोट सडकको निर्माण कार्यलाई तिव्रता दिनुपर्ने शाहीको जोड छ । हिल्सासिमकोट सडक निर्माण कार्यलाई पनि तिब्रता दिइएको छ । करिब ९५ किमि लम्बाई रहको हिल्सासिमकोट सडक १२ किलोमिटर खन्न बाँकी छ ।"
पातली देखिने पहिरन,"ड्रेस डिजाइनमा कन्सस हुन सके पातलो देखिन सजिलो छ । मोटो शरीरका लागि लाइका, सिफन, जर्जियट जस्तो फेब्रिक उपयुक्त हुन्छ । त्यस्तै, सकेसम्म चोली नछुट्याई वानपिसमै ए लाइनमा कपडा काट्नुपर्छ ।"
अज्ञानताको पट्टी अब्बल,काठमाडौं (कास) नाटक जलेको चिम उत्कृष्ट ठहर गर्दै आठौं राष्ट्रिय बाल नाटक महोत्सवमा आइतबार सकिएको छ । सागर कान्छोको निर्देशन र आकाशगंगा स्कुलको प्रस्तुति रहेको यो नाटकले पाँच हजार रुपैयाँसहित आन्तोन चेखब उत्कृष्ट नाटक पुरस्कार पायो । बाल मनोविज्ञानमा आधारित नाटकमा साइन्स र टेक्नोलोजीबारे रुचि नभएको बालक र उनकी आमाबीचको द्वन्द्व देखाइएको छ । शैली थिएटर र रुसी सांस्कृतिक केन्द्रले गरेको महोत्सवमा बाल कोसेली उत्कृष्ट अभिनय पुरस्कार महेन्द्र आदर्श स्कुलकी सुप्रिया नेपालले पाइन् । उनले नाटक अज्ञानताको पट्टी मार्फत पुरस्कारका साथै सात हजार रुपैयाँ पनि पाएकी हुन् । युनाइटेड एकेडेमीका रोहन खडकाले नाटक कुबेला का लागि स्वर्गीय रेश्मिप्रसाद सापकोटा उत्कृष्ट अभिनय पुरस्कार सहित सात हजार रुपैयाँ पाए । पाँच हजार रुपैयाँसहितको स्वर्गीय चित्रबहादुर बुढाथोकी उत्कृष्ट निर्देशक पुरस्कार भने नाटक कुमारीको घर का निर्देशक प्रभाकर न्यौपानेले पाए । शैली थिएटर प्रोत्साहन पुरस्कार र शैली थिएटर पब्लिक च्वाइस पुरस्कार ग्रिनफिल्ड स्कुलको डा आलुकालु नाटकबाट एलेक्स तामाङ र सम्झना पराजुलीले पाए । पुरस्कारमा जनही तीन हजार रुपैयाँ थियो । शैलीले महोत्सवमा सहभागी बालबालिकालाई तीन महिने नाटक प्रशिक्षण दिइने कार्यक्रम संयोजक आर्यन न्यौपानेले बताए । पाँच दिने महोत्सवमा पन्ध्र नाटक देखाइएका थिए ।
म्हेन्दोमायाको साथ सेलोघरलाई,"काठमाडौं (कास) पहिलो म्हेन्दोमाया गायक लेक योञ्जनले सेलोघरलाई सघाएको छ । उनले बिहेको भोजभतेरमा हुने फजुल खर्चलाई सामाजिक काममा लगाएका हुन् । शनिबार उनले काभ्रे बालुवापाटी६ स्थित भूकम्पपीडित बस्तीमा निर्माण गरिएको सामुदायिक सेलोघरलाई ५० हजार रुपैयाँ सहयोग हस्तान्तरण गरे । गणेश हिमाल आसपासमा प्रचलित लोक गीत म्हेन्दोमायालाई लेकले रेडियो नेपालमा पहिलोपटक गाएर राष्ट्रिय रूपमा चिनाएका थिए । हालै सलिना पाख्रिनसँग विवाहबन्धनमा बाँधिएका उनले सेलोघरका उपाध्यक्ष विकिराम तामाङ र कोषाध्यक्ष सानुमाया तामाङलाई सहयोग हस्तान्तरण गरेका हुन् । बाँकी रकम उनले आफ्नै गाउँ धादिङ सेम्जोङस्थित गुम्बालाई सहयोग गर्ने जनाए । रामरमाइलोमा पैसा सकाउनुभन्दा केही अर्थपूर्ण काम गर्न मन लाग्यो, उनले भने, त्यही भएर भूकम्पपीडित यो थलोमा आइपुग्यौं । पर्यटकीय थलो नगरकोट छेवैको यो बस्तीमा म्यानमारकी रक गायिका सी र बौद्धगुरु विन मिन थ्वेको पहलमा ६ महिना अघि सामुदायिक सेलोघर निर्माण गरिएको थियो । बालशिक्षासँगै महिलालाई सीपमूलक प्रशिक्षण र रंगमञ्चीय अभ्यासको साझा थलो बनाउने ध्येय रहेको सेलोघरमा पुस्तकालय र फर्निचर व्यवस्थापनका लागि सहयोग रकम प्रयोग गरिने उपाध्यक्ष्य विकिराम तामाङले जनाए ।"
र्याफटिङमै कन्सर्ट,"फिस्लिङ (चितवन) त्रिशूलीमा र्याफटिङ नयाँ होइन, तैपनि शनिबार भने केही फरक भयो । नदीको मध्यभागमा र्याफटिङ गरिरहेकाहरूमाझ गायकगायिका पनि थिए । अनि आफ्नै किसिमको कन्सर्ट पनि भयो ।डुंगामै सानो चारपाटे मञ्च र साउन्ड सिस्टम जोडिएको थियो । गायकगायिकाले पालैपालो लोकप्रिय गीत गाए । गायक धीरज राई र विजय लामा तथा गायिका मनीषा पोखरेल लगायतले संगीतकै माध्यमबाट त्रिशूली नदीलाई प्रदूषणबाट मुक्त गर्न आग्रह गरे । इन्सु राई, रेखा पौडेल, टार्जन लिम्बू, बालकुमार श्रेष्ठ, डिजे विमल र भिजे लाक्पाले पनि प्रस्तुति दिए । चितवनको दारेचोकस्थित फिस्लिङबाट कुरिनटारसम्मको जलयात्रामा गायकगायिकाले ३० भन्दा बढी गीत प्रस्तुत गरे । त्रिशूली संरक्षण महाअभियानले यस्तो भिन्न कार्यक्रम गरेको थियो । विश्वमै पहिलोपटक त्रिशूली नदीमा टुरिज्म र्याफटिङ राइडिङ म्युजिकल कन्सर्ट गरिएको आयोजकको दाबी छ । त्रिशूली नदीमा र्याफटिङ अवधिभर गीत गाएर विश्वमै नयाँ रेकर्ड राख्ने योजनासाथ कन्सर्ट गरिएको आयोजकमध्येको नेपाल एसोसिएसन अफ र्याफटिङ एजेन्सी (नारा) ले जनाएको छ । संगीतको माध्यमबाट पर्यटन प्रवद्र्धन गर्न सकिने गायक धीरजले विश्वास व्यक्त गरे । त्रिशूली बचाउ अभियानलाई कन्सर्टले सघाएको अभियन्ता श्रवण त्रिपाठीले दाबी गरे ।"
महिला ब्यान्डसहित वुमेन इन कन्सर्ट,"काठमाडौं (कास) मार्च ८ अर्थात् अन्तर्राष्ट्रिय महिला दिवसका अवसरमा १५ महिला संगीतकर्मीहरूले कन्सर्ट गर्ने भएका छन् । विगत तेह्र वर्षदेखि आयोजना हुँदै आएको वुमेन इन कन्सर्ट को यो ताजा संस्करणमा तीन वटा महिला मात्रको ब्यान्ड समेत देखिनेछ । कन्सर्टमा श्री तारा, जट्स, र हाउस अफ होप सँगै अभया एन्ड द स्टिम इन्जन्स र मेन्टल रेडियोले प्रस्तुति दिनेछन् । अघिल्ला तीन ब्यान्डका सबै सदस्य महिला हुन् । नेपालमा महिलाहरूका सांगीतिक समूह निकै कम छन् । कन्सर्ट आयोजना गर्न थालेको यत्तिका वर्षपछि मात्रै महिला मात्रको ब्यान्ड फेला पारेको निर्भया फाउन्डेसनकी अभया सुब्बाले बताइन् । उनका अनुसार महिलालाई प्लेटफर्म प्रदान गर्न कार्यक्रम गरिएको हो । संगीतमार्फत् सशक्तीकरणलाई सघाउनु आफूहरूको लक्ष्य भएको अभयाले अवगत गराइन् । नेपाली महिलालाई पावर चाहिएको छ, उनले भनिन्, महिलाहरू आत्मविश्वासी हुन जरुरी छ । तर, के गर्नु नेपालमा महिलाहरूलाई रमाइलो गर्न समेत अनुमति दिइँदैन ।आइतबारको पत्रकार सम्मेलनमा कन्सर्टमा सहभागी हुने ब्यान्ड मेम्बरहरूले कार्यक्रमप्रति उत्सुकता देखाए । जट्सकी रेनु स्याङ्बोले कन्सर्टको तयारीले मात्र पनि आफूहरूलाई जिम्मेवार महसुस गराएको बताइन् । अभया दिदीले सुरु गरेको अभियानलाई हामीले निरन्तरता दिनुपर्छ अब, उनले भनिन्, महिलाले आफूलाई प्रमाणित गर्ने बेला आयो । कन्सर्टमा पोहोर सालको ट्यान्ट हन्ट विजेता मेघा श्रेष्ठ, सुनीता थेगिम र सारा चाम्लिङले पनि गीत गाउनेछन् । लैनचौर ग्राउन्डमा हुने कन्सर्ट दिउँसो तीन बजेबाट सुरु हुनेछ । नेपालस्थित स्वीस दूतावास, वाटर एड र नेपाल फर्टिलिटी केयर सेन्टर (एनएफसीसी) ले साथ दिनेछन् । बि बोल्ड फर चेन्ज भन्ने नारासहित हुन लागेको कन्सर्टमा प्रवेश शुल्क लाग्ने छैन ।यो अभियानलाई देशव्यापी बनाउने योजना रहेको अभयाले खुलाइन् । काठमाडौं बाहिरका महिलालाई पनि समेट्न सके आफूहरूको उदेश्यले अझ मूर्त रूप लिने उनको आशय थियो । महिलाले महिलाकै आरिस गर्छन् भन्ने भनाइ छ, उनले भनिन्, तर, हामी एकअर्कालाई समर्थन गर्छौं भन्ने देखाइरहेका छौं ।"
फोटोग्राफीका लागि नेपाल स्वर्ग,"काठमाडौं (कास) नेपाल पर्यटन बोर्डले फोटो पत्रकार क्लबसँगको सहकार्यमा तपाईंका लागि घुमफिर के हो ? शीर्षकमा फोटो प्रदर्शनी आयोजना गर्यो । बोर्डकै कोर्टयार्डमा ५४ तस्बिर फागुन १९ देखि प्रदर्शनमा राखिएका थिए । नेप्लिज इन फोटोग्राफी नामक फेसबुक पेजमार्फत थुप्रै युवायुवतीले आफ्ना तस्बिर आयोजकसम्म पुर्याएका थिए । तीमध्ये उत्कृष्ट ५० लाई बोर्ड तथा क्लबले आइतबार सम्मानपत्र दियो । कालिञ्चोक (दोलखा) को तस्बिर खिचेका राजीव कपालीले सर्वोत्कृष्टको उपाधि पाए । विजय गुरुङ र सविना डंगोललाई रनरअप घोषित गरियो ।फोटोग्राफीमा रुचि हुनेहरूलाई प्लेटफर्म दिने उद्देश्यले आयोजना गरिएको प्रदर्शनीमा देशका विभिन्न भूभाग र प्राकृतिक माहोल समेटिएको थियो । चोभारदेखि खोकना, गोसाइँकुण्ड, फेवाताल, लोमान्थाङ, झार्कोट (मुक्तिनाथ) लगायत स्थानलाई तस्बिरमा देख्न सकिन्थ्यो । प्रदर्शनीको अन्तिम दिन, आइतबार उत्कृष्ट ५० सहित अन्य फोटो पत्रकारमाझ नेपाली टाइम्सका सम्पादक कुन्द दीक्षितले घुमफिर एन्ड फोटोग्राफी शीर्षकमा आफ्ना विचार सेयर गरे । उनले सन् १९६१ मा टोनी हेगनहरूले खिचेका तस्बिरसँग हालका तस्बिर जुधाउँदै त्यो बेला र अहिलेको परिस्थितिको मूल्यांकन गरे । फोटोग्राफीका लागि नेपाल स्वर्ग भएको भन्दै उनले अब उचित प्लानिङ र फोटोमा स्पेसलाइजेसन (विशिष्टीकरण) आवश्यक रहेको उल्लेख गरे । फोटो खिच्न सबैभन्दा पहिले दिमाग चाहिन्छ, उनले भने, फोटो खिच्ने मान्छे पत्रकार हुनैपर्छ ।उनले नेपालमा फोटो सम्पादकहरू न्यून रहेको अवगत गराए । जिज्ञासुहरूलाई जवाफ दिने क्रममा उनले नेपाली फोटो पत्रकारका जटिलता र पत्रकारले झेल्नुपरेका अप्ठ्याराबारे पनि बोलेका थिए । क्याप्सन लेखनमा पत्रकारहरू एक्युरेट र स्पेसिफिक हुन थालेकोमा उनले खुसी व्यक्त गरे ।"
मिथ : पुनव्र्याख्या अथवा अपव्याख्या ?,"काठमाडौं (कास) नयाँ पुस्ताले पौराणिक शास्त्रार्थ, आध्यात्मिक अथवा धार्मिक आख्यानहरूमा कत्तिको रुचि राख्ला ? यो पुस्ताले मिथहरूको व्याख्या वा पुनव्र्याख्यामा कत्तिको ध्यान राख्ला ? पठन दृष्टि र बुझ्नेबुझाउने हिसाबमा पनि क्लिष्ट हुन सक्ने पौराणिक कृति र मिथहरूका बारेमा पत्रकार सेवा भट्टराईले शनिबारको एउटा बहसमा बोलिरहेका बेला आजको पुस्ताको लुकेको रुचिलाई बाहिर ल्याएको स्थिति देखा पर्यो । बुकहोलिक्सले आयोजना गरेको चकटी बहसमा देखा परेकी पत्रकार भट्टराईले मिथको लेखन र पुनर्लेखन अथवा बुझाइका आधारहरू आआफ्नै हुन सक्ने तर्क राखिन् ।रामायण र महाभारतका भिन्न संस्करणहरूमा एउटै घटना अथवा पात्रको व्याख्या पनि भिन्न दृष्टिकोणमा गरिएको अवस्था देखिन्छ, उनले भनिन्, कतिपय मिथकहरू शक्तिशाली वर्गका पक्षमा ढल्काएर व्याख्या गरिने गरेको मैले पाएकी छु । उनले पौराणिक आख्यानमा आधारित भएर लेखिएका मदनमणि दीक्षितको माधवी, नीलम कार्की निहारिकाको चीरहरण, कृष्ण धरावासीको राधा तथा बदरीनाथ भट्टराई, बालकृष्ण पोखरेलका पौराणिकतामा आधारित लेखरचनाका आधारमा भिन्न दृष्टिकोणको बहस सुनाएकी थिइन् । जस्तो महाभारतमा गालवमाधवीको कुनै प्रेम प्रसंग देखाइएको छैन, तर भारतीय लेखक भीष्म साहनीले गालवमाधवीलाई प्रेमको अर्को उचाइमा राखेर पुनव्र्याख्या गरेका छन्, सेवाले भनिन्, महाभारतमै गोपिनीहरू छैनन्, राधा पनि छैनन् । तर महाभारतलाई आधार बनाएर लेखिएका पुराणहरू तथा मौखिकव्याख्यान र अरू मिथहरूमा श्रीकृष्णलाई प्रेमी र स्त्रीमुखी रूपमा झल्काइएको छ । यो मिथहरूको आआफ्नै व्याख्यान गर्ने शैली र बुझाइको अधिकार पनि हो ।उनले यस अर्थमा, मिथका व्याख्यापुनव्र्याख्यामा महिला मात्रै होइन, पुरुषको चरित्र चित्रण पनि संकुचित गरिएको पाउन सकिने बताइन् । यसैगरी, महाभारतमा द्रौपदी पात्रलाई लक्षित गर्दै केटी मान्छे हाँसेर महाभारत युद्ध सुरु भएको भन्ने व्याख्या धेरै अर्थमा असंगत रहेको तर्क राख्दै त्यही द्रौपदी पात्रलाई सकारात्मक बिम्बका रूपमा हेर्ने व्याख्याताहरू पनि एकैसाथ चर्चामा रहेको उनले उदाहरण दिएकी थिइन् । पुरानो समाजलाई आधुनिक दृष्टिले पुनर्लेखन गरिनु ठीक हो कि होइन ? यो बहसको विषय हुन सक्छ, उनले भनिन्, कुनै विषयको आधुनिक दृष्टिकोण खोज्न आधुनिक मूल्यमान्यतामै लेखिएकै कृति पढ्नु उपयुक्त हुन्छ ।"
मिस चितवन को तयारी धमाधम,"चितवन आगामी चैत ११ गते तेस्रो मिस चितवन को फाइनल हँुदै छ । जसको तयारी तीव्र पारिएको छ । उद्योगी, व्यवसायी, पूर्वमिस नेपालको उपस्थितिमा प्रतिस्पर्धीलाई व्यक्तित्व विकास सम्बन्धी तालिम दिने काम धमाधम चलिरहेको छ । त्यही अन्तर्गत आइतबार प्रतिस्पर्धीको भीडमा थिइन् पूर्वमिस नेपाल माल्भिका सुब्बा । २८ सुन्दरी उपाधिका लागि भिडदै छन् ।माल्भिका प्रतिस्पर्धीहरूलाई व्यक्तित्व विकास सम्बन्धी तालिम दिन आएकी हुन् । म हिडन ट्रेजरबाट आएकी हुँ, उनले भनिन्, सुन्दरी प्रतियोगितामा सहभागिता जनाउन उमेर, उचाइ र सबै कुराले योग्य हुनुपर्छ । उनी २००२ की मिस नेपाल हुन् । अहिले समाजले हेर्ने दृष्टिकोण परिवर्तन भएको छ, उनले भनिन्, पहिलेभन्दा सुन्दरी प्रतियोगितामा सहभागीको संख्या समेत बढदै गएको छ । घरपरिवारले समेत सपोर्ट गर्न थालेका छन् । अहिले बिकिनी लगाए पनि सपोर्ट गर्ने समय छ, उनले भनिन्, म पनि न्यूनवर्गको परिवारमा हुर्किएर आएको मान्छे, मिस नेपालको तालिमले नै मलाई अब्बल नारी बनाएको हो । उनले हिडन ट्रेजरले आयोजना गर्ने कार्यक्रममा कुनै न कुनै रूपमा सहयोग गर्दै आएको बताइन् । अहिले सुन्दरी प्रतियोगिता गर्ने क्रम बढेको छ, उनले भनिन्, कस्तो प्रतियोगिता हो, बुझेर मात्र सहभागिता जनाउनुपर्छ । उनले यसका लागि पूर्वतयारी गर्न आवश्यक रहने बताइन् । ब्राइट नेपालले आयोजना गरेको प्रतियोगितामा जिल्लाका विभिन्न ठाउँका किशोरीहरू सहभागी छन् । सहभागीलाई फागुन १ देखि तालिम दिन सुरु गरिएको हो । सहभागीलाई आत्मबल बढाउन तालिमको व्यवस्था गरिएको छ, प्रशिक्षक एवं युवा व्यवसायी चन्दन अग्रवालले भने, यस्ता तालिमले उनीहरूको व्यक्तित्व विकासमा सहयोग पुग्नेछ । मिस चितवनको उपाधि जित्नेले एउटा स्कुटर, नगद र पावर हाउस जिमतर्फबाट नि:शुल्क सेवा पाउनेछन् ।"
घटेन घरेलु हिंसा,"राष्ट्रिय मानव अधिकार आयोगकी सदस्य मोहना अन्सारीले घरेलु हिंसाका घटनामा कमि नआउनुको कारण नीति र व्यवस्थामै कमजोरी रहनु भएको बताइन् । यातना चरम अवस्थामा पुगेपछि मात्रै उजुरीसम्म पुग्ने हो, उनले भनिन्, अनि उजुरी दर्ता गर्ने निकायले नै उल्टै सामाजिक र पारिवारिक प्रतिष्ठाका अनेक कारण देखाएर पीडितलाई जबर्जस्ती मिल्न बाध्य बनाउछ । घरेलु हिंसासम्बन्धी एउटै उजुरी महिला आयोग, प्रहरी प्रशासनदेखि विभिन्न निकायसम्मले हेर्ने व्यवस्था हुनु भनेको कसैले जिम्मेवारी नलिने रणनीति रहेको औंल्याउँदै अन्सारीले घरेलु हिंसाको न्यायोचित परिणाम पाउन एउटै निकायले मात्रै हेर्न आवश्यक रहेको सुनाइन् ।प्रहरि निरिक्षक सुभद्रा लामाले आएका उजुरी सकेसम्म मेलमिलापमा ल्याउने कोसिस गर्दै आएको सुनाइन् । अधिवक्ता मन्दीरा शर्माले कार्यान्वयनको पाटो फितलो भएकाले हिंसा घटन नसकेको बताइन् । घरेलु हिंसा सामान्य ढंगले लिइने भएकाले पीडितले न्याय नपाएको उनको बुझाइ छ ।"
छोरीले हुन्न र ?,"मुलुकी ऐनको ज्यान सम्बन्धी महल (२८) ग मा गर्भमा रहेको भ्रूणको लिंग पहिचान मात्र गराउनेलाई पनि तीनदेखि छ महिनासम्म कैद र पहिचान गरी गर्भपतन गराउनेलाई छ महिनादेखि दुई वर्षसम्म कैदको व्यवस्था रहेको वरिष्ठ अधिवक्ता ढुंगानाले जानकारी दिइन् । परिवार र श्रीमानको सल्लाहबाट गर्भपतन गराउने भएकाले यसविरुद्ध कसैले उजुरी नहाल्ने तर गर्भपतनपछि विभिन्न शारीरिक समस्या आउँदा समेत महिला पिल्सिरहने प्रवृत्ति कायमै रहेको उनको कथन छ । महिलाको स्वनिर्णयमा १२ साता सम्मको गर्भपतन गराउन सकिने, गर्भ हाडनाता वा बलात्कारबाट रहन गएको प्रमाणित भए अभिभावकको मन्जुरीमा गर्भपतन गराउन सकिने, आमा तथा बच्चामा कुनै जोखिम देखिएमा सम्बन्धित चिकित्सकको सल्लाहबमोजिम मात्र गर्भपतन गराउन सकिने प्रावधान छ । यसबाहेक भ्रूणको लिंग पहिचान भने गर्न पाइँदैन ।"
चीनको आर्थिक वृद्धिदर ६५ प्रतिशत,"चिनियाँ प्रधानमन्त्री लि ख छ्याङ १२ औं राष्ट्रिय जनकंग्रेसको ५ औं अधिवेशनको उद्घाटन सत्रलाई आइतबार सम्बोधन गर्दै । तस्बिर : सिन्ह्वा२०१७ मा १ करोड १० लाख सहरी रोजगार सिर्जना गर्ने लक्ष्यबेइजिङ (पिपल्स डेली) चीनले २०१७ का लागि आर्थिक वृद्धिदर ६५ प्रतिशत हुने अनुमान गरेको छ । गतवर्ष ६५ देखि ७ प्रतिशत आर्थिक वृद्धिदरको अनुमान गरिएकोमा यस वर्ष चीनले त्योभन्दा कम आर्थिक वृद्धिदरको लक्ष्य लिएको हो । १२ औं राष्ट्रिय जनकंग्रेसको ५ औं अधिवेशनको उद्घाटन सत्रमा आइतबार सरकारी रिपोर्ट प्रस्तुत गर्दै चिनियाँ प्रधानमन्त्री लि ख छ्याङले आर्थिक सिद्धान्त र यथार्थताका आधारमा यो लक्ष्य तय गरिएको बताए । यसबाट बजारको अपेक्षालाई स्थिर पार्न र देशको संरचनागत अनुकूलनमा सहजीकरण गर्न सहयोग हुने जनाए । धीमा वृद्धि कायम राख्नुपर्ने आवश्यकतालाई जोड दिनुको महत्त्वपूर्ण कारण रोजगारको सुनिश्चितता र मानिसको जीवनमा सुधार गर्नु हो, प्रधानमन्त्री लिले भने । यस वर्षको लक्ष्य गत २५ वर्षयताकै कम हो । गत वर्ष ७ प्रतिशतसम्म आर्थिक वृद्धिदरको लक्ष्य लिइएकोमा ६७ प्रतिशतमात्र हासिल भएको थियो । २०१७ मा १ करोड १० लाख सहरी रोजगार सिर्जना गर्ने लक्ष्य लिइएको छ । २०१६ मा १० लाख रोजगारको लक्ष्य लिइएको थियो । राष्ट्रिय राजनीतिक सल्लाहकार एवं चाइना एकेडेमी अफ न्यु सप्लाई साइड इकोनोमिक्सका अर्थविद् जिया काङले चीनले आर्थिक वृद्धिका लागि उपयुक्त लक्ष्य तय गरेको बताएका छन् । चीनमा सन् २०१० मा आर्थिक वृद्धिदर १० प्रतिशत रहेकोमा ६ वर्षयता वृद्धिदर निरन्तर घट्दै आएको छ । प्रधानमन्त्री लिले बजारको माग पूरा गर्न बढी कोइला र स्टिल उत्पादन गरी राहत प्याकेज आवश्यक रहेका कम्पनी जाम्बी इन्टरप्राइजेज सँग सामना गरिने बताए । उनले विश्वकै ठूलो अर्थतन्त्रलाई प्युपाबाट बाहिर निस्कन संघर्ष गरिरहेको पुतली को संज्ञा दिए । उनले परिवर्तन प्रतिबद्धताहरूले भरिए पनि त्यससँगै ठूलो पीडा पनि रहेको उल्लेख गर्दै आर्थिक संकट समाधान गर्न प्रयास गरिरहेको संकेत दिए । देशले सामना गरिरहेको प्रदूषणको समस्याबाट जुध्न कडा मिहिनेत गर्नुपर्ने उल्लेख गर्दै उनले भने, हामी आकाशलाई पुन: नीलो बनाउनेछौं, औद्योगिक प्रदूषणका सबै स्रोतलाई चौबीसै घण्टा अनलाइन अनुगमन गरिनेछ । अधिवेशनमा चीनभरबाट ३ हजारभन्दा बढी प्रतिनिधिले भाग लिइरहेका छन् । यही अधिवेशनले पार्टी प्रमुख सी चिनफिङको दोस्रो कार्यकाललाई स्वीकृत गर्ने सम्भावना छ । यसका अलावा पार्टीको शीर्ष नेतृत्वमा परिवर्तनको घोषणा गर्न सकिने जनाइएको छ ।"
केयरहोममा सयौं बच्चाको अवशेष,डब्लिन (बीबीसी) आयरल्यान्डको एक केयर होमनजिकै ठूलो संख्यामा मानव अंगको अवेशष फेला परेको छ । ग्याल्वे काउन्टीको टुआमस्थित क्याथोलिक चर्च संस्थाले अविवाहित आमा र तिनीहरूका बच्चाका लागि चलाएको केयर होमनजिकै उक्त अवशेष फेला परेको हो । उक्त स्थानमा ठूलो संख्यामा बच्चालाई गाडिएको बारेमा प्रश्न उठेपछि अनुसन्धान गर्न द मदर एन्ड बेबी केयर होम्स कमिसन गठन गरिएको छ । आयोगले उत्खनन गर्दा ८ सयभन्दा बढी मानव अंगको अवशेष फेला परेको हो । आयोगले अक्टोबर २०१६ देखि उत्खनन सुरु गरेको थियो । उक्त स्थानमा फेला परेको अवशेषले आश्चर्यमा परेको आयोग अधिकारीले जनाएका छन् । १९२० को दशकदेखि १९६० को दशकसम्म यहाँ हरेक दुई सातामा एक बच्चाको मृत्यु हुने गरेको थियो । आयोग अधिकारीका अनुसार २० भूमिगत च्याम्बरमध्ये १७ वटामा मानवअंश पाइएको थियो । अवशेषमा ३५ साताका भ्रूणदेखि ३ वर्षका बच्चासम्म छन् । आयोगको अनुमानअनुसार १९२५ देखि १९६१ सम्म सञ्चालित उक्त केयर होमबाट प्राप्त अधिकांश अवशेष १९५० को दशकको हो । ती शवलाई यसरी गाड्नुमा को जिम्मेवार छ भन्नेबारे अनुसन्धान भइरहेको आयोगको भनाइ छ ।
भारतीयमाथि गोली प्रहार,न्युयोर्क (सियाटल टाइम्स) अमेरिकाको वासिङटनमा सिख समुदायका व्यक्तिमाथि आफ्नै देश फिर्ता जाऊ भन्दै गोली हानिएको छ । भारतको पन्जाब मूल घर भएका ३९ वर्षीय दीप रायमाथि वासिङटनको सडकमा शुक्रबार गोली प्रहार भएको हो । प्रहरीले यो घटना जातीय घृणाको अपराध हो कि होइन भनेर अनुसन्धान गरिरहेको छ । सियाटल क्षेत्रका सिख समुदायका नेता जसमित सिंहका अनुसार रायको पाखुरामा गोली हानिएको छ । पीडितको परिवारका अनुसार आफ्नो गाडीमा काम गरिरहेका बेला अनुहार आधा ढाकेका ६ फिट अग्लो आक्रमणकारी किन कार धोइरहेका छौ भन्दै नजिकै आएका थिए । पहिले सामान्य कुराकानी भएकोमा विवाद बढ्दै जाँदा आफ्नै देश फिर्ता जाऊ भन्दै गोली हानेका थिए । घाइतेलाई शनिबार डिस्चार्ज गरिएको छ । केन्ट प्रहरी प्रमुख केन थोमसले गोली प्रहारलाई गम्भीर घटनाको रूपमा लिई अनुसन्धान भइरहेको बताएका छन् । भारतीय विदेशमन्त्री सुष्मा स्वराजले ट्विट गर्दै भारतीयमाथि गोली प्रहारको घटनाले आफू दु:खी भएको र पीडितका बाबु हरपालसिंहसँग समेत कुरा गरेको उल्लेख गरेकी छन् ।
फोन ट्याप गरेको होइन,वासिङ्टन (सिन्हवा) अमेरिकाका राष्ट्रपति डोनाल्ड ट्रम्पले पूर्वराष्ट्रपति बाराक ओबामालाई फोन ट्याप गरेको भनेर लगाएको आरोपको ओबामाका प्रवक्ताले खण्डन गरेका छन् । ट्रम्पले ओबामा प्रशासनले राष्ट्रपतीय चुनावको अभियान अघि न्युयोर्कस्थित ट्रम्प टावरको फोन टयाप गरेको आरोप लगाएका थिए । ओबामाका प्रवक्ता केविन लुइसले ओबामा र राष्ट्रपतिको कार्यालयका कसैले पनि कुनै पनि अमेरिकी नागरिकको निगरानी गर्न आदेश नदिएको दाबी गरे ।
ग्रामीण क्षेत्रमा सक्रिय बन्दै दल,"दलका नेता गाउँ पसेपछि चुनावको माहोल बन्दै गएको छ । अन्योलमा परेका स्थानीयहरू राजनीतिक दलको क्रियाशीलतापछि निर्वाचन हुनेमा आशावादी छन् । चुनावी प्रचारप्रसारलाई व्यापक बनाउँदै लगिएको कांग्रेसका सभापति गणेश चन्दले बताए । यसलाई अभियानकै रूपमा अगाडि बढाएका छौं, उनले भने, चुनावको मिति घोषणापछि व्यस्तता बढदै गएको छ । स्थानीय निर्वाचनका लागि कार्यकर्तालाई सक्रिय बनाउँदै लगिएको एमालेका अध्यक्ष गोविन्द पुनले बताए । आन्तरिक रूपमा प्रचारप्रसारका कार्यक्रम भइरहेको माओवादी केन्द्रका अध्यक्ष कर्णबहादुर बुढाथोकीले जनाए । स्थानीय निर्वाचनको तयारीका लागि जिल्ला कमिटीको बैठक सम्पन्न भइसकेको उनको भनाइ छ । राप्रपाले पनि ग्रामीण क्षेत्रमा आफ्ना गतिविधि सञ्चालन गरिरहेको छ ।"
रोजगारीमा भारत जानेको बिमा लागू भएन,"जसमा भारतमा काम गर्नेलाई वैदेशिक रोजगारको मान्यता दिइने र त्यसरी जाने सबै बालिग नागरिकको अनिवार्य बिमा हुुने व्यवस्था गरिएको बताएका थिए । यस्तो व्यवस्था फागुन १ गतेदेखि लागू हुने उनले बताएका थिए । भारतमा रोजगारीका लागि जाने सबै बालिग नागरिकको अनिवार्य बिमा हुने भन्ने कुरा पहिलोपटक सुनें, भारतको हरियाणा जाने क्रममा सीमावर्ती सुनौलीमा भेटिएका स्याङजा चापाकोट आँधीघाटका भगवान् पंगेनीले भने, यसबारेमा न मलाई जानकारी छ नत कसैले यसअघि सुनाए ।रोजगारीका लागि जाने छिमेकी र भारतमा रोजगारी गरिरहेका कसैलाई पनि यसको जानकारी नभएको उनले बताए । दिल्लीस्थित गुलमोटर पार्कमा सैलुन सञ्चालन गर्दै आएका ज्यामिरेचोक स्याङजाकै मिलन शर्मा, बुटवल बेसक्याम्पका राजु चापागाई, गुल्मी पौंदीआमारीका दिलबहादुर बस्याललगायतले यसबारे कुनै जानकारी नभएको बताए । उनीहरू छुट्टी सकेर फर्किरहेका थिए । कामदार मात्र होइन, व्यवस्था लागू गर्ने सरकारी निकायसमेत मौन छ । भारतमा काम गर्न जाने नागरिकले सम्बन्धित जिल्ला प्रशासन वा सीमा जिल्लाको प्रशासन कार्यालयबाट काम गर्न जाने अनुुमति पत्र अनिवार्य रूपमा बनाउनुपर्ने र अनुुमति पत्र दिनुुअघि जिल्ला प्रशासनले बिमा र कल्याणकारी कोषमा अनिवार्य सहभागिता गराउने प्रधानमन्त्री दाहालले बताएका थिए । यसका लागि छुुट्टै कार्यविधि बनाई एक महिनाभित्र लागू गरिने घोषणा उनले गरेका थिए । यसका लागि अनुमति लिन पनि कोही आएका छैनन् र दिइएको पनि छैन, प्रमुख जिल्ला अधिकारी विनोदप्रकाश सिंहले भने, यसबारे हालसम्म कुनै निर्देशिका पनि आएको छैन । यस विषयमा हालसम्म कतैबाट पनि कुनै निर्देशन र लिखित केही नआएको उनले बताए । यसबारेमा कुनै निर्देशन आएमा रोजगारीका लागि भारततर्फ जाने नेपालीले माग गरेमा सीमा क्षेत्रबाट सहज रूपमा अनुमति पत्र पाउने व्यवस्था मिलाउन सकिने उनले बताए । सुनौली नाका भारतमा रोजगारी गर्न जाने र नेपाल आउनका लागि प्रयोग हुने मुलुककै प्रमुख नाका हो । यस नाकाबाट विशेषगरी बाग्लुङ, म्याग्दी, पर्वत, कास्की, तनहुँ, पाल्पा, स्याग्जा, लमजुङ, गोरखा, गुल्मी, अर्घाखाँची, नवलपरासी, रुपन्देही, चितवन, मकवानपुर, धादिङ जिल्लाका नेपाली कामदार रोजगारीका लागि भारतको दिल्ली, पन्जाव, कस्मीर, मुम्बई, लखनउ, कानपुर, मद्रास, हैदरावाद, इलाहावाद, बनारस, गुजरात, गोरखपुर, कोलकातालगायतका सहरमा जाने गर्छन् । नेपाली कामदारको आवागमनले सीमा नाका चौबीसै घण्टा गुल्जार रहने गर्छ । भारत जाने नागरिकहरूलाई समेत वैदेशिक रोजगारका लागि अन्य देश जाने नागरिकसरह घातक रोगबापत ५ लाख, जीवन बिमाबापत ७ लाख ५० हजार र बोर्डबाट अधिकतम १ लाख ५० हजारसहित कुुल १४ लाखसम्म राहत तथा क्षतिपूर्ति दिइने र यो व्यवस्था आगामी २०७३ फागुन १ गतेदेखि लागू हुुने प्रधानमन्त्री दाहालले बताएका थिए । यो व्यवस्था लागू गरिएमा अति राम्रो हुने थियो, गुजरातको कपडा उत्पादन गर्ने एक कारखानामा कार्यरत चितवन टाँडीका अमर थापाले भने, नेताहरू सस्तो लोकप्रियताका लागि बोल्छन् तर कार्यान्वयनमा ल्याउन सक्दैनन् । यसबारेमा सबै निर्देशनको कार्यान्वयन, समन्वय र प्रचारप्रसार गर्नका लागि प्रधानमन्त्रीका परराष्ट्र सल्लाहकारको संयोजकत्वमा निर्देशक समिति बनाइएको जानकारी प्रधानमन्त्रीले दिएका थिए ।"
गोल्छा र प्रधान भिड्दै,"काठमाडौं उद्योग वाणिज्य महासंघको वरिष्ठ उपाध्यक्षमा हालका उपाध्यक्षद्वय शेखर गोल्छा र किशोर प्रधानबीच प्रतिस्पर्धा हुने भएको छ ।हालका जिल्ला नगरतर्फका उपाध्यक्ष प्रधान र एसोसिएटतर्फका उपाध्यक्ष गोल्छाबीच वरिष्ठ उपाध्यक्षमा प्रतिस्पर्धा हुने भएको हो । आगामी चैत २८ र २९ गतेका हुने महासंघ निर्वाचनका लागि प्रधानले आइतबार विराटनगर उम्मेदवारी घोषणा गरेका छन् । उनले उद्योग संगठन मोरङको आयोजनामा कार्यक्रम गरी उम्मेदवारीको घोषणा गरेका हुन् । गोल्छाले औपचारिक रूपमा गृहकार्य जारी राखे पनि उम्मेदवारी भने केही दिनमै घोषणा गर्ने बताए । यसै वर्ष महासंघले विधान संशोधन गरी वरिष्ठ उपाध्यक्ष नै अर्को कार्यकालका लागि स्वत: अध्यक्ष हुने व्यवस्था गरेको छ । विधान संशोधनपछिको पहिलो भएकाले यो निर्वाचनलाई निकै महत्त्वपूर्ण प्रतिस्पर्धी हुने आकलन गरिएको छ । नयाँ विधान अनुसार आगामी कार्यकालको अध्यक्षमा हालकी वरिष्ठ उपाध्यक्ष भवानी राणा हुने पक्कापक्की भइसकेको छ ।अब हुने वरिष्ठ उपाध्यक्ष नै अर्को कार्यकालका लागि अध्यक्ष हुने भएकाले वरिष्ठ उपाध्यक्षलाई नेतृत्वदायी पद मान्दै दुवैले निजी क्षेत्र, सरकारी नीति नियम, लगानी भित्र्याउनेलगायत विषयलाई एजेन्डा बनाई चुनावमा होमिएका छन् । गोल्छाले मुख्य गरी तीनवटा विषयलाई आफ्नो चुनावी एजेन्डा बनाएको बताए छन् । पहिले निजी क्षेत्रको समस्या नीतिगत रूपमा समाधान गर्न सरकारसमक्ष प्रभावकारी भूमिका खेल्नेछु । हामीले चाहेजस्तो नीति बनाउन प्रयास गर्नेछु, उनले कान्तिपुरसित भने, धेरै राष्ट्रिय तथा अन्तर्राष्ट्रिय संघसंस्था हामीसँग सहकार्य गर्न तयार छन् । ती संघसंस्थासँगको सम्बन्धलाई मजबुत बनाई प्रत्यक्ष वैदेशिक लगानी (एफडीआई) भित्र्याउने मेरो अर्को एजेन्डा हो ।निजी क्षेत्रको सचिवालय अर्थात महासंघको कार्यालय सुधारको तेस्रो एजेन्डा रहेको गोल्छाले बताए । यी काम गर्ने गरी निर्वाचनमा होमिन केही दिनभित्र समग्र निजी क्षेत्रको प्रतिनिधित्व हुने गरी उम्मेदवारी घोषणा गर्नेछु, उनले भने ।प्रधानले उद्योग संगठन मोरङमार्फत घोषणा पत्र तयार पारी चुनावी एजेन्डा तय गरिएको बताए । घोषणा पत्रअनुसार सरकारी निकायहरूसँग उद्योगव्यवसाय क्षेत्रको हक हितका लागि निजी स्वार्थभन्दा माथि उठेर रणनीतिक रूपमा समन्वयकारी भूमिका निर्वाह गर्ने एजेन्डा तय भएको छ । सरकार तथा राजनीतिक दलहरूसँग सन्तुलित, निरन्तर र प्रभावकारी सम्बन्ध राख्न सक्रिय भूमिका निर्वाह गर्ने, घोषणा पत्रमा भनिएको छ, महासंघलाई क्षेत्रीय तथा अन्तर्राष्ट्रियस्तरमा स्थापित गर्न विस्तार गर्ने । उक्त कामका लागि नेतृत्व सक्षम र सबल नभई सम्भव नहुने भन्दै त्यसैका लागि आफ्नो उम्मेदवारी रहेको प्रधानले बताए । नेतृत्वको अनुभव लिएर अघि बढेको छु । नेपाल जेसिसको जिल्लादेखि लिएर राष्ट्रिय अध्यक्षसमेत पनि भए । सुसुप्त अवस्थामा रहेको उद्योग संगठनलाई सर्वोकृष्ट संगठन बनाउन सफल भएँ, उनले भने, यो अनुभव लिएर महासंघको नेतृत्वमा जान लागेको हुँ ।महासंघमा यसअघि एक अध्यक्ष, तीन उपाध्यक्ष र विभिन्न क्षेत्रका सदस्यमा निर्वाचन हुने व्यवस्था थियो । निर्वाचित कार्यसमितिबाट वरिष्ठ उपाध्यक्षको निर्वाचन हुने गरेको थियो । गत कात्तिक ४ गते महासंघको विधान संशोधन गरी वरिष्ठ उपाध्यक्ष नै स्वत: अध्यक्ष हुने व्यवस्था गरेको हो । संशोधित विधानअनुसार अब वरिष्ठ उपाध्यक्ष, जिल्लानगर, वस्तुगत संघ र एसोसिएटबाट एकएक जना उपाध्यक्षको निर्वाचन हुनेछ । त्यस्तै ७ प्रदेशबाट एकएकजना अध्यक्ष र ७ जना सदस्यको पनि निर्वाचन हुनेछ । जिल्लानगरतर्फ १८, वस्तुगतबाट १४, एसोसिएटबाट १९ र द्विराष्ट्रिय संघबाट एकजना सदस्यमा निर्वाचन हुनेछ । निर्वाचित उक्त कार्यसमितिबाट कोषध्यक्ष चयन हुनेछ ।महासंघ सचिवालयका अनुसार जिल्ला नगरको मतदाता संख्या १ सय ५ हो । वस्तुगततर्फ ९९, एसोसिएटतर्फ ८ सय ५६ र द्विराष्ट्रियतर्फका मतदाता संख्या १२ हुन् । यि सबै मतदाताले वरिष्ठ उपाध्यक्षमा मतदान गर्न पाउनेछन् । जसमध्ये मतगणनामा जिल्लानगरको मतलाई ५० प्रतिशत, वस्तुगतलाई २० प्रतिशत र एसोसिएट र द्विराष्ट्रियलाई ३० प्रतिशत हिस्सा मानी औसत निकालेर बढी अंक ल्याउने उम्मेदवारलाई विजयी घोषणा गरिनेछ । तर, जिल्ला नगरतर्फको उपाध्यक्षलाई सोहीतर्फका मतदाताले मात्रै मतदान गर्न पाउनेछन् । त्यसैगरी वस्तुगत र एसोसिएटतर्फका मतदाताले पनि सोहीतर्फका उपाध्यक्ष र सदस्यलाई मतदान गर्न पाउनेछन् । त्यसैगरी प्रदेशतर्फको अध्यक्ष र सदस्यहरूलाई सोही प्रदेशका मतदाताले मात्रै मतदान गर्न पाउनेछन् ।"
६१ करोडको सेयर कारोबार,"काठमाडौं (कास) सेयर बजार परिसूचक नेप्से करिब २५ अंकले बढेर १ हजार ३ सय ५४३४ विन्दुमा उक्लिएको छ । योसँगै ६१ करोड रुपैयाँ बराबरको कारोबार भएको छ । अघिल्लो कारोबार दिन (गत बिहीबार) को तुलनामा कारोबार रकम ४८ प्रतिशतले बढी हो । उक्त दिन अन्य बाहेक कारोबारमा आएका सबै समूहको परिसूचक उकालो लागेपछि समग्र नेप्सेको वृद्धिमा टेवा पुगेको हो ।तीमध्ये पनि बिमा समूहको परिसूचक सबैभन्दा बढी ३८५ प्रतिशतले बढ्यो । कारोबारमा आएका अधिकांश बिमा कम्पनीको सेयर मूल्य बढेपछि यो समूहको परिसूचक उच्च दरले उकालो लागेको हो । यस्तै होटल समूहको परिसूचक २७१, बैंकिङको १८३, विकास बैंकको १७२, वित्त कम्पनीको ११६, जलविद्युत्को ११२ र उत्पादन तथा प्रशोधनको १०१ प्रतिशतले उकालो लागे । तर, अन्य समूहको परिसूचक ००४ प्रतिशतले ऋणात्मक रह्यो । क वर्गका कम्पनीको सेयर कारोबार मापक सेन्सिेटिभ परिसूचक १९५ प्रतिशतले र कारोबारमा रहेका सबै कम्पनीको सेयर कारोबार मापक सेन्सेटिभ फ्लोट परिसूचक १९३ प्रतिशतले बढे । करिब ५ हजार कारोबारबाट १ सय ४१ कम्पनीका ११ लाख ८५ हजार ४ सय ८५ कित्ता सेयर किनबेच भए । योसँगै सेयर बजारको आकार (बजार पुँजीकरण) १५ खर्ब २६ अर्ब रुपैयाँ कायम भएको छ ।"
ओप्पोलाई विभिन्न अवार्ड,"काठमाडौं (कास) ओप्पो ५ एक्स डुअल क्यामेरा जुम प्रविधिका लागि विभिन्न अवार्ड पाएको छ । मोबाइल वल्र्ड कंग्रेस (एमडब्लूसी) २०१७ मा कम्पनीले यो प्रविधिका लागि ओप्पोलाई बेस्ट अफ एमडब्लूसी, कुलेस्ट अफ एमडब्लूसी, टप इन्नोभेस्ट (उत्कृष्ट नवप्रवर्तन) लगायत विभिन्न अवार्डबाट सम्मानित गरिएको जारी विज्ञप्तिमा छ ।अमेरिकाबाट प्रकाशित वायर्ड म्यागेजिनले ओप्पोलाई ५एक्स डुअल क्यामेरा जुम प्रविधिका लागि कुलेस्ट अफ एमडब्लूसी अवार्ड प्रदान गरेको कम्पनीले जनाएको छ । त्यस्तै, एन्ड्रोइड अथोरिटी प्रकाशन गृहले ओप्पोलाई बेस्ट अफ एमडब्लूसी २०१७ प्रदान गरेको पनि विज्ञप्तिमा छ । यसैगरी विश्व बजारमै सर्वाधिक बिक्री हुने प्राविधिक उपकरणसम्बन्धी समाचार प्रकाशन गर्ने ग्याजेट म्यागेजिन स्टफ ल कम्पनीलाई द लुकबटडन्टटच अवार्ड फर कुल टेक उपाधिद्वारा सम्मानित गरेको कम्पनीले जनाएको छ ।"
ज्ञान मल्टिग्रेड आटा,"काठमाडौं (कास) केएल दुगड समूहले ७ वटा प्राकृतिक अन्नहरू गहुँ, मकै, चना, भटमास,ओट्स, रागी र जौको सम्मिश्रणबाट तयार गरिएको ज्ञान मल्टिग्रेड आटा बजारमा ल्याएको छ । यसमा प्रोटिन, भिटामिन, खनिज तत्त्व तथा डाइटरी फाइबर एकै साथ प्राप्त हुने दाबी कम्पनीको छ । यो आटा बजारमा २ के जी को प्याकमा उपलब्ध रहेको जारी विज्ञप्तिमा छ ।"
बिगमार्टद्वारा विजेता घोषणा,"काठमाडौं (कास) बिगमार्ट सुपर मार्केटले शाखा विस्तारका क्रममा हालै गोंगबु टाउन प्लानिङमा २४ सौं शाखा सञ्चालनमा ल्याएको छ । उक्त शाखा सञ्चालनमा ल्याएको उपलक्ष्यमा सञ्चालित हामी पुग्यौं २४ ठाउँ, २४ हजार (प्रतिग्राहक) २४ ग्राहकको नाउँमा नामक लक्की ड्र कार्यक्रमको विजेताको घोषणा गरेको छ । उक्त कार्यक्रमअन्तर्गत बम्पर उपहार एक लाख (एक वर्षभरि सपिङ फ्री) झम्सिखेलका अशुतोष शर्माले प्राप्त गरेको बिगमार्टले जनाएको छ । त्यसैगरी २४ हजार प्रतिव्यक्ति जित्ने ग्राहकहरूको नाम पनि सार्वजनिक गरेको जारी विज्ञप्तिमा छ ।"
रणनीतिक साझेदार चाँडो ल्याऊ,"काठमाडौं (कास) संसद्को सार्वजनिक लेखा समितिले तीन महिनाभित्र रणनीतिक साझेदार नियुक्त गरी सक्नु भनी पर्यटन मन्त्रालय र नेपाल वायु सेवा निगमलाई निर्देशन दिएको छ । आइतबारको बैठकमा तीन महिनाभित्र यसबारे टुंगो लगाउन निर्देशन दिएको हो । पर्यटनमन्त्री जीवनबहादुर शाहीले रणनीतिक साझेदार ल्याउने तयारी अन्तिम चरणमा पुगेको बताएका थिए । बैठकमा सांसदहरूले रणनीतिक साझेदारबिना निगममा सुधार नआउने बताउँदै यस कार्यलाई टुंग्याउन जोड दिएका थिए । निगमले वाइडबडी विमान ल्याउने तयारी गरिरहेको छ । यदि यही तरिकाले निगमले काम गर्ने हो भने ती विमान भार मात्रै हुनेछन्, सांसद राजन केशीले भने । सांसद धनराज गुरुङले निगमले सञ्चालन गर्दै आएको ग्राउन्ड ह्यान्डलिङ नै निगमको मुख्य आयस्रोत भएकाले यसको व्यवस्थापन सुधार्नैपर्ने बताए । यदि निगमले गर्दै आएको ग्राउन्ड ह्यान्डलिङ अलग्याउने हो भने निगम हरेक वर्ष घाटामा चल्नेछ, सांसद गुरुङले भने । बैठकमा निगमका अध्यक्ष तथा पर्यटन सचिव शंकरप्रसाद अधिकारीले निगमलाई सुधार्न वाइड बडी जहाज ल्याउनैपर्ने बताए ।"
जोखिममा सहकारीको लगानी,"बचत तथा ऋण सहकारीको ठूलो रकम घरजग्गालगायत अनुत्पादक क्षेत्रमा प्रवाह भएको, जोखिम व्यवस्थापनका लागि कुनै कदम नचालिएको, संस्थागत सुशासनको अभावलगायत कारण ती संस्थाको लगानी तथा बचत जोखिममा रहेको औंल्याइएको हो ।बैंक तथा वित्तीय संस्थाले मनपरी ढंगले अनुत्पादक क्षेत्रमा ऋण प्रवाह गरेपछि पछिल्लो समयमा राष्ट्र बैंकले त्यसमा कडाइ गरेको छ । बैंक तथा वित्तीय संस्थाबाट ऋण नपाइएपछि त्यस्ता ऋणीहरू सहकारी संस्थामा धाउन थालेका छन् । यही समयमा केही साताअघि मात्र पारित उक्त रणनीतिमा सहकारी संस्थामा रहेको लगानी र बचत जोखिममा रहेको तथ्य बाहिर आएको हो । धेरैजसो बचत तथा ऋण सहकारीहरूले खराब कर्जाको विवरण नदिने, कर्जा नोक्सानीको लागि व्यवस्था नगर्ने र उनीहरूको वित्तीय प्रतिवेदन भरपर्दो नहुने कारणले वित्तीय जोखिमको अवस्था रहेको छ, वित्तीय क्षेत्र विकास रणनीतिमा उल्लेख छ । पारदर्शिता, संस्थागत सुशासन र प्रभावकारी नियमनको अभावमा सहकारी संस्थामा रहेको कारोबार जोखिममा रहेको रणनीतिका एक मस्यौदाकार तथा राष्ट्र बैंकका पूर्वकार्यकारी निर्देशक भाष्करमणि ज्ञवालीले बताए । राष्ट्र बैंकले कडाइ गरेपछि बैंक तथा वित्तीय संस्थाको जोखिम नियन्त्रणको बाटोमा रहे पनि त्यो जोखिम सहकारी संस्थामा सरेको उनको तर्क छ । सहकारी संस्थामा रहेको बचतको न बिमा हुन्छ न त प्रभावकारी नियमन नै छ, उनले भने, यसबाट पनि सहकारी संस्थाको बचत तथा लगानी जोखिममा रहेको पुष्टि हुन्छ । बैंक तथा वित्तीय संस्थाका ऋणीहरू पनि सहकारीमा गएका भए त्यसले जोखिम झनै बढाउने उनको तर्क छ । सहकारी क्षेत्रको वित्तीय जोखिम न्यूनीकरण गर्न छुट्टै प्रभावकारी नियमनकारी संयन्त्र बनाउनुपर्ने उनको सुझाव छ । उनले भने, निमयनकारी संयन्त्र गठन जति ढिलो हुन्छ, जोखिम पनि त्यति बढदै जान्छ । हाल मुलुकभर करिब विभिन्न प्रकृतिका गरी ३३ हजार ५ सय ९९ सहकारी संस्था सञ्चालनमा छन् । ती संस्थाहरूले २ खर्ब ९५ अर्ब रुपैयाँ लगानी गरेका छन् । तीमध्ये बचत तथा ऋण सहकारी संस्था १३ हजार ७ सय ६९ वटा छन् । ती संस्थाहरूले मात्र करिब १ खर्ब ९० अर्ब रुपैयाँ लगानी गरेका छन् । अन्य सहकारी संस्थामा जोखिम कम भए पनि बचत तथा ऋण सहकारीको कारोबार जोखिमपूर्ण रहेको पूर्वन्यायाधीश एवं समस्याग्रस्त सहकारी संस्था अध्ययन समितिका संयोजक गौरीबहादुर कार्कीले बताए । अधिकांश बचत तथा ऋण सहकारीले गैरकानुनी रूपमा घरजग्गालगायत स्थिर सम्पत्तिमा लगानी गरेका छन्, उनले भने, उक्त रकम जोखिममा पर्ने निश्चितजस्तै छ ।बचत तथा ऋण सहकारी संस्थाको अधिकांश लगानी छिटो भुक्तानी र धेरै ब्याज प्राप्त हुने क्षेत्रमा गएको र बचत पनि धेरै ब्याजको लोभमा भएकाले जोखिम उच्च रहेको कार्कीको तर्क छ । सहकारी संस्थामा जवाफदेहिता कम छ, उनले भने, समस्या आयो भने सञ्चालकहरू भाग्छन् । पछिल्लो समयमा सर्वसाधारण र बैंक तथा वित्तीय संस्था सहकारीकै भरमा पर्न थालेपछि यो क्षेत्रको जोखिम पनि बढदै गएको नेपाल बचत तथा ऋण केन्द्रीय सहकारी संघ (नेफ्स्कुन) का प्रमुख कार्यकारी अधिकृत शिवजी सापकोटाले बताए । राष्ट्र बैंकले बैंक तथा वित्तीय संस्थामा करिब साढे ५७ अर्ब रुपैयाँ अधिक तरलता रहेको बताएको छ । वित्तीय प्रणालीको रहेको तरलता समस्या तत्कालै समाधान हुने सम्भावना न्यून देखिएकाले अझै केही समय सहकारी संस्थामा दबाब पर्ने देखिन्छ, उनले भने । यद्यपि सम्भावित जोखिम न्यूनीकरणका लागि नेफ्स्कुनले नमुनाका रूपमा एक सय सहकारी संस्थाहरूमा जोखिममा आधारित सुपरिवेक्षण प्रणाली सुरु गरेको बताए । जोखिममा परेका सहकारीको उद्धारका लागि स्थिरीकरण कोष स्थापना गर्ने योजना बनाएका छौं, उनले भने, आवश्यक नीतिहरू बनिसकेका छन् । छिट्टै कार्यान्वयनमा आउँछ ।"
भेरीबबई डाइभर्सनको काम सुचारु,"केही माग पूरा भइसकका छन् । बाँकी छिट्टै पूरा गर्ने आयोजनाले आश्वासन दिएपछि हडताल अन्त्य गरेका हौं, चौधरीले भने । हडतालका कारण टनेल खन्ने काम तीन दिन अवरुद्ध भएको थियो । आयोजनाका सिनियर डिभिजनल इन्जिनियर मीनराज ढकालले दुई पक्षका कामदारबीच अब कुनै विवाद नरहेको दाबी गरे ।आयोजनामा चिनियाँ र नेपाली गरी २ सय ८६ जना कामदार छन् । नेपालमै पहिलोपटक टनेल बोरिङ मेसिन (टीबीएम) मार्फत आयोजना निर्माण गर्न लागिएको यो पाइलट प्रोजेक्ट हो । भेरी र बबई नदीबीचको १२ किमि लामो चुरे पर्वत खन्न यो मेसिन प्रयोग हुँदै छ । निर्माण कम्पनीले टीबीएम मेसिन आगामी आवभित्र चीन वा अमेरिकाबाट ल्याउने जनाएको छ । भेरीको पानीलाई बबईमा फर्काएर सिँचाइ र विद्युत् उत्पादन गर्ने उद्देश्यले निर्माणाधीन यो राष्ट्रिय गौरवको आयोजना हो । सिँचाइ विभाग र कोभेकबीच ०७१ माघमा निर्माण सुरु गरी ०७५ फागुनमा सम्पन्न गर्ने सम्झौता भएको हो । सुर्खेतको भेरीगंगा नगरपालिकाको छिन्चुजाजरकोट सडक खण्डको चिप्ले भन्ने स्थानमा १५ मिटर अग्लो बाँध बनाई १२ किमि लामो सुरुङमार्फत भेरी नदीको प्रतिसेकेन्ड ४० घनमिटर पानीलाई बबईमा फर्काइनेछ । बबईमा फर्काइएको पानीबाट ४८ मेगावाट विद्युत् तथा बाँके र बर्दियाको ५१ हजार हेक्टरमा सिँचाइ सुविधा उपलब्ध गराइने उद्देश्य छ । सुरुङ निर्माण सकिन बित्तिकै ड्याम र विद्युतगृह पनि तयार भइसक्नेछ । स्वदेशी लगानीमा निर्माण हुने लागेको आयोजनाको कुल लागत साढे १६ अर्ब लाग्ने अनुमान छ । बाह्रै महिना सिँचाइ उपलब्धताबाट कृषि उत्पादन बढ्न गई आयोजनाबाट वार्षिक ३ दशमलव १ अर्ब अप्रत्यक्ष तथा विद्युतबाट दुई दशमलव १ अर्ब प्रत्यक्ष आम्दानी हुने अनुमान गरिएको छ ।"
एनआईसी एसिया क्यापिटलद्वारा कारोबार सुरु,"काठमाडौं (कास) एनआईसी एसिया क्यापिटलले आइतबार कारोबार शुभारम्भ गरेको छ । राजाधानीमा आयोजित कार्यक्रममा कारोबार शुभारम्भ भएको घोषणा गरिएको क्यापिटल जनाएको छ । एनआईसी एसिया बैंकको सहायक कम्पनीका रूपमा रहेको उक्त कम्पनीको उद्घाटन धितोपत्र बोर्डका अध्यक्ष रेवतबहादुर कार्की तथा एनआईसी एसिया बैंकका अध्यक्ष जगदीशप्रसाद अग्रवालले संयुक्त रुपमा गरे । क्यापिटलले काठमाडौ बबरमहल स्थित कार्यालयबाट पुँजीबजारसँग सम्बन्धित धितोपत्र निस्कासन तथा विक्री प्रबन्धक, धितोपत्र प्रत्याभूति, सेयर रजिस्ट्रार तथा लगानी व्यवस्थापन, म्युचुअल फन्ड व्यवस्थापनलगायतका प्रचालित ऐन कानुन एवं नियमनकारी व्यवस्थाबमोजिम मर्चेन्ट बैंकिङ कम्पनीले गर्न सक्ने सम्पूर्ण सेवाहरू प्रदान गर्नेछ । एनआईसी एसिया बैंकको पूर्ण स्वामित्वमा १० करोड रुपैयाँ चुक्ता पुँजी रहेको एनआईसी एसिया क्यापिटल धितोपत्र बोर्डबाट मर्चेन्ट बैंकिङ कार्य गर्न इजाजत प्राप्त संस्था हो ।"
उखु खेतीतर्फ रुचि बढ्दै,"मागका आधारमा मूल्य तय हुने उखुबाहेकका कृषि उत्पादन उचित मूल्य पाउन कठिन छ । उखुमा भने त्यस्तो छैन । सुरुमै तोकिने भाउ पाउने निश्चित हुन्छ । चालु वर्ष उखुको भाउ ५ सय ३१ रुपैयाँ २० पैसा तोकिएको छ । किसानको मागअनुसार चिनीमा लाग्ने भ्याटमा ९० प्रतिशत फिर्ता गरेर सरकारले उखुको मूल्यमा थप गरेको छ । भ्याट फिर्ताबापत प्रतिक्विन्टल ६५ रुपैयाँ २० पैसा थपिन्छ । चिनी मिलले उखुको भाउ कम दिएको किसानको गुनासोलाई सम्बोधन गर्न सरकारले भ्याट फिर्ता गरेर मूल्य बढाएको हो । सरकारबाट यस्तो सुविधा उखु किसानबाहेकले पाउँदैनन् । जिल्लाभरि करिब २२ हजार हेक्टरमा उखु खेती हुन्छ । ४४ हजार हेक्टरमा धान खेती हुन्छ । तरकारी खेती १५ हजार हेक्टरमा हुन्छ । चिनीमा लाग्ने भ्याट ७५ वटै जिल्लामा विकास बजेट बनेर पुग्नुपर्ने रकम हो । वार्षिक करोडौं रुपैयाँ भ्याट फिर्ता भएर पाउँदा उखु किसान खुसी भए पनि विकास निर्माणमा भने बाधा पुग्छ । यसबापत राजस्व दाखिला हुने रकमबाट देशभरिका किसानले समान सुविधा पाउने निर्णय गर्दा मात्र सरकारले सबैलाई समान व्यवहार गरेको ठहरिन्थ्यो । अति आवश्यक मलखाद र बीउमा देशैभरिका किसानले अनुदान पाउन सक्थे । सिँचाइ क्षेत्र विस्तार गर्न सकिन्थ्यो । उखु खेती नगर्नेको पनि राज्यले संकलन गर्ने भ्याटमा उत्तिकै अधिकार हुन्छ । भ्याट फिर्ता गरेर मूल्य बढाउनु दिगो समाधान हैन, अगुवा उखु किसान कमल बुढाथोकीले भने, चिनी बेचेर पैसा कमाउने उद्यमीलाई नै उखुको पूरै मूल्य तिर्न बाध्यकारी नबनाई हुँदैन । भ्याटबाट संकलन हुने रकम विकास निर्माणमा मात्र खर्च हुुनुपर्ने हो । हरेक वर्ष उखुको मूल्यमा किसान र उद्यमीबीच विवाद हुने गर्छ । उद्यमीले लागतसमेत नउठ्ने गरी उखुको मूल्य प्रस्ताव गर्छन् । किसान मूल्य वृद्धिका लागि आन्दोलनमा उत्रिन्छन् । भ्याट फिर्ता गरेर मूल्यमा थपिदिएर किसानप्रति सरकार उदार भएजस्तो देखिए पनि त्यसको भित्री कारण भनेको उद्यमीलाई सहयोग पुर्याउनु रहेको छ । सरकारी पैसा दुरुपयोग गरेर उद्यमीलाई फाइदा पुर्याउने सरकारको नीतिलाई किसानले पनि मन पराएका छैनन् ।उखु उत्पादक महासंघका अध्यक्ष कपिलमुनि मैनाली सरकारको कदमले किसानलाई फाइदा पुगेजस्तो देखिए पनि उद्यमीलाई सहयोग पुर्याउने राजनीतिक दलको चाल भएको बताए । बाहिरबाट हेर्दा उखु किसानलाई सरकारले विशेष सहुलियत दिएजस्तो देखिन्छ, उनले भने, तर, त्यसभित्र लुकेको उद्देश्य भनेको उद्यमीलाई करोडौं, अर्बौं फाइदा गराउनु हो । हामी पनि भ्याट फिर्ता गरेरभन्दा पनि चिनी मिललाई उखुको पूरै मूल्य तिर्न जिम्मेवार बनाउनुपर्छ भन्नेमा छौं । चिनी मिल सञ्चालकले राजनीतिक दललाई दिने चन्दाकै कारण सरकार भ्याट फिर्ता गरेर भए पनि उद्यमीलाई आर्थिक भार कम पार्ने चालमा रहेको मैनालीले आरोप लगाए ।"
मध्यमोदी जलविद्युत् निर्माणमा ढिलाइ,"आयोजना प्रमुख हरि देवकोटाका अनुसार भूकम्प र नाकाबन्दीका कारण निर्माण सामग्री बेलामा आउन नसक्दा अवधि करिब एक वर्ष अझै लम्बिने संकेत देखिएको छ । अहिलेसम्म ६५ प्रतिशत प्रगति हुनुपर्ने हो, उनले भने, टोटलमा ९१० प्रतिशत मात्रै भएको छ । टनेलमा केही बढी ३५ प्रतिशत जति प्रगति देखिए पनि समग्रमा सन्तुष्ट हुन सकिने प्रगति छैन । उनका अनुसार पछिल्लो समय टनेल, पावरहाउस र बाँधको काम भएको छ । यही गतिमा जाँदा ०७५ असार मसान्तसम्ममा मात्रै उत्पादन दिन सकिने अवस्थामा पुग्ने अनुमान गरिएको उनले बताए ।आयोजनाको शिलान्यास लगत्तैका केही महिना कामअघि बढ्न सकेको थिएन । चौधरी ग्रुपसँग मिलेर निर्माणमा साझेदारी गर्न प्रतिबद्धता जनाएको भारतीय कोस्टर कम्पनी प्रालिले पछि लगानीमा चासो नदेखाउँदा करिब चार महिना ढिला काम सुरु भएको आयोजनाले जनाएको छ । सुरुकै चार महिना ढिला भएको थियो, सूचना अधिकारी अशोकराज आचार्यले भने, त्यसयताका प्राकृतिक समस्याले एक वर्ष पूरै ठप्प भयो । अहिले भइरहेको काम द्रुत गतिमा देखिए पनि लागत र समय त्यसै बढ्छ । कन्स्ट्रक्सन निर्माणको जिम्मा लिएको हिमाल हाइड्रोपावरले पछिल्लो समय फेवा कन्स्ट्रक्सनलाई सबकन्ट्याक्टमा केही भागको काम जिम्मा लगाएको छ । हाल टनेल, बाँध र पावरहाउस निर्माणको काम धमाधम भइरहेको उनले बताए । कास्कीको वीरेठाँटी र पर्वतको भुकतांगलेको सिमानामा पर्ने सिमखेतमा बाँध निर्माण गरी पर्वतको देउपुर २ बेतेनीसम्म २८ सय मिटरको सुरुङमार्फत ल्याएको पानी ७७ मिटर लामो टेलेरेसमार्फत मोदीखोलामा मिसाउने योजना छ । आइतबारसम्ममा ९ सय ६० मिटर टनेल पूरा भएको आयोजना प्रमुख देवकोटाले जानकारी दिए । हालसम्म करिब ६० करोड खर्च भएको आयोजनाका लेखा अधिकृत कृष्ण रिमालले बताए । प्रमुख देवकोटाका अनुसार अहिले सर्फेसअन्तर्गत हेडवक्र्स र पावरहाउसको कामलाई प्राथमिकता दिइएको छ । आयोजनासम्म सामान ओसार्न मोदीखोलामा पुल र आवश्यक पर्ने कंक्रिटका लागि क्रसर उद्योग सञ्चालन भइसकेका छन् । बाँध र पावरहाउसको जिम्मा लिएको फेवा कन्स्ट्रक्सन अहिले २० मेगावाटको तल्लो मोदीमा व्यस्त भएकाले आगामी असारपछि त्यसले तीव्र गतिमा काम गर्ने जनाएको छ । यतिबेला करिब दुई सय कामदार व्यस्त छन्, देवकोटाले भने, यो अहिलेसम्मकै फुल स्पिडको काम हो । हाइड्रोमेकानिकल र इलेक्ट्रो मेकानिकलको काम भने सुरु नै नभएको उनले बताए । चौधरी ग्रुपले आयोजनाको सर्वेक्षण सकेर निर्माणको अन्तिम टुंगोअघि नै विद्युत् प्राधिकरणसँग विद्युत् खरिद समझौता (पीपीए) गरेको थियो । सम्झौताअनुसार प्राधिकरणले आयोजना निर्माण सम्पन्न हुनुअघि नै विद्युत्गृहदेखि देउपुरसम्म ४ किलोमिटर लामो प्रसारण लाइन बनाइसक्नुपर्छ । तर, अहिलेसम्म प्रसारण लाइन निर्माणमा चासो देखाएको छैन । प्राधिकरणको ढिलाइका कारण आयोजना सकिए पनि उत्पादित विद्युत् प्रसारणमा समस्या हुने देखिएको आयोजना प्रमुख देवकोटाले बताए । हामीले ७५ असारसम्म उत्पादन दिने लक्ष्य लिएका छौं, उनले भने, उता प्राधिकरणबाट प्रसारण लाइन निर्माणको संकेत देखिएकै छैन । यो अवस्थामा समयमा आयोजना सकिए पनि विद्युत् त्यसै खेर जाने देखिन्छ । हालको पातीचौर सबस्टेसनको क्षमताले नधान्ने देखिएपछि प्राधिकरणले क्षमता विस्तारसहित पातीचौरदेखि बेतेनीसम्म सबस्टेसन निर्माण गर्नुपर्ने अवस्था छ ।"
"पारि झिलिमिली, वारि छैन बिजुली","विद्युतीकरणका लागि ६ वर्षदेखि गाडिएका पोल अलपत्रै छन् । कतै तार टाँगेको छ, कतै बाँकी छ । झन्डै आठ सय घरधुरीसम्म यहाँ बिजुली पुगेको छैन । कसरी काम गर्दा बिजुली बाल्न सकिन्छ भनेर निष्कर्ष निकाल्न नसक्दा अझै हामी अन्धकारमा बस्न बाध्य छौं, गजरकोट६ अत्रौलीका शिवभक्त सिग्देलले भने, केही ठाउँमा पोल गाड्ने, तार टाँग्ने काम भएर पनि अझै बत्ती दिइएको छैन । गजरकोटको ९ नम्बर बाहेकका सबै वडा बिजुलीविहीन छन् । राष्ट्रिय प्रसारण लाइन पुर्याउन नसक्दा स्थानीयले समयमा बिजुली बाल्न नपाएका हुन् । कुटानीपिसानी मिल जेनेरेटरका भरमा छन् । स्थानीय विद्यालयले कम्प्युटर ढुक्कसँग उपयोग गर्न पाएका छैनन् । विभिन्न संस्थाबाट कम्प्युटर सहयोगमा प्राप्त भए पनि विद्युत् अभावले समस्या रहेको सरस्वती निमाविका प्रधानाध्यापक कमलचन्द्र पोखरेलले बताए । सरस्वती निमाविले सोलारबाट केही कम्प्युटर चलाएको छ तर कृष्ण उमाविलगायतका विद्यालयमा अझै विद्युत्को समस्या छ । धेरै वर्ष बित्दा पनि बिजुली बाल्न नपाएपछि स्थानीयले बुटवल पावर कम्पनीसँग सम्झौता गरेर लाखौं खर्चेरै भए पनि बाल्ने योजना बनाएको विद्युतीकरण अभियानका अध्यक्ष चन्द्रकिशोर श्रेष्ठले बताए । यो वर्ष केही वडामा बिजुली बालेरै छाड्ने अभियानस्वरूप काम गरेका छौं, श्रेष्ठले भने, गाविसले १८ लाख बजेट विनियोजन गरेकोमा संसद विकास कोषबाट पनि २० लाख विनियोजन भएको छ । स्थानीयले पनि बिजुली बाल्नका लागि लगानी गरिरहेको उनले बताए । विद्युतीकरणका लागि स्थानीयलाई समेत जागरुक बनाउन चन्दा र श्रमदानका लागि पनि लगाएको श्रेष्ठले बताए । केही समयमै ७ नं वडामा विद्युतीकरण गर्ने तयारीमा छौं, उनले भने, वर्षौं लगाएर उपभोक्ताले बोकेर ल्याएका २ सय ५० भन्दा बढी पोल गाडेर तारसमेत टाँगिएको छ । एक वर्षभित्र ८ नं वडामा पनि बिजुली बालिसक्ने योजना रहेको उनले बताए । अन्य सबै वडासम्म पुर्याउन भने अझै समय लाग्ने उनले बताए । प्रयाप्त बजेट अभाव, निजी क्षेत्रको बिजुली ल्याउनुपर्ने भएकाले छुट्टै मिटर बक्ससमेत जुटाउने काम झन्झटिलो छ, श्रेष्ठले भने ।"
दीपेन्द्रलाई पहिलो पटक मौका,"काठमाडौं दीपेन्द्रसिंह ऐरीलाई समेट्दै नेपालले केन्यासँग हुने विश्व क्रिकेट लिग च्याम्पियनसिपका लागि आइतबार १४ सदस्यीय अन्तिम टोलीको घोषणा गरेको छ । पारस खड्काको कप्तानीमा नेपालले केन्यासँग आउने शनिबार र सोमबार त्रिवि क्रिकेट मैदान कीर्तिपुरमा खेल्दैछ ।छनोट भएका खेलाडीमा पारस खड्का (कप्तान), ज्ञानेन्द्र मल्ल, आरिफ शेख, महबुब आलम, करण केसी, आसिफ शेख, सागर पुन, शरद भेषावकर, शक्ति गौचन, अविनाश कर्ण, सोमपाल कामी, सुनील धमला, दीपेन्द्र, वसन्त रेग्मी, विनोद भण्डारी र सन्दीप लामिछाने छन् । दिलीप नाथ, भुवन कार्की, अविनाश कर्ण र राजेश पुलामीलाई वैकल्पिकमा राखिएको छ । तेस्रो चरणको छनोटमा १९ खेलाडीमा समेटिएका आशिफ शेख वैकल्पिकमा पनि छैनन् । नेपालले अगस्टमा नेदरल्यान्ड्ससँग च्याम्पियनसिपमा पछिल्लो पटक खेलेको थियो । त्यसयता नेपाल पहिलो पटक अन्तर्राष्ट्रिय क्रिकेट खेल्न लागेको हो । नेदरल्यान्ड्स गएको टोलीका राजु रिजाल, राजेश पुलामी, विक्रम सोब र अनिल मण्डल यसपटक अन्तिम टोलीमा परेका छैनन् । राजु ३५ सदस्यीय टोलीमै थिएनन् । विक्रम र अनिल ३५ पछि अटाएनन् । महबुब र आरिफले राष्ट्रिय टोलीमा फर्किने मौका पाएका हुन् । २०१५ को नोभेम्बरमा पपुवा न्युगिनीसँगको च्याम्पियनसिप खेलपछि भेट्रान महबुब राष्ट्रिय टोलीमा फर्किएका हुन् । दीपेन्द्र र आरिफ दुवैले गत वर्ष बंगलादेशमा भएको आईसीसी यू१९ विश्वकपमा राम्रो प्रभाव पारेका थिए । चार महिनाअघि दीपेन्द्रले श्रीलंकामा भएको एसीसी यू१९ एसिया कपमा पनि राम्रो प्रभाव पारेका थिए । आरिफले २०१५ को जनवरीमा नामिबियामा भएको विश्व क्रिकेट लिग डिभिजन २ मा डेब्यु गरेका थिए । त्यसयता उनी पहिलो पटक राष्ट्रिय टोलीमा समेटिएका हुन् । दीपेन्द्र र आरिफसँगै गत वर्ष यू१९ विश्वकप खेलेका सुनील धमलाले राष्ट्रिय टोलीबाट डेब्यु गर्ने प्रबल सम्भावना छ । उनले उपकप्तान ज्ञानेन्द्र मल्लसँग मिलेर ओपनिङमा ब्याटिङ गर्ने लगभग निश्चित जस्तै देखिएको छ । केन्यासँगको खेलको अन्तिम तयारीका लागि नेपालले दिल्लीमा अभ्यास खेल खेलेको थियो । त्यहीं गरेको प्रदर्शनका आधारमा नेपाली टोलीको अन्तिम छनोट गरिएको हो । नेपालले दिल्लीमा ३ अभ्यास खेल खेलेको थियो । अन्तर्राष्ट्रिय क्रिकेट परिषद् (आईसीसी) ले नियुक्त गरेको छनोट समितिले खेलाडी छनोट गरेको नेपाली क्रिकेटका टेक्निकल एनालिस्ट रमन सिवाकोटीले प्रेस विज्ञप्तिमार्फत जनाएका छन् । छनोट समितिमा आईसीसी प्रतिनिधि वैंकटपति राजु, राष्ट्रिय टोलीका प्रशिक्षक जगत टमाटा र कप्तान पारस छन् । कप्तान पारस अस्वस्थ भएकाले भारत गएका थिएनन् ।"
मेसी र बेन्जेमा चम्किए,"म्याड्रिड (एएफपी) लियोनल मेसीको जादू चलेको खेलमा बार्सिलोनाले सेल्टा भिगोमाथि ५० को नतिजा निकालेको छ । मेसी आफूले २ गोल गर्नुका साथै दुई नै गोलका लागि अवसर सिर्जना गरेका थिए । प्रशिक्षक लुइस इनरिकेले यो सिजनपछि टोली छाड्ने घोषणा गरेपछिको बार्साको यो पहिलो खेल हो । रियल म्याड्रिडले पनि लगातारको निराशालाई चिर्दै आइबरमाथि ४१ को जित निकाल्यो । करिम बेन्जेमाले २ गोल गरे । विजेता टोलीले प्रशिक्षकको घोषणाबाट कुनै खराब असर परेको भन्ने छनक देखाएन । मलाई लाग्छ हामीले यो सिजन पनि राम्रोसँग टुंग्याउँछौं, इनरिकेले भने । मेसीले २४ औं मिनेटमा सनसनीपूर्ण गोल गरे । उनले सेल्टाभिगोका रक्षकहरूलाई छलाएर गोल गरे । खेलको उत्तराद्र्धमा उनले गरेको अर्को गोल पनि दर्शनीय थियो । म्याड्रिडका प्रशिक्षक जिनेदिन जिदानले आफ्नो टोलीको प्रशंसा गरे । भ्यालेन्सियासँगको हार र लास पल्माससँगको बराबरीले दिएको निराशापछि जिदानलाई उत्साहको खाँचो थियो । उनले करिम बेन्जेमाको सराहना गरे । चारवटै गोलमा बेन्जेमाको ठूलो भूमिका रह्यो । म उनीसँग खुसी छु, उनले भने । रोनाल्डो र बेलको अनुपस्थितिबाट पिरोलिएको म्याड्रिडका केही नियमित खेलाडीलाई जिदानले आराम दिएका थिए । मंगलबार नेपोलीसँगको च्याम्पियन्स लिग अन्तिम १६ को अवे खेलका लागि उनले यस्तो गर्नुपरेको हो ।"
वेन्गरले जोखिम मोल्दा,"लन्डन (एएफपी) आर्सेन वेन्गरले खेलाडी छनोटमा जुवा खेल्दा आर्सनलले लिभरपुलबाट ३१ को हार खेप्नुपरेको छ । वेन्गरले चिलियन फरवार्ड एलेक्सिस सान्चेजलाई बेन्चमा राख्दा टोली एनफिल्डमा पहिलो हाफमै हावा खान पुग्यो । मेसुट ओजिलसमेत बिमारीका कारण अनुपस्थित खेलमा आर्सनलले जर्गेन क्लोपको ऊर्जाशील टोलीसँग केही जोर चलाउन सकेन । लिभरपुलले रोबार्टो फिर्मिनोको गोलबाट नवौं मिनेटमा अग्रता लिएको थियो । ४० औं मिनेटमा मानेले अर्को गोल थपेपछि आर्सनल रक्षापंक्तिको फितलोपन झन् प्रस्ट भयो । वेन्गरले सान्चेजलाई मध्यान्तरमा छिराए । नभन्दै उनकै सटीक पासमा ड्यानी वेलब्याकले ५७ औं मिनेटमा गोल गरी अन्तर कम पारे । तर ९० औं मिनेटमा लिभरपुलले आफ्नो सानदार जित पक्का गर्यो । जर्जिन्हो विजनालडुमले काउन्टर एट्याकमा सनसनीपूर्ण गोल गरे । यो आर्सनलका लागि पछिल्ला ४ खेलमा तेस्रो हार हो । यो नतिजाले लिभरपुल प्रिमियर लिग अंक तालिकामा तेस्रो स्थानमा उक्लेको छ । यो आजसम्म हामीले खेलेमध्ये सबैभन्दा राम्रो खेल हो, क्लोपले भने । आर्सनल पाँचौं स्थानमा पुगेको छ । मलाई लाग्छ पहिलो हाफमा स्ट्राइकरले काम गर्न सकेनन् । हामीले मिडफिल्डमा खेल्नै सकेनौं । कसलाई खेलाउँदा के भन्ने कुरा सधैं बहस गर्न सकिने विषय हो, वेन्गरले भने । उता ओल्ड ट्राफोडमा प्रतिशोधपूर्ण फल गरेको भन्ने आधारमा सुपरस्टार जाल्टन इब्रामोभिचमाथि अनुशासनको कारबाही हुने सम्भावना देखिएको छ । मिङ्सले देब्रे खुट्टाले उनको टाउकामा हानेको केहीबेरपछि स्विडिस स्ट्राइकरले बदलापूर्वक कुइनाले प्रहार गरेको देखिएको छ । इब्रामोभिचले चाहिँ आफनो बचाउ गरेका छन् । टीभी हेर्नोस् देखिहाल्नुहुन्छ । मैले निकै माथि जम्प गरें, उनीचाहिँ मेरो कुइनामा ठोक्किने गरी उफ्रे । कसैलाई चोट पुर्याउनु मेरो उद्देश्य होइन, उनले बीबीसी स्पोर्ट्सलाई भने । बर्नमाउथसँग ११ ले रोकिएको उक्त खेलमा इब्रामोभिचले एक पेनाल्टी खेर फालेका थिए । खेलको २३ औं मिनेटमा मार्कोस रोजोले गोल गरी म्यानचेस्टर युनाइटेडलाई अग्रता दिलाएका थिए । जोसुआ किङले बर्नमाउथका लागि मध्यान्तरअगाडि बराबरी गोल गरेका थिए । अडाम स्मिथले ह्यान्डबल गर्दा युनाइटेडलाई अग्रता लिने मौका मिलेको थियो । तर सदुपयोग गर्न सकेन । खेलमा जितेको भए युनाइटेड शीर्ष चारमा पर्न सक्थ्यो । तर यतिबेला ऊ छैटौं स्थानमा छ । अर्को खेलमा साविक विजेता लेस्टरले हलमाथि ३१ को जित निकाल्दै यसपटक रेलिगेसनबाट बच्ने आस जगाएको छ । टोली बल्ल रेलिगेसन जोनबाट ५ अंकले माथि आएको छ ।"
नेपालगन्ज गोल्डकप विजेताले ५ लाख पाउने,"नेपालगन्ज (कास) दोस्रो नेपालगन्ज गोल्डकप फुटबलको विजेताले पाँच लाख रुपैयाँ पाउने भएको छ । पहिलो संस्करणको तुलनामा ३ लाख ४९ हजार बढाइएको हो । फागुन २६ देखि चैत ४ सम्म हुने प्रतियोगिताको उपविजेताले २ लाख ५१ हजार पाउनेछ । दोस्रो संस्करणमा मनाङमस्र्याङ्दी, संकटा, पुलिस, आर्मी, एपीएफ, नेपालगन्ज, सुदूरपश्चिम र रूपन्देहीले प्रतिस्पर्धा गर्नेछन् ।"
सिटिजन च्याम्पियन,काठमाडौं (कास) सिटिजन बैंकले आईसीएफसीलाई ३९ रनले हराएर आइतबार कर्पोरेट क्ल्यास इन्डोर क्रिकेटको उपाधि जितेको छ । सिटिजनले निर्धारित २० ओभरको खेलमा २ विकेट गुमाई १ सय २१ रन बनायो । आईसीएफसी १११ ओभरमा ८२ रनमा खुम्चियो ।
काँकडभिट्टा क्वाटरफाइनलमा,"इटहरी (कास) काँकडभिट्टा ट्ेरनिङ सेन्टर इटहरी गोल्डकपअन्तर्गत आइतबार भएको खेलमा क्वाटरफाइनल प्रवेश गरेको छ । उसले जीबीआर मंगलबारे, मोरङलाई ३० ले पराजित गर्दै अन्तिम आठको यात्रा तय गरेको हो ।"
यू१५ टिम छनोट,काठमाडौं (कास) एन्फाले कोलम्बोमा अर्को साता हुने दक्षिण एसियाजापान फुटबल एक्सचेन्ज का लागि १८ खेलाडी छनोट गर्दै यू१५ टिम तयार गरेको छ । मार्च १० देखि १४ सम्म कोलम्बोमा हुने कार्यक्रममा नेपाल र जापानका यू१५ तथा भुटान र श्रीलंकाका यू१६ टिम सहभागी हुनेछन् ।
राष्ट्रपति सिल्ड सुरु,काँकडभिट्टा (कास) नवौं झापा जिल्लास्तरीय राष्ट्रपति रनिङ सिल्ड तथा विद्यालय खेलकुद आइतबार सुरु भएको छ । सात निर्वाचन क्षेत्रबाट प्रथम र द्वितीय हुने विद्यालयका २ सय बढी खेलाडीले आठ खेलमा प्रतिस्पर्धा गर्नेछन् ।
अस्ट्रेलियाको अग्रता,बैंग्लोर (एएफपी) शन मार्स र म्याट रेनसवको संघर्षमय अर्धशतकमा अस्ट्रेलियाले आइतबार विश्व नम्बर एक भारतविरुद्धको दोस्रो टेस्टमा पहिलो इनिङ्सका आधारमा महत्त्वपूर्ण अग्रता लिएको छ । भ्रमणकारी अस्ट्रेलियाले एम चिन्नास्वामी रंगशालामा दोस्रो दिनको खेल समाप्तिमा २३७६ को स्कोर बनाई ४८ रनको अग्रता लिएको छ । बिनाक्षति ४४ रनबाट दिनको खेल प्रारम्भ गरेको अस्ट्रेलियाबाट म्याथ्यु बेड २५ र मिचेल स्टार्क १४ रन बनाएर क्रिजमा छन् । मार्सले अस्ट्रेलियाबाट सर्वाधिक रन बनाउने क्रममा १ सय ९७ बलमा ६६ रन जोडे । दिनको खेल समाप्त हुने क्रममा भारतीय सिमर उमेश यादवको बलमा मार्सले थकित शट खेलेर शट मिडविकेटमा क्याच दिन पुगे । देब्रेहाते स्पिनर रवीन्द्र जडेजाले ३ विकेट लिए । धेरै उछाल लिइरहेको पिचमा उनले अस्ट्रेलियाका कप्तान स्टिभ स्मिथलाई ८ र रेनसवलाई ६० रनमा आउट गरी भारतलाई महत्त्वपूर्ण सफलता दिलाए । भारतले पहिलो इनिङ्समा १ सय ८९ रनमात्र बनाएको थियो । तीव्र बलरद्वय इशान्त शर्मा र यादवले ११ विकेट लिए पनि अस्ट्रेलियाका ब्याट्सम्यानले महत्त्वपूर्ण साझेदारी गरी भारतको स्कोरलाई उछिन्न सहयोग गरेका थिए ।

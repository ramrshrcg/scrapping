शीर्षक,विवरण
दिनभर प्रदर्शन,"विद्यार्थी संगठनद्वारा विरोधकाठमाडौं (कास) नयाँ शक्ति विद्यार्थी युनियन र नेपाल तराई विद्यार्थी नवजागरण संघले सप्तरी घटनाको विरोधमा माइतीघर मण्डलामा विरोध प्रदर्शन गरेका छन्। मंगलबार युनियन र संघले गरको विरोध प्रदर्शनमा गृहमन्त्रीको राजीनामा मागिएको थियो। पहिले संशोधन अनि निर्वाचन, प्रहरी मेरो साथी तर गोली किन कम्मरभन्दा माथि जस्ता वाक्य लिखित प्लेकार्ड बोकेर शान्तिपूर्ण प्रदर्शन गरिएको थियो। प्रदर्शनमा थापाथली, पुल्चोक, सगरमाथा इन्जिनियरिङ कलेज, चिकित्साशास्त्र अध्ययन संस्थान (आईओएम) लगायतका विद्यार्थीको सहभागिता रहेको संघले जनाएको छ।"
शोकमग्न छ मलेठ गाउँ,सन्जनको घटनास्थलमै मृत्यु भएको खबर सुनेपछि ९ महिना अघि मात्र वैवाहिक बन्धनमा बाँधिएकी सविता मेहता बेहोस भएकी थिइन्। विराटनगरमा उपचार गराइरहेकी उनको होस खुलेको छैन। सन्जनका दाजु रन्जन पनि बेहोस छन्। उनको उपचार भइरहेको छ। ६५ वर्षीया वृद्धा आमा शान्तिदेवी र ७१ वर्षका वृद्ध पिता लक्ष्मण मेहता बुढेसकालको सहारा गुमाउनुपर्दा शोकमग्न छन्। सिनियर अहेब आन्द साह बथनाहा स्वास्थ्य चौकीअन्तर्गत पोलियो खोप अभियानमा सहभागी हुनेको भत्ताबापतको १ लाख ३२ हजार रुपैयाँ र सीतापुर स्वास्थ्य चौकी अन्तर्गतको खोप कार्यक्रमको कागजपत्र लिएर गएका थिए। फर्कंदै गर्दा उनलाई गोली लागेको थियो।प्रसवनी गाविस ४ घर भए पनि उनी राजविराज ९ स्थित राजदेवी मन्दिर छेउमा बस्दै आएका थिए। सोमबार गोली लाग्नु केही अघि उनले श्रीमती अनिता साहलाई केही बेरमै घर फर्किने बताएका थिए। श्रीमतीसित बोलेको केही बेरमै उनलाई गोली लागेको थियो। गोली लागेपछि उपचारका क्रममा धरानमा मृत्यु भएको थियो। साहको मृत्युपछि वृद्ध बुवा नारायण साह अचेत छन्। परिवारमा रुवाबासी चलेको छ।
कहाँ चुक्यो प्रहरी?,"घटना कसरी भयो र टाउकोमै गोली किन ताकियो भन्नेबारे बुझ्न सशस्त्र प्रहरीले पाँच सदस्यीय छानबिन समिति गठन गरेको छ। हल्ला त अनेक आउँछन् तर छानबिन समितिको रिपोर्ट नआएसम्म केही भन्न सकिन्न, सशस्त्र प्रहरीका प्रवक्ता दिवाकर केसीले भने। पूर्वडीआईजी हेमन्त मल्ल बारम्बार यस्तै प्रकृतिको घटना दोहोरिनुका पछाडि हतियार चलाउनेसम्बन्धी प्रहरीले लिने तालिममै खोट रहेको आशंका व्यक्त गर्छन्। उनले हतियार कसरी व्यवस्थापन गर्ने र त्यसलाई कसरी कस्तो बेला चलाउने भन्नेबारे प्रहरीले नियमित तालिम नै पाएका छैनन्। उनले भने, त्यसैको कारण पनि यस्ता घटना बारम्बार दोहरिन्छन्। थ्रीनट थ्री राइफल चलाएर सुरु हुने प्रहरीको तालिमपछि सेवा अवधिभरमा नियमित हतियार चलाउने तालिम दिइँदैन। मल्लका अनुसार प्रहरीले नियमित रूपमा पर्याप्त हतियार चलाउने तालिम नपाउँदा मिस फायर हुने वा अनावश्यक मानवीय क्षति हुने सम्भावना रहन्छ। गृह मन्त्रालयले घटनाबारे छानबिन गर्न कुनै समितिसमेत गठन गरेको छैन। बरु प्रेस विज्ञप्तिमार्फत गृह प्रवक्ता पन्थीले परिस्थितिलाई नियन्त्रणमा लिन सुरक्षाकर्मीले बाध्य भई गोली चलाएको बताएका छन्। सुरक्षाकर्मीले किन बाध्य भएर टाउकोमा नै गोली ताक्नुपर्ने अवस्था किन आयो भन्नेबारे विज्ञप्ति मौन छ। मन्त्रिपरिषदको मंगलबार बस्ने भनिएको बैठकमा सप्तरी घटनाबारे केही निर्णय हुने अपेक्षा गरिएको थियो। तर अन्तिम समयमा आएर मन्त्रिपरिषदको विशेष कारणबस भन्दै बैठक सरेपछि त्यसबारेको अनिश्चित थप पछाडि धकेलियो। नेतृत्वको खाँचो नयाँ आईजीपीको नियुक्ति मिति टुंगो लागिनसकेको र निमित्त आईजीपी रहेको अवस्थामा भएको पछिल्लो घटनाले नेपाल प्रहरीको नेतृत्वले घटनाको गम्भीरतालाई कसरी लिन्छ भन्ने प्रश्न खडा भएको छ। प्राविधिकतर्फका निमित्त आईजीपी डा दिनेशचन्द्र पोख्रेलका निम्ति अनुभवका हिसाबले पनि यो पक्कै सजिलो विषय होइन। नेपाल प्रहरीका एक पूर्व उच्च अधिकारीले कान्तिपुरसँग भने, प्राविधिकतर्फको अनुभव नै निमित्त आईजीपीको सीमा हो। उनको अनुभवबाट यस्तो गम्भीर अवस्थामा प्रभावकारी भूमिका अपेक्षा गर्न त्यति सजिलो छैन। ती अधिकारीले निमित्त आईजीपी दीर्घकालीन निर्णय लिन कानुनी रूपमै नसक्ने र उनी मातहतको टिम उति सहयोगी हुन नसक्ने आशंका गर्छन्। नेपाल प्रहरीका पूर्वआईजीपी कुवेरसिंह रानाका अनुसार व्यावसायिक संगठनको इतिहासमा यो नौलो घडी हो। उनले भने, यस्तो संक्रमणकालीन अवस्था लामो समयसम्म रहनु राम्रो होइन। यसको असर कुनै न कुनै रूपमा परिरहन्छ। पूर्वडीआईजी मल्ल यस्तो गम्भीर अवस्थामा नेपाल प्रहरीमा नियमित नेतृत्व हस्तान्तरण नहुँदा समस्या हुने बताउँछन्। उनले भने, निमित्तकै भरमा लामो समयसम्म प्रहरी संगठनलाई राखिराख्नु राम्रो कुरा होइन। प्रजिअसहित सुरक्षा प्रमुख फिर्ता गृह मन्त्रालयले सप्तरीका प्रमुख जिल्ला अधिकारी र सुरक्षा निकायका प्रमुखहरूलाई मन्त्रालय फिर्ता बोलाएको छ। सोमबार दिउँसो सप्तरीमा प्रहरीको गोली लागी तीन जनाको मृत्यु भएको घटनापछि मन्त्रालयले यस्तो निर्णय लिएको हो। मंगलबार दिउँसो मन्त्रालयले सप्तरीका प्रमुख जिल्ला अधिकारी उद्धवप्रसाद तिम्सिना, नेपाल प्रहरीका एसपी दिवस लोहनी तथा सशस्त्र प्रहरीका एसपी जयबहादुर खडका र नेपाल प्रहरीका डीएसपी दानबहादुर कार्कीलाई फिर्ता बोलाउने निर्णय लिएको हो। गृह मन्त्रालयले सप्तरीमा सहसचिव कृष्णबहादुर कटवाललाई प्रजिअको जिम्मेवारी दिएर पठाएको छ। तीनवटै सुरक्षा निकायका प्रमुखलाई प्रहरी मुख्यालय नक्साल डाकेर उपप्रधान एवं गृहमन्त्री विमलेन्द्र निधिले सप्तरी घटनाबारे जानकारी लिएका छन्। उक्त बैठकमा गृहमन्त्री निधिले बल प्रयोग नगरी स्थिति सामान्य अवस्थामा फर्काउन सुरक्षा निकायका प्रमुखहरूलाई निर्देशन दिए। करिब डेढ घण्टा चलेको छलफलमा नेपाल प्रहरीका निमित्त प्रहरी महानिरीक्षक डा पोखरेल, सशस्त्र प्रहरी महानिरीक्षक सिंहबहादुर श्रेष्ठ, राष्ट्रिय अनुसन्धानका प्रमुख दिलीप रेग्मी, नेपाल प्रहरीको कार्यविभाग प्रमुखसहित गृह मन्त्रालयका शान्ति सुरक्षा महाशाखा प्रमुख बालकृष्ण पन्थीलगायतको उपस्थिति थियो। गृहमन्त्रीद्वारा दु:ख व्यक्त सप्तरीमा सोमबार गोली प्रहारबाट तीन जनाको मृत्यु भएपछि न्यायिक छानबिनको माग गर्दै प्रदेश नम्बर २ का सांसदहरूले गृहमन्त्री विमलेन्द्र निधिलाई भेटेका छन्। भेटमा सांसदहरूले हत्याको घटनाबारे दोषीमाथि कडा कारबाही गर्न माग गरेका छन्। भेटमा उपप्रधान एवं गृहमन्त्री निधिले घटनाप्रति दु:ख व्यक्त गर्दै भने, स्थिति सहज अवस्थामा फर्काउन सबैको सहयोग आवश्यक छ। सांसदहरूले एमाले नेताहरूको मधेसी विराधी उत्तेजक अभिव्यक्तिका कारण जनता आन्दोलित भएको बताए। उनीहरूले मृतकका परिवारलाई सहिदसरह क्षतिपूर्ति र घाइतेको नि:शुल्क उपचारको व्यवस्था हुनुपर्ने माग पनि गरे।"
चुनाव घोषणा फिर्ता नलिए समर्थन फिर्ता,"हिजो (सोमबार) माइन्युट नै गरेर निर्णय गरिसकेको हो, आज खै किन उहाँहरू पछि हट्नुभयो, बुझ्न सकिएन, मोर्चा दोस्रो तहका एक नेताले भने, अब प्रधानमन्त्रीलाई भेटेर सबै कुरा स्पष्ट पार्नुहोला। प्रधानमन्त्रीको सचिवालयका अनुसार मोर्चा नेताले बुधबार बिहान ९ बजे बालुवाटारमा भेट्ने छन्। भेटमा गृहमन्त्री विमलेन्द्र निधिसमेत सहभागी हुने प्रधानमन्त्री कार्यालयले जानकारी दिएको छ। सोमबारको घटनालाई लिएर प्रधानमन्त्री कार्यालय र गृह मन्त्रालयका अलगअलग धारणा आइरहेका छन्। सोमबार राति माओवादी केन्द्रको हेडक्वार्टर बैठकमा प्रधानमन्त्री दाहालले सप्तरी घटनाप्रति आश्चर्य व्यक्त गरेका थिए। एमालेको प्रदर्शन र सभा शान्तिपूर्ण बनाउने, कुनै पनि गोली नचलाउने निर्देशन आफूले गृहमन्त्री निधि र प्रहरी उच्च अधिकारीलाई दिए पनि कसरी उक्त घटना भयो भन्नेमा आश्चर्य लागेको उनले बताएका थिए। मोर्चा बैठकअघि बसेको संघीय गठबन्धन बैठकले संसद्मा दर्ता भएको संविधान संशोधन प्रस्ताव परिमार्जनसहित पारित गर्न र स्थानीय तहको निर्वाचनको घोषणाको निर्णय सात दिनभित्र फिर्ता लिन सरकारलाई अल्टिमेटम दिएको छ। गठबन्धनको बैठकले सात दिनभित्र माग पूरा नभए सरकारलाई दिएको समर्थन फिर्ता लिने निर्णय गर्यो। हामीले दिएको समयसीमाभित्र परिमार्जनसहित संविधान संशोधन नभए र स्थानीय तहको निर्वाचनको घोषणा फिर्ता नलिए संघीय गठबन्धनमा आबद्ध संसद्मा प्रतिनिधित्व गर्ने दलहरू र मधेसी मोर्चाले वर्तमान सरकारलाई दिएको समर्थन फिर्ता लिनेछ, गठबन्धन प्रवक्ता ओम गुरुङले जारी गरेको विज्ञप्तिमा भनिएको छ। गठबन्धनले राजविराजको घटना एमालेले नियोजित रूपमा गराएको समेत दाबी गरेको छ।"
राष्ट्रसंघ र अमेरिकाको चासो,"अमेरिकाले प्रदर्शनकारी र सुरक्षा निकायलाई अधिकतम संयम अपनाउनसमेत आग्रह गरेको छ। हामी सबै प्रदर्शनकारी र दललाई अहिंसात्मक रूपमा लोकतान्त्रिक प्रक्रियामा संलग्न रहनसमेत आग्रह गर्छाैं, अमेरिकी दूतावासले जारी गरेको वक्तव्यमा भनिएको छ, नेपाली जनता स्थानीय निर्वाचनको पर्खाइमा र नेपाल सरकार ऐतिहासिक स्थानीय निर्वाचनको तयारीमा जुटिरहेको देख्न पाउँदा हामी उत्साहित छौं। संविधान कार्यान्वयन गर्ने र मुलुकका सबै स्थानमा उत्तरदायित्व तथा जवाफदेहिता सुनिश्चित गर्ने दिशामा निर्वाचन एक महत्त्वपूर्ण कदमका रूपमा समेत अमेरिकाले अथ्र्याएको छ। नेपाली जनता लोकतान्त्रिक मार्गमा अगाडि बढदै गर्दा अमेरिका सबै नेपालीसँग सहकार्य गर्न प्रतिबद्ध रहेको समेत विज्ञप्तिमा उल्लेख छ।यसैबीच संयुक्त राष्ट्रसंघले पनि सप्तरी घटनाबारे चासो व्यक्त गरेको छ। नेपाल स्थानीय निर्वाचनमा जाँदै गर्दा ज्यान नै जाने गरी यस्तो घटना हुनुलाई दु:खद भन्दै त्यसलाई अभिव्यक्ति स्वतन्त्रतामा सुरक्षा निकायले गरेको बल प्रयोगको रूपमा व्याख्या गरिएको छ। अभिव्यक्ति स्वतन्त्रता तथा सभा सम्मेलनमा हत्याहिंसाको कुनै स्थान हुँदैन, राष्ट्रसंघीय कार्यालयले जारी गरेको विज्ञप्तिमा भनिएको छ, सुरक्षा निकाय सधैं राष्ट्रिय तथा अन्तर्राष्ट्रिय मूल्य र मान्यतामा रहन आवश्यक छ। यसमा हामी गम्भीर छौं। राजनीतिक दलले पनि शान्तिपूर्ण आफ्नो धारणा राख्नुपर्छ, यसमा बलप्रयोग गर्न हुँदैन। स्थानीय निर्वाचन सम्पन्न गर्नका लागि राजनीतिक दलहरूले सहमतीय वातावरण तय गर्न आवश्यक भएको भन्दै राष्ट्रसंघले भनेको छ, प्रजातन्त्रको मूल आधार नै निर्वाचन हो। घोषणा भएको ऐतिहासिक निर्वाचनको सफलताका लागि राष्ट्रसंघ सहयोग गर्न तयार छ। राजनीतिक दलहरूबीच सहकार्य र सहमति हुँदै यस्ता घटना हुन नदिनतर्फ उन्मुख रहनुपर्ने बताइएको छ।"
सामूहिक हत्याको सुनियोजित प्रयास : एमाले,"सप्तरी घटनाका कारण निर्धारित अभियान स्थगित गरी राजधानी फर्केका एमाले शीर्ष नेताहरूले मंगलबार विशेष पत्रकार सम्मेलन गरेका थिए। लोकतन्त्रमा अपरिहार्य निर्वाचनको स्थितिलाई बिथोल्दै बाह्य चलखेल निम्त्याउने र देशका राजनीतिक दलहरूका बीच द्वन्द्व सिर्जना गर्ने दुराशयबाट राजविराजको निन्दनीय घटना गराइएको एमालेले उल्लेख गरेको छ। मधेसी मोर्चा सम्बद्ध दलहरूले संस्थागत रूपमै खुलेआम त्यस प्रकारको क्रियाकलाप गर्नुका साथै हाम्रो शान्तिपूर्ण र अनुशासित कार्यक्रममाथि आक्रमण गर्ने कामलाई हामीले गम्भीर रूपमा लिएका छौं, एमालेले भनेको छ, राजनीतिक, सैद्धान्तिक र कार्यक्रमिक रूपले कुनै हालतमा प्रतिस्पर्धा गर्न नसकेपछि र जनताको साथ नपाउने भएपछि तथा तराई मधेसमा फैलाइएका भ्रम नेकपा (एमाले) ले यस अभियानमार्फत चिर्छ भन्ने त्रासले सुनियोजित रूपमा राजविराज घटना मञ्चन गराइएको छ र मानिसको ज्यान लिइएको छ। कुनै पनि किसिमको बाधा व्यवधान हुन नदिन सरकार र प्रशासनलाई समेत आग्रह गरे पनि शान्तिपूर्ण अभियान चलाउँदा त्यसलाई बिथोल्न धम्की दिने, रोक्न त्रास फैलाउने, नेताकार्यकर्तामाथि आक्रमण गर्ने, उनीहरूलाई मोसो दलेर अपमान गर्ने, सवारी साधन तोडफोड गर्ने, ठाउँठाउँमा विस्फोटक पदार्थ राखेर आतंक सिर्जना गर्ने, कार्यक्रममा सहभागी नहुनका लागि घरघर पुगेर धम्क्याउने जस्ता निन्दनीय काम मधेसी मोर्चाका कार्यकर्ता भनिनेहरूबाट भएको एमाले नेताहरूले बताएका छन्। स्थिति सामान्य होस् भन्ने आशयका साथ हामीले पूर्वनिर्धारित राजविराजको रंगशालामा सभा गर्ने र राजविराज प्रवेश गर्ने बाटोसमेत परिवर्तन गर्दा पनि मधेसी मोर्चा सम्बद्ध मानिसले बाहिरबाट ढुंगा हान्ने, गालीगलौज गर्ने, अमर्यादित नाराबाजी गर्ने सुरक्षाकर्मीमाथि ढुंगा, लाठी र पेट्रोल बम प्रहार गर्ने जस्ता आततायी कार्य गरेको एमालेको भनाइ छ। शान्तिपूर्ण कार्यक्रम बिथोल्न प्रयोग हुने क्रममा भएको मानवीय क्षतिको सम्पूर्ण जवाफदेही मोर्चा नै हुनुपर्ने एमालेले उल्लेख गरेको छ। अभियानमा सहभागी कतिपय कार्यकर्ता ढुंगा लागेर घाइते भएको, ५० भन्दा बढी गाडीमा क्षति पुगेको र आधा दर्जन मोटरसाइकलमा आगो लगाइएको एमालेले जनाएको छ। मोर्चा सम्बद्ध कार्यकर्ताले मंगलबार राजविराजको सभास्थल, सप्तरी र सिरहाको पार्टी कार्यालयमा आगजनी भएको भन्दै एमालेले आपत्ति जनाएको छ। धनुषामा पार्टीका नेता कार्यकर्तालाई जिल्ला छाड्न धम्की दिइएको, रौतहटमा कार्यकर्तालाई मोसो दल्ने र अन्य स्थानमा पनि आतंक सिर्जना गर्ने काम मोर्चाबाट भइरहेको एमालेले जनाएको छ। घटनाको निष्पक्ष छानबिनका लागि सरकारसँग एमालेले आग्रह गरेको छ। सुरक्षा प्रबन्ध थप व्यवस्थित गरेर परिस्थितिलाई सामान्यीकरण गर्नुपर्नेमा सप्तरी जिल्ला प्रमुख जिल्ला अधिकारी, नेपाल प्रहरी र सशस्त्र प्रहरी बलका प्रमुखहरूलाई फिर्ता बोलाउने गृहप्रशासनको निर्णयले अझ आशंका बढाएको छ, एमाले भनेको छ, सुरुदेखि नै गृहमन्त्रीले अभियानप्रति प्रदर्शन गरेको आपत्तिजनक रवैया र भूमिकाको पृष्ठभूमिमा हेर्दा उहाँ यसको जवाफदेहिताबाट उन्मुक्ति पाउने अवस्था छैन।"
कैलाली घटना ४ लाई कारबाही सिफारिस,"काठमाडौं राष्ट्रिय मानव अधिकार आयोगले सशस्त्र प्रहरी र निजामती सेवाका दुईदुई अधिकारीलाई कारबाहीका लागि सरकारसमक्ष सिफारिस गरेको छ। कैलालीको टीकापुरमा गतवर्ष भएको हिंसात्मक घटनामा आपसी समन्वय अभाव, फितलो सुरक्षा योजना र सुरक्षा लापरबाहीमा जिम्मेवार ठहर्याउँदै आयोगले सशस्त्र प्रहरीका डीआईजी खडानन्द चौधरी र एसपी लक्ष्मणबहादुर सिंहलाई विभागीय कारबाहीको सिफारिस गरेको हो। त्यसैगरी आयोगले मानव अधिकार उल्लंघनका घटनामा संलग्न भएको आरोपमा कैलालीका तत्कालीन प्रमुख जिल्ला अधिकारी राजकुमार श्रेष्ठ र इलाका प्रशासन कार्यालय टीकापुरका प्रशासकीय अधिकृत सुमन धिताललाई सचेत गराउन सरकारलाई सिफारिस गर्ने निर्णय गरेको हो। कैलालीको टीकापुरमा २०७२ भदौ ७ गतेको घटनालाई जानकारीमा लिई कारबाही गर्नुपर्नेमा कारबाही नगरेको र पीडितहरूको गुनासो ग्रहण गरेर कारबाही गर्नुपर्नेमा नगरेको भन्दै आयोगले उनीहरूलाई कारबाहीको सिफारिस गरेको हो। उक्त घटनाको पीडितको भरणपोषणका लागि पनि आयोगले सरकारको ध्यानाकर्षण गराएको छ। यसैबीच, सप्तरीको घटनाप्रति आफ्नो ध्यानाकर्षण भएको जनाउँदै मानव अधिकार आयोगले घाइतेहरूको निशुल्क उपचार गर्न सरकारको ध्यानाकर्षण गराएको छ। आयोगले मोर्चाका कारणले सवारीसाधन तोडफोड गरेको घटनाप्रति खेद प्रकट गर्दै राजनीतिक क्रियाकलाप गर्दा संयमता अपनाउन दलहरूलाई ध्यानाकर्षण गराएको छ।"
मापदण्डविपरीत इँटा उद्योग,"उद्योग सञ्चालनका लागि निश्चित क्षेत्र निर्धारण नगरी स्वीकृति गर्ने परम्पराका कारण पनि पछिल्लो समय समस्या भएको सरोकारवाला बताउँछन्। उपत्यकामा सञ्चालित उद्योगहरू पूर्वाधार विकासका लागि नभई हुँदैन, औद्योगिक प्रवद्र्धन शाखाका निर्देशक कृष्णप्रसाद खनालले भने, घनाबस्तीबीच सञ्चालित उद्योगहरूको वैकल्पिक व्यवस्थापनको आवश्यकता छ। उद्योगको व्यवस्था तथा वैकल्पिक व्यवस्थापनको विषयमा नयाँ सर्त तथा मापदण्डको तयारीको भएको जनाएको छ।व्यवसायीले उद्योग सञ्चालन गर्दा बालबालिकाको सुरक्षा र अधिकारलाई ध्यान दिनुपर्ने मापदण्डमा उल्लेख छ। तर, अधिकांशले मापदण्ड पूरा गरेका छैनन्। अस्थायी पोखरीमा तारबार गर्नुपर्ने, ५ वर्षमुनिका बालबालिकालाई दिवा शिशु स्याहार कक्षाको स्थापना गरिएको हुनुपर्ने, मजदुरका बालबालिकामध्ये विद्यालय जाने उमेरका लाई अनिवार्य विद्यालय पठाउन अभिभावक, गैसस तथा जिशिकासँग समन्वय भएको हुनुपर्ने, १४ वर्षमुनिका लाई कामदारका रूपमा प्रयोग गर्न नपाइने, शौचालयको व्यवस्था गर्नुपर्ने तथा बालमैत्री शौचालय बनाइनुपर्ने उल्लेख छ। शुद्ध खानेपानीको व्यवस्था हुनुपर्ने, पोखरीमा छेकबार गर्नुपर्ने, व्यवसायजन्य सुरक्षा सामग्री अपनाउने, प्रत्येक उद्योगमा व्यवसायी, नाइके तथा श्रमिक अभिभावक सदस्य रहने गरी कम्तीमा ५ सदस्यीय बाल संरक्षण समिति गठन गर्नुपर्ने, बालबालिकामाथि हुने र हुन सक्ने दुव्र्यवहार रोक्न जनचेतनामूलक कार्यक्रम मासिक रूपमा गर्नुपर्ने मापदण्डमा छ।घरेलु तथा साना उद्योग कार्यालय काठमाडौंमा १८, ललितपुरमा ३० र भक्तपुरमा ६२ उद्योगले स्वीकृति लिई सञ्चालन भइरहेका छन्। कतिपय सेरामिक्स सञ्चालनको स्वीकृति लिएकाहरूले समेत मापदण्डविपरीत उद्योग सञ्चालन गरेका छन्।उपत्यकामा सञ्चालित अघिकांश उद्योगले आधुनिक शैली अपनाई इँटा उत्पादन गरेको व्यवसायीको भनाइ छ। उपत्यकामा वार्षिक ६६ करोड इँटा उत्पादन हुँदै आएको छ, उपत्यका इँटा भट्टा संघ समन्वय समिति अध्यक्ष रामकाजी अवालेले भने, भूकम्पपछिको पुनर्निर्माणका लागि माग पनि बढेको छ। प्रतिउद्योगले वार्षिक ६० लाख इँटा उत्पादन गर्दै आएका छन्।"
टिकट पाउन नेताहरूको दौडधुप,"अब जिल्लामा ३ गाउँपालिका, २ नगरपालिका र १ महानगरपालिका हुनेछन्, सरकारले नगर र गाउँपालिका औपचारिक रूपमा घोषणा गर्न बाँकी छ। लुभु, लामाटार, इमाडोल मिलाएर बनाएको उपमहानगरपालिका र कार्यविनायक नगरपालिकाको १ देखि १३ वडालाई जोडेर ललितपुर महानगरपालिका बनाइएको छ। महानगरपालिकाको मेयरमा कांग्रेसका तर्फबाट महाधिवेशन प्रतिनिधि भरत न्छयौ चर्चामा छन्। अन्य चर्चामा आउनेमा कांग्रेस पूर्वजिल्ला सदस्य चिरीबाबु महर्जन, महासमिति सदस्य प्रेमकृष्ण महर्जन र प्रेमलाल महर्जन छन्। एमालेका तर्फबाट जिल्ला अध्यक्ष हरिकृष्ण व्यञ्जनकार, २ नम्बर क्षेत्र पूर्वअध्यक्ष प्रेम महर्जन र ज्ञानेन्द्र शाक्य दौडमा छन्।गोदावरी, वज्रबाराही, कार्यविनायक नपाको १४१८ र देवीचौरलाई जोडेर गोदावरी नगरपालिका बनाइएको छ। गोदावरीको मेयरमा कांग्रेसका ३ नम्बर क्षेत्रीय सभापति गजेन्द्र महर्जन र एमालेका तर्फबाट जिल्ला सचिवालय सदस्य पुरुषोत्तम आचार्य, जिल्ला उपाध्यक्ष श्याम सिलवाल, ३ नम्बर क्षेत्र उपाध्यक्ष रुधुनाथ महर्जन र निवर्तमान १ नम्बर क्षेत्र अध्यक्ष चेतनाथ सञ्जेलको चर्चा छ। माओवादी केन्द्रका तर्फबाट ठैव गाविसका पूर्वअध्यक्ष शिरगोविन्द्र महर्जन उठ्ने चर्चा छ।महालक्ष्मी नगरपालिकाको मेयरमा कांग्रेसका तर्फबाट नगर सभापति दिवाकर सिलवाल, २ क्षेत्र सभापति महेश खडका र सुरेन्द्रलाल श्रेष्ठले इच्छा देखिएका छन्। एमालेका तर्फबाट जिल्ला समिति सचिवालय सदस्य हरिगोविन्द श्रेष्ठ, रामेश्वर श्रेष्ठ अघि सरेका छन्।घुसेल, माल्टा, भट्टेडाँडा, प्युटार, इकुडोल, आश्राङ र गिम्दी जोडेर वाग्मती गाउँपालिका बनाइएको छ। जसको प्रमुखमा कांग्रेसबाट रविन्स शर्मा र वीरबहादुर लामा उठ्ने दौडमा छन्। एमालेका तर्फबाट दुर्गा घिमिरे, राजकुमार मगर, नवराज सञ्जेल चर्चामा छन्। महांकाल गाउँपालिका प्रमुखमा कांग्रेस जिल्ला सचिव भीमसेन घिमिरे र ऋषि फुर्याल चर्चामा छन्। एमालेका तर्फबाट नवराज महत देखिएका छन्। कोन्जेसोम गाउँपालिका प्रमुखका रूपमा एमालेका कृष्णमान लामा र कांग्रेस १ नम्बर क्षेत्रीय अध्यक्ष राजन घिमिरे दौडमा छन्।गोदामचौरका राजु आचार्यलाई चुनावको रौनकले छाए पनि छुन सकेको छैन। किनभने उनले नेताहरूबाट धेरै आश्वासन पाएका छन्, तर कसैले पनि पूरा गरेका छैनन्। यसपालि पनि पूरा हुने आस छैन। आचार्यका अनुसार नेताहरूले २०५४ को स्थानीय निकाय र २०७० मा भएको संविधानको निर्वाचनमा लालपुर्जा दिलाइदिने आवश्सान दिएका थिए। चुनाव जितेपछि कसैले हामीलाई मतलब गरेनन्, उनले भने।"
कान्तिपुर प्रतिष्ठानमा मिश्र,"काठमाडौं नेपाल पत्रकार महासंघ कान्तिपुर प्रतिष्ठान शाखाको मंगलबार भएको अधिवेशनले अतुल मिश्रको अध्यक्षतामा नयाँ कार्यसमिति चयन गरेको छ। निर्विरोध चयन भएको कार्यसमितिको उपाध्यक्ष खुलामा मनीष गौतम, उपाध्यक्ष महिलामा सरस्वती कटुवाल, सचिवमा सुरज कुँवर, सहसचिव खुलामा विश्वेश्वर श्रेष्ठ, सहसचिव समावेशीमा फातिमा बानु, कोषाध्यक्षमा कृष्णशरण पौडेल, सदस्यतर्फ खुलामा केपी भट्टराई तथा महिलामा यामकुमारी अधिकारी र सुनीता साखकर्मी छन्। अधिवेशनबाट १९ केन्द्रीय र १४ प्रदेश सभासद चुनिएका छन्। २९ प्रतिस्पर्धी रहेको केन्द्रीय सभासदको चुनावमा हरिबहादुर थापा, बलराम बानियाँ, सुवास ढकाल, राजेन्द्र बस्नेत, मकर श्रेष्ठ, बालकृष्ण बस्नेत, कृष्ण आचार्य, खिम घले, चन्द्रशेखर अधिकारी, दुर्गा खनाल, सन्तोष आचार्य, अनिल गिरी, सञ्जीव गिरी, टीकाराम प्रधान र विनोद घिमिरे विजयी भएका छन्। १८७ सदस्य रहेको प्रतिष्ठान शाखामा १७२ मत खसेको थियो, जसमा ६ मत बदर भएका थिए। केन्द्रीय सभासद महिलातर्फ भने मधु शाही, सिर्जना दुवाल श्रेष्ठ, उपासना घिमिरे र लक्ष्मी भण्डारी निर्विरोध चयन भएका छन्।यस्तै प्रदेश सभासदतर्फ देवेन्द्र भट्टराई, गणेश राई, ईश्वरी ज्ञवाली, किशोर बस्नेत, रामरञ्जन पौडेल, प्रशान्त माली, नन्दलाल अम्गाईं, नरेन्द्र रौले, स्वरूप आचार्य, सञ्जीवन महर्जन, शैलेन्द्र अधिकारी, मोहनप्रसाद गुरागाईं, जगदीश्वर पाण्डे र संगम प्रसाईं निर्विरोध चयन भएका छन्।"
डाक्टरको सल्लाहबिनै औषधि,"काठमाडौं थापाथलीकी लिली निरौलालाई महिनावारी हुँदा बेस्सरी तल्लो पेट दुख्ने, बान्ता हुने, पखाला लाग्ने, रिंगटा लाग्ने, असहय पीडा सहन नसकेर छटपटी हुन्छ। महिनावारी भएको दिन उनको दैनिकी सामान्य हुँदैन। कलेज र अफिस जान्न, घरबाट बाहिर नै निस्कन सक्दिनँ, उनले भनिन्। असहय पीडा भएपछि उनी मेफ्टल नामक दुखाइ कम गर्ने औषधि खाएर पीडा कम गर्छिन्। औषधिले केही घण्टा मात्रै पीडा कम गर्ने उनले बताइन्। महिनावारीको समयमा उनले ३ वटासम्म मेफ्टल (पीडा कम गर्ने औषधि) खाने गरेको बताइन्। मेफ्टल खाएपछि पीडा त कम हुने तर, दिनरातै निद्रा लाग्ने। लठ्ठ बनाउने उनको अनुभव छ। होस् र बेहोस् थाहा पाउँदिनँ, उनले भनिन्।जावलाखेलकी सुमना दनुवारको पीडा पनि उस्तै छ। महिनावारी हुँदा ढाड र स्तन दुखेर हिँड्न, बस्न गाह्रो हुने उनको अनुभव छ। पीडा सहन नसकेपछि उनी पनि निम्स नामक दुखाइ कम गर्ने औषधि खान्छिन्। उनले डाक्टरको सल्लाहमा औषधि खाएकी होइनन्। साथीहरूलाई यही औषधिले सन्चो हुन्छ रे, त्यसैले मैले नि यही खाएको, उनले भनिन्। उनले महिनावारी हुँदा ३ दिन यही औषधि खाएर पीडा भुलाउँछिन्। महिनावारी हुने समय नजिकिँदै जाँदा पीडा हुने डरले मानसिक तनाव हुने उनी सुनाउँछिन्।स्त्रीरोग विशेषज्ञ डा विमला मल्लका अनुसार महिनावारी पाठेघर खुम्चिने र फुल्ने प्रक्रिया हो, त्यसैले कसैलाई महिनावारीको समयमा पीडा हुन्छ, कसैलाई कम, कसैलाई धेरै। कतिपय महिलामा बढी दुखाइ भएमा बच्चा नहुने भ्रम हुने गरेको उल्लेख गर्दै उनले त्यस्तो भ्रममा नपर्न आग्रह गरिन्।पीडा कम गर्ने नाममा जथाभावी दुखाइ कम गर्ने औषधि सेवन गर्न नहुने डा मल्लको सुझाव छ। महिनावारी हुँदा औषधिलाई मात्रै पीडा कम गर्ने विकल्पका रूपमा लिन नहुने उनले बताइन्। एउटासम्म ठीकै हो, दैनिक ३ वटासम्म दुखाइ कम गर्ने औषधि सेवनले नकारात्मक असर पुर्याउँछ, दीर्घकालीन रूपमा त यसले किड्नी नै फेल गराइदिन सक्छ, उनले भनिन्। अझ ग्यास्ट्रिक हुनेले त यस्ता औषधि सेवन गर्नै नहुने उनी सुझाउँछिन्।औषधिलाई विकल्प बनाउनुभन्दा पनि दैनिकीमा परिवर्तन गर्न सके महिनावारी पीडा कम हुन मद्दत पुर्याउने उनले बताइन्। दैनिक हल्काफुल्का शारीरिक व्यायाम, हरियो सागपात र सकारात्मक सोच अपनाउँदा पीडा कम हुन सक्छ। समयमै विवाह गर्नु र सन्तान जन्माउनु पनि उपाय हो, उनले भनिन्।महिनावारी हुँदा पीडा कम गर्ने औषधि खानुपूर्व र खान थालेपछि नियमित स्वास्थ्य परीक्षण गराइरहनुपर्ने उनको सुझाव छ। सकेसम्म डाक्टरको सल्लाह लिएर औषधि खानुपर्छ। सल्लाहबिनै औषधि खानेहरू किड्नी, कलेजो, रगत र पाठेघरसम्बन्धी रोग लिएर आउने गरेको मल्लले सुनाइन्। महिनावारीमा धेरै पीडा हुनेले अमिलोपिरो, गुलियो, नुनिलो, चाउचाउजस्ता बजारिया खानेकुरा खान नहुने स्त्रीरोग विशेषज्ञहरू सुझाउँछन्।"
निजीका साल र उत्तिस काटन देऊ,"संघले वन विभागलाई ज्ञापनपत्र बुझाउँदै साल र उत्तिस प्रजातिका रूख कटानीमा लगाइएको प्रतिबन्ध हटाइए पुनर्निर्माणमा थप सहयोग पुग्ने उल्लेख गरेको छ। संघले निजी आवादीमा हुर्काइएका रूखबाट उत्पादित काठ निर्वाध ओसारपसार गर्ने वातावरण बनाउनसमेत विभागको ध्यानाकर्षण गराएको छ। संविधानले सम्पत्तिको सुरक्षाको ग्यारेन्टी गरेको अवस्थामा व्यक्तिको स्वामित्वमा भएका जंगलमा भएको स्रोतको निर्वाध भोगचलन गर्न पाउने अधिकार सुनिश्चित गर्न संघले माग गरेको छ।निजी वनको काठ कटानी, छपान तथा टाँचा लगाउने र बजारसम्म पुर्याउँदा बेहोर्नुपर्ने झन्झटिलो प्रक्रिया सरल बनाउँदै सबै अधिकार स्थानीय निकायको तल्लो तहसम्म निहित हुने व्यवस्था गरियोस्, संघका अध्यक्ष जोगराज गिरीले भनेका छन्, पारिवारिक निजी वनलाई सरकारको प्राथमिकता प्राप्त कार्यक्रममा समावेश गरिनुपर्छ।यस्तै, संघले वन उद्यम स्थापना गर्न बाधकका रूपमा रहेको किलोमिटरको प्रावधान तत्काल पुनर्विचार गर्न तथा बिरुवा उत्पादनमा वैज्ञानिक पद्धति अपनाउन ध्यानाकर्षण गराएको छ।"
बन्दले जनजीवन प्रभावित,"सर्लाही सप्तरी घटनापछि मधेसी मोर्चाले गरको तराई बन्दको घोषणाले मध्य तराईका सर्लाही, रौतहट, बारा र पर्साको जनजीवन प्रभावित भएको छ। बिहानैदेखि गाडी र बजार बन्द रहयो। एमालेले कार्यक्रम स्थगित गरिसकेको छ। सोमबारको घटनापछि मधेसका एमाले नेता शान्त बसेका छन्।सदरमुकाम मलंगवामा रहेका एक एमाले नेताले घरमै आराम गरेर बसेको बताए। सप्तरी घटनाले एमाले नेता हुँ भन्न कठिन भएको छ, ती नेताले भने, चिनिने नेतालाई अहिले मधेसमा गाह्रो छ। केन्द्रले नरम भएर मधेसको मन जित्नुपर्ने देखिन्छ। मोर्चा आबद्ध तराई मधेस लोकतान्त्रिक पार्टीका महामन्त्री जंगीलाल रायले बन्द शान्तिपूर्ण रहेको बताए। हाम्रो तर्फबाट शान्तिपूर्ण बन्द गरेका छौं, उनले भने, कुनै अशान्ति हुँदैन। सरकारको गतिविधिले अशान्ति मच्चायो भने मात्र हो। सप्तरी घटनालगत्तै मोर्चाको बैठक बसेर बन्दलाई प्रभावकारी बनाउने निर्णय गरेको थियो। बन्दका कारण काठमाडौंबाट आएका रात्रि बस मलंगवा जान सकेका छैनन्। उखु ढुवानी गर्ने सवारी भने चलेका छन्। बन्दले रौतहट सदरमुकाम गौरलगायत जिल्लाको जनजीवन प्रभावित भएको छ। मोर्चाका कार्यकर्ताले गौरस्थित बीपी चोकमा बिहानैदेखि टायर बालेर प्रदर्शन सुरु गरेका थिए। बजार, पसल, यातायात, सरकारी कार्यालय सबै बन्द गराए। सडकमा सुरक्षाकर्मी र मोर्चाका कार्यकर्ताबाहेक फाटफुट रूपमा यात्रीहरू पैदलै गन्तव्य पुगेका थिए। जिल्लाको जयनगर, गरुडा, सुकदेव चोक, बंकुललगायतका स्थानमा सडकमा टायर बालेर बन्द सफल बनाउन प्रदर्शन गरे। बिहान जिल्ला विकासमा भइरहेको कार्यक्रम मोर्चाका कार्यकर्ताले बिथोलेका थिए। जबर्जस्ती मोटरसाइकल चलाएको भन्दै बीपी चोकमा एक प्रहरीको मोटरसाइकलमा तोडफोड गरेको प्रत्यक्षदर्शीले बताए। प्रहरी र बन्दकर्ताबीच गौरको बीपी चोक र कबिर चोकमा केहीबेर जम्काभेट भएको थियो। गौरमा ठूलो संख्यामा सुरक्षाकर्मी परिचालन गरिएको रौतहटका प्रहरी प्रमुख एसपी यज्ञविनोद पोखरेलले बताए। पर्सामा पनि बिहानैदेखि टायर बालेर मोर्चा कार्यकर्ताले प्रदर्शन गरेका थिए। उनीहरूले वीरगन्जमा सावरी साधन गुडन दिएका छैनन्। सर्वसाधारणको ओहोरदोहोर ठप्प छ। विद्यालय, कलकारखाना र नाका प्रभावित भयो। तर पूर्वपश्चिम राजमार्ग आसपासका बजारमा आंशिक प्रभाव पर्यो। राजमार्गमा लामो तथा छोटो दूरीका गाडी सञ्चालन भएका थिए। बारामा बिहानैदेखि प्रदर्शन भएको थियो। सदरमुकाम कलैयाका चोकचोकमा कार्यकर्ताले प्रदर्शन गरेका थिए। बन्दले नवलपरासी, रूपन्देही र कपिलवस्तुको जनजीवन पनि प्रभावित भयो। कपिलवस्तुको दक्षिणी क्षेत्रका बजार, शिक्षण संस्था कलकारखाना पूरै बन्द भएका छन्। तौलिहवा, महाराजगन्ज, बहादुरगन्ज र कृष्णनगर बजार पूरै बन्द भएका थिए। यातायातका साधन पनि चलेनन्। ठाउँठाउँमा प्रर्दशनकारीले टायर बालेर विरोध प्रदर्शन गरेका थिए। तौलिहवामा राष्ट्रपति विद्यादेवी भण्डारी आउने भएपछि सुरक्षा व्यवस्था कडा बनाइएको थियो।धम्कीले एमाले कार्यकर्ता विस्थापितराजविराज एमालेको मेचीमहाकाली अभियानअन्तर्गत सोमबार सप्तरीमा भएको सभा बिथोल्न जाँदा प्रहरीसँग झडपमा मधेसी मोर्चाका कार्यकर्ताको मृत्युपछि एमालेका केही कार्यकर्ता विस्थापित भएका छन्। मोर्चा कार्यकर्ताको धम्कीका कारण अझै केही विस्थापित हुने अवस्था रहेको एमाले नेताले बताएका छन्।एमालेका केन्द्रीय सदस्य सुमनराज प्याकुरेलका अनुसार सोमबारको घटनापछि राजविराज नगरक्षेत्र र त्यस वरपरका गाविसमा रहेका पार्टी र भ्रातृ संगठनका नेतालाई धम्की आउने क्रम बढेको छ। सोमबारपछि १२ जना जिल्लास्तरका नेता विस्थापनमा परेको र उनीहरूलाई सुरक्षित स्थानमा सारिएको प्याकुरेलले बताए। यस्तै घरमा आगो लगाइदिने, मार्नेजस्ता धम्कीले एमाले कार्यकर्तालाई त्रस्त पार्ने काम भइरहेको पनि उनले जानकारी दिए। राजविराजस्थित प्याकुरेलको घरमा प्रहरी सुरक्षा छ। सोमबारको सभामा सहभागी राजविराजका केही एमाले कार्यकर्ता अझै घर फर्कन सकेका छैनन्। यसैबीच संयुक्त लोकतान्त्रिक मधेसी मोर्चा सप्तरी संयोजक दिनेश यादवले मंगलबार विज्ञप्ति जारी गरी एमालेका नेता, कार्यकर्ता र समर्थकलाई जिल्लामा सामाजिक बहिष्कार गर्न आहान गरेका छन्।सवारीसाधन तोडफोडबाँके सप्तरी घटनालाई लिएर विरोधमा उत्रिएका मधेसी मोर्चाका कार्यकर्ताले नेपालगन्जको धम्बोझी चोकनजिकै एक सवारी साधन तोडफोड गरेका छन्। उनीहरूले बन्द अवज्ञा गरेको भन्दै सवारी साधन फुटाएका हुन्। विरोधमा उत्रिएका मोर्चा नेताहरू नेपालगन्ज बजार बन्द गराउन झन्डा बोकेर बजार परिक्रमा गरेका थिए।नेपालगन्जसँगै जोडिएको मानपुरमा पनि मोर्चा कार्यकर्ताले नेपालगन्जगुलरिया सडक अवरुद्ध गरे। स्थानीय प्रशासनले सुरक्षा व्यवस्था कडा पारेको थियो। बन्दले बर्दियाको जनजीवन पनि प्रभावित हुन पुग्यो। सदरमुकाम गुलरियाका शिक्षण संस्था र बजार पूर्ण रूपमा बन्द भए। गुलरियाबाट लामो तथा छोटो दूरीका सवारी साधन चलेनन्। यातायात नचलेका कारण सेवाग्राही अन्य दिनका तुलनामा सरकारी कार्यालयमा कम आए। मोटरसाइकल र रिक्सालाई भने मोर्चाका कार्यकर्ताले कुनै अवरोध गरेनन्। बन्दमा अप्रिय घटना नहोस् भनेर सुरक्षा व्यवस्था कडा पारिएको प्रहरी उपरीक्षक भरतबहादुर बोहोराले बताए। पूर्वपश्चिम राजमार्गमा बन्दको कुनै प्रभाव नपरेको प्रहरीले जनाएको छ।"
सप्तरी घटनामा सरकारको दोष छैन,हेटौंडा माओवादी केन्द्रका वरिष्ठ नेता रामबहादुर थापाले सप्तरी घटनामा सरकार दोषी नभएको दाबी गरेका छन्। एमाले र मधेसी मोर्चाबीच झडप हुँदा प्रहरीले बिनाआदेश गोली चलाएकाले मोर्चाका कार्यकर्ताको मृत्यु भएको उनले बताए। प्रधानमन्त्रीले गोली नचलाउन आदेश गर्दागर्दै पनि अटेरी गरिएको घटनाको गम्भीर समीक्षा हुने उनको भनाइ छ। मुलुक शान्तिको बाटोतर्फ अघि बढिरहेको अवस्थामा सप्तरी घटनाले अवरोध सिर्जना गरेको पनि थापाले बताए। मुलुकमा शान्ति खलबल्याउन प्रतिगामी तत्त्वहरूले चलखेल गरेको उनको आरोप छ। प्रेस सेन्टर जिल्ला शाखाले मंगलबार गरेको पत्रकार भेटमा थापाले सप्तरी घटनाले मधेसमा स्थानीय निर्वाचन हुने सम्भावना घट्दै गएको दाबी गरे। संविधान संशोधनपछि मात्र मधेसमा सहज ढंगले स्थानीय तहको चुनाव सम्भव रहेकामा उनले जोड दिए।
नारी दिवसको सार्थकता,"आज मार्च ८ लाई संसारभरि अन्तर्राष्ट्रिय नारी दिवसका रूपमा मनाउने गरिन्छ। नेपालमा पनि यो दिन विभिन्न कार्यक्रम गरी मनाइन्छ। विशेषगरी यस सन्दर्भमा नारी स्वतन्त्रता तथा सशक्तीकरणको सवालमा धेरै चर्चा गर्ने गरिन्छ र बराबरी हिस्सेदारीको माग पनि हुने गर्छ। आजका दिनमा यी मुद्दा जति सशक्त ढंगले उठाउन सम्भव छ, त्यो विगतमा निरंकुश राणाशासनको समयमा होस् वा पञ्चायती कालखण्डमा सहज थिएन। त्यतिखेरको संकुचित राजनीतिक वातावरणका कारण पनि स्वतन्त्रताको विषयमा चर्चा गर्नै सम्भव नभएको हो। तर, जब २०४६ सालमा राजनीतिक परिवर्तन भई बहुदलीय व्यवस्थाको पुनर्बहाली भयो, त्यसपछि स्वतन्त्रतादेखि सशक्तीकरणसम्मका विषयमाथि चर्चा र छलफलले क्रमश: गति लिन थाल्यो। तथापि कार्यपालिका, व्यवस्थापिका र प्रशासनयन्त्रलगायत राज्यका निकायमा महिला प्रतिनिधित्व उल्लेखनीय ढंगले बढ्न सकेन। महिला स्वतन्त्रता र सशक्तीकरण चर्चा र छलफलको विषयसूचीमा उक्लिए पनि यसको व्यावहारिक कार्यान्वयनको पाटो भने कमजोर रह्यो। अब त्यस्तो अवस्था छैन, कम्तीमा पहिलेको तुलनामा।खासगरी २०६२६३ को राजनीतिक परिवर्तनपछि संवैधानिक तथा कानुनी हिसाबले नै महिला प्रतिनिधित्वको सवालले बढावा पाएको छ। त्यसको ठोस प्रतिबिम्ब ०६४ सालको पहिलो संविधानसभा निर्वाचन परिणाममा देखा पर्यो, जहाँ महिला प्रतिनिधित्व अभूतपूर्व ढंगले सम्भव भयो। दोस्रोपटकको संविधानसभाले नेपालको संविधान२०७२ जारी गर्यो, जसले व्यवस्थापिकासंसद्मा महिला प्रतिनिधित्व तथा सहभागिता कम्तीमा ३३ प्रतिशत हुने सुनिश्चित गर्यो। एक हिसाबले भन्ने हो भने हाल दक्षिण एसियाली मुलुकहरूमा लैंगिक समानताका दृष्टिले जेजस्ता संवैधानिक तथा कानुनी व्यवस्था छन्, त्यस हिसाबले नेपाल अग्रणी देखिएको छ। त्यति मात्र होइन, महिलासम्बन्धी विभिन्न हकअधिकारलाई संविधानमै सुनिश्चित गर्नुले पनि संवैधानिक हिसाबले महिला प्रतिनिधित्व तथा सशक्तीकरणका क्षेत्रमा नेपालले अन्य दक्षिण एसियाली छिमेकीहरूको तुलनामा फड्को मारेको रूपमा लिनुपर्छ। यसको अर्थ यो पूर्ण भइसक्यो भन्ने होइन, समान सहभागिताका दृष्टिले तय गर्नुपर्ने यात्रा अझै लामै छ तर कम्तीमा यो निकै उत्साहपूर्ण दिशामा अगाडि बढेको छ। अन्तर्राष्ट्रिय रूपमा हेर्दा अमेरिकी श्रमिक महिलाले समान ज्याला, आराम र मातृशिशु अधिकार माग्दै सुरु गरेको मार्च ८ु को आन्दोलन हाम्रो सन्दर्भमा समान हिस्सेदारीका निम्ति संवैधानिक तथा कानुनी सुनिश्चितताको तहमा उक्लनु आफैंमा उपलब्धि हो। यसपटक अन्तर्राष्ट्रिय नारी दिवस मनाइरहँदा संविधानले सुनिश्चित गरेका यी हकअधिकारको पूर्ण कार्यान्वयनको सवाल मुखरित बनेर आएको छ। किनभने यी संवैधानिक एवम् कानुनी हकअधिकारहरू कागजी रूपमा प्राप्त भए पनि तिनको कार्यान्वयन पक्ष भने अझै समस्यामुक्त र चुनौतीरहित भइसकेको छैन। त्यसैले अबको खाँचो भनेको तिनको सफल कार्यान्वयनमा जोड दिनु र थप अधिकार प्राप्तिका निम्ति संगठित ढंगले आवाज उठाइरहनु हो। यो वर्षको १०७ औं नारी दिवसको नारा बि बोल्ड फर् चेन्जु अर्थात् परिवर्तनका लागि डटु भन्ने रहेको छ। नेपाली महिला आन्दोलनका अभियन्ता र समर्थकहरूले यसलाई मूल मन्त्र बनाएर अगाडि बढ्नुपर्छ। यो दिवस मनाइरहँदा मुलुकमा स्थानीय तहको निर्वाचन घोषणा भइसकेको अवस्था छ। संविधानले नै स्थानीय तहमा ४० प्रतिशत महिला प्रतिनिधित्व हुनुपर्ने व्यवस्था गरेको छ। स्थानीय तहका साथै आगामी दिनमा हुने प्रादेशिक र केन्द्रीय चुनावले नयाँ नीति तथा ऐनहरूलाई कार्यान्वयनमा लैजाँदै राज्य संरचनाहरूलाई थप समावेशी बनाउनुपर्ने हुन्छ। स्थानीय निर्वाचनले महिला राजनीतिक नेतृत्वका लागि स्थानीय स्तरबाटै आधार तयार गर्दै लैजाने अवसर खोल्ने देखिन्छ। त्यसैले पनि अब महिला अधिकारको कुरा नारी दिवसका अवसरमा एकदिन चर्चा गर्ने मात्र होइन, संविधान र कानुनले दिएको अधिकारको पूर्ण कार्यान्वयनका लागि डट्न सक्नुपर्छ। र, विद्यमान संवैधानिक अभ्यासमार्फत त्यसलाई व्यवहारमा उतार्न सक्नुपर्छ। त्यसो भयो भने मात्रै नारी दिवसको सार्थकता रहनेछ।"
उपलब्धि रक्षाका लागि रूपान्तरण,"समावेशिताको मर्मसमावेशिता र सहभागिताको मुद्दा अझै भरभराउँदो अवस्थामा नै छ। तर, अहिलेसम्म समावेशिताको नाममा संख्यात्मक उपस्थितिमा मात्र दिइएको जोड आफैंमा पर्याप्त छैन। अर्थपूर्ण सहभागिताको माग भइरहेको सन्दर्भमा क्षेत्रगत प्रतिनिधिहरूले नीति निर्माण प्रक्रियामा प्रस्तावमाथि सहमति जनाउने मात्र होइन, गुणात्मक हस्तक्षेपकारी भूमिका बढाउनु जरुरी छ। समावेशिताको मर्मलाई कर्ममा रूपान्तरण गर्नका लागि सीमान्तकृत अवस्थामा रहेका महिला, श्रमजीवी, दलित, आदिवासी, जनजाति र अल्पसंख्यक समुदायका फरक ज्ञान, सीप, संस्कारसंस्कृति र अनुभवका असल पक्षलाई मूलप्रवाहमा समाहित गर्ने विषयमा ध्यान दिनु जरुरी छ। अन्त्यमा, यी विविध पक्षमा ध्यान दिन सकियो भनेमात्र आन्दोलनका खुड्किलाहरू चढ्ने क्रममा प्राप्त उपलब्धिहरूलाई संरक्षण गर्दै आम नागरिकको जीवनमा सकारात्मक परिवर्तनको अनुभूति बाँड्न सकिनेछ जसको प्रतीक्षामा नागरिकहरू छन्।"
आधा आकासको राजनीतिक यात्रा,"संयम नगुमाऊमधेसी मोर्चाका कार्यकर्ता र प्रहरीबीच सप्तरीमा भएको झडपमा ३ जनाको मृत्यु भएको खबरले मेरो मन र मस्तिष्कमा तरङ्गमात्र पैदा गरेन, नेपालको राजनीतिक अदूरदर्शिताप्रति आक्रोश, निराशा, डर र चिन्ताले डेरा जमायो। सतीले सरापेको देश हो भन्ने हाम्रा अग्रजहरूलाई सम्झेर ठिकै भनेछन् जस्तो लाग्यो। मनमुटु भक्कानिएर आँखाभरि आँसु पार्दै निराशाको चरम बिन्दुमा पुगेँजस्तो लाग्यो। देशमा नै केही गर्छु भन्ने हामीजस्ता युवा विदेश जाँदा होइन, नेपालमा नै बस्नुपर्छ भन्ने म आज विदेशी भूमिमा नै श्रम बेच्न जाऊँजाउँ लागेर आयो। राजनीति जनताका लागि गर्छौं भन्ने नेतागणको आदर्शको गगनचुम्बी भाषण र नीतिभन्दा नेताको पछि लाग्ने कार्यकर्ता दुबैको चेतनाको स्तर देख्दा कहाँ छ नेपाल भन्न मन लाग्यो। जहाँसम्म सप्तरीको घटनाको विषय छ, घटनाको पूर्वानुमान गर्न नसक्ने, सभामा उत्तेजित भाषण दिने, संविधानमा मधेसी जनताको भ्रम चिर्न गरिएको कार्यक्रममा एकजना पनि मधेसी जनताको सहभागी नभएको स्थितिप्रति एमाले जिम्मेवार हुनुपर्छ। र एमालेले मधेसमा कुनै सभा, सम्मेलन गर्न पाउँदैन भन्नु मोर्चाको विधिको शासन र कानुनी राज्यको उपहास सिवाय केही होइन। हेमराज दाहालभोजपुरसप्तरीमा मोर्चा कार्यकर्ता र प्रहरी झडपमा परी तीन जनाको मृत्यु, अरू ८ जनालाई गोली लाग्नु, २० भन्दा बढी घाइते हुनु अप्रिय र दुर्भाग्यपूर्ण हो। एमालेको मेचीमहाकाली राष्ट्रिय अभियान भन्ने बित्तिकै यस्ता घटना निम्तिन्छन् भन्ने कुराको आंँकलान नभएको हैन। दलका कायकर्ताकार्यकर्ता बीचको झडप हुनबाट अहिलेसम्म जोगिएको स्थिति देखिएको छ, जुन भोलि गएर हुनसक्छ भन्ने कुराको संकेत यस घटनाले गरेको छ। एमाले स्थायी समितिको बैठकले २४ देखि २६ गतेसम्म निर्धारित कार्यक्रम स्थगित गर्ने र तत्पश्चात आफ्ना कार्यक्रम अघि बढाउने जुन निर्णय लिएको छ, यसबीच एमाले र मोर्चाले बुन्ने आआफ्ना रणनीतिले मधेसको माहोल अझै तनावपूर्ण बनाउन बेर छैन। यस परिस्थितिमा दलहरूले आ आफ्नो अहं प्रदर्शन गर्नुभन्दा पनि संयमता अपनाउनु अपरिहार्य छ। कदमकदममा मुलुकलाई दुर्घटनाबाट जोगाउने दायित्व जति ठूलो दल छ, त्यसको त्यति नै धेरै हुन्छ भन्ने कुरा एमालेले ख्याल गर्नुपर्छ। महेशप्रसाद ढुंगानानयाँबानेश्वर, काठमाडौंएमालेद्वारा आयोजित मेचीमहाकाली अभियानका क्रममा सप्तरीमा सभा बिथोल्न भएको मोर्चाको अवरोध हटाउने क्रममा सुरक्षाकर्मीको गोली लागेर ३ जनाको मृत्यु भएको छ। अन्य दल मधेस झर्न नसकेको तथा स्थानीय तहको निर्वाचन नजिकिँदै गर्दा एमालेले कमजोर संगठन वा आधार बन्दै गएको तराई लक्षित कार्यक्रम सञ्चालन गरेको हो। अझ केन्द्रीय सदस्यमा बीसौं जनालाई मनोनयन गर्दै अध्यक्ष केपी ओलीले रैथाने पोसाक लगाएर नजिकपना देखाउन खोजेका पनि छन्। तर संसद्मा संशोधन प्रस्तावको कट्टर विरोधी देख्दै आएको तथा विधेयक टेबुलसम्म गर्न नदिएर निषेधको राजनीति गरेको भन्ने सोचाइ पालेका मोर्चाका कार्यकर्ताले त्यसैको जवाफ अभियानलाई अवरोध गर्न खोज्नु गलत राजनीतिक संस्कारको उपज हो। निषेधको राजनीतिले कसैलाई फाइदा गर्दैन। संसद्मा संविधान बमोजिम प्रवेश पाएर छलफल भई अन्तिम छिनोफानो मतदानद्वारा निर्णय हुन्छ भने सडक वा जनताको घरदैलोमा कुनै पनि दलले स्वतन्त्रपूर्वक आफ्ना कार्यक्रम सञ्चालन गर्न पाउनुपर्छ। तर मधेसमा यतिखेर एकछत्र मधेस मुद्दाका समर्थक दलको मात्र हावी भएको अवस्थामा फरक दल वा यो बेलामा एमालेजस्तो सशक्त प्रतिपक्षीले कार्यक्रम लानुअघि एक तहमा अभियान जारी हुने जिल्ला तहका नेतृत्वसम्म सरसल्लाह गर्नु उचित हुने थियो। कुनै समय त्यही तराईको रौतहट, गौरमा तत्कालीन एमाओवादी र मधेसी जनअधिकार फोरमबीच कायक्रम एकै स्थलमा गर्ने हठमा दुवै पक्षबीच झडप भएर उग्ररूप लिएपछि धेरैजना माओवादी कार्यकर्ता मारिएको घटनालाई सरोकारवाला पक्षले बिर्सनु हुँदैनथ्यो। श्रीकृष्ण राजवंशीसिन्धुलीबारम्बार किन मारिन्छन्, मधेसी जनता अनाहकमा? किन मूर्ख बनाइन्छ, मधेसी जनतालाई आन्दोलनको नाममा? यो आन्दोलनबाट उसलाई मात्र फाइदा पुगिरहेको छ, जसलाई संविधान कार्यान्वयन गर्नु छैन, जसलाई सधंै अस्थिरतामा फाइदा पुगिरहेको छ, जसलाई निर्वाचनमा जान जनताको विश्वास छैन, जसले सरकारमा रहंँदा पनि जनतालाई बेवास्ता गर्दै आफू र आफ्ना आसेपासेलाई मात्र फाइदा पुर्याए। मधेसी नेताहरू काठमाडांैमा बसेर कार्यकर्तालाई अरूको आमसभा बिथोल्न आदेश दिन्छन्। नेताहरूले जनता लडाउने अनि मराउने काम कहिलेसम्म गर्ने? अनि नेपाललाई कहिलेसम्म शान्त वातावरण बनाई विकासतर्फ अग्रसर पार्ने हो? यसको ठोस जवाफ दिन सक्नुपर्छ। होइन भने यस्ता गतिविधिको माझबाट देश विकासको एजेन्डा लिएर हामी कहिल्यै अघि बढ्न सक्तैनौं। पूर्ण ओलीसिडनी, अष्ट्ेरलियादलहरूको महत्त्वाकांक्षा र हठका कारण दिनदिनै संकट बढ्दो छ। सरकारले स्थानीय निर्वाचन घोषणा गरेको छ भने तराईका दलहरूले आन्दोलन। यस्तो अवस्थामा चुनाव कसरी होला? असहमति हुनसक्छ। असहमतिबीच सहमति गरेर अघि बढ्नुपर्ने नेताहरू सधैं घाटानाफामा ब्यस्त छन्। १९ वर्षपछि हुनलागेको स्थानीय निर्वाचन सम्पन्न गनुपर्ने सबै दलको समान दायित्व होइन? किन आफ्नो कर्तव्यबाट बिमुख बन्दैछन्? सधैं मोलमोलाइ गरेर मात्र सफल भइन्छ भनेर सोच्नु गलत मानसिकता हो। तराई, पहाड, हिमाल सबै हाम्रो देश हो। लाग्छ, तराईको नेतालाई तराईको जनताभन्दा आफ्नो स्वार्थ प्यारो छ। यस्ता कुरा त्यहाँका जनताले किन बुझ्दैनन्? पुरुषोत्तम घिमिरेजोरपाटी, काठमाडौं सप्तरीको राजविराजमा एमालेको मेचीमहाकाली अभियानको सभा बिथोल्न खोजेपछि संयुक्त लोकतान्त्रिक मधेसी मोर्चाका कार्यकर्ता र प्रहरीबीच भएको झडपमा प्रहरीतर्फबाट भएको गोलीबारीमा ३ जनाको मृत्यु, ८ जनालाई गोली र २० घाइते भएको दु:खद समाचार सुनियो। घटनापछि अभियान आयोजक, अभियान बिथोल्नेहरू र प्रहरीले घटनाबारे आआफ्ना विज्ञपति प्रकाशित गरेका छन्। लोकतन्त्रले देशमा शान्तिपूर्ण सभासम्मेलन र जुलुस प्रदर्शन गर्न पाइने अधिकार दिएको छ। सबै राजनीतिक पार्टीले यस अधिकारलाई सचेत भई प्रयोग गर्न सक्नुपर्छ। जुलुस प्रदर्शनको अधिकार पाउँदैमा आफ्नो अधिकार खोजी अरू पार्टीलाई निषेध गर्नु कदापि उचित होइन। शान्तिपूर्ण प्रदर्शनमा लाठीढुङ्गाको प्रयोग त एकदमै गैरकानुनी हो। राजनीतिक दलहरूले आफ्ना समर्थकहरूलाई कानुनको पालना गर्न प्रशिक्षित र अनुशाशित बनाउनु अति आवश्यक छ। बन्द चार दिवारीभित्र सञ्चालित सभालाई जसरी पनि निषेध गर्नुछ भन्ने उद्देश्यसहित नेतृत्व वर्गले प्रदर्शनको आयोजना गर्यो। तर समर्थक भिडलाई नियन्त्रित गर्न नसक्दा सप्तरीको यो घटना भएको हो। यस्ता दु:खद घटनाहरूको पुनरावृत्ति नहोस्। सरकार र राजनीतिक दलहरूले सोच्नुपर्ने बेला भएको छ। महेन्द्रसिंह बमटीकापुर९, कैलाली लोकतन्त्रमा कुनै दलले निष्फिक्री रूपमा नेपालभर संवैधानिक व्यवस्थामा रहेर आफ्ना नीति तथा कार्यक्रम जनतामाझ लान पाउँछ कि पाउँदैन? लोकतन्त्रमा निषेधको राजनीति अर्थात सिन्डिकेटको राजनीति हुन्छ। एमालेले आफूविरुद्ध छरिएको भ्रम चिर्न सुरु गरेको १५ दिने अभियानमा मोर्चाले किन अवरोध गर्यो? एमालेको शान्तिपूर्ण कार्यक्रममा मोर्चाले बम राख्ने, जनतालाई लाठीभाला बोक्न बाध्य पार्ने जस्ता अराजनीतिक, अराजक, गतिविधि देखायो। यस्ता गतिविधिले राजनीति सुध्रिँदैन। लोकतान्त्रिक प्रणालीमा कसैले आफ्ना कुरा शान्तिपूर्ण तरिकाले जनतासामु राख्न पाउँछन् र राख्न पाउनुपर्छ। त्यसमा अवरोध गर्नु संविधान, मौलिक अधिकार र मानवअधिकार विरुद्धको कार्य हो। अनमोल अविनाश रामेछाप जे नहुनुपर्ने थियो, त्यही भयो। मोर्चा कार्यकर्ता र प्रहरीको झडपमा ३ जनाले मानवीय क्षति व्यहोर्नुपरेको यो दु:खद घटनाले भावी नेपाली राजनीतिको दिशालाई नै मोड्ने प्रशस्त ठाउँ र अवसर देखिएको छ। निर्वाचन तुहाउने ठूलै षडयन्त्र देखिएको छ। जब स्थानीय तहको निर्वाचनको मिति घोषणा भएपश्चात एमालेले मेचीमहाकाली सद्भाव अभियान नै गर्नु हुँदैनथ्यो। एमालेको सोच सद्भाव होला, तराईवासीलाई राम्रो सन्देश दिन अभियान गरेका होलान्। तर उपयुक्त समय भने थिएन। मधेसी मोर्चाले एमालेलाई कुनै पनि कार्यक्रम गर्न नदिने बालहठ देखाउँदा यसमा सरकारले अभियानमै हस्तक्षेप गर्नुपथ्र्यो। लोकतान्त्रिक पद्धतिमा शान्तिपूर्ण आमसभा, अभियान गर्न पाइन्छ। तर मधेसी मोर्चा चिढिएको अवस्थामा एमालेले लचकता अपनाउनुपर्ने थियो। निर्वाचनपश्चात पनि सद्भाव अभियानलाई निरन्तरता दिने थुप्रै ठाउँ थियो। तर एमालेले त्यसो नगर्दा दु:खद घटनाको दोष राज्यले व्यहोर्नुपर्यो। घटना त भयो, तर यो घटनाले राजनीतिमा थुप्रै अराजकता फैलाउन सक्छ। जस्तै निर्वाचनलाई नै असर पर्न सक्छ। सरकारले पनि निर्वाचन तुहाउने कुनै पनि पार्टीलाई यस्ता अभियान गर्न निषेध गर्नुका साथै मधेसी दलहरूलाई वार्ताबाट सहमतिमा ल्याई निष्पक्ष निर्वाचनको लागि वातावरण निर्माण गर्नु आवश्यक छ। प्रमोद पौडेलश्रीपुर१४, वीरगन्ज"
कसरी पाउने हिस्सा बराबरी?,"यहाँनेर सबैभन्दा मननीय पक्ष के हो भने जबसम्म राज्यसञ्चालनमा महिलाको समावेशी हिस्सेदारी कायम हुँदैन, तबसम्म अन्य तपसिल तथा सहायक क्षेत्रहरूमा मात्र महिलाको प्रवेशले ठूलो अर्थ राख्दैन। सीप र स्वरोजगार अत्यावश्यक कुरा हुन् भन्नेमा कसैको दुुईमत हुनसक्दैन। तर वास्तविक कुरा के हो भने महिलालाई सिपालु र रोजगार बनाएर मात्र हुँदैन, उनीहरूलाई राज्यको नीति निर्माण गर्ने तहसम्म अर्थात् राजनीतिक सहभागिताको स्तरसम्म पुर्याउनु आवश्यक हुन्छ। घरेलु तथा अनौपचारिक श्रम क्षेत्र, निम्नस्तरीय रोजगारी वा स्वरोजगारी र सीपमूलक क्षेत्रहरूमा अहिले पनि महिलाको उपस्थिति त्यति नराम्रो छैन। अन्तर्राष्ट्रिय श्रम संगठनकै रिपोर्टअनुसार पनि नेपालमा हरेक १ सय महिलामा ८० जनाभन्दा धेरै महिला श्रममा सहभागी छन्। श्रम सहभागिताको दृष्टिले नेपालको अवस्था दक्षिण एसियामै अब्बल छ। तर श्रम क्षेत्रमा रहेका मध्ये अधिकांश महिलाहरू तलब नपाउने तथा कामको मौद्रिक गणना नहुने अनौपचारिक श्रम क्षेत्रमा छन्। ज्याला पाउने श्रमिक महिलारुले पनि श्रमको ज्यालामा पुरुषले भन्दा चर्को विभेद सहनुपरेको छ। आईएलओको तथ्यांकअनुसार कृषि तथा गैरकृषि दुुबै क्षेत्रमा कार्यरत श्रमिक महिलाले सोही क्षेत्रका श्रमिक पुुरुषले भन्दा आधा कममात्र ज्याला पाउने गरेका छन्। आर्थिक रूपमा उत्साहजनक नहुँदानहुँदै श्रम बजारमा महिलाको सहभागिता उल्लेख्य रहे तापनि महिलाको उच्च प्रशासनिक तथा राजनीतिक सहभागिताको अवस्था निकै जर्जर छ। नारी दिवसमा हाम्रो नारा छनोटको शैलीले पनि हाम्रा नीति निर्माताहरू अझै पनि महिलालाई राजनीतिक हिस्सेदारी दिन तयार छैनन्, महिलाहरू सीप र कौशल नभएका बेकामेमात्र छन् भन्ने मनोविज्ञानमा बाँचिरहेको प्रतीत हुन्छ। महिलाहरूलाई बराबरी हिस्सा दिने कुरा त परै जाओस्, हिस्सा पाउने हैसियतमै महिलाहरू पुगिनसकेको ठम्याइ देश हाँक्नेहरूको छ भन्दा अत्युक्ति हुँदैन, किनकि तथ्यहरू त्यस्तै बोलिरहेका छन्। देशको सर्वोच्च पद राष्ट्रपति, व्यवस्थापिका संसद्को प्रमुख सभामुख तथा न्यायपालिका प्रमुख प्रधानन्यायाधीश गरी तीनैजना विशिष्टहरू महिला पात्र रहेको कुरामा गर्व गर्नैपर्छ। राज्य प्रणालीको टाउकोमा महिला विराजमान भएको देशमा महिलाको अवस्था नाजुक छ भनेर बाहिरी दुनियाँलाई भन्न पनि गाह्रै हुन्छ। तर जब बाहिरी खप्परमा महिलाको लेप लगाएर खप्पर भित्रको गिदी अर्थात् वास्तविक रूपमा राज्य हाँक्ने तहमा पुरुष पात्रको हालिमुहाली हेर्नुुपर्छ, तब त्रिमूर्ति खडा भएकोमा गर्व गरिहाल्नुु सायद आवश्यक पर्दैन। तीनवटा सर्वोच्च संवैधानिक पदमा महिलाको नेतृत्व भए पनि वास्तविक राजनीतिक तथा कार्यकारी अधिकारको प्रयोग गर्ने र नीति निर्माण गर्ने तहमा महिलाको हिस्सा लाजमर्दो छ। मन्त्रीमण्डलका ४३ सदस्यमध्ये महिला केवल ५ जनामात्र छन्। त्यो पनि मन्त्री केवल एकजना र अरू राज्यमन्त्री। व्यवस्थापिका संसद्मा कुल ६०१ सदस्य रहनेमा महिला १७२ जनामात्रै छन्। सरकार र संसद्मा रहेको झिनो महिला प्रतिनिधित्वसमेत प्रभावकारी छैन। किनकि उनीहरू सम्बन्धित राजनीतिक दलको नेतृत्वको निर्देशन र इसारामा चल्न बाध्य हुन्छन्। निजामती सेवामा झन्डै ५ दर्जन विशिष्ट श्रेणीका सचिव रहेकोमा महिला एकजना पनि छैनन्। देशमा झन्डै ३ दर्जनभन्दा बढी कूूटनीतिक नियोग रहेकोमा महिला राजदूूत दुुईजना मात्रै छन्। हरेक राजनीतिक दलको पदाधिकारी अर्थात् नेतृत्व तहमा महिलाको उपस्थिति नगन्य छ। संवैधानिक निकायहरूमा महिला सदस्यहरूको संख्या नगन्य छ। सेना, प्रहरी, वित्तीय क्षेत्र, सार्वजनिक प्रशासनका अन्य क्षेत्रहरू, गैरसरकारी तथा निजी क्षेत्र, कर्पोरेट जगत अनि नागरिक समाजजस्ता क्षेत्रमा समग्र रूपमा महिलाको प्रतिनिधित्व कमजोर त छ नै, तत्तत् क्षेत्रका नेतृत्व तहमा महिलाको उपस्थिति शून्यप्राय: रहेको छ। यसरी राज्य संयन्त्रमा महिलाको हिस्सेदारी नै दयनीय भैरहेको अवस्थामा महिलाका लागि सीप र रोजगारी वृद्धि तथा स्वरोजगारीमात्र पर्याप्त हुँदैन। कमजोर महिलामात्र होइन, सक्षम र सशक्त महिलासमेत सिमान्तीकरणमा परेको र राज्यमा समावेशी सहभागिता हुन नसकेको परिप्रेक्ष्यमा महिलाका लागि पहिचान, सशक्तीकरण, प्रतिनिधित्व, पहुँच र प्रतिफल गरी समावेशीकरणका पाँचवटै तहमा राज्यले ध्यान दिनुपर्छ। महिलालाई सीप र रोजगारीमार्फत आत्मनिर्भर बनाउनु समावेशीकरणको एउटा अंगमात्र हो। राज्यका निकायहरूमा समानुुपातिक तथा समावेशी प्रतिनिधित्व, लाभ र अवसरहरूमा न्यायोचित तथा समानुपातिक हिस्सेदारी, राज्य संयन्त्रमा महिलाको पहुँच तथा नीति निर्माण र कार्यान्वयन तहमा महिलाको हस्तक्षेपकारी उपस्थितिका साथै समावेशीकरणबाट प्राप्त प्रतिफलहरूको समन्यायिक वितरणबाट सबै वर्ग, तह र तप्काका महिलाहरू लाभान्वित हुनपाउने अवस्थाको सिर्जना गर्नुुपर्छ। महिला सहभागिताको नाममा फगत कारिन्दा तहमा मात्र महिलाको भिड जम्मा गर्ने तर राज्य हाँक्ने, नीति बनाउने तथा निर्णय गर्ने तहमा महिलाको सहभागितालाई निरुत्साहित गर्ने विद्यमान अवस्थामा परिवर्तन नआएसम्म महिलाको मूलप्रवाहीकरण भई राज्यमा महिलाको हिस्सा तथा पाइला बराबरी हुुने कुरा दिवास्वप्न मात्र रहन्छ।"
राजनीतिमा आउने चाहना,"राजनीतिको मूलधारमा भएका महिलाहरू कति महिलामैत्री निर्णय र काम गर्छन् भन्ने शेरी हेनरीले आफ्नो पुस्तकमा प्रश्न उठाएकी छन्। पुस्तक द डिप डिभाइडमा उनी २० वर्षकी हुँदा उनले राजनीतिमा भाग लिन्छु भन्दा त्यतिबेला हाँसोमा उडाएका थिए। पछि यही विषय उनको पुस्तकमा लेखेकी छन्। अर्को कुरा विश्वभर आधा जनसंख्या महिलाको छ। तर उनीहरूले मात्र महिला उम्मेदवारलाई भोट दिएको स्थिति नभएको हुँदा नै महिलाहरू राजनीतिमा धेरै आउन नसकेको विषय उल्लेख छ। अमेरिकाजस्तो देशमा ५० वर्षअघि एउटी महिलाले सांसद बन्ने इच्छा राख्दा हाँसोको विषय बन्ने गथ्र्यो। तर अहिले अमेरिकामा हिलारी क्लिन्टनको राष्ट्रपति पदको चुनावमा भएको हारलाई हेर्दा महिलाहरू निर्णायक राजनीतिको माथिल्लो पदमा आउन अझ धेरै वर्ष कुर्नुपर्ने देखिन्छ। महिलाहरू हरेक निर्णायक तहमा र पुरुष समकक्षीहरूका सरह हाराहारीमा आउन अझ २०० वर्ष लाग्ने विषय नारी दिवसको पूर्वसन्ध्यामा चर्चामा छ। राजनीतिक क्षेत्र महिलाहरूको होइन भन्ने मान्यता हँुदाहुँदै पनि राजनीति मूलनीति भएका कारण र राजनीतिमा भएकाहरूले नै महत्त्वपूर्ण निर्णय गर्ने भएकाले महिलाहरू पनि राजनीतिमा भाग लिन चाहन्छन्। तापनि एकदुई महिला उच्च पदमा पुग्दैमा महिलाहरूको सहभागिता अर्थपूर्ण हुन्छ भन्ने छैन र महिला हितमा महत्त्वपूर्ण निर्णय हुन्छ भन्ने पनि छैन। राजनीतिक आन्दोलनमा महिला सहभागिताले महत्त्वपूर्ण स्थान ओगटेको हुन्छ।विकसित र विकासोन्मुख मुलुकका सदनमा महिला उपस्थिति देख्न धेरै वर्षको संघर्ष भएको हुन्छ। सन् १९०८ देखि महिलाले भोट दिने अधिकारका लागि सडकमा निक्लेका थिए। आज स्वीडेनको सदनमा ४३६, जर्मनीमा ३६५, डेनमार्क ३७४, अष्ट्रेलियाको सदनमा ३१८, क्यानाडामा २६७, बेलायतमा २९४, अमेरिकाको सदनमा १९४ छन्, महिला सहभागिता रहेको छ। दक्षिण एसियामा भारतमा १२ प्रतिशत, बंगलादेशमा २०, पाकिस्तानमा २०६ र श्रीलंका, नेपालमा २९५ प्रतिशत महिलाको उपस्थिति छ। हाम्रो परिवेश हेर्दा राजनीतिक क्षेत्रमा महिला सहभागिता धेरै पहिलादेखि भएको हो। सदनमा यो प्रतिशतको उपस्थिति आरक्षणका कारण भएको हो।योगमायादेवीले ६७ जनासहित विद्रोह गर्दै आत्मदाह गरेको इतिहास भएको देश हो। नेपाली महिलाले नालापानीको युद्धमा अंग्रेजी तोप र गोलाबारुदको बदला खुकुरी र ढुंगाको भरमा लडी वीरताको प्रदर्शन गरेका थिए। समयसमयमा महिलाले आआफ्ना क्षेत्रबाट महत्त्वपूर्ण योगदान दिएको कुरा इतिहासमा छ। सन् १९१८ मा दिव्यादेवी कोइरालाको सक्रियतामा महिला समिति प्रथम महिलासम्बन्धी संस्था, सिरहाको चन्द्रगन्जमा स्थापना भएको थियो मेलवादेवीले गायनको क्षेत्रबाट, तुलजा शर्माले गान्धी आश्रममा संलग्न भएर र दुर्गादेवीले शिक्षण पेसाको माध्यमबाट नारी उत्थानको क्षेत्रमा मद्दत पुर्याएका थिए। यसपछि विसं १९९७ मा प्रजातन्त्र स्थापनाका लागि लड्ने सेनानीहरू माथिको दमन र हत्याले नेपालीहरूलाई सचेत बनायो। २००२ मा चन्द्रकान्ता मल्लले कन्या स्कुलको स्थापना गरेकी थिइन्। २००४ मा मंगलादेवी सिंहको अध्यक्षतामा महिला स्वतन्त्रता र समानता प्राप्त गर्ने उद्देश्यले नेपाल महिला संघको स्थापना भयो। सोही वर्ष नेपालमा नरपालिका खडा भएको थियो। तर नगरपालिकामा महिला उम्मेदवारी खडा गर्न नपाउने र भोट खसाल्न पनि नपाउने कानुनी प्रावधान थियो। त्यसको विरोधमा २००४ मा नै नेपाल महिला संघ लगायतमा संलग्न र साहना प्रधान, साधना प्रधान लगायत नगरपालिकामा भोट दिने अधिकारका लागि तत्कालीन प्रधानमन्त्री पद्मशमशेर समक्ष आफ्नो माग पेस गरी पुरा गर्न सफल भएको थियो। छिमेकी मुलक भारतमा भन्दा एक वर्षअघि नेपाली महिलाले पहिला भोट दिने अवसर दिलाएका हुन्।२००४ मा नेपाली महिलाहरूमा सामाजिक र राजनीतिक चेतना ल्याउने उद्देश्यले जयनगरमा रेवन्तदेवी आचार्यको अध्यक्षतामा आदर्श महिला संगठनको स्थापना भएको थियो। २००७ मा पुण्यप्रभादेवीको अध्यक्षतामा पनि महिला संगठन स्थापना भयो। २००८ मा कामाक्षादेवीको अध्यक्षतामा अखिल नेपाल महिला संघ गठन भयो। २०१५ सालको चुनावमा तीनजना महिला उम्मेदवार थिए, तीमध्ये द्वारिकादेवी ठकुरानी विजयी भई नेपालमा मात्र होइन, एसियामा पहिलो महिला मन्त्री भई इतिहास कायम गरिन्।२०१७ सालको प्रजातन्त्रविरोधी कदमले सबै प्रकारका संघसंस्थाहरूमाथि प्रतिबन्ध लगायो। नारी जागरणमा सक्रिय संघसंस्थाहरू पनि कुण्ठित भए। २०१७ पुस १ गतेको शाही घोषणाको विरोधमा काठमाडौंको टँुडिखेलमा सुश्री शैलजा आचार्य, गौरी राणा, विजया बराल, कुन्दन शर्मा, सरोज श्रेष्ठसमेत महिलाहरूले कालो झण्डा देखाई विरोध गर्दा पक्राउ परेका थिए। २०१७ सालपछिको पञ्चायती शासनकालमा नेपाल महिला संगठनको माध्यमबाट केही सीमित महिला माथिल्लो पदमा कार्यरत थिए। २०२० सालमा जारी गरिएको मुलुकी ऐनले बालविवाह, बहुविवाह, अनमेल विवाह र सामाजिक कुरीति विरुद्ध कदम उठायो।सन् १९७५ मा संयुक्त राष्ट्र संघको आह्वानमा शान्ति, विकास र समानताको उद्देश्यले महिला दशकको रूपमा मनाइए पश्चात् महिला विकासका लागि सरकारी र गैरसरकारी स्तरमा संघसंस्थाहरू स्थापना भए। महिलाको स्थितिबारे अध्ययन गरियो र समाजको ध्यानाकर्षण गराइयो। महिलाको स्थिति मर्यादित र सुरक्षित पार्ने केही कानुनी संशोधन त भए, तर खुल्ला राजनीतिक वातावरणको अभावमा जनताले स्वतन्त्र आवाज उठाउन कठिन थियो। कुनै पनि संघ, संस्थालाई यसबारे खुलेर विरोध गर्ने वातावरण थिएन। २०३६ सालमा तत्कालीन व्यवस्थाको विरोधमा भएको आन्दोलनमा महिलाले प्रहरीको बुट र लाठीको पर्वाह नगरी भिडेका थिए। २०४६ को जनआन्दोलन र नेपाली महिलाको योगदानको कुरा गर्दा पञ्चायत व्यवस्थाको अन्त्य र बहुदलीय प्रजातान्त्रिक व्यवस्थाको पुनर्बहालीको लागि भएको जनआन्दोलनमा विभिन्न क्षेत्रका महिलाले आन्दोलनमा सक्रियतापूर्वक भाग लिएका थिए। २०६२६३ को आन्दोलनले संसद्को पुन:स्थापना भयो। त्यस समयमा पनि महिलाको योगदान महत्त्वपूर्ण भएको हुँदा महिलाका लागि राज्यको हरेक निकायमा ३३ प्रतिशत व्यवस्थ गर्ने विषय ऐतिहासिक घोषणामार्फत जारी गरिएको हो र संविधानमा लेखिएको हो। सन् २००८ मा संविधानसभाको चुनाव सम्पन्न भयो। जसमा प्रत्यक्ष र मनोनीत गरी ३३ प्रतिशत महिला सदनमा पुग्न सम्भव भयो। विभिन्न समयका संघर्ष र योगदानबाट सम्भव भएको राजनीतिक परिवर्तनका कारण आज देशको राष्ट्रपति लगायत मथिल्लो निकायमा पनि महिला पुगेका छन्। आज देशमा राष्ट्रपति महिला, प्रधानन्यायाधीश महिला र सभामुख महिला छन् र संसदमा २९५ प्रतिशत महिलाको उपस्थिति छ। आम नेपाली महिलालाई महिला आन्दोलन र राजनीतिक आन्दोलनले प्रतिष्ठा त दिएको छ। तर दैनिक जीवन सञ्चालनमा कति मद्दत भएको छ भन्ने पुनर्मूल्यांकन आवश्यक छ ।"
घरभित्रै असुरक्षित,"मान्छेको सबैभन्दा सुरक्षित स्थल घर र आफन्त हुन्। त्यही सुरक्षित स्थलमा घरभित्र तथा आफन्तबाट भएको हिंसाविरुद्ध प्रहरीमा पुगेका महिलाले सहज न्याय पाउनसकेका छैनन्। अन्यमा भन्दा घरेलु हिंसाका उजुरीमा बेवास्ता भएको उनीहरूको भोगाइ छ। प्रहरी कार्यालयको महिला तथा बालबालिकाको उजुरी हेर्ने महिला बालबालिका केन्द्रलाई सबल नबनाउँदा हिंसापीडित महिलाको न्याय सहज हुन नसकेको हो। महिला हिंसाका घटनालाई प्राथमिकता नदिने र सहजीकरणमा समय नदिने प्रहरीको व्यवहारले पनि पीडितहरू आजित छन्। प्रहरीमा पुगेका धेरै घरेलु हिंसाका घटना दर्ता गर्न समस्या छ। दर्ता भएकालाई अनुसन्धान थाल्न र टुङ्याउन थप समस्या छ। यसले गर्दा जबर्जस्त मेलमिलापमा टुंग्याइने गरेको छ। पीडित बोल्न नसक्ने, साक्षी जुटाउन नसकिने, पीडकका पक्षमा घरपरिवारदेखि गाउंँसमाज नै उर्लेर आउने समस्याले घरेलु हिंसाका मुद्दामा सहजीकरण गर्न समस्या छ। जिल्ला प्रहरी कार्यालय रूपन्देहीको तथ्यांकअनुसार साढे ५ वर्षमा १ हजार २९ महिलाले घरेलु हिंसाविरुद्ध उजुरी दिएका छन्। त्यसमा आव २०६८०६९ मा ८८ महिलाको उजुरी पर्यो। आव २०६९०७० मा बढेर १ सय ६१ पुगे। आव २०७००७१ मा २ सय २५ महिला घरेलु हिंसा प्रहरीमा पुगे। आव २०७१०७२ मा २ सय ४३ र गतवर्ष अर्थात आव २०७२०७३ मा १ सय ९७ ले न्यायका लागि प्रहरीको ढोका धाए। चालु आर्थिक वर्षको ७ महिनामा १ सय १५ महिलाले आफन्तको हिंसाविरुद्ध न्याय खोजेका छन्। प्रहरीमा परेका घरेलु हिंसाका उजुरीमा श्रीमानको हिंसाको सिकार भएका धेरै छन्। त्यसमा मादक पदार्थ सेवन गर्ने, बाहिर प्रेमिका राख्ने, यौन दुव्र्यवहार गर्ने र कुटपिट गर्ने घटना बढी छन्। नागरिकता नबनाइदिएको, विवाह दर्ता गर्न नमानेको, नपढाएको र खानलाउन नदिएको बारेमा उजुरी यसपछि छन्। विडम्बना, प्रहरीले मेलमिलाप गरेर पठाएका भनिएका अधिकांश घटना पुन: दोहोरिएका छन्। घरेलु हिंसाको मुद्दा अझै पनि सरकारवादी बन्नसकेको छैन। यस्तोमा प्रहरीले मुद्दा चलाउन मिल्दैन। मेलमिलाप प्रयासबाहेक अरू सजाय गर्न पनि नमिल्ने भएकाले घटना अनुसन्धान र फ्स्र्योटमा समस्या छ। प्रहरीमा हुने मेलमिलाप प्रयासमात्रै हो। अनुसन्धानमा खट्ने प्रहरीहरूको भनाइमा पीडित र पीडकलाई दुईतीनचोटी बोलाएर प्रहरीले मेलमिलापको प्रयास गर्छ, नत्र अदालत जान सुझाउंँछ। पीडितलाई आरक्षण, सरकारी व्यवस्था र साधनस्रोतको अभावले पनि सहजीकरणमा जटिलता छ। प्रहरीमा आएका महिलालाई कहांँ आश्रय दिने? कति दिन राख्ने? यसले पनि अनुसन्धान र न्याय प्रक्रिया झन्झटिलो बनाएको छ। घरभित्र तथा आफन्तबाट हुने शारीरिक, मानसिक, भावनात्मक हिंसा तथा दुव्र्यवहार घरेलु हिंसा हुन्। नेपालमा ७ वर्षअघि घरेलु हिंसाविरुद्ध कसुर सजाय ऐन २०६६ जारी भएको हो। घरेलु हिंसाले पुरुषलाई समेत समेटेको भए पनि महिलाहरू घरभित्रै असुरक्षित हुने परम्परा तोड्न यो ऐन बनेको हो। जसले हिंसा पीडितलाई संरक्षण र न्याय तथा पीडकलाई कारबाहीको सिफारिस गरेको छ। ऐन अनुसार घरेलु हिंसा पीडितले स्थानीय गाविस तथा नगरपालिका, नजिकको प्रहरी कार्यालय, राष्ट्रिय महिला आयोग र जिल्ला अदालतमा उजुरी दिन सक्छन्। रूपन्देहीमा भने कुनै गाविसमा घरेलु मुद्दा दर्ता हँुदैनन्। राष्ट्रिय महिला आयोगको संरचना पनि छैन। घरेलु हिंसाविरुद्ध प्रहरीको मात्रै भरोसा गर्नुपर्दा पीडितले सहज न्याय नपाएका हुन्। विकल्प प्रहरी हो। यसले पनि घरेलु मुद्दालाई प्राथमिकतामा नराख्दा समस्या छ।घरेलु हिंसा विरुद्धको ऐनले घरभित्र हिंसा गर्नेलाई सजायको भागिदार बनाए पनि ग्रामीण तहसम्म प्रचारप्रसार नहँुदा धेरैलाई थाहा छैन। कानुनी अज्ञानताले अधिकांश महिला घरेलु हिंसालाई अझै पनि इज्जत तथा प्रतिष्ठासंँग जोडेका छन्। आफ्नाले दिएका पीडाहरूलाई नियति सम्झेर सहेका छन्। तर न्यायको मार्गमा आएका छैनन्। ऐनमा भएका व्यवस्था कार्यान्वयन नहँुदा पनि पीडितलाई न्यायका विरुद्ध घरबाहिर निकाल्न समस्या हुने गरेको छ। न्याय खोज्न जाँदा सुरक्षा तथा संरक्षणको ग्यारेन्टी नहँुदा पनि महिलाहरू डरमा छन्। परनिर्भर महिलाहरू गाँसबासको समस्याले पनि कानुनी उपचारमा जाँदैनन्। त्यसो त ऐनमा पीडकलाई घर निकाला गरेर भए पनि पीडितलाई सुरक्षित बस्ने व्यवस्था मिलाउने, भरणपोषणको उचित प्रबन्धका लागि आदेश गर्ने, पीडित महिलाको उपचार गराउने र त्यसको उपचार खर्च उपलब्ध गर्न लगाउने उल्लेख छ। पीडकबाट घर निकाला गरेर पीडितलाई आश्रय दिएको घटना अहिलेसम्म रूपन्देहीमा छैन। मुद्दा अवधिमा भरणपोषणका लागि पीडकबाट रकम पाउन पनि समस्या छ। ऐनमा राज्यले पनि हिंसापीडित महिलाको हित र सुरक्षाका लागि सहयोगीको व्यवस्था गर्नुपर्ने, बस्नका लागि आश्रयस्थल बनाउनुपर्ने, सहयोगका लागि राहत कोष निर्माण गर्नुपर्ने उल्लेख छ। धेरै गाविसमा हिंसा पीडितबीच राहत र सहयोगका बारेमा चर्चा पनि भएको छैन। हिंसा पीडित धेरै महिलाहरूमा कानुनी चेतना हुँदैन। उजुरी गर्ने निकायले पनि राहत र सहयोगका बारेमा सिकाउने र उपलब्ध गराउने गर्दैनन्। घरेलु हिंसाविरुद्ध महिलाको पहुंँचमा न्याय पुर्याउन घरेलु हिंसा विरुद्धको अभियानलाई सशक्त बनाउन कानुनी चेतना बढाउने र हिंसा पीडितको संरक्षणका लागि काम गर्नुपर्छ। जिल्लाजिल्लामा महिला आयोगको संरचना बनाउनुपर्छ। स्थानीय निकायमा पनि उजुरी लिने संरचना तयार गर्न र महिला प्रहरी सेललाई सुविधासम्पन्न पार्न पनि लाग्नुपर्छ। पीडकलाई २५ हजार जरिवाना वा ३ देखि ६ महिना कैद हुने सजाय बढाउनुपर्छ। सार्वजनीक जवाफदेहिताको पदमा बसेका व्यक्तिका लागि अहिले १० प्रतिशतमात्रै बढी सजायको व्यवस्था छ। यसलाई बढाएर दोब्बर सजायको व्यवस्था गर्नुपर्छ। मुद्दाका सबै प्रक्रियामा राज्यले पीडित महिलालाई सहयोगको व्यवस्था गर्नुपर्छ। पितृसत्तात्मक सोच तथा संरचनाका कारण आफन्तबाटै नेपाली महिलाहरू पीडित भएका छन्। घरभित्रै हुने असुरक्षा हटाउन घरेलु हिंसा तथा कसुर सजाय ऐनलाई संशोधन गरेर कडाइका साथ लागु गर्नुपर्छ ।"
नारी दिवस कसका लागि?,"हाम्रो बुझाइ नै पुरुषले पैसा कमाएर ल्याउँछ। त्यसैले उसले काम गरेको हो भन्ने छ। तर के त्यो बुझाइ सही हो? योगदानलाई पैसाले मात्रै मापन गर्न सकिएला? काम नै हेर्ने हो भने त आमाले बुबाभन्दा धेरै काम गर्नुहुन्छ। त्यो पनि बुबाले गर्नै नसक्ने काम। हाम्रो लगायत विश्वको बहुसंख्यक समाजमा ब्याप्त एउटा मुख्य समस्या भनेको महिलाको कामको उचित मूल्यांकन नहुनु हो। पितृसत्तात्मक कामको परिभाषामा महिलाको कामलाई अवमूल्यन गरिँदै आएको छ। तर पनि महिलाको योगदानको उचित मूल्यांकन हुन जरुरी छ, ताकि यो मानसिकता तोड्न सकियोस्।युनाइटेड नेसन्स डेभलपमेन्ट फन्ड फर ओमेन, १९९७ का अनुसार यदि गृहिणीको कामलाई श्रम बजारको दृष्टिकोणबाट हेर्ने हो भने पनि यसको औसत प्रतिमहिना ७० हजारदेखि १ लाख ५० हजारसम्म हुने पाइएको छ। महिलाको औसत श्रमको मूल्यांकन गर्ने हो भने त्यसले संसारको लगभग ५० प्रतिशत कुल गार्हस्थ उत्पादन हुन आउँछ। गृहिणीको यत्रो ठूलो योगदान छ, तर हामीले यो तथ्य राम्ररी बुझ्न अनि बुझाउनसकेका छैनौं। जसको कारण २० देखि २५ हजार महिनाको कमाउने पुरुषले चेतनाको अभावमा पुरुषभन्दा धेरै गुणा कमाउने सामथ्र्य राख्ने महिलालाई दबाइराखेको हुन्छ। अब प्रत्येक नारीले यसबारे प्रश्न सोध्ने बेला आएको छ। के नारी साँच्चै आर्थिक रूपमा कमजोर छन् वा हाम्रो मानसिकता कमजोर छ?महिलाको भूमिका आर्थिक रूपमा मात्रै नभई सामाजिक अनि राजनीतिक रूपमा पनि महत्त्वपूर्ण छ। स्टेफेन क्लासेन (१९९९, २००५) को विश्वब्यापी अनुसन्धान अनुसार पनि महिला सक्षम भएको घरका बच्चाहरू स्वस्थ, शिक्षित अनि अनुशासित हुने गरेका छन्। जुन समाजमा महिला कमजोर हुन्छन्, त्यहाँ धेरै द्वन्द्व हुने अनि राजनीतिक अस्थिरता हुने देखिएको छ। जुन संस्थामा महिलाको नेतृत्व रहेको हुन्छ, त्यो डुब्ने वा नोक्सान कम हुने गरेको पाइएको छ। पुरुषको तुलनामा महिला नेतृत्व तहमा रहेर काम गर्दा कम झगडा हुने अनि विकास छिटो हुने पाइएको छ। महिला नेतृत्वमा रहेको हाम्रै घरपरिवार पनि धेरै स्थिर अनि आर्थिक र व्यवस्थापीय रूपमा सबल भएका धेरै उदाहरण छन्।यदि महिलाको नेतृत्व हुँदैन थियो भने हाम्रो संस्कृति, परम्परा अनि पारिवारिक सद्भाव पनि कायम रहन सक्दैन थियो। आज मुलुक आर्थिक रूपमा त्यति सम्पन्न नभए तापनि पारिवारिक, सामाजिक अनि सांस्कृतिक रूपमा भने संसारकै धेरै मुलुकभन्दा सम्पन्न छ। धनी छ। त्यसलाई डलरमा मापन गर्न नसकिएला, तर पनि त्यसको मूल्यांकन गरिनुपर्छ। र यो कुरा बुझिनुपर्छ, बुझाइनुपर्छ।भनिन्छ नि कुनै पनि समाजको प्रगति नाप्नको लागि त्यो समाजको महिलाको प्रगति नापे पुग्छ। अविकसित मुलुकहरूको असफलताको मुख्य कारण पनि महिला पछि पर्नु नै हो। जनसंख्याको तथ्यांक हेर्ने हो भने नेपालमा करिब ५१५ प्रतिशत महिला अनि ४८५ प्रतिशत पुरुष छन्। पुरुषको संख्याभन्दा नारीको संख्या करिब ८ लाखले बढी छ। अझ यदि अहिले विदेशिएका युवाहरूको तथ्यांक हेर्ने हो भने नेपालमा रहेका महिलाको संख्या झन् बढ्न जान्छ। तसर्थ अब महिलालाई मानसिक रूपमा नै नेतृत्व पङ्क्तिमा ल्याउन जरुरी छ। जसको सुरुवात हालसम्मको महिलाको योगदानको सम्मान गरेर गर्न सकिन्छ।हामी दिनभरि महिला हकहितको भाषण गरेर राती रक्सी खाएर श्रीमतीलाई कुट्नेहरूबाट समाधान हुन्छ कि भनेर कुर्दैछौँ। हामी अझै पनि महिलाको समर्थनमा ठूलठूलो भाषण ठोक्दा ताली बजाएरै बसेका छौँ। महिला प्रतिनिधित्वको नाममा नेताका श्रीमती अनि आफन्तले रजाइँ गर्दा महिला उत्थानको आभास गरेर बसेका छौं। केही नेतृ बारम्बार मन्त्री बन्नु, नेताका श्रीमती समानुपातिकबाट सांसद बन्नु अनि जसरी पनि ३३५ महिलाको उपस्थिति गराउनु महिला उत्थान होइन। त्यसैले अब महिलाको शिक्षामा, स्वास्थ्यमा, सुरक्षामा अनि सशक्तीकरणमा लगानी गर्न सक्न्नुपर्छ। ताकि नेतृत्व गर्ने ठाउँमा महिलालाई पुर्याउने मात्रभन्दा पनि त्यहाँ पुगेर महिलाले नेतृत्वदायी भूमिका निर्वाह गर्न सकुन्। एकजना महिला सभामुख बन्नु भनेको रोल्पाको समग्र महिलाको उत्थान हुनु होइन। फेरि एकचोटी भन्छु, राष्ट्रपति, प्रधानन्यायाधीश, समामुखमा महिला नेतृत्व हुनु राम्रो संकेत हो, पुरै समाधान होइन। समाधानका निम्ति त आज एक कक्षामा पढ्दै गरेका बालिकाका लागि उचित वातावरण बनाउन सक्नुपर्छ। जसले वर्तमानसंँगै भविष्यमा समेत सक्षम महिला नेतृत्व दिन सकोस्।हालसम्म परिस्थिति हेर्ने हो भने महिलाहरू पारिवारिक, सामाजिक अनि राजनीतिक रूपमा निर्णायक हुनसकेका छैनन्। हामी कसरी निर्णायक आधाभन्दा बढी जनसंख्यालाई छाडेर सिङ्गै देश बनाउन निस्कन सक्छौँ? ५० प्रतिशत जनसंख्यालाई पछि पारेर १०० प्रतिशत नै माथि कसरी उठ्न सक्छ? आधा जनसंख्यालाई सहभागी नै नगराई कसरी सर्वोत्कृष्टताको अपेक्षा गर्न सकिन्छ? नारीको निर्णायक उपस्थिति, सहभागिता अनि नेतृत्वबिना विकास अनि समृद्धि सम्भव छैन। यदि साँचो अर्थमा महिला उत्थानको सुरुवात गर्ने हो भने अब महिलाको आत्मसम्मानको रक्षा पुरुषबाट हुन जरुरी छ। साथै उनीहरूको कार्यको उचित मूल्यांकन गर्दै महिलालाई निर्णायक बनाउने दिशामा काम गर्न जरुरी छ ताकि नारीले आफ्नो अस्तित्वको सम्मान गर्न सकुन्। तसर्थ लगतै हुनलागेको स्थानीय निर्वाचनमा महिलासँग आफ्नो टोल, वडा बनाउन अगाडि आएर आफ्नो नेतृत्वको क्षमता देखाउने निकै ठूलो अवसर छ। जसका लागि अब महिला अगाडि आउनुपर्छ र पुरुषले महिलालाई प्रोत्साहन गर्नुपर्छ।महिलालाई अघि बढाउन महिलाको साथमा पुरुषले पनि जिम्मेवारी बहन गर्नुपर्छ। किनभने महिलाको उत्थान भनेको परिवार, समाज, अनि राष्ट्रकै उत्थान हो। महिलालाई अधिकार प्राप्त हुनु भनेको पुरुषको अधिकार गुम्नु हो भन्ने संकीर्ण मानसिकताबाट पुरुष माथि उठ्नु जरुरी छ। अब पुरुषले नै महिला विकास अनि उत्थानको अभिभारा लिनुपर्छ। महिलाको हकहितका लागि महिला होइन, पुरुष अघि आउन जरुरी छ। दिनभरि, महिलाले सशक्तीकरणको तालिम लिने अनि घर गएर श्रीमान वा बुबाले गाली गर्दा केही बोल्न नसक्ने वास्तविकतालाई बुझ्दै त्यस्ता अभियानको पुन:संरचना गरिन जरुरी छ। त्यस्ता अभियानको औचित्य तबमात्र पुरा हुनसक्छ, जब त्यस्तो तालिममा पुरुषलाई पनि समावेश गराइन्छ।अब महिला आन्दोलनको नेतृत्व पुरुषले गर्नुपर्छ। अब महिलाको हकहित बारेमा महिलाले मात्रै आवाज उठाउने होइन, पुरुषले पनि नेतृत्व लिन जरुरी छ। नारी दिवसको दिन हुने कार्यक्रम, गोष्ठी, समारोहमा महिलाको मात्रै हैन, पुरुषको पनि सहभागिता हुन जरुरी छ। अब महिला उत्थानबारे लेख पनि महिलाले मात्रै होइन, पुरुषले पनि लेख्न जरुरी छ। नारी दिवस अब नारीले होइन, पुरुषले मनाउनुपर्छ। पुरुषले जबसम्म नारीको योगदान स्वीकार्न सक्दैनन्, तबसम्म देश बन्न सक्दैन। जसको सिकार पुरुष आफैं बन्दै छन्।"
कारण देखाउ आदेश,"काठमाडौं सर्वोच्च अदालतले वैदेशिक रोजगारीमा जाने कामदारहरूको असामयिक मृत्यु र त्यसपछि शव ल्याउन हुने असहजताबारे कारण देखाऊ आदेश जारी गरेको छ। न्यायाधीश दीपकराज जोशीको एकल इजलासले प्रधानमन्त्री तथा मन्त्रिपरिषद् कार्यालय, वैदेशिक रोजगार विभाग, वैदेशिक रोजगार प्रवद्र्धन विभाग लगायतका नाममा कारण देखाऊ आदेश जारी गरेको हो। वैदेशिक रोजगारीका क्रममा मृत्यु भएकाहरूको शव ल्याउन झन्झट भएको र यसले गर्दा पीडितका आफन्तले थप पीडा बेहोरिरहेको भन्दै छिटोछरितो व्यवस्थापनका लागि आदेश जारी गर्न माग गरी सर्वोच्च अदालतमा रिट दायर भएको थियो।"
वनका समस्या पहिल्याउन टोली,"वनमन्त्री शंकर भण्डारीले सचिव प्रकाश माथेमा, वन विभागका महानिर्देशक कृष्णप्रसाद आचार्य र मन्त्रालयको विभिन्न महाशाखा प्रमुखहरूसँग छलफल गरेर बनाएको टोलीमा पूर्ववन सचिव शरदचन्द्र पौडेल, पूर्वसचिव मोहन बञ्जाडे, चुरेविज्ञ विजयकुमार सिंह दनुवार, कमल बाँस्कोटा र विष्णुहरि पण्डित छन् ।मन्त्रालयको वैदेशिक सहयोग समन्वय महाशाखा प्रमुख तथा प्रवक्ता धनञ्जय पौडेलका अनुसार टोलीले बुधबार काम सुरु गर्नेछ । टोलीले बबरमहलस्थित केन्द्रीय वन तालिम केन्द्रको सभाहलमा बसेर काम गर्नेछ। टोलीको सुझावले वनक्षेत्रका समसामयिक समस्या सम्बोधन गर्न सहयोग पुग्ने विश्वास गरिएको छ ।"
न्याय दिने निकायले बिराउँदा,"खाएको विष मात्र लाग्छ भन्थे तर मलाई नखाएको पनि लाग्यो, श्रेष्ठले भनिन्, कुनै गल्ती नहुँदा पनि प्रहरीले नियन्त्रणमा लिएर अदालतमा बुझायो, न्याय दिने अदालतले पनि कुरै नसुनी ४१ हजार रुपैयाँ धरौटी माग्यो। जोगडा१ का रामसमुझ पासीले जग्गा किन्दा जालसाजी गरेको आरोपमा २०५९ फागुन ६ गते जिल्ला अदालतमा गुरुङविरुद्ध मुद्दा हाले। उक्त मुद्दाको अदालतबाट फैसला हुँदा गुरुङ दोषी ठहरिइन्। उनलाई ४१ हजार जरिवाना भयो। उनी पुनरावेदन अदालत गइन्। पुनरावेदनले निर्णय पुनर्विचार गर्नुपर्ने भन्दै जिल्लामै पठाइदियो। गुरुङले किनेको जग्गा बदर भयो। जिल्ला अदालतले दोस्रो पटक फैसला सुनाउँदा तोकेको २१ हजार जरिवाना तिरेपछि गुरुङले सफाइ पाइन्। उनको रोक्का घरजग्गा फुकुवा भयो। अचानक आइतबार श्रेष्ठको घरमा प्रहरी टोली पुग्यो र चन्द्रा गुरुङ तिमी नै हौ भन्दै हिँड्न कर गर्यो। उनले आफू गुरुङ नभई श्रेष्ठ भएको जिकिर गरे पनि कसैले सुनेन। जिल्ला प्रहरी निरीक्षक धर्म भण्डारीका सामुन्ने श्रेष्ठ र उनका पति मदनले प्रहरी नियन्त्रणमा लिनुको कारण सोध्दा गुरुङलाई हाजिर गराउन भनी अदालतबाट पत्र आएकाले नियन्त्रणमा लिएको जनाए। मैले प्रहरी निरीक्षकसामुन्ने मेरी श्रीमती चन्द्रा गुरुङ नभएको भन्दै नागरिकता, पासपोर्टलगायत प्रमाण देखाउँदा उल्टै थुनिदिने धम्की दिए, चुप लागेर सहन बाध्य भयौं, मदनले भने, अदालतमा पनि यही कुरा बिन्ति गर्यौं तर सुनुवाइ भएन, ४१ हजार रुपैयाँ धरौटी तिर्न बाध्य भयौं।जरिवाना तिरेर ढुक्क भएर बसेकी गुरुङ भने मदनले त्यही मुद्दामा आफ्नी पत्नीलाई समातेको जानकारी गराएपछि छाँगाबाट खसेझैं भइन्। गुरुङ दम्पती तत्काल अत्तालिँदै अदालत पुगे। नभन्दै अदालतको रेकर्डमा गुरुङले तिरेको जरिवानाबारे केही उल्लेख नै रहेनछ। चन्द्राले आफूले तिरेको एउटा भर्पाइसमेत देखाइन्। प्रहरीले गुरुङबाट २०३७ सालमा मदनसँग विवाह गरी श्रेष्ठ थर कायम गराएकी चन्द्रा श्रेष्ठलाई चन्द्रा गुरुङ भन्दै जबर्जस्ती अदालत पुर्याएको थियो। फैसलाअनुरूप जरिवाना तिरिसकेपछि पनि अदालतले त्यसको लगत कायम नगरी पुन: पक्राउ गर्न लगाउनु अन्याय हो, चन्द्राका पति नन्दु गुरुङले भने। अदालतका निमित्त स्रेस्तेदार कृष्ण भट्टराईले गुरुङले फैसलाबमोजिम जरिवाना बुझाएको प्रमाण फाइलमा नभेटिएकाले धरौटी लिएको जानकारी दिए। डीएसपी बेलबहादुर पाण्डेले अदालतबाट हाजिर गराउनुपर्ने व्यक्तिको विस्तृत विवरणको साटो नाम र ठेगाना मात्र उपलब्ध भएकाले सोधपुछका लागि ल्याउने क्रममा गल्ती भएको स्विकारे।"
जग्गा माग्दै पीडित,"गोरखा सरकारले घर बनाउन दिएको ५० हजार बैंकको खातामै छ, केरौंजा४ की कविता घलेले भनिन्, राहतभन्दा पनि घर बनाउने जग्गा चाहिएको छ। पहिले बसेको जग्गा भूकम्पको धक्काले पहिरोको जोखिममा परेपछि घर बनाउने नयाँ ठाउँ नभेटेको गुनासो गर्ने घलेजस्ता विस्थापित अरू पनि थुप्रै छन्। झुप्रो हालेर भए पनि आनन्दसँग निदाउने ठाउँमा घर बनाउन पाउनुपर्यो, बारपाक५ की कुमारी सुनारले भनिन्, २० महिना बित्यो, अझै पालमा छौं। जहिल्यै हावाहुरीले त्रिपाल उडाउँछ। पत्रकार महासंघले सदरमुकाममा सोमबार गरेको विस्थापितको अवस्था, अन्योल र चुनौती विषयक छलफलमा उनीहरूले सरकारले घर बनाएर बस्ने जग्गा व्यवस्था गरिदिनुपर्ने माग गरे। जिल्लाका केरौंजा, बारपाक, गुम्दा, उहिया, सिर्दिवास, घ्याल्चोक, मसेल, आरुचनौटे र बगुवा गाविसका भूकम्पपीडित पहिरो जोखिममा छन्। घर बनाउने जग्गा चिराचिरा परेको छ, बारपाक५ का सुकबहादुर विकले भने, पानी परेपछि बस्ने स्थिति छैन, सरकार अनुदान फिर्ता लिन्छु भनेर धम्की दिन्छ। भूगर्भविदको टोलीले दुई पटकसम्म जोखिमपूर्ण बस्ती निरीक्षण गरेको थियो। केरौंजाका ३ सय घरपरिवार, सिर्दिबासका १५, माछीखोलाको बस्ती, बारपाकको दलित बस्ती, उहिया र गुम्दाको जोखिमपूर्ण बस्ती तत्काल स्थानान्तरण गर्न टोलीले सुझाव दिएको थियो। बस्ती बस्नु हुँदैन भनेर प्रतिवेदन त आयो, कसरी पुनर्बास गराउने भनेर कार्यविधि आएको छैन, सहरी विकास तथा भवन डिभिजन कार्यालयका प्रमुख रोशन श्रेष्ठले भने। बारपाकमा एकीकृत बस्तीको प्रक्रिया अघि बढेको उनले जानकारी दिए। उनले भने, दलित बस्ती रहेको ठाउँमा भूकम्पको खुला संग्रहालय बनाउने योजना अघि सारिएको छ। बगुवामा स्थानीय पीडितको सक्रियतामा बन्न लागेको एकीकृत नुमना बस्तीका लागि जग्गा प्राप्तिको प्रक्रिया अघि बढेको पनि उनले जानकारी दिए।पुनर्निर्माणको अगुवाइ गरिरहेका निकायसँग भने अझै पनि विस्थापितको यकिन तथ्यांक छैन। पीडितहरूलाई कुन ठाउँमा पुर्नबास गराउन सकिन्छ भनेर भूगर्भविदको टोलीले सुझाव दिन सकेको छैन, प्रजिअ जितेन्द्र बस्नेतले भने, पीडितको जीविकोपार्जनलाई ध्यान दिएर पुनर्वास गराउनुपर्छ।"
हाकु कालेले लुटे दर्शकको मन,"लन्डन पहिलोपटक बेलायत आएका नायक सौगात मल्ल (हाकु काले) दुई साता लामो बसाइमा अनगिन्ती सम्झना लिएर सोमबार नेपाल फिरेका छन्।बेलायतमा नेपाली चलचित्रप्रेमी उनको कल्पनाभन्दा उल्लेख्य भेटिए। नेपाली फिल्म मन पराउने दर्शकहरू बेलायतमा अत्याधिक हुनु हँुदो रहेछ, सौगातले कान्तिपुरसँग भने, यसले नेपाली चलचित्रको बजार भविष्य अन्तर्राष्ट्रिय क्षेत्रमा उज्ज्वल रहेको संकेत दिन्छ। सौगातको यसपटकको भ्रमण लुट २ को प्रवद्र्धन र भेटघाटमै बित्यो। घुमेका ठाउँमध्ये लन्डनब्रिज, कर्नवाल उनलाई औधि मन परेछ। अन्य कतिपय ठाउँको त नाम नै याद भएन, उनले भने, यसपटक फिल्म सो र भेटघाटले समय बित्यो।नेपाल फर्किएर अर्जुनकुमारको फाटेको जुत्ता सहित केही प्रोजेक्टमा व्यस्त रहने उनले सुनाए। कलाकारद्वय दयाहाङ राई र सौगात मल्ल नेपाल उड्नु अघिल्लो दिन आइतबार सफारी सिनेमा हल, हयारो लन्डनमा लुट २ प्रदर्शनका क्रममा दर्शकमाझ झुल्किए। आफ्नो फिल्म हेर्न दर्शक ओइरिएको देखेर ती कलाकार दंग देखिन्थे। बेलायत बसाइ साँच्चिकै अविस्मरणीय रह्यो, सौगातले थपे, दर्शकहरूसँगै बसेर फिल्म हेर्न पाउँदा ज्यादै रमाइलो लाग्यो।सफारी सिनेमा हलको सो हेर्न झन्डै चार सय दर्शक उपस्थित थिए। कलाकारहरूसँग तस्बिर खिचाउन दर्शकहरू तँछाडमछाड गरिरहेका देखिन्थ्यो। पहिलो पटक अल्डरसट प्रिन्सेस हलमा भएको रेड कार्पेट प्रिमियर सो पनि हाउसफुल थियो। दयाहाङले पनि बेलायत बसाइ उपलब्धिमूलक रहेको बताए। उनले नेपाली फिल्म मन पराइदिने दर्शक र आफ्नो फिल्म बेलायतमा प्रदर्शन गर्ने गोर्खा वरियरप्रति आभारसमेत व्यक्त गरे।"
रुट नं २३ मा सौगातनम्रता,"काठमाडौं वैशाख दोस्रो सातादेखि छायांकन थालिने भनिएको रुट नं २३ मा सौगात मल्ल र नम्रता श्रेष्ठ मुख्य भूमिकामा देखिने भएका छन्।छड्के मा एकसाथ देखिएको उक्त जोडीलाई निर्देशक समीर बलामीले आफ्नो फिल्ममा दोहोर्याउन लागेका हुन्। सञ्चारकर्मीसमेत रहेका बलामीले फिल्ममा सौगात र नम्रताका साथमा बुद्धि तामाङ, मेनुका प्रधान, सुधीर श्रेष्ठलगायतको अभिनय रहने बताए। अस्ट्रेलियाबाट विकास श्रेष्ठ, यूकेका दीपेन्द्र शाक्यको लागानीमा बन्न लागेको उक्त फिल्मको छायांकन फागुनमै थाल्ने भनिएको भए पनि लिड एक्टरको समय नमिलेका कारण ढिलो भएको निर्माण पक्षले जनाएको छ। काठमाडौं, पोखरा र हिमाली भेगमा छायांकन गरिने रुट नं २३ पुरुषोत्तम प्रधानले खिच्नेछन्। अर्जुन पोखरेलको संगीत रहनेछ भने चन्द्र पन्तले द्वन्द्वनिर्देशन गर्नेछन्।"
कोरियामा लुट २ मन पराइँदै,"सोल नेपाली हलहरूमा दोस्रो सातामा चलिरहेको लुट २ ले दक्षिण कोरियामा पनि राम्रो व्यापार गरेको छ। कोरियामा लुट २ हेर्न दर्शकको ओइरो लाग्यो। आइतबार एकै दिन चार सहरमा प्रदर्शन गरिएकामा सबैमा हाउसफुल भएको आयोजकले दाबी गरेको छ। यहाँ पहिलोपटक ६ सय सिट क्षमता भएको हलमा एकै दिन दुई सो गरी फिल्मले रेकर्ड ब्रेक गरेको हो। राजधानी सोलमा पहिलो सोमा दर्शक नअटेपछि दोस्रो सो पनि गरियो। सोलमा मात्रै करिब ८ सय जनाले फिल्म हेरे। कोरियाको दोस्रो ठूलो सहर बुसान, पर्यटकीय सहर जेजु दो र नोक्सान गरी चार ठाउँमा एकै दिन १५ सयभन्दा बढीले लुट २ हेरेको फिल्म वितरक राइजिङ स्टार ग्रुपले जनाएको छ। सोलमा धुर्मुससुन्तली फाउन्डेसनलाई सहयोगार्थ वितरक राइजिङ स्टारले नै प्रदर्शनीको गरेको हो। यो फिल्मको सुटिङ चलेदेखि नै कोरियाका लागि वितरकले किनेको थियो। कोरियामा फिल्मले राम्रो व्यापार गरे पनि नगरे पनि फाउन्डेसनलाई एक लाख सहयोग गर्ने गरी सुरुमै अनुमति लिएको ग्रुपका अध्यक्ष सन्तोषकुमार राईले बताए।"
जीवन काँडा कि फूल को प्रिमियर,घिमिरेको जीवन जिउने अठोट र साहसले अभूतपूर्व इतिहास निर्माण गरेको जोन्टा क्लब अफ काठमाडौंकी अध्यक्ष सृजना राणाले बताइन्। प्रिमियर सोमा साहित्यकार घिमिरेलाई जयन्ती मेमोरियल ट्रस्टले १ लाख रुपैयाँको पुरस्कारसमेत प्रदान गर्यो।
लोकप्रिय हुँदै नाइँ मलाई थाहा छैन,प्रतियोगिताअन्तर्गत अस्ट्रेलियामा रहेका गायक सञ्जीव पराजुली र नेपालमा रहेकी गायिका टीका प्रसार्इंले गाएको नाइँ मलाई थाहा छैनगीतमा नृत्य गरेर अनलाइन पठाउने उत्कृष्टलाई पुरस्कार दिने घोषणा गरिएको छ। सोही आधारमा विश्वभरि रहेका नेपाली युवायुवतीहरूले नृत्य पठाइरहेको गायक पराजुलीले जनाए। मार्चको ३१ तारिखसम्म पठाइएका भिडियोमध्ये निर्णायकबाट छानिएको उत्कृष्टलाई १ लाख रुपैयाँ पुरस्कार दिइनेछ। उक्त गीत एकनारायण भण्डारीले लेखेका हुन्। आशिष अविरलले कम्पोज गरेका हुन्।
पूर्वमा क्लाउनसो,"दमक बालबालिकालाई मनोरञ्जन प्रदान गर्ने नाट्य प्रस्तुति क्लाउनसो पूर्वका विभिन्न विद्यालयमा प्रदर्शन गरिएको छ। पढाइसँगै बालबालिकालाई मानसिक रूपमा स्वस्थ्य राख्ने उद्देश्यले बालमनोविज्ञानमा आधारित क्लाउन सो मंगलबार दमकको हिमालय माविमा प्रदर्शन गरियो। शिल्पी थिएटरको संयोजनमा जर्मनीको क्लाउन विदाउड बोर्डर ले क्लाउन सो प्रदर्शन गरेको हो। नाटकमा जर्मनीबाट आएका सिभा ग्रिङ्स, अनिता बेर्तोलामी र अनिता फ्रिकर तथा शिल्पी थिएटरका घिमिरे युवराजले अभिनय गरेका थिए। विद्यार्थीलाई पढाइ सँगसँगै मनोरञ्जन पनि नियमित आवश्यक छ। ससाना कुरामा पनि मनोरञ्जन लिन सकिन्छ भन्ने विषय नाटकमार्फत प्रस्तुत गरौं, घिमिरेले भने। उनीहरूले मंगलबार नै इलामको चुलाचुली बोर्डिङ स्कुलमा पनि उक्त नाटक प्रस्तुत गरेका थिए। घिमिरेका अनुसार १५ दिने अभियानअन्तर्गत पूर्वका झापा र मोरङ तथा काभ्रे जिल्लाका गरी ३० वटा सामुदायिक विद्यालयमा उक्त नाटक प्रस्तुत गरिनेछ। यसअघि उनीहरूले मोरङको झोराहाट थिएटरमा स्थानीय कलाकारलाई अभिनयबारे तालिम दिएका थिए।"
कोमलको एकल,इलाममा धेरै देखाइएको एउटा नाटक मेचीपारि मा उनले आफ्नै संगीतमा गाएका पिलपिल आगो बालेर तातो खोज्छौ है नेपाली र उज्यालो खोज्ने देशका नौला आशाका जुहार जस्ता गीत अविस्मरणीय मानिन्छन्।२०२८ मा रेडियो नेपालमा आधुनिक गीत के सानी रैछयौ नानी तिमी र २०३० मा राष्ट्रिय गीत अञ्जलीका गुराँस थुँगा रेकर्ड गराएपछि उनको पहिचान विस्तार भएको थियो। २०४१ मा राष्ट्रिय युवा गीत सम्मेलन हुँदा अखण्ड शक्ति हौ युवा गीतमा उनले स्वरतर्फ दोस्रो स्थान प्राप्त गरे। यो गीतको संगीतकार भक्तराज आचार्य थिए।प्राज्ञ निरौलाका तीनै छोराछोरी सांगीतिक रूपमा क्रियाशील छन्। जेटा छोरा डेनी व्यावसायिक गायकसंगीतकार हुन्। उनले राष्ट्रिय प्रतियोगिताहरूमा कैयौं पुरस्कार जितेका छन्। कान्छा भीषणले संगीत पढेका छन्। छोरी झुमाले पनि नेपाल टेलिभिजनको प्रस्तुति ब्राइटर तिम्रो सुर मेरो गीत प्रतियोगितामा पहिलो स्थान हासिल गरेकी थिइन्।
इराकलाई प्रतिबन्धित सूचीबाट हटाइयो,"यसअघि जनवरी २७ मा जारी गरिएको आदेशमा ७ मुस्लिमबहुल मुलुकका नागरिकलाई चार महिनासम्म प्रवेशमा रोक लगाइएकोमा नयाँ आदेशमा इराकलाई हटाइएको छ। निषेधित सूचिका मुस्लिमबहुल ६ मुलुकमा इरान, सोमालिया, लिबिया, यमन, सुडान र सिरिया छन्। नयाँ आदेश मार्च १६ बाट लागू हुनेछ। यसअघि जारी गरेको आदेश कार्यान्वयनमा अदालतले रोक लगाएपछि ट्रम्पले नयाँ आदेश जारी गरेका हुन्। रक्षा मन्त्रालय (पेन्टागन) र विदेश मन्त्रालयले दबाब दिएका कारण ट्रम्प प्रशासन नयाँ आदेश जारी गर्ने निर्णयमा पुगेको अमेरिकी उच्च अधिकारीले जनाएका छन् । इस्लामिक स्टेटस् (आईएस) का लडाकु समूहविरुद्ध लड्न इराक सरकारले मुख्य भूमिका निर्वाह गर्दै अमेरिकी सेनालाई निरन्तर सहयोग गरिरहेकाले आफ्नो पूर्वनिर्णयमा पुनर्विचार गर्न ह्वाइटहाउसलाई दुवै मन्त्रालयले दबाब दिँदै आएका थिए। विदेशमन्त्री रेक्स टिलरसन, रक्षा मन्त्री जेम्स म्याटिस र राष्ट्रिय सुरक्षा सल्लाहकार एचआर म्याकमास्टरले इराकलाई सूचीबाट हटाउन वकालत गरेका थिए। यसअघि सिरियाली शरणार्थीलाई अनिश्चितकालका लागि प्रतिबन्ध लगाइएकोमा नयाँ आदेशमा धार्मिक अल्पसंख्यक शरणार्थीलाई प्राथमिकता दिने उल्लेख गरिएको छ। यसअनुसार सिरियाका क्रिस्चियन समुदायलाई प्राथमिकता दिने सम्भावना रहेको जनाइएको छ। मुस्लिमबहुल ६ मुलुकका नागरिकलाई प्रतिबन्ध लगाइए पनि कानुनी रूपमा स्थायी बसोबासको अनुमतिप्राप्त या अमेरिका प्रवेश गर्न वैध भिसा भएकाका हकमा भने नयाँ आदेश लागू नहुने वरिष्ठ अधिकारीले जनाएका छन्। विदेशमन्त्री रेक्स टिलर्सनले आतंककारीलाई देशबाहिरै राख्नका लागि नयाँ आदेश गरिएको बताएका छन्। आतंकवादी आक्रमण गर्न सक्ने आशंकामा ३ सयभन्दा बढी शरणार्थीविरुद्ध अनुसन्धान भइरहेको पनि जनाइएको छ ।"
मलेसियाउत्तर कोरिया सम्बन्ध थप जटिल,"उत्तर कोरियामा बसोबास गर्ने हाम्रो राष्ट्रका नागरिक सुरक्षित र ढुक्क छन् भन्ने राम्ररी पुष्टि नभएसम्म कुनै पनि उत्तर कोरियालीलाई मलेसियाबाट बाहिर जान नदिन सबै नाकाको राम्ररी निगरानी गर्न मैले प्रहरीका आईजीपीलाई निर्देशन दिएको छु, मलेसियाली प्रधानमन्त्री रजाकले भने। नामहत्याकाण्डमा थप सातजना उत्तर कोरियाली पनि संलग्न रहेको आशंकामा मलेसियाली सरकारले उनीहरूको व्यापक खोजबिन गरिरहेको छ। तीमध्ये चार जना त नामको हत्या भएकै दिन मलेसियाबाट फरार भई उत्तर कोरिया नै फर्किसकेका अनुमान गरिएको थियो।मलेसियाली प्रहरीको खोजीमा परेका उत्तर कोरियाली राजदूतावासका द्वितीय सचिव र उत्तर कोरियाली सरकारको स्वामित्वमा रहेको एयर कोरियो विमान सेवाका एक कर्मचारी र परिचय नखुलाइएका अन्य एकजना मलेसिया मै लुकेर बसिरहेको अनुमान गरिएको छ।"
अपहरणकारी पक्राउ,"नुवाकोट आफूलाई प्रहरी र अनुसन्धान विभागको सीआईडी भन्दै फिरौती माग्ने चार जनालाई जिल्ला प्रहरी कार्यालयले मंगलबार सार्वजनिक गरेको छ। प्रहरीले दुईपीपल ५ का सन्तबहादुर तामाङ, वडा नं ३ का कृष्णराज श्रेष्ठ, मकवानपुरका सूर्यबहादुर स्याङ्तान र वाङ लामालाई पक्राउ गरेको हो। उनीहरूले दुईपीपल८ बस्ने अर्जुनप्रसाद दाहालसँग आइतबार राति पुलिस र अनुसन्धान विभागको सीआईडी बताउँदै सुरुमा साथमा रहेको १५ हजार रुपैयाँ लुटेका थिए। त्यसपछि उनलाई बन्धक बनाई १५ लाख रुपैयाँ फिरौती मागेका थिए। दाहालले दुईपीपल७ नम्बर आफ्नो बारीको साल र सल्लाका रूख कटान गरेका थिए। उक्त काठ वडा नम्बर ८ लैजाने क्रममा निजहरूले फिरौती रकम मागेको दाहालले बताए। प्रहरीका अनुसार दाहाल परिवारले त्यत्तिका रकम दिन नसक्ने बताएपछि अपहरणकारीले ५ लाखमा सहमति जनाएको खुलेको छ। घटना गाउँलेले थाहा पाएपछि तारुका र झिल्टुङ प्रहरी चौकीको टोलीले दुईपीपल२ देउरालीमा बा७६प ६२३२ नम्बर मोटरसाइकल चढी भाग्दै गरेका ३ जना र एक जनालाई सोही ठाउँमा कुखुराको खोरमा लुकेको अवस्थामा पक्राउ गरेको थियो। पीडितको उजुरीका आधारमा शरीर बन्धक मुद्दामा सात दिनको म्याद थपी अनुसन्धान थालिएको प्रहरी निरीक्षक कैलाशबहादुर भट्टराईले बताए।"
विवादमा बीपीको परीक्षा,"लोकसेवा आयोगले नै विज्ञापनमा प्रकाशित सूचनाविपरीत उमेर नाघेकालाई सहभागी गराई परीक्षा लिएको छ। आयोगले उमेरबारे पछि निर्णय गरिने प्रतिक्रिया दिएको छ। रजिस्ट्रार, मेटडिकल चिकित्सक, रेडियो डायग्नोसिस तथा इमेजिङ र रजिस्ट्रार मेडिकल अंकोलोजी पदका लागि निकालिएको विज्ञापनमा अस्पतालमा विशेष करारमा कार्यरत डा सञ्जय कुमार र डा खगेन्द्रराज देवकोटालाई स्थायी गराउन परीक्षा लिइएको हो। अस्पतालले गत भदौ १५ गते निकालेको विज्ञापनमा सहायक तहमा १८ वर्ष र अधिकृत तहमा २१ वर्ष पूरा भई ४० वर्ष ननाघेको हुनुपर्ने उल्लेख छ। सञ्जयको उमेर जन्ममिति ०३० जेठ २ गतेबाट हिसाब गर्दा ४३ वर्ष ९ महिना र खगेन्द्रको ०२९ साउन १२ गतेको मितिले ४४ वर्ष ७ महिना भइसकेको अस्पतालको रेकर्डले देखाउँछ। विज्ञापनअनुसार जाँदा उमेर हदले दुवै जना परीक्षामा सहभागी हुन योग्य देखिँदैनन्। परीक्षा सञ्चालनका लागि आएका आयोगका उपसचिव नारायण ज्ञवालीले दुवैको उमेरबारे आयोगले पछि छानबिन गर्ने बताए। परीक्षाका लागि प्रक्रिया पुगेको छछैन अब हेर्छौं, उनले भने, अस्पतालले योग्य ठहर गरेर पठाएकाले परीक्षा हलमा उमेर हेर्ने कुरा आउँदैन। दुवैको उमेर नाघेकाले नियमबाहिर गएर काम नगर्न अस्पतालका कार्यकारी निर्देशक डा चीनबहादुर पुनलाई आग्रह गरिए पनि वास्ता नगरेको कर्मचारीको आरोप छ। अस्पतालले दुवै चिकित्सक दक्ष रहेको भन्दै नियम मिचेर स्थायी गराउन लागेको उनीहरू बताउँछन्। निर्देशक पुनले भने नेपाल स्वास्थ्य ऐनअनुसार स्थायीका लागि दुवैको आवेदन स्वीकृत गरिएको बताए। लामो समय काम गरेकालाई उमेरको हदबन्दी लाग्दैन, उनले भने । अस्पताल सञ्चालक समिति अध्यक्ष डा प्रकाश न्यौपाने पनि नियमावलीमा करारमा काम गरेका कर्मचारीको हकमा उमेर हदबन्दी नलाग्ने उल्लेख रहेको दाबी गर्छन््। समितिका तत्कालीन अध्यक्ष डा भक्तमान श्रेष्ठको पालामा नियामावली संशोधन गरिएको रहेछ, उनले भने, सोही अनुसार खगेन्द्र र सञ्जयले स्थायीका लागि परीक्षा दिएका हुन्।"
सिँचाइमा अनियमितता आरोप,"स्थानीयले सोमबार ढोढरीस्थित सिँचाइको शाखा कार्यालयमा तालाबन्दी गर्दा इन्जिनियरद्वय नवीन बेन्जिङ र शैलेन्द्र कनौजिया भित्रै थुनिएका थिए। करिब दुई घण्टापछि प्रहरीले ताला फोरेर उनीहरूलाई बाहिर निकालेको बबई सिँचाइका डिभिजन इन्जिनियर हरिबहादुर थापाले बताए। बाहिर निस्केपछि पनि किसानले इन्जिनियरद्वयलाई घेर्दै सिँचाइमा भएको लापरबाहीबारे स्पष्टीकरण मागेका थिए। स्थानीय उपभोक्ता किरण योगीले विपतपुर र धनौराको करिब ३ सय ४४ बिघा जग्गामा सिँचाइका लागि पर्याप्त पानी नपुग्ने गरी नहर निर्माण गरेकाले विरोधमा उत्रनुपरेको बताए। आइतबार रातारात नहर खनिएको जनाउँदै योगीले भने, विपतपुर र धनौरामा सिँचाइका जम्मा ४५ सेन्टिमिटरको नहर खनियो तर बबई सिँचाइ उपभोक्ता अध्यक्षको खेतमा पुर्याउन ५० सेमिको नहर बनाइएको छ। आयोजना प्रमुख दानरत्न शाक्यले भने नहर उपभोक्ताको निर्णयअनुसारै खनिएको भन्दै आर्थिक अनियमितताको आरोप निराधार रहेको दाबी गरे ।"
मुनाफाभन्दा पहिले जनता,"यो अभियानले अंगीकार गरेको मूल्यमा आधारित बैंकिङ प्रणाली नेपालका लागि नयाँ अवधारणा भएकाले उक्त सोच बैंकिङ प्रणालीमा प्रवेशको प्रारम्भिक चरणमा रहेको उनले जनाए। मुलुकले चाहेको आर्थिक वृद्धि प्राप्त गर्न र औद्योगिक वृद्धिका लागि यो सोचको विशेष भूमिका छ, उनले भने, यसकारण मूल्यमा आधारित बैंकिङ प्रणाली अझ पेचिलो विषय बनेको छ। हाल रेमिट्यान्सले मुलुक चले पनि त्यो दिगो हुन नसक्ने प्रधानमन्त्रीले बताए। यसकारण रेमिट्यान्समार्फत मुलुक भित्रिएको पुँजी उत्पादनमूलक क्षेत्रमा लगानी गर्नुपर्ने उनको भनाइ छ। उत्पादनमूलक क्षेत्रमा दीर्घकालीन ऋण प्रवाह गर्नु अत्यावश्यक छ, उनले भने, यस सन्दर्भमा ग्लोबल एलायन्स फर बैंकिङ अन भ्यालुजले अंगीकार गरेको दिगो बैंकिङको अवधारणा नेपालजस्तो मुलुकको लागि एकदमै सान्दर्भिक भएको उनले जनाए। नेपाललाई अति कम विकसित राष्ट्रबाट सन् २०२२ सम्म विकासशील र सन् २०३० सम्म मध्यमस्तरको आयमूलक राष्ट्रमा उकाल्नका लागि पूर्वाधारमा ठूलो लगानीको आवश्यकत पर्ने र त्यसका लागि बैंक तथा वित्तीय संस्थालाई ऋण प्रवाह क्षमता बढाउन उनले आग्रह गरे। ऊर्जा, यातायात, पर्यटन आदिमा ठूलो लगानीको चाहिएको छ, उनले भने। हालै सम्पन्न इन्फ्रास्ट्रक्चर समिट र इन्भेस्टमेन्ट समिटमा सरकार, प्रतिपक्ष र निजी क्षेत्रले लगानीको वातावरण बनाउन महत्त्वपूर्ण योगदान गरेको पनि उनले बताए। उनले भने, मलाई लाग्छ, मूल्यमा आधारित बैंकिङको यसमा ठूलो भूमिका रहन्छ। कार्यक्रममा राष्ट्र बैंकका गभर्नर चिरञ्जीवी नेपालले बैंक तथा वित्तीय संस्थाले उत्पादनमूलक क्षेत्रमा लगानी वृद्धि गरी मानवीय कल्याणमा जोड दिनुपर्ने बताए। पछिल्लो समयमा विश्व बजारमा प्रचलनमा आएको मूल्य र मान्यतामा आधारित बैंकिङ प्रणाली नेपालमा पनि आवश्यक रहेको बताए। यसकारण राष्ट्र बैंकले बैंक तथा वित्तीय संस्थालाई उत्पादनमूलक क्षेत्र र विपन्न वर्गमा ऋण प्रवाह गर्न प्रोत्साहन गरिरहेको पनि उनले जनाए। मुलुकमा ४ किसिमको बैंक तथा वित्तीय संस्था सञ्चालनमा रहेको जनाउँदै उनले भने, खासगरी लघुवित्तीय संस्थामार्फत ग्रामीण भेगमा वित्तीय पहुँच विस्तार र गरिबी निवारणमा जोड दिएका छौं।"
४२ करोडको सेयर कारोबार,"काठमाडौं अघिल्लो दिनको तुलनामा मंगलबार नेप्से परिसूचक करिब १७ अंकले घटेर १३१४५६ विन्दुमा ओर्लेको छ। अघिल्ला चार कारोबार दिन करिब ६० अंकले बढेको बजारमा केही अल्पकालीन लगानीकर्ताले मुनाफा सुरक्षण (बुकिङ) गर्न थालेपछि नेप्से घटेको आकलन व्यवसायीको छ। कारोबारमा आएका सबै समूहको परिसूचक घटेपछि समग्र नेप्से परिसूचक आरालो लागेको हो। तीमध्ये पनि बैंकिङ, होटल र बिमा समूहको परिसूचक केही धेरैले घटे। सोमबार सप्तरीमा भएको घटनाले मुलुकको राजनीति फेरि तातेको छ। जनमानसले यो क्रम अझै केही दिन लम्बिने अनुमान गर्न थालेका छन्। यसले वैशाख ३१ गतका लागि तय भएको स्थानीय निकायको निर्वाचन हुने सम्भावना न्यून छ। यी घटनाहरूले लगानीकर्ताको मनोबल घटाएको छ। यसको प्रभाव बजारमा पनि परेकाले मंगलबार नेप्से घटेको विश्लेषकहरूले बताएका छन्। करिब साढे ४ हजार कारोबारबाट १ सय ४० कम्पनीका ७ लाख ९४ हजार ५ सय ७९ कित्ता शेयर किनबेच भए। ती खरिदबिक्रीबाट ४१ करोड ९६ लाख रुपैयाँ बराबरको सेयर कारोबार भएको छ।बजार पुँजीकरण घटेर १५ खर्ब १२ अर्ब रुपैयाँ कायम भएको छ। उक्त दिन कारोबारमा आएकामध्ये १८ कम्पनीको सेयर मूल्य बढ्यो, १ सय ५ कम्पनीको घटेको र बाँकी १७ कम्पनी स्थिर छ। उक्त दिन होटल समूहको परिसूचक २३३ प्रतिशत, बैंकिङको १५३ प्रतिशत र बिमाको १२२ प्रतिशतले घटे। यसैगरी विकास बैंकको १ प्रतिशत, जलविद्युत्को ०४६ प्रतिशत, अन्य को ०४४ प्रतिशत, उत्पादन तथा प्रशोधनका ०३४ प्रतिशत र वित्त कम्पनीको ०१ प्रतिशत ऋणात्मक रहे।"
खाद्यले दुर्गममा सात गोदाम थप्ने,"ढुवानी गर्न अर्थले निकासा दिएनअर्थ मन्त्रालयले समयमै रकम निकासा नगर्दा कामका लागि खाद्यान्न कार्यक्रम अन्तर्गत खाद्य ढुवानीमा समस्या भएको छ। आपूर्तिमन्त्री दीपक बोहराका अनुसार कामका लागि खाद्यान्न कार्यक्रमअन्तर्गत बझाङ र बाजुरामा ४६ हजार क्विन्टल खाद्यान्न ढुवानी गर्ने लक्ष्य छ। तर, अर्थले ढुवानी खर्च निकासा नगर्दा समयमै ढुवानी हुन सकेको छैन। बझाङ र बाजुरा सुख्खा क्षेत्र घोषित भइसकेको छ। ती जिल्लाहरूमा भोकमरी चलेकाले तत्काल खाद्यान्न पुर्याउनुपर्ने अवस्था छ। जिल्लाका सांसदहरूले पनि छिट्टै खाद्य ढुवानीको व्यवस्था मिलाउन माग गर्दै आएका छन्, मन्त्री बोहराले भने, तर, अर्थबाट रकम निकासा हुन सकेको छैन। कामका लागि खाद्यान्नको रकम छिट्टै निकासा हुनेमा आशावादी छौं। दुई जिल्लामा खाद्य ढुवानीका लागि ३ करोड ८१ लाख रुपैयाँ माग गरिएको छ। बझाङ र बाजुरामा तत्काल खाद्यान्न ढुवानी नभए ४६ हजार क्विन्टल खाद्यान्न बिग्रिने अवस्थामा रहेको मन्त्रालयको दाबी छ। कामका लागि पठाइने खाद्यान्न सर्वसाधारणले काम गरेबापत उपलब्ध गराइन्छ। सर्वसाधारणलाई सडक, विद्यालय, खानेपानी योजना, सिँचाइलगायत विकास निर्माण काममा लगाइनेछ। सर्वसाधारणले ठेक्कामा काम गर्छन्। ती सर्वसाधारणको दैनिक परिश्रम जिल्ला विकास समितिले निर्धारण गर्ने संस्थानले जनाएको छ। खाद्य संस्थान प्रमुख गोकुल धितालले अर्थबाट रकम दिने प्रतिबद्धता पत्र प्राप्त गर्ने बित्तिकै ढुवानी प्रक्रिया अघि बढाइने बताए। सस्थानले मुगुमा पनि वितरण गर्ने योजना बनाएको छ। मुुगु जिल्लाका लागि २५ सय क्विन्टल स्वीकृत भएको छ। हुम्ला, डोल्पा, कालिकोट र मुगुमा खाद्यान्न ढुवानी गर्न ६ करोड ४४ लाख ७० हजार रुपैयाँ माग गरिएको धितालले बताए। संस्थानका अनुसार ढुवानीका लागि अहिले उचित समय हो। अबको एक महिनापश्चात हावाहुरी र पानी पर्ने सिजन भएकाले ढुवानी गर्न सकिँदैन। रकम छिट्टै निकासा भए गोदाममा मौज्दात गर्न पनि सजिलो हुन्थ्यो, धितालले भने।"
लगानी कडाइले गाडी र घरजग्गाको कारोबार प्रभावित,"भैरहवा बैंकले लगानी गर्न कडाइ गरेपछि त्यसको प्रत्यक्ष असर गाडी र घरजग्गाको कारोबारमा पर्न थालेको छ। जिल्लामा भइरहेको घरजग्गाको कारोबार शिथिल बन्दै गएको छ भने भन्सारबाट गाडी आयात प्राय: ठप्प छ। नेपाल भित्रिने क्रम बढेको बेलामा बैंकको लगानीमा कडाइपछि भैरहवा नाकाबाट गाडी आयात अति न्यून भएको छ। एलसी खोलेर आयात गरिएका गाडीहरू बैंकको लगानी कडाइले भन्सारसमेत नगराई सीमावर्ती भारतको सुनौलीस्थित खाली जमिनमा थुप्रिएका छन्। यसबाट भैरहवा भन्सारको राजस्व असुलीसमेत प्रभावित भएको छ। सबैभन्दा धेरै योगदान रहेको गाडीको आयात कम भएपछि भन्सार राजस्व प्रभावित भएको छ, भैरहवा भन्सार कार्यालय प्रमुख भूपालराज शाक्यले भने, अति कम संख्यामा मात्रै गाडी पास भएका छन्। गाडीको भन्सार पास नगर्नुको कारण सोध्दा बैंकले लगानी नगरेपछि भन्सार गर्न पैसा नभएको जवाफ आउने गरेको उनले बताए। गत आवको माघ मसान्तसम्म भैरहवा भन्सारको कुल राजस्व २५ अर्ब ६० करोड रुपैयाँमध्ये सवारी साधनको योगदान १२ अर्ब १३ करोड थियो। चालु आवको माघ मसान्तसम्म संकलित ३८ अर्ब ५२ करोड कुल राजस्वमध्ये सवारी साधनको योगदान २० अर्ब २८ करोड छ। चालु आवको मंसिरसम्म ५० प्रतिशतभन्दा धेरै सवारी साधनको राजस्वमा योगदान रहेकामा पुसमा ३७, माघमा ४२ र फागुनको ८ सम्म २३ प्रतिशत योगदान छ।यसैगरी रुपन्देहीको घरजग्गा कारोबार पनि बैंकले लगानीमा कडाइ गरेपछि शिथिल बन्न थालेको छ। भैरहवा, बुटवल, तिलोत्तमा नगरपालिका, देवदह, लुम्बिनी, सैनामैना नगरपालिका क्षेत्रलाई व्यवस्थित गर्दै आधुनिक सहरमा परिणत गर्न धमाधम भौतिक पूर्वाधार तयार हुन थालेपछि अन्य जिल्लाबाट बसाइ र व्यवसायका लागि आकर्षकस्थल बनेकाले घर जग्गाका कारोबार दिन प्रतिदिन फस्टाएको थियो। हाल यो व्यवसाय सेलाएको छ। अब ठूला उद्योग र व्यवसायका लागि जग्गा पाउन सहज र सुलभ हुने भएकाले औद्योगिक लगानी भित्रिने सम्भावना धेरै छ, सिद्धार्थ उद्योग वाणिज्य संघका अध्यक्ष रामकुमार शर्माले भने।जग्गा किनबेचका लागि मालपोत कार्यालयमा हुने भीडभाड र चहलपहल घटदो छ। मालपोत कार्यालय भैरहवाको तथ्यांकअनुसार पुस महिनामा घर जग्गाको कारोबारबाट ८ करोड १७ लाख रुपैयाँ राजस्व असुली भएकामा माघमा ५ करोड २२ लाख र फागुन १९ सम्म २ करोड २० लाख रुपैयाँ मात्रै भएको छ। बुटवलको मालपोत कार्यालयमा पनि पुसमा ५ करोड ९९ लाख रुपैयाँ राजस्व पुगेकामा माघमा ४ करोड ८४ लाख पुगेको छ। मालपोत कार्यालय बुटवलका प्रमुख यादवराज पाण्डेले घरजग्गा किनबेचबाट बुटवल क्षेत्रमा पहिला दैनिक ५०६० लाख रुपैयाँ राजस्व हुने गरेकामा हाल आधाले घटेको बताए।"
संघर्षपछिको सफलता,"गत मंसिरमा महासंघको नेतृत्वबाट हात झिकेकी परियार हाल महिला उद्यमशीलता विकास कोषको केन्द्रीय सदस्य छिन्। त्यसमा महिलाहरूको अपनत्व हुन्छ। अझै पनि लघु उद्यमी महिलाहरूको नीतिगत काममा सक्रिय छु। गाउँमा हुने घरेलु हिंसा मुख्य गरी महिला कमजोर हुनुको परिणाम भएको उनको बुझाइ छ। महिला भन्ने बित्तिकै परनिर्भरताको सोच सबैमा हुन्छ, उनले भनिन्, उसले कमाएर दिन नसक्ने भएपछि परिवारमा सबैको नजरमा कमजोर हुन्छे। जसले पनि बलियोमाथि हिंसा गर्दैन। निर्धो भएकैले महिला हेपिने हो। उसले पनि केही गर्न सक्छे भन्ने सोच भयो भने महिला हेपिनु पर्दैन।"
नारी दिवसमा टेलिकमको छुट,"काठमाडौं अन्तर्राष्ट्रिय नारी दिवसमा नेपाल टेलिकमले डाटा सेवामा सहुलियत दिने भएको छ। फेसबुक प्याकेज, डे एन्ड नाइट प्याकेज र नाइट डाटा प्याकेज योजनाअन्तर्गत यस्तो सहुलियत दिने भएको हो। सहुलियत बुधबारदेखि लागू हुनेछ। फेसबुक प्याकेज अन्तर्गत ग्राहकले २२ रुपैयाँ ६० पैसामा पाँच दिनसम्म चौबीसै घण्टा उपभोग गर्न पाउने गरी एक सय मेगाबाइट्स (एमबी) डाटा पाउनेछन्। यसैगरी डे एन्ड नाइट प्याकेज अन्तर्गत एक सय रुपैयाँमा राति १० देखि बिहान ६ बजेसम्म ५ सय एमबी र बिहान ६ बजेदेखि बेलुका ६ बजेसम्म १ सय एमबी डाटा सात दिनसम्म उपभोग गर्न पाउनेछन्। यसैगरी नाइट डाटा प्याकेज अन्तर्गत ४५ रुपैयाँमा राति १० बजेदेखि बिहान ६ बजेसम्म ५ सय एमबी सात दिनसम्म र ९० रुपैयाँमा राति १० बजेदेखि बिहान ६ बजेसम्म १ हजार २ सय एमबी डाटा १५ दिनसम्म चलाउन पाइनेछ।"
दैलेखमा मकै र सुन्तलाको ब्लक निर्माण गरिने,"उक्त ब्लक निर्माणका लागि सडकको पहँुचसँगै सिँचाइको उपलब्धता हुनुपर्नेछ। यस्तै विद्युतको उपलब्धता र तोकिएको क्षेत्रफल चक्लाबन्दी भएको वा एउटै करिडोरमा हुनुपर्ने आयोजनाले जनाएको छ। जिल्ला कृषि विकास कार्यालयले ब्लक निर्माणका लागि कृषक समूह, स्थानीय निकाय, जल उपभोक्ता समितिलगायत अन्य सरोकारवाला निकायहरूसँग समन्वय गर्नेछ। आयोजनाले यस वर्ष १ करोड ८३ लाख रुपैयाँ विनियोजन गरिएको जनाएको छ। कृषियोग्य जमिनको एकीकरण, विशिष्टीकृत व्यवसायीकरण, उन्नत प्रविधि र गुणस्तरीय पूर्वाधार विकास गर्ने परियोजनाको योजना छ। कार्यक्रममा सभासद अमरबहादुर थापाले युवाहरूलाई विदेश जानभन्दा गाउँमै बसेर कृषिलाई प्रथमिकता दिन आग्रह गरे। परियोजना सञ्चालनका क्रममा कृषि उत्पादन केन्द्र पकेट विकास कार्यक्रमका लागि ४५ लाख र व्यावसायिक कृषि उत्पादन केन्द्र ब्लक विकास कार्यक्रमका लागि १ करोड ३६ लाख रुपैयाँ खर्च हुने आयोजनाले जनाएको छ।"
भारतको सनसनीपूर्ण जित,"आश्विनले ४१ रन खर्चेर ६ विकेट लिए। यो भारतका लागि ४७ औं टेस्टमा उनको २५ औं पल्ट ५ विकेटको प्रदर्शन रह्यो। उनले नै नथान लायनका रूपमा अस्ट्ेरलियाको अन्तिम विकेट लिए। लायन दुई रनमा कट एन्ड बोल्ड भए। यससँगै भारतीय खेलाडीले जितको खुसीयाली मनाए। पहिलो टेस्ट गुमाएयता हामी यो खेल जित्न चाहन्थ्यौं। हामीलाई यो जित निकाल्न सक्नेमा आफैमाथि विश्वास थियो, भारतीय कप्तान विराट कोहलीले भने। उनले थपे, हामीमा जुनसुकै परिस्थितिमा पनि जित निकाल्न सक्ने विश्वास थियो। यसका लागि जिम्मेवारीपूर्ण प्रदर्शन पनि गर्न सफल रह्यौं। जसरी हाम्रा खेलाडी खेले र दर्शकले साथ दिए, यी सबै अविश्वसनीय रहे। अस्ट्ेरलियाली बलरले भारतलाई दिनको पहिलो सेसनमा अलआउट गराउनुअघि चेतेश्वर पुजारा र अजिन्क्या रहानेले १ सय १८ रनको साझेदारी गरे। पाँचौं विकेटमा भएको यो साझेदारी टेस्टमा निर्णायकजस्तै रह्यो। पुजाराले ९२ र रहानेले ५२ रन बनाए। भारतले तेस्र्याएको लक्ष्यसामु अस्ट्ेरलिया संघर्षरत रह्यो। अब राँचीमा तेस्रो टेस्ट हुनेछ। यो सिरिज जितका लागि उत्तिकै संघर्षपूर्ण खेल हुनेछ। आज साँझ खेल हाम्रो योजनाअनुसार रहेन, अस्ट्ेरलियाली कप्तान स्टिभ स्मिथले भने, आश्विनले भारतका लागि त्यही काम गरे, जुन उनले लामो समयदेखि गरिरहेका छन्। उनको बलिङअघि हाम्रा ब्याट्सम्यान ठीक ढंगले प्रस्तुत हुन सकेनन्। तर हामीले जसरी चार दिन खेल्यौं, त्यसमा मलाई गर्व छ। अस्ट्ेरलियाले आफ्नो दोस्रो इनिङ्सका सुरुआत आक्रामक गरेको थियो। प्रत्येक ओभरमा ४ रनका दरले ब्याटिङ गरेको हो। तर यो संक्षिप्तमात्र रह्यो। आश्विन बलिङ आक्रमण उत्रेपछि अस्ट्ेरलियाको कमजोरी देखिन सुरु भयो। आक्रामक देखिएका डेविड वार्नर १७ रन बनाएर एलबीडब्लू भए। मेरो खातामा विकेट नआइरहेको स्थितिमा मैले खुलेर रन भने दिइनँ। यसले पनि खेलमा असर पारेको थियो, आश्विनको प्रतिक्रिया थियो। भारतीय कप्तान कोहलीले आफ्ना समकक्षी स्मिथले लिएको रणनीतिको खुलेर आलोचना पनि गरेर मैदानमै यसको प्रतिक्रिया दिने प्रयास पनि गरे। यसक्रममा मैदानमा रहेको तनाव कम गर्न अम्पायरको हस्तक्षेप आवश्यक परेको थियो। यसअघि अस्ट्ेरलियाली बलर जोस हाज्लेउडले आफ्नो खेलजीवनको उत्कृष्ट बलिङ प्रस्तुत गर्दै ६७ रन दिएर ६ विकेट लिए। यस प्रदर्शनले भारत लन्चअगाडि आफ्नो दोस्रो सेसनमा २ सय ७४ रनमा अलआउट भएको थियो।"
पुनरागमनमा महबुब र आरिफ,"सन् २०१५ को नोभेम्बरमा पपुवा न्यु गिनीसँगको च्याम्पियनसिप खेलपछि भेट्रान महबुब राष्ट्रिय टोलीमा समेटिएका हुन्। आरिफले २०१५ को जनवरीमा नामिबियामा भएको विश्व क्रिकेट लिग डिभिजन २ मा डेब्यु गरेका थिए। त्यसयता उनी पहिलो पटक राष्ट्रिय टोलीमा परेका हुन्।भेट्रान अलराउन्डर महबुबलाई आफ्नो पुनरागमनमा अझै विश्वास छैन। मलाई राष्ट्रिय टोलीमा पुनरागमन गर्छु जस्तो लागेको थिएन, उनले कान्तिपुरसँग भने, अहिले नेपालमा जति पनि युवा खेलाडी छन् सबै राम्रा छन्। त्यही भएर अहिले नेपाल टिममा पर्न धेरै गाह्रो छ। पहिला जस्तो एउटा म्याचमा मात्र रन हानेर टिममा परिँदैन अहिले। प्रतिस्पर्धा यति बढिसकेको छ कि हरेक म्याचमा प्रदर्शन दिन जरुरी छ। मेरो उमेर पनि ढल्किसकेकाले राष्ट्रिय टोलीमा फेरि आउँछु भनेर सोचेको थिइनँ। त्यसका लागि आफूले निकै मिहिनेत गरेर फिटनेसमा ध्यान दिएको उनी बताउँछन्। राजविराजमा राजदेवी क्रिकेट एकेडेमीमा उनी आफैं अभ्यास गरिरहन्थे। ब्याटिङमा मेरो प्रदर्शन भइरहेको थिएन, त्यसमा मिहिनेत गरेको थिएँ। यो सिजनको सुरुआतदेखि नै म राम्रो लयमा थिए। हरेक प्रतियोगिता जस्तोमा रन हानिरहेको थिएँ। आत्मविश्वास बढाउन म जहाँ गएर पनि खेलिरहन्थें। यसले मलाई बढी फाइदा भयो, उनी राष्ट्रिय टोलीमा फर्कनुको कारण दिन्छन्। केन्यासँगको खेलका लागि सुरुमा नेपाली टोलीका छनोट ५२ खेलाडीबाट गरिएको थियो। त्यसमा आफूले २३ अर्धशतक बनाएको उनी बताउँछन्। मेरो बलिङमा पहिलाको लय देखिएको छ, ब्याटिङको फलो समातेको छु, महबुबले भने, नयाँ पेस बलरहरूमा सोमपाल कामी, करण केसी, विक्रम सोब, अविनाश कर्ण सबै राम्रा छन्। यू१९ का दीपेश श्रेष्ठले राम्रो गरिरहेका छन्। मेरो चाहिँ ब्याटिङ प्लस प्वाइन्ट थियो। बलिङभन्दा ब्याटिङमा धेरै मिहिनेत गरें यसपालि। फिटनेस राम्रो छ मेरो, ५० ओभर नै फिल्डिङ गरिरहेको छु। फिटनेस ट्रेनर पनि टिममा रहेकाले राम्रो भइरहेको छ। मेरो फिटनेस र नेपाली टिमको अभ्यास। प्लेइङ ११ मै खेल्ने सम्भावना देख्छन् उनी। त्यसको कारण उनी यसरी दिन्छन्, बलिङ नेपालको जहिल्यै राम्रो हो। पहिला हाम्रो ब्याटिङमा सुरुआत र फिनिसिङमा कमजोरी थियो। अहिले ओपनिङमा ज्ञानेन्द्र मल्ल र सुनील धमलाले राम्रो गरिरहेका छन्। विनोद भण्डारी, दीपेन्द्रसिंह ऐरी र मलाई मध्यपंक्तिमा खेल्दै फिनिसरको भूमिका दिइएको हुन्छ। अहिले जसरी मेरो ब्याटको फलो छ त्योअनुसार मलाई दिइएको भूमिका निभाउन सक्छु। पुनरागमनमा राम्रो अनुभव बटुल्दै छन् आरिफ। प्रयास गरिरहेको थिएँ टिममा पुनरागमन गर्न तर कुनै कारण प्रदर्शन भइरहेको थिएन। यसपालि चाहिँ धेरै आशा थियो र टिममा छनोट भएँ, आरिफले भने, यू१९ मा धेरैले राम्रो प्रदर्शन गरेका थिएँ, मेरो औसत प्रदर्शन थियो। त्यही भएर त्यसका केही खेलाडीले मौका पनि पाएका छन्। राष्ट्रिय टिममा पर्न भन्दा टिकिरहन गाह्रो हुने उनको बुझाइ छ। राष्ट्रिय टिम भनेको छुट्टै स्तरको हुन्छ, छुट्टै स्तरको खेल्न पाइन्छ। त्यही भएर गाह्रो त भइहाल्छ, प्रशिक्षकहरूले विश्वास गरेर टिममा राखेकाले प्लेइङमा मौका पाए नि नपाए पनि त्यसले केही फरक नपार्ने बताउँदै उनी भन्छन्, मौका पाएँ भने राम्रो गर्छु भन्ने आशा लिएको छु।उनी ब्याटिङ अलराउन्डर हुन्। मध्यम गतिको बलिङ पनि गर्छन्। तर ब्याटिङमै केन्द्रित हुन चाहन्छन् उनी। डिभिजन २ खेल्दाको स्थिति तुलना गर्दै उनी भन्छन्, त्यो बेला हामी डिभिजन २ को म्याचहरू खेलिरहेका थियौं। अहिले हामी च्याम्पियनसिपमा खेलिरहेका छौं। त्यो र यो स्तरको क्रिकेट फरक छ। टिमहरू धेरै राम्रा छन्।उनका भाइ आशिफ पनि १९ सदस्यीय नेपाली टोलीमा थिए। अन्तिम सूचीमा भने अटाएनन्। शीर्ष १४ छान्नै पथ्र्यो। त्यसैले ऊ छनोट नहुँदा दु:खी छैन। उसले राम्रो खेलिरहेको छ, जसरी खेलिरहेको छ त्यसअनुसार ऊ पनि चाँडै आउँछ राष्ट्रिय टोलीमा, भाइसँगै राष्ट्रिय टोलीबाट खेल्ने सपना देख्छन् आरिफ।"
श्रीलंकाको बलियो ब्याटिङ,गेल कुशल मेन्डिसले पहिलो बलमा जोगिँदै नटआउट शतक बनाएपछि श्रीलंकाले बंगलादेशविरुद्धको पहिलो टेस्टको पहिलो दिन मंगलबार बलियो ब्याटिङ नमूना पेस गरेको छ। श्रीलंका ४ विकेट गुमाएर ३ सय २१ रनको स्थितिमा छ। त्यसमा मेन्डिस १ सय ६६ रन बनाएर नटआउट छन्। दिनको खेल सकिँदा उनलाई ८५ रन बनाएका असेला गुणरत्नेले साथ दिइरहेका छन्। उनीहरूले चौथो विकेटमा १ सय ९६ रनको साझेदारी गरिसकेका छन्। दुई टेस्ट सिरिजको पहिलो खेलमा बंगलादेशी पेस बलर सुबासिस रोयले मेन्डिसलाई गोल्डन डकमा आउट गरे। उनको बलमा विकेटकिपर लिटोन दासले सुन्दर क्याच पनि लिए। तर टेलिभिजन रिप्लेमा रोयले ओभर स्टेप गरेको देखियो। त्यो नोबल रह्यो। त्यसको पूरा फाइदा उठाएर २२ वर्षीय मेन्डिसले आफ्नो दोस्रो टेस्ट शतक पूरा गरे। मेन्डिस र गुणरत्नेले खेल आफ्नो नियन्त्रणमा लिनुअघि श्रीलंका एकसमय तीन विकेट गुमाएर ९२ रनको दबाबपूर्ण स्थितिमा थियो। चोटग्रस्त नियमित कप्तान एन्जेलो म्याथ्युजको स्थानमा खेल्न अवसर पाएका गुणरत्नले आफ्नो दोस्रो अर्धशतक पूरा गरे।
ब्वाइज युनियन अन्तिम चारमा,"इटहरी डिभाइन ब्वाइज युनियन क्लब इटहरी गोल्डकप फुटबल प्रतियोगिताको सेमिफाइनल पुगेको छ। मंगलबार ब्वाइज युनियनले कन्चनजंघा स्पोर्टिङ क्लब दार्जिलिङलाई १० ले हरायो। मध्यान्तरपछिको सातौं मिनेटमा ब्वाइज युनियनका वर्तमान राईले पेनाल्टी बक्सभित्र पाएको बललाई दोस्रो बार च्यापेर गोल गरेका थिए। मध्यान्तरसम्म दुवैले गोलरहित खेलेका थिए। मध्यान्तरपछि कञ्चनजंघाले ब्वाइजलाई पुरै दबावमा राखे पनि नजिता आफ्नो पक्षमा निकाल्न सकेन। पोस्ट नजिकैबाट गरिएका प्रहारहरू पनि गोलमा परिणत हुन सकेनन्। ब्वाइज युनियनले दोस्रो हाफमा गोल गरेपछि रक्षात्मक खेलेको थियो। म्यान अफ द म्याच वर्तमान राई घोषित भए। ब्वाइजका सगेन चौधरी, हाफिद, कोनी र कञ्चनजंघाका सुब्रतो सोरेन, अशोक लिम्बू, अमिर लामाले पहेँलो कार्ड पाएका थिए। ब्वाइज युनियनको भेट सेमिफाइनलमा काँकडभिट्टा ट्रेनिङ सेन्टरसँग बिहीबार हुनेछ।"
नेपालगन्ज गोल्डकपमा आठ टिम,"संघका अध्यक्ष भोजराज शाहीले प्रतियोगितामा सीएमजी संकटा क्लब, मनाङमस्र्याङ्दी, नेपाल पुलिस, त्रिभुवन आर्मी, एपीएफ क्लब, नेपालगन्ज ११, सुदूरपश्चिम ११ र रूपन्देही ११ को सहभागिता रहने बताए। विजेताले ५ लाख र उपविजेताले २ लाख ५१ हजार पुरस्कार पाउने छन्। गत वर्ष एक लाख राशि रहेको थियो। प्रतियोगिताको मुख्य प्रायोजन गोर्खा बु्रअरीको टुबोर्ग बियर रहेको छ। प्रतियोगिताका लागि ७५ लाख खर्च अनुमान गरिएको छ। पहिलो संस्करणमा उल्लेख्य दर्शक पाएकाले सफल यस प्रतियोगिताले खेलकुद क्षेत्रलाई थप उचाइमा पुर्याउने उनको विश्वास छ। टुबोर्गबाहेक रेडबुल, रुस्लान, प्रीति चाउचाउ लगायतले गोल्डकपलाई सघाउँदै छन्। आठौं राष्ट्रिय खेलकुद नेपालगन्जमा हुने घोषणा भइसकेकाले त्यसको तयारीलाई गोल्डकपले महत्त्वपूर्ण टेवा पुर्याउने अध्यक्ष शाहीले बताए। प्रतियोगितालाई संस्थागत र व्यवस्थित बनाउँदै लगिने छ। पुरस्कार राशिमा वृद्धि र स्तरीय टिमको सहभागिताले मध्य र सुदूरको शानका रूपमा प्रतियोगिता अगाडि बढाउन सफल भएका छौं, उनले भने, आठौं राष्ट्रिय खेलकुद नेपालगन्जमै हुने भएकाले यसलाई थप व्यवस्थित बनाइएको हो। यो प्रतियोगिताबाट नेपालगन्जका साथै मध्य र सुदूरको गरिमा जोड्न खोजेका छौं।"

शीर्षक,विवरण
आईजीपीबारे आज फैसला,काठमाडौं (कास) सर्वोच्च अदालतले प्रहरी महानिरीक्षक नियुक्ति विवादमा मंगलबार निर्णय सुनाउने भएको छ। प्रधानन्यायाधीश सुशीला कार्कीसहित ५ न्यायाधीशको बृहत् इजलासले सोमबार मुद्दाको सुनुवाइ सकिएपछि मंगलबार निर्णय सुनाउने मिति तोकेको हो। बहसमा महान्यायाधिवक्ता रमण श्रेष्ठसहितका सरकारी वकिलहरूले आईजीपीमा जयबहादुर चन्दलाई नियुक्त गर्ने सरकारको निर्णयको बचाउ गरेका थिए। यसअघि अन्तरिम आदेश दिँदा संलग्न न्यायाधीशहरू नै अन्तिम सुनुवाइमा संलग्न भएको भन्दै चन्दका कानुन व्यवसायीहरूले भने इजलास बहिष्कार गरे।
सीमांकन बाहेक संशोधन,"काठमाडौं संविधान संशोधन विधेयक पारित गर्न आवश्यक दुई तिहाइ मत पुर्याउन नसकेपछि सत्ता गठबन्धन कांग्रेस, माओवादी र राप्रपाले सीमांकनबाहेकका विषयलाई मात्रै संशोधन गर्ने गरी विकल्प प्रस्तुत गरेका छन्। यो विकल्प मान्न मधेसी मोर्चा तयार भएमा संशोधनको विरोधमा रहेको प्रमुख प्रतिपक्षी एमाले पनि सकारात्मक हुने सरकार पक्षको दाबी छ।प्रधानमन्त्री निवास बालुवाटारमा सोमबार बिहान र बेलुका दुईपल्ट बसेको कांग्रेस, एमाले र माओवादीको शीर्ष बैठकमा सीमांकनबाहेकका नागरिकता, भाषा, राष्ट्रियसभाको प्रतिनिधित्व र राष्ट्रियसभा गठनका लागि बन्ने निर्वाचन मण्डलमा स्थानीय तहको प्रतिनिधित्व हटाउने विषयलाई संशोधन गर्ने विकल्प प्रधानमन्त्री पुष्पकमल दाहालले राखेका थिए। मोर्चाले निर्वाचनमा भाग लिने अवस्थामा मात्रै आफूहरू सकारात्मक हुन सक्ने भनाइ एमाले नेताहरूले राखेका थिए।सीमांकनबाहेकका विषयमा एमाले पनि सकारात्मक छ, एमालेसँगको छलफलपछि मधेसी मोर्चाका नेताहरूसँग बस्छौं, संविधान संशोधन र निर्वाचनका विषयमा सहमति जुटाउन गठित अनौपचारिक कार्यदलका सदस्यसमेत रहेका कांग्रेस नेता कृष्णप्रसाद सिटौलाले भने, दुई तिहाइ मत नपुग्ने अवस्थामा सीमांकनबाहेक विषय अघि बढाउनु नै उत्तम विकल्प हो।एमाले सकारात्मक रहेको भन्ने सत्तापक्षको दाबीलाई एमाले नेता भीम रावलले अस्वीकार गरे। हाम्रो अडान यथावत् छ, पहिला संविधान संशोधन गर्दा पनि मधेसी मोर्चा मान्छ भनियो, फेरि संशोधनको कुरा आयो। अहिले पनि केके गर्दा मधेसी मोर्चा मान्ने हो, के गर्दा नमान्ने हो त्यसको ठोस प्रस्ताव आओस् अनि प्रतिक्रिया दिन्छौं भनेका छांै, उनले भने, हाम्रो अडान यथावत् छ।बिहानको बैठकमै प्रधानमन्त्री दाहालले सीमांकनबाहेक विषयमा संशोधन अघि बढाउने प्रस्ताव गरेका थिए। दाहालको प्रस्तावपछि केहीछिन छलफल गरी बैठक साँझलाई राखिएको थियो। साँझको बैठक बस्नुअघि सरकारको विकल्पमा छलफल गर्न एमाले स्थायी समितिको बैठक बसेको थियो। बैठकले संविधान संशोधनको विषयमा पूर्ववत् अडान यथावत् रहेको निर्णय लिएको थियो। बैठकले संविधान संशोधनको सन्दर्भमा पार्टीले यसअघि राख्दै आएका अडानहरूप्रति पुन: जोड दिँदै संविधानको कार्यान्वयन, तीनै तहको निर्वाचनको सुनिश्चितता गर्दै, एमालेको निर्णयमा भनिएको छ, लोकतान्त्रिक स्थायित्वमार्फत मुलुकको समृद्धिका दिशामा अघि बढ्न सबै राजनीतिक शक्तिहरूलाई आह्वान गर्दछ। सरकार र मधेसी मोर्चाबीचको कार्यदलस्तरमा सीमांकनबाहेकका विषयमा संशोधन गरेर निर्वाचनमा जानेबारे केही दिनयता अनौपचारिक छलफल हुँदै आएको थियो। कार्यदलमा रहेका कांग्रेस, माओवादी र राप्रपाका सदस्यले सीमांकनबाहेक विषयमा संशोधन गरेर निर्वाचनमा जाने र प्रदेश निर्वाचनअघि नै प्रदेशको सीमांकन टुंग्याउने विषयमा मोर्चाका नेताहरूलाई मनाउने प्रयास गरेका थिए। मोर्चाका नेताहरूले पनि यो प्रस्तावलाई ठाडै अस्वीकार नगरी एमालेसँग छलफल गरेर सहमति जुटाउन सुझाएको स्रोतको भनाइ छ। कार्यदलले प्रदेश निर्वाचनअघि संविधानअनुसार गठित संघीय आयोगमार्फत या राजनीतिकस्तरबाटै संघीय प्रदेशको सीमांकन टुंग्याउन सकिने प्रस्ताव गरेको थियो। यो विकल्पलाई मान्ने कि नमान्ने भन्नेबारे मोर्चाका नेताहरूबीचमै द्विविधा छ, कार्यदलका एक सदस्यले भने। सद्भावनाका सहअध्यक्ष लक्ष्मणलाल कर्णले पनि सीमांकन थाती राखेर संशोधन अघि बढाउनेबारे कार्यदलस्तरमा कुनै छलफल नभएको बताए। कांग्रेस, माओवादी र एमालेले के छलफल गरे, निष्कर्ष के आउँछ त्यसपछि प्रतिक्रिया दिन्छौं, उनले भने, सीमांकनलाई छाडेर जान सकिन्न। हामीले खोजेको त्यही हो, त्यसैलाई छाडेर के पाउने? सरकार र मोर्चाको अनौपचारिक कार्यदलमा अर्थमन्त्री कृष्णबहादुर महरा, कांग्रेस नेता सिटौला, राप्रपाका दीपक बोहरा, मोर्चाबाट संघीय समाजवादी फोरम सहअध्यक्ष राजेन्द्र श्रेष्ठ र सद्भावना पार्टी सहअध्यक्ष कर्ण छन्।"
सबै स्थानीय तहमा अस्पताल,"काठमाडौं संविधानलाई कार्यान्वयन गर्ने क्रममा सरकारले प्रत्येक स्थानीय तहमा कम्तीमा १५ शय्याको अस्पताल खोल्ने भएको छ। प्रधानमन्त्री तथा मन्त्रिपरिषद् कार्यालयले सोमबार स्वास्थ्य मन्त्रालयलाई सबै स्थानीय निकायमा अस्पताल सञ्चालन गर्न निर्देशन दिएको हो। संविधानले जनताको आधारभूत स्वास्थ्यलाई मौलिक हक र स्थानीय तहको अधिकार क्षेत्रभित्र राखेकाले त्यसलाई कार्यान्वयनमा लगिएको हो। जहाँ जहाँ अस्पताल छन्, समस्यै भएन, जहाँ कम शय्याका छन् त्यहाँ बढाउनुस् र जहाँ छैन, त्यहाँ बनाउने योजना बनाई काम गर्नुस् भनेका छौं, प्रधानमन्त्री कार्यालयका संघीयता हेर्ने सचिव दिनेश थपलियाले भने। मन्त्रालयका सचिव डा सेनेन्द्रराज उप्रेतीले सार्वजनिक अस्पताल नभएका ठाउँमा कम्तीमा १५ शय्याको अस्पताल खोल्न निर्देशन प्राप्त भएको बताए। एकैपटक सबैतिर खोल्न सकिँदैन, तर स्थानीय स्रोत र केन्द्रको सहयोगमा ५ वर्षभित्र सबै स्थानीय तहमा अस्पताल खोल्न सकिन्छ, उनले भने, भौतिक पूर्वाधारबाहेक १५ शय्या अस्पतालका लागि न्यूनतम ३२ जनशक्ति आवश्यक पर्छ। त्यसमा ३ जना चिकित्सकसँगै नर्स, पारामेडिक्स, टेक्निसियन, प्रशासनिक कर्मचारी हुनेछन्। हाल देशभरि १ सय १० वटा सरकारी अस्पताल छन्। सचिव उप्रेतीले सरकारीबाहेक सामुदायिक अस्पताललाई पनि स्थानीय तहभित्र समावेश गर्न सकिने बताए। स्वास्थ्य मन्त्रालयका अनुसार मानव संसाधनबाहेक १५ शय्याको अस्पताल सञ्चालनका लागि भौतिक पूर्वाधार र आवश्यक उपकरणका लागि करिब १५ करोड रुपैयाँ लाग्ने छ। जिल्ला सदरमुकामसहित कतिपय नगरपालिकामा पहिलेदेखि अस्पताल छन्। प्रत्येक निर्वाचन क्षेत्रमा ६ शय्याको प्राथमिक स्वास्थ्य केन्द्र छन्। प्राथमिक स्वास्थ्य केन्द्रलाई १५ शय्याको पुर्याउन र बाँकी स्थानका स्वास्थ्य केन्द्रलाई अस्पतालमा परिवर्तन गर्ने गरी काम थाल्न स्वास्थ्य मन्त्रालयलाई भनिएको उनले बताए।संविधानले स्थानीय तहलाई दिएको अधिकारलाई यथाशीघ्र गाउँपालिका र नगरपालिकामा पुर्याउने उद्देश्यले विषयगत मन्त्रालयलाई गृहकार्य गर्न निर्देशन दिन थालिएको सचिव थपलियाले बताए। सरकारले स्थानीय तहको कार्यान्वयन सम्बन्धमा काम गर्न मुख्यसचिव सोमलाल सुवेदीको नेतृत्वमा केन्द्रीय व्यवस्थापन समन्वय समिति गठन गरेको छ। समितिले स्वास्थ्यसँगै शिक्षा मन्त्रालयलाई समेत संविधानले तोकेको तथा सरकारले स्वीकृत गरेको अधिकारको विस्तृतीकरणबमोजिम शिक्षा क्षेत्रको काम स्थानीय तहबाट व्यवस्थापन मिलाउन निर्देश गरेको छ। संविधानले माध्यमिक र उच्च माध्यमिक विद्यालय स्थानीय तह मातहत रहने व्यवस्था गरेको छ। प्रधानमन्त्री कार्यालयका प्रवक्ता सहसचिव दामोदर रेग्मीले संघीयता कार्यान्वयनकै चरणमा संविधानले जुन तहले जे अधिकार प्रयोग गर्ने हो, त्यसअनुसार काम अघि बढाउन थालिएको बताए। स्वास्थ्य र शिक्षा स्थानीय तहको प्राथमिक सरोकारको विषय भएकाले यथाशक्य छिटो स्थानीय सरकारले सुरु गरून् भनेर निर्देशन दिइएको जानकारी उनले दिए।सचिव थपलियाले स्वास्थ्य र शिक्षा दुवै विषयसँग सम्बन्धित धेरै अधिकार स्थानीय तहमा प्रत्यायोजित रहेकाले साउन १ देखि त्यसको कार्यान्वयनमा जोड दिइएको बताए। स्वास्थ्य र शिक्षा मन्त्रालयका सचिव तथा अन्य पदाधिकारीसँगको छलफलपछि उक्त दुवै विषयसँग सम्बन्धित अधिकार आगामी दिनमा स्थानीय तहबाट कार्यान्वयन हुने गरी व्यवस्थापन मिलाउन भनिएको छ, थपलियाले भने, त्यसका लागि आवश्यक गृहकार्य थाल्न, योजना बनाउन, कर्मचारी परिचालन गर्न निर्देश दिइएको हो।शिक्षासँग सम्बन्धित अधिकार स्थानीय तहबाट कार्यान्वयनका लागि प्रत्येक स्थानीय तहमा तोकेरै एक अधिकृत खटाउन शिक्षा मन्त्रालयलाई सरकारले निर्देश गरेको छ। नगरपालिकामा उपसचिव र गाउँपालिकामा शाखा अधिकृतको कर्मचारी तोकेर शिक्षासँग जोडिएका काममा मन्त्रालयले स्थानीय तहलाई सघाउनेछ। मन्त्रालयअन्तर्गत रहेको हजार बढी स्रोतकेन्द्रलाई पनि अब स्थानीय तहको संरचनाअनुसार ढाल्न निर्देशन दिइएको छ। नगरपालिकाहरूमा एकभन्दा बढी स्रोतकेन्द्र हुन सक्छन्, तर प्रत्येक गाउँपालिकामा न्यूनतम एउटा स्रोतकेन्द्रको संरचना मिलाउन भनिएको छ, उनले भने, त्यसले शिक्षासँग सम्बन्धित अधिकार कार्यान्वयनमा स्थानीय तहलाई सहजता प्राप्त हुनेछ।प्रवक्ता रेग्मीले स्थानीय तहलाई दिइएको अधिकार तल प्रत्योजन गर्न र त्यसको कार्यान्वयनमा सहजीकरण गरिदिन क्रमश: अन्य मन्त्रालयहरूसँग पनि छलफल थालिएको बताए। मुख्यसचिव सुवेदीले सोमबारको सचिव बैठकमा आगामी बजेट संघीय संरचनाअनुसार वितरण हुने भएकाले त्यहीअनुसार कार्यक्रम बनाउनसमेत निर्देशन दिएका छन्।"
नेपालीको खुसी बढ्यो,"काठमाडौं पोहोरभन्दा खुसी हुनुहुन्छ कि दु:खी? राजनीतिक अवस्थालाई दोष दिँदै भन्नुहोला, खुसी हुने अवस्थै छैन। यस्तै सोचाइ हो भने तपाईं विश्वभरकै खुसी मापनकर्तालाई चुनौती दिँदै हुनुहुन्छ। राजनीतिक अस्थिरतालाई दोष दिँदै दैनिक करिब १५ सय युवा बिदेसिने गरेका बेला विश्व खुसी सूचकमा भने नेपाल पोहोरभन्दा ८ स्थानमाथि उक्लेको छ। अर्थात्, पोहोरभन्दा यसपालि नेपालीहरू खुसी छन्। न्युयोर्कस्थित राष्ट्रसंघ मुख्यालयमा सोमबार सार्वजनिक विश्व खुसी प्रतिवेदन२०१७ (वल्र्ड हयाप्पिनेस रिपोर्ट) अनुसार गतवर्षको तुलनामा नेपालीमा खुसी थपिएको हो। प्रतिवेदनअनुसार नेपाल ९९औं स्थानमा छ। अघिल्लो वर्ष १०७ औं स्थानमा थियो। प्रतिवेदनअनुसार नेपालीभारतीयभन्दा खुसी छन् भने पाकिस्तानीभन्दा दु:खी। अन्तर्राष्ट्रिय खुसी दिवस (मार्च २०) को अवसरमा सार्वजनिक प्रतिवेदनअनुसार दक्षिण एसियाली क्षेत्रीय सहयोग संगठन (सार्क) का सदस्य मुलुकमध्ये नेपाल तेस्रो खुसी मुलुकमा परेको छ। सार्कमा पाकिस्तान सबैभन्दा बढी खुसी मुलुकमा पर्छ। भुटान दोस्रो स्थानमा छ। गतवर्ष भुटान सार्कमा सबैभन्दा खुसी मुलुक थियो। नेपाल अघिल्लो वर्ष पनि तेस्रै स्थानमा थियो। नेपालभन्दा दु:खी हुने सार्क मुलुकमा बंगलादेश, श्रीलंका, भारत र अफगास्तिान छन्। माल्दिभ्सलाई भने प्रतिवेदनमा समेटिएको छैन। ६ वटा सूचकमाथि सर्वेक्षणका क्रममा सहभागीले जनाएको असहमतिलाई विश्लेषण गरी प्रतिवेदन तयार गरिएको हो। खुसी प्रतिवेदनमा कुल गार्हस्थ्य उत्पादनमा प्रतिव्यक्ति आय, स्वस्थ जीवन (औसत आयुको आधारमा), स्वतन्त्रता, उदारता, सामाजिक सहयोग र सरकार तथा व्यावसायिक क्षेत्रमा हुने भ्रष्टाचारको कमीलाई मुख्य सूचक मानिएको छ। समेटिएका मुलुकका बासिन्दासँग गरिएको सर्वेक्षणमा उनीहरू असहमत भए त्यसको फरकलाई समेत विश्लेषण गरी अन्तिम सूचक निकालिन्छ। सबै सूचकका आधारमा शून्यदेखि १० सम्मको अंकभार तोकेर त्यसको औसत निकाल्ने गरिएको हो। औसतमा शून्य ल्याउने मुलुक सबैभन्दा दु:खी हुन्छ भने १० ल्याउने सबैभन्दा खुसी हुन्छ। नेपालले १० मा ४९६२ ल्याएको छ। खुसी प्रतिवेदनमा गतवर्ष कुल १ सय ५७ मुलुक समेटिएकोमा यसपालि भने १ सय ५५ मुलुक समेटिए। सस्टेनेबल डेभलपमेन्ट सोलुसन्स नेटवर्क सन् २०१२ देखि प्रतिवेदन सार्वजनिक गर्दै आएको हो। यसपालिको प्रतिवेदनमा काम गर्ने स्थानको खुसी र चीन तथा अफ्रिकाको खुसीका विषयमा गहिरो अध्ययन गरिएको छ, संस्थाको आधिकारिक वेबसाइटमा राखिएको विज्ञप्तिमा उल्लेख छ।प्रतिवेदन सार्वजनिक गर्ने क्रममा संस्थाका निर्देशक एवं अर्थशास्त्री जेफ्री स्याक्सले यो प्रतिवेदनले विश्वभरको ध्यान तानेको बताए। जनताले के चाहन्छन् र उनीहरूको उन्नति केमा निर्भर गर्छ भन्ने कुराले खुसीको मापन हुन्छ भन्ने यसले देखाउँछ, उनले भने, यो समय सामाजिक सद्भावका साथ स्वस्थ जीवनका लागि हो, बन्दुक र पर्खालका लागि होइन भन्ने हाम्रो नेतृत्वले बुझ्न जरुरी छ। प्रतिवेदनअनुसार यसपालि नर्वे सबैभन्दा खुसी मुलुकमा परेको छ। गतवर्ष चौथोमा थियो। अघिल्लो वर्ष पहिलो नम्बरको डेनमार्क यसपालि दोस्रो भएको छ। एसियाली मुलुकमा भने सबैभन्दा खुसी सिंगापुर विश्वमा भने २६ औं स्थानमा छ। ७९ औं स्थानमा रहेको चीन गतवर्षको भन्दा चार स्थान माथि उक्लेको हो। अमेरिका १४ औं र बेलायत १९ औं स्थानमा छन्। विश्वकै सबैभन्दा कम खुसी मुलुकमा सेन्ट्रल अफ्रिकन रिपब्लिक परेको छ।"
राप्रपाको धर्नामा झडप,"काठमाडौं (कास) राष्ट्रिय प्रजातन्त्र पार्टीले निर्वाचन आयोगको निर्णयविरुद्ध सोमबार राजधानीमा गरेको जुलुस र धर्नामा प्रहरी हस्तक्षेप हुँदा वरिष्ठ नेता पशुपतिशमशेर राणासहित ३० दर्जन घाइते भएका छन्। आयोगको पार्टी विधानबाट राजतन्त्र र सनातन हिन्दु राष्ट्र झिक्ने निर्णयविरुद्ध धर्ना दिन अध्यक्ष कमल थापाको नेतृत्वमा सयौं नेता कार्यकर्ताले जमल हुँदै निर्वाचन आयोग कार्यालयअगाडि धर्ना दिएका थिए।आयोगको कार्यालय भवन नजिक राप्रपाको जुलुस पुग्न लागेपछि प्रहरीले अघि बढ्न रोकेको थियो। त्यस क्रममा राप्रपा कार्यकर्ताले ढुंगा प्रहार गर्न थालेपछि प्रहरीले अश्रुग्यास र लाठी प्रहार गरेको थियो।अन्धाधुन्ध भएको लाठी प्रहारले वरिष्ठ नेता राणाको खुट्टामा चोट लागेको छ। केन्द्रीय सदस्य कोमल ओलीसहित केही घाइते भएका थिए। घाइतेहरूको ट्रमा सेन्टर र मोडल अस्पतालमा उपचार भइरहेको छ। शान्तिपूर्ण प्रदर्शनमा उत्रिँदा राज्य पक्षबाट चर्को दमन भयो। मलगायत साथीहरू घाइते हुनुपरेको छ। म यो घटनाको भत्र्सना गर्दछु, राणाले कान्तिपुरसँग भने।झडपमा परी वविता शाही, सावित्री थापा, सृजना रानी वर्मा बस्नेत, नीराजन बम, सयन्द्र बान्तवा, जीवन शाह, हिक्मत बस्नेतसहित ३ दर्जन घाइते भएको राप्रपाले जारी गरेको विज्ञप्तिमा छ।राप्रपाले राजतन्त्र र सनातन हिन्दु राष्ट्र खारेज गर्ने गरी भएको निर्णय पुनर्विचार गर्न माग गर्दै आयोगमा सोमबारै ज्ञापनपत्र समेत बुझाएको छ। अध्यक्ष कमल थापाले हस्ताक्षर गरेको ज्ञापनपत्रमा उक्त निर्णयले राप्रपाको आधारभूत मान्यतालाई नै खारेज गरी पार्टी स्थापना र सञ्चालनको औचित्यमै प्रश्न उठाएको दाबी गरिएको छ। संविधान गतिशील र संशोधनीय दस्ताबेज भएको, त्यसमा रहेका प्रावधानप्रति असहमति जाहेर गर्ने, जनताको विश्वास जितेर परिवर्तन गर्ने संवैधानिक हक भएको अवस्थामा आयोगले गरेको निर्णय संविधानविपरीत रहेको ज्ञापनपत्रमा दाबी गरिएको छ।"
क्षेत्र निर्धारण विधेयक पारित,"काठमाडौं संसद्ले निर्वाचन क्षेत्र निर्धारण विधेयक र गाउँपालिका तथा नगरपालिकाको वडा संख्या निर्धारण विधेयक सोमबार पारित गरेको छ। निर्वाचन क्षेत्र निर्धारण विधेयकले प्रतिनिधिसभा र प्रदेशसभा चुनावका लागि नयाँ क्षेत्र निर्धारणको बाटो खोलेको छ। पारित विधेयक राष्ट्रपतिबाट प्रमाणीकरण भएपछि सरकारले साबिक २ सय ४० निर्वाचन क्षेत्रलाई १ सय ६५ मा पुन:संरचना गर्न आयोग गठन गर्नेछ। प्रतिनिधिसभा सदस्यका लागि प्रत्येक जिल्लामा कम्तीमा एक सिट रहने गरी जनसंख्या र भूगोलका आधारमा १ सय ६५ निर्वाचन क्षेत्र कायम हुने व्यवस्था छ। प्रतिनिधिसभाको एक क्षेत्र प्रदेश सभाको दुई क्षेत्रमा विभाजित हुनेछ। यसो गर्दा प्रदेशसभामा प्रत्येक जिल्लामा कम्तीमा दुई क्षेत्र कायम हुनेछ।वडा विभाजनसम्बन्धी विधेयकले स्थानीय तहको पुन:संरचना आयोगको सिफारिसमा सरकारले घोषणा गरेको गाउँपालिका र नगरपालिकाका वडा विभाजन बचाउ गरेको छ। स्थानीय तह पुन:संरचना आयोगको सिफारिसअनुसार सरकारले कार्यान्वयनमा ल्याएको वडालाई नयाँ कानुनअनुसार नै भएको मानिने गरी यस्तो बचाउ गरिएको हो। विधेयकअनुसार स्थानीय तहको वडाको सीमा हेरफेरको निर्णय गाउँसभाको सिफारिसमा नेपाल सरकारले गर्नेछ। स्थानीय तहको केन्द्र तोक्ने अधिकार भने गाउँपालिका र नगरपालिकाले पाएका छन्। स्थानीय चुनावपछि पहिलो पटक गाउँसभा वा नगरसभाको साधारण बहुमतले आफ्नो केन्द्र तय गर्न सक्छ। दोस्रो पटक यस्तै निर्णयका लागि भने गाउँसभानगरसभाको दुई तिहाइ मत आवश्यक पर्छ।राजनीतिक दलसम्बन्धी विधेयकबाहेक सरकारले सदनमा पेस गरेका निर्वाचनसम्बन्धी सबै कानुन पारित भएका छन्। तर सरकारले राष्ट्रियसभा, प्रतिनिधिसभा, प्रदेशसभा सदस्य निर्वाचन विधेयक र राष्ट्रपतिउपराष्ट्रपति निर्वाचनसम्बन्धी विधेयकको मस्यौदासमेत तयार गरेको छैन। राष्ट्रपतिउपराष्ट्रपति र राष्ट्रियसभाको निर्वाचक मण्डलमा जनप्रतिनिधि रहने संवैधानिक व्यवस्थाका कारण यी विधेयक अन्तरसम्बन्धित छन्। राष्ट्रियसभा सदस्यको चयन गर्ने प्रदेशसभा र स्थानीय तहका प्रमुखउपप्रमुखको मतको भार संघीय कानुनमा व्यवस्था भएबमोजिम फरक हुने संवैधानिक व्यवस्था कार्यान्वयनका लागि स्थानीय तह निर्वाचनको परिणामअगावै ती कानुन आवश्यक पर्छन्। संसद् सचिवालय स्रोतका अनुसार सरकारले चालु अधिवेशनमा ती विधेयक ल्याउने सम्भावना ज्यादै न्यून छ। गत वैशाखबाट सुरु इतिहासकै सबैभन्दा लामो संसदको चालु अधिवेशन छिट्टै अन्त्य हुँदै छ। राज्यव्यवस्था समितिअन्तर्गतको उपसमितिमा अडकिएको दलसम्बन्धी विधेयक अघि बढाउने विषयमा पनि सरकारले तदारुकता देखाएको छैन। विश्वासको वातावरण बन्न बाँकी निर्वाचनसम्बन्धी अधिकांश कानुन पारित गरे पनि स्थानीय निर्वाचनका लागि आवश्यक दलहरूबीचको विश्वासको वातावरण बन्न सकेको छैन। स्थानीय चुनावको विपक्षमा रहेका मधेस केन्द्रित दलहरूले निरन्तर संसद् बहिष्कार गरिरहेका बेला निर्वाचन पक्षधर प्रमुख दलहरू भने एकअर्काविरुद्ध सदनमै आरोपप्रत्यारोप गरिरहेका छन्। घोषित मितिमा स्थानीय निर्वाचन हुनुपर्छ भन्नेमा एकमत भए पनि सत्तापक्ष र प्रतिपक्षले एकअर्कालाई निर्वाचनको वातावारण बन्न नदिएको आरोप लगाइरहेका छन्। प्रमुख प्रतिपक्षी एमालेको मेचीमहाकाली अभियानले मधेसी दलहरूसँग द्वन्द्व बढाएको सत्तापक्षको आरोप छ। राष्ट्रिय एकता र सामाजिक सद्भावका पक्षमा आयोजित मेचीमहाकाली अभियान बिथोल्न मधेसी दलहरू मात्रै नभई सत्तारूढ प्रमुख दलहरूसमेत लागेको एमालेको आरोप छ। आफूलाई लोकतान्त्रिक भन्ने दलहरू निर्वाचनबाट डराइरहेका छन्, एमाले उपाध्यक्ष भीम रावलले सोमबार संसदको विशेष समयमा भने, मेरो क्षेत्रमा म लोकप्रिय छुु भन्नेले त्यस क्षेत्रमा अरू दलले कार्यक्रम गर्दा पेट्रोल बम प्रहार गरिरहेका छन्। जनतामा कार्यक्रम लान नसक्ने र चुनावमा जान डराउनेहरू लोकतन्त्रवादी हुन नसक्ने उल्लेख गर्दै उनले वैशाख ३१ का लागि घोषित निर्वाचन टार्न र सार्न नहुने बताए। त्यसअघि विशेष समयमा बोल्दै कांग्रेस सांसद रामहरि खतिवडाले एमालेले आफूलाई मात्रै राष्ट्रवादी ठानेर अरूको अस्तित्व अस्वीकार गरेका कारण समस्या बढेको टिप्पणी गरेका थिए। संसदको बैठक बहिष्कार गर्ने, तलबभत्ता बुझ्ने तर स्थानीय तहमा जनप्रतिनिधि चाहिन्छ भन्दा चुनाव हुनुहुँदैन भन्ने मधेसी दलहरूको प्रवृत्ति पनि बेठिक रहेको खतिवडाको भनाइ थियो। प्रतिपक्षी एमालेले मेचीमहाकाली अभियानको नाममा अराजकता मच्चाएको भन्ने खतिवडाको आरोपको रावलले प्रतिवाद गरेका थिए। आफू पनि जनतामा नजाने, जनतामा जानेलाई पनि अराजक भन्ने? रावलको प्रश्न थियो, शान्तिपूर्ण कार्यक्रममा पेट्रोल बम हान्नेको बचाउ गरेर लोकतन्त्रका पक्षमा गोहीका आँसु नझारे हुन्छ।"
सरकारले वित्तीय अनुशासन मिच्यो,"संसद्को विकास समितिका सभापति तथा एमाले नेता रवीन्द्र अधिकारीले सरकारले संसद्बाट पारित बजेट र योजना किताब विपरीतका योजनामा रकम वितरण गरी वित्तीय अनुशासनको गम्भीर उल्लंघन गरेको आरोप लगाएका छन्। सत्तारूढ दलका प्रभावशाली नेताहरूको गृह जिल्लामा नयाँ योजनाका लागि ९९ अर्ब रुपैयाँ खर्चिएको उनको आरोप छ। यो रकमान्तरण पनि होइन, उनले भने, संसद्बाट पारित बजेट शीर्षक र रातो किताबमा हुँदै नभएका योजनाका नाममा रकम निकासा गरी राष्ट्रको ढुकुटीमा ब्रह्मलुट मच्चाउने काम भएको छ।आर्थिक अनुशासनको लगाम कस्नुपर्ने अर्थ मन्त्रालय नै आर्थिक अराजकता मच्चाउने कार्यमा संलग्न भएको उनको आरोप छ। सबैभन्दा बढी भौतिक पूर्वाधार मन्त्रालयबाट ४० अर्ब रुपैयाँ नयाँ आयोजनामा वितरण गरिएको उनको दाबी छ। आज खर्च गरेर भोलि योजनामा राख्न स्वीकृत दिएको भन्ने जस्तो शब्द प्रयोग गरेर मुलुकको ढुकुटीमाथि ब्रह्मलुट गर्न खोजिएको छ, उनले भने, सरकार संविधान र नियम कानुनभन्दा माथि हुन सक्दैन।"
राष्ट्रपतिको आग्रह,"काठमाडौं (कास) राष्ट्रपति विद्यादेवी भण्डारीले न्यायालयलाई दलीय प्रभावबाट मुक्त राख्न आग्रह गरेकी छन्। शीतल निवासमा प्रधानन्यायाधीश सुशीला कार्कीबाट सर्वोच्च अदालतको वार्षिक प्रतिवेदन बुझ्दै भण्डारीले पछिल्लो समय अदालतमा बढ्दै गएको राजनीतिक हस्तक्षेपप्रति चासो राखेकी हुन्।राजनीतिक प्रभावबाट मुक्त हुन नसके अदालतको मर्यादा घट्नेछ। तर, अदालतमा दलीय स्वार्थ बढ्दै गएको हो कि जस्तो देखिन्छ, राष्ट्रपति भण्डारीले भनिन्। अन्य क्षेत्रमा जस्तो राजनीतिक हस्तक्षेपलाई अदालतमा रोक्नुपर्नेतर्फ राष्ट्रपतिले जोड दिएकी थिइन्। तपाईंहरूले हस्तक्षेप रोक्ने प्रयास गरिरहनुभएकै होला। जनतालाई निष्पक्ष न्याय दिलाउन न्यायालय दलीय प्रभावबाट बाहिर रहनैपर्छ, राष्ट्रपति भण्डारीको भनाइ उद्धृत गर्दै सहभागी स्रोतले कान्तिपुरलाई भन्यो।"
प्रस्तावित राजदूतको सुनुवाइ सुरु,"काठमाडौं (कास) व्यवस्थापिका संसद्को संसदीय सुनुवाइ विशेष समितिले प्रस्तावित राजदूतहरूको सुनुवाइ सोमबारदेखि सुरु गरेको छ। सरकारले १२ मुलुकमा राजदूतको नाम सिफारिस गर्दै संसद्मा सुनुवाइको लागि पठाएको थियो। राजदूतमा बिचौलियाहरू परेको भन्दै लामो बहस भएपछि सरकारले दुई साता ढिलाइ गरी संसद्मा प्रस्तावित नाम पठाएको हो। खासगरी यूएई, ओमान र कतारमा प्रस्तावित राजदूत क्रमश: आशा लामा, शर्मिला पराजुली र रमेश कोइरालाको नाममा विवाद भएको थियो। म्यानपावरसँग जोडिएका व्यक्तिलाई राजदूत बनाउँदा स्वार्थ बाझिने र व्यापार समेत गर्ने भन्दै सरकारको आलोचना भएको थियो। दूतावास नै नभएको मुलुकमा समेत राजदूत सिफारिस र म्यानपावरमा संलग्न व्यवसायी तथा बिचौलियालाई पनि राजदूत सिफारिस गरेको भन्दै सरकारको आलोचनापछि मन्त्रिपरिषद्ले दुई राजदूतको नाम फिर्ता गरेको थियो। तर फोरम लोकतान्त्रिकको दबाबपछि ओमानको राजदूतमा सिफारिस पराजुलीको नाम भने पुन: सुनुवाइका लागि पठाइएको हो। सरकारले कांग्रेसको कोटामा राजदूत सिफारिस आशा लामाको नाममात्र फिर्ता लियो। मन्त्रिपरिषद्मा रहेर सिफारिस गरेको व्यक्ति नै सुनुवाइ समितिको सदस्य छन्। प्रस्ताव उठाउने परराष्ट्रमन्त्री प्रकाशशरण महत नै सुनुवाइ समितिमा सदस्य छन्। सरकारले लक्की शेर्पा (अस्ट्रेलिया), प्रतिभा राणा (जापान), निरञ्जनकुमार थापा (इजरायल), युवनाथ लम्साल (डेनमार्क), विश्वम्भर प्याकुरेल (श्रीलंका), शर्मिला पराजुली (ओमान), रमेशप्रसाद कोइराला (कतार), पदम सुन्दास (बहराइन), अर्जुन जंगबहादुर सिंह (गणतन्त्र कोरिया), चोपलाल भुसाल (बंगलादेश), भीमकृष्ण उदास ( म्यान्मार) र महेन्द्रप्रसाद सिंह राजपुत (साउदी अरेबिया) का लागि राजदूतमा सिफारिसको टुंगो लगाएर संसदीय सुनुवाइका लागि पठाएको थियो। उजुरीको म्याद राखेर सुनुवाइ प्रक्रिया अघि बढेको थियो। सरकारले स्पेनका लागि प्रस्ताव गरेको रमेश रायमाझीको नाम भने सुनुवाइमा पठाएको छैन। त्यहाँ दूतावास खोल्ने प्रक्रिया पूरा गरेर मात्र उनको नाम सुनुवाइमा पठाउने बताइएको छ। प्रस्तावित राजदूतमध्ये पराजुली र कोइरालाविरुद्ध चार वटा उजुरी परेका छन्। समितिले आज उजुरीकर्तालाई बोलाएर उजुरीमा उल्लेख भएका विषयवस्तुको वास्तविकताबारे जानकारी लिएको थियो। दुई बेनामे उजुरीका बारेमा भने समिति स्वयंले बुझेर सुनुवाइमा सोध्ने बताइएको छ। समितिले राजदूतमा सिफारिस भएकामध्ये अस्ट्रेलियाका लागि प्रस्तावित शेर्पाको सोमबार संसदीय सुनुवाइ गरेको थियो। उनी विरुद्ध कुनै उजुरी नभए पनि उनलाई सांसदहरूले जिज्ञासा राखेका थिए। उनले आर्थिक कूटनीतिलाई जोड दिने बताइन्। समितिले मंगलबार विवादमा परेका कोइराला र पराजुलीसहित ६ जनाको संसदीय सुनुवाइ गर्नेछ। उनीहरूको उजुरीका विषयमा छलफल भए पनि त्यसमा सुनुवाइपछि नै निर्णय लिने बताइएको छ।"
प्रधानमन्त्रीचिनियाँ राष्ट्रपति भेटवार्ता हुने,"काठमाडौं कूटनीतिक कमजोरी र राजनीतिक अस्थिरताको प्रभाव प्रधानमन्त्री पुष्पकमल दाहालको आसन्न चीन भ्रमणमा समेत परेको छ। चीन जानु दुई दिनअघिसम्म पनि प्रधानमन्त्रीको चीन भ्रमण कस्तो हुने भन्ने निर्णय हुन सकेको छैन। नेपाल र चीन दुवै देशले भ्रमण कार्यक्रमसमेत सार्वजनिक गरेका छैनन्।प्रधानमन्त्री दाहाल बोआओ एसियन फोरममा भाग लिन बिहीबार चीन जाँदै छन्। तर उनको भ्रमण कुन स्तरको हुने भन्ने टुंगो लाग्न नसकेकाले कार्यक्रम सार्वजनिक गर्न ढिलाइ भएको स्रोतले दाबी गरेको छ। सरकारका प्रवक्ता सुरेन्द्र कार्कीले प्रधानमन्त्री बोआओ फोरममा भाग लिएर बेइजिङ जाने तय भएको जानकारी दिए। उनका अनुसार प्रधानमन्त्री दाहाल र चिनियाँ राष्ट्रपति सीबीच औपचारिक भेटसमेत हुनेछ। स्रोतका अनुसार उक्त भेट करिब आधा घण्टा हुने तयारीसहित सबै काम अघि बढेको छ। प्रधानमन्त्रीका रूपमा दाहालको यो दोस्रो चीन भ्रमण भए पनि सीसँगको दुईपक्षीय भेट भने यो तेस्रो हो। चैत १० मा नेपाल भ्रमणमा आउने चिनियाँ रक्षामन्त्री चाङ वाङयुसँग भेटवार्ता गरेर दाहाल त्यही दिन राति बोआओ जाने भएका हुन्। उनी एक साता बोआओ, बेइजिङ, चेन्दु र ल्हासामा रहनेछन्। भ्रमण राजकीय बनाउने, चिनियाँ प्रधानमन्त्री ली खछ्याङसँग दुईपक्षीय सम्झौता गर्नेलगायतको तयारी भए पनि कार्यक्रम आकस्मिक रूपमा परिवर्तन भएको हो। प्रधानमन्त्री ली खछ्याङ र विदेशमन्त्री वाङ दुवै जना न्युजिल्यान्डमा हुने भएपछि प्रधानमन्त्रीले दुई दिनअगावै जाने तयारी समेत गरेका थिए। तर त्यसमा चीनले सहमति जनाएन। अन्तत: उनी चैत १० मा नै त्यसतर्फ गई बोआओमा सम्बोधन गर्ने र १२ गते बेइजिङ पुग्ने गरी तालिका तय भएको छ। उनका साथमा परराष्ट्रमन्त्री प्रकाशशरण महत पनि जानेछन्। प्रधानमन्त्रीको चीन भ्रमणको गृहकार्य परराष्ट्र मन्त्रालयले अझै पूरा गर्न सकेको छैन। भ्रमणका क्रममा वान बेल्ट वान रोडदेखि अन्य सम्झौता गर्ने विषय पनि अझै टुंगोमा पुग्न सकेको छैन। पुराना सम्झौता कार्यान्वयन गर्ने प्रतिबद्धता र चीनको सहयोग घोषणामात्र यो भ्रमणमा हुनसक्ने अधिकारीहरूले बताए।"
व्यस्त हुनेछन् प्रधानमन्त्री,"बेइजिङ (कास) प्रधानमन्त्री पुष्पकमल दाहाल बिहीबार ग्वान्जाओ हुँदै हैनान पुग्ने भएका छन्। उनले शुक्रबार बिहान चिनियाँ उपप्रधानमन्त्री चाङ काउलीसँग भेटवार्ता गर्नेछन् भने शनिबार बोआओ फोरमलाई सम्बोधन गर्नेछन्। सम्बोधन सकिएपछि उनी बेइजिङ प्रस्थान गर्नेछन्। बेइजिङस्थित नेपाली दूतावासले शनिबार साँझ आयोजना गर्ने रात्रिभोजमा सहभागी भएर पुराना राजदूत, थिंकट्यांक, प्राध्यापक र नेपालीलाई भेट्ने कार्यक्रम छ। उनी चैत १३ गते दिउँसो बेइजिङ वैदेशिक अध्ययन विश्वविद्यालयमा आयोजित गोष्ठीमा नेपाल चीन सम्बन्ध : विकास र समृद्धिको अभिलाषा विषयमा मन्तव्य राख्नेछन्। चीनका लागि राजदूत लीलामणि पौडेलले प्रधानमन्त्री दाहालको टोलीको टुंगो लागिनसकेको बताए। परराष्ट्र मन्त्रालयसँग समन्वय गरी टुंगोमा पुगिने पौडेलको भनाइ छ। प्रधानमन्त्री चैत १४ गते अपराह्न बेइजिङबाट चेन्दु प्रस्थान गर्नेछन् भने १५ गते ल्हासा जानेछन्। ल्हासामा केही महत्त्वपूर्ण भेटघाट गर्ने र १६ गते स्वदेश फर्कने कार्यक्रम छ ।"
साउदीद्वारा ९० दिने आममाफीको घोषणा,"काठमाडौं साउदी अरबले गैरकानुनी हैसियतका कामदारलाई बिनासजाय स्वदेश फिर्न पाउने गरी आइतबार ९० दिनको आममाफीको घोषणा गरेको छ। यो मार्च २९ गतेबाट लागू हुनेछ। साउदीका राजकुमार, उपप्रधान तथा गृहमन्त्री मोहमद विन नैफले उल्लंघनबिनाको देश अभियान सुरु गर्दै आममाफी दिएको हो। सरकारले तीन वर्षअगाडि पनि आममाफी दिएको थियो। त्यतिखेर ३५ हजार नेपाली स्वदेश फिर्न पाएका थिए।साउदी अरबका कम्पनी छाडेर गैरकानुनी हिसाबले अर्को कम्पनीमा काम गरिरहेका, कम्पनीले भिसा नलगाई राखेका, कम्पनी बन्द भई स्वदेश फिर्न नपाएका जस्ता कामदारहरूले आममाफीको कार्यक्रममा फाइदा लिन सक्ने नेपाली दूतावासले जनाएको छ। राजकुमार नैफले घर फिर्न चाहनेलाई सहजीकरण गर्न तोकिएको निकायलाई व्यवस्था मिलाउन निर्देशन दिइसकेको बताएको स्थानीय सञ्चारमाध्यमहरूले जनाएका छन्। आन्तरिक मन्त्रलायका प्रवक्ता मान्सअवर अलतुरकीले यो अभियानमा सहभागी कामदारलाई सहजीकरण गर्नका लागि १९ वटा निकायहरू तोकिएको बताए। हज र उमराहका लागि आउँदा बसेकादेखि कुनै प्रकारका भिसाका आप्रवासीलाई पनि सहयोग गर्नेछौं, उनले भने। ती कामदार स्वदेश फिर्नका लागि दूतावासले ट्राभल डकुमेन्ट जारी गनुपर्ने जनाएको छ। साउदीको राहदानी तथा अध्यागमन विभागले सबै तयारी पूरा गरिसकेपछि मात्रै ती कामदार स्वदेश फिर्न पाउने उनले बताए। जो कामदारसँग आफ्नो आवासीय अनुमति छैन, उनीहरूले तुरुन्तै नजिकको राहदानी विभागमा सम्पर्क गर्न सक्नेछन्, उनले भने। साउदीका लागि कार्यवाहक राजदूत आनन्दराज शर्माले नेपालमा म्यानपावर कम्पनीसँग गरेको सम्झौताअनुसार तलब, काम र सेवासुविधा नपाउँदा कामदारहरू भाग्ने प्रवृत्ति रहेको बताए। यहाँ पीडित कामदारलाई स्वदेश उद्धार गर्न हामी प्रयासरत छौं। सम्पर्कमा आएकालाई कम्पनी नछोड्न अनुरोध गर्दछौं, उनले भने, तैपनि कामदारहरू चाहेको जस्तो नदेखेपछि भागिरहेका हुन्छन्।भागेका कामदारले जेल बसेर स्वदेश फिर्न निकै कठिनाइ भोग्दै आएका छन्। साउदीबाट जेल बसेर हरेक दिनजसो दुई दर्जन नेपाली फर्किरहेका हुन्छन्। कार्यवाहक राजदूत शर्माले गैरकानुनी हैसियत भएका कामदारलाई सहजीकरण दूतावासले आवश्यक भूमिका निर्वाह गर्ने बताए। साउदीमा झन्डै ६ लाख नेपाली कार्यरत छन्। त्यसको १० प्रतिशत कामदार गैरकानुनी हैसियतमा रहेको अनुमान गरिएको छ।"
घरेलु कामदार बलात्कृतमुद्दा,"काठमाडौं घरेलु कामदारका रूपमा काम गर्दै आएकी एक किशोरी पटकपटक यौनहिंसाको सिकार भएकी छन्। काठमाडौं बानेश्वरको एक सरकारी स्कुलमा कक्षा ९ पढदै गरेकी १६ वर्षीया किशोरीमाथि घरधनीबाट बारम्बार बलात्कार भएको हो।पछिल्लो डेढ वर्षदेखि आफूमाथि बलात्कार भएको भन्दै किशोरीले प्रहरी बृत्त बानेश्वरमा २७ फागुनमा उजुरी गरेपछि घटना बाहिर आएको हो। डोटीकी ती किशोरीलाई डडेल्धुराका एक व्यक्तिले घरेलु कामदारका रूपमा काठमाडौं ल्याएका थिए।घरका सदस्यहरू नभएका बेला बारम्बार बलत्कार गर्ने गरेको ती किशोरीले प्रहरीलाई बताएकी छिन्। आफूमाथि भएको यौनहिंसाबारे किशोरीले स्कुलका साथीहरूलाई बताएकी थिइन्। साथीहरूले विद्यालयका शिक्षकलाई बताएका थिए। शिक्षक र साथीहरूकै अनुरोधमा किशोरीले प्रहरी वृत्तमा आफू काम गर्ने घरका मालिकविरुद्ध किटानी जाहेरी दिएकी थिइन्।प्रहरीका अनुसार पत्नी, छोरा र आमासहित काठमाडौं बस्ने पीडक विभिन्न व्यवसायमा संग्लन छन्। पीडककी आमाले पढाइदिने र विदेश पठाइदिने भन्दै २ वर्षअघि ती किशोरीलाई काठमाडौं ल्याएकी थिइन्। किशोरीले काठमाडौं आएको तेस्रो महिनादेखि नै घरमालिकबाट बारम्बार बलत्कार भएको प्रहरीसामु बताएकी छिन्।बानेश्वर प्रहरी बृत्तका डीएसपी नारायण चिमोरियाले किशोरीको स्वास्थ्य परीक्षण भइसकेको र अनुसन्धान जारी रहेको बताए। तर, उनले अनुसन्धान कुन चरणमा पुगेको छ र यसको निष्कर्ष कहिले आउँछ भन्नेबारे केही बताएनन्। उजुरीलगत्तै बानेश्वर वृत्तले पीडकलाई पक्राउ गरी अनुसन्धान थालेको छ। डीएसपी चिमोरियाले अनुसन्धान भइरहेको विषयमा धेरै बोल्न नमिल्ने बताउँदै भने, म्याद थप गरी अनुसन्धान गरिरहेका छौं। केही दिनमा सबै कुरा बाहिर आउँछ।स्रोतका अनुसार बलात्कारको यो मुद्दा मिलाउन किशोरीको परिवारमाथि ठूलो दबाब छ। घटनापछि राजधानी आएका किशोरीका बाबुले छोरी लिएर घर फर्किन खोजिरहेका छन्। केन्द्रीय बालकल्याण समितिका बालअधिकार स्रोत व्यक्ति रवि गौतमले बालिका मानसिक रूपमा अत्यन्तै कमजोर रहेको र न्यायको पहलमा केही अवरोध भइरहेको बताए।"
९० प्रतिशतले दाँत माझ््न जान्दैनन्,"काठमाडौं दन्त चिकित्सकहरूले करिब ९० प्रतिशत नेपालीले उपयुक्त ढंगले दाँत माझ्न नजान्ने बताएका छन्। हालसम्म मुलुकमा यसबारे खासै अध्ययन नगरिए पनि उपचारका लागि आएकाहरूको अवस्था हेरेर दन्त चिकित्सकहरू यो आकलनमा पुगेका हुन्। हाम्रो आकलनअनुसार करिब ९० प्रतिशतभन्दा बढी नेपालीलाई उपयुक्त तरिकाले दाँत माझ्न आउँदैन, नेपाल दन्त चिकित्सक संघका अध्यक्ष डा सन्तोषमान राजभण्डारी भन्छन्। उनका अनुसार धेरैजसो नेपालीले दाँत सफा गर्नुलाई महत्त्वपूर्ण माने पनि सही तरिका थाहा नभएर अधिकतम फाइदा लिन सकेका छैनन्। मुलुकमा बालबालिकामा करिब ९० प्रतिशत र वयस्कमा करिब ६० प्रतिशतसम्म दाँत किराले खाने समस्याको एउटा प्रमुख कारण सही तरिकाले दाँत नमाझ्नु हो। यति मात्र नभई दाँतसम्बन्धी समस्याले नेपालीको औसत आयुमा समेत असर पारिरहेको छ। ओरल म्याक्जिलोफेसियल सर्जन डा सुवास घिमिरेसमेत दाँतलाई सफा गर्ने विधिमा खासै ध्यान नदिएको बताउँछन्। हामीले दाँत सफा गर्नुलाई एउटा प्रक्रिया ठानेर दिनहुँ झारा टार्ने गर्छौं, डा घिमिरे भने, सर्वसाधारण, पढेलेखेका, विशेषज्ञ मात्र नभई चिकित्सकहरूलाई समेत उपयुक्त तरिकाले दाँत माझ्न आउँदैन।बहुसंख्यक नेपालीले दन्त चिकित्सक नजिक पुग्दा दाँत माझ्ने विधिबारे सोध्ने गरेका छैनन्। उनीहरूले कुन टुथपेस्ट, कस्तो ब्रस प्रयोग गर्ने आदिबारे मात्र सोध्छन्। दाँतलाई राम्ररी माझा कुल्ला, डेन्टल फ्लस आदि गर्दा करिब ६० प्रतिशत दाँतसम्बन्धी रोग हुनबाट जोगिन सक्ने डा घिमिरे बताउँछन्। बिहान खाना खाएपछि र राति खाएर सुत्ने बेला गरी कम्तीमा दुई पटक दाँत माझ्नुपर्छ। एउटै ब्रस धेरै समयसम्म उपयोग गर्नु हुँदैन। दाँत माझदा फ्लोराइड भएको टुथपेस्ट उपयोग गर्नु उपयुक्त हुने दन्त चिकित्सकहरूको धारणा छ। दिनहुँ गर्ने एउटा प्रक्रिया जस्तै ब्रस वा दतिउन लियो, मिनेट न पुग्दै यताउता गर्यो र दाँत माझियो भनेर ठान्नेहरू नै बहुसंख्यक रहेको औंल्याउँदै डा राजभण्डारी न्यूनतम दुईदेखि तीन मिनेटसम्म ब्रस गर्नुपर्ने बताउँछन्। ब्रस गरेपछि जिब्रो सफा गर्न भने बिर्सनु हुँदैन। यसले मुखमा भएका किटाणुहरूको संख्यालाई कम गर्छ। डा राजभण्डारी सामान्यतया धेरै कडा वा बढी नरम ब्रस उपयोग नगर्ने सल्लाह दिन्छन्। कडा ब्रसले दाँत खिइने र नरम ब्रसले दाँत राम्ररी सफा नहुने हुँदा सामान्य व्यक्तिले न नरम, न कडा अर्थात् मध्यम लचकता भएको ब्रस उपयोग गर्नुपर्छ। मुखमा अनुकूल हुने ब्रस प्रयोग गर्नुपर्छ। ब्रस गर्दा दाँत र गिजालाई नघोचिने गरी माझ्नुपर्छ। सबैभन्दा पहिले ब्रसलाई माथिल्लो दाँतअन्तर्गत गिजाको माथिल्लो भाग राखेर तल दाँततिर आउन दिने। यही प्रक्रिया दोहोर्याउने। यसले गिजामा रक्तसञ्चार हुनुका साथै दाँतलाई समेत बलियो बनाउँछ। यसपछि तल्लो दाँतअन्तर्गत तलको गिजाबाट ब्रसलाई माथि दाँतसम्म लिएर जाने। ब्रस तलमाथि गर्नु हुँदैन। दाँतको भित्री भागमा समेत यसैगरी सफा गर्नुपर्ने जनाउँदै डाघिमिरे टोक्ने भागमा पनि ब्रसले अगाडिपछाडि गरेर सफा गर्नुपर्ने उल्लेख गर्छन्।मनाइयो दिवसमुख स्वास्थ्यबारे जानकारी गराउने उद्देश्यले राजधानीमा सोमबार विश्व मुख स्वास्थ्य दिवस २०१७ मनाइएको छ। जसको दाँत सबल, उसको जीवन सफल भन्ने नाराका साथ दिवस मनाइएको आयोजक नेपाल डेन्टल एसोसिएसनले जनाएको छ। विभिन्न जटिल रोग लाग्नुका कारणमध्ये मुख स्वास्थ्य पनि एक हो भन्ने सन्देश दिन खोजिएको एसोसिएसनका अध्यक्ष डा सुवास घिमिरेले बताए। कार्यक्रममा उपराष्ट्रपति नन्दबहादुर पुनले कोही पनि नेपाली दाँतको उपचार गर्न विदेश जानु नपर्नु देशका लागि गौरवको विषय भएको बताए।"
सिभिल होम्सको ताला तोडियो,"ललितपुर (कास) सिभिल होम्सले संयुक्त आवासमा आपूर्ति हुने खानेपानी प्रशोधन गर्ने टयांकीमा लगाएको ताला घरधनीहरूले खोलेका छन्। योसँगै ४ दिनदेखि आपूर्ति ठप्प रहेको खानेपानी सोमबारदेखि सुचारु भएको हो। सिभिलले सुनाकोठीमा बनाएको संयुक्त आवासको जिमखाना, पौडी पोखरी तथा साउनमा लगाएको ताला पनि खोलिएको छ। जिल्ला प्रशासन कार्यालयमा सिभिल होम्सका सञ्चालक र घरधनीसँग आइतबार भएको छलफलमा सहमति नजुटे पनि ताला तोडिएको सिभिल होम्स आवासीय समाजले जनाएको छ। दुवै पक्षको छलफल निष्कर्षमा नपुग्दा पनि प्रशासनले कुनै पहल नगरेपछि स्वयं ताला तोडन बाध्य भएको समाजका सल्लाहकार जयदेव वैद्यले बताए। अब पनि सिभिलले अवरोध खडा गरे संघर्षमा उत्रने उनले बताए। राज्यले न्याय दिँदैन भने हाम्रो भन्नु केही छैन, उनले भने, बनाउनुपर्ने बाटो, स्कुल नबाई होम्सले त्यसै छाडेर गएको हो। त्यसपछि यहाँको व्यवस्थापन हामीले चलाउँदै आएका हौं। सम्झौताबमोजिम होम्सले काम गरे सञ्चालनको जिम्मा पनि उसैलाई दिन सकिने समाजको भनाइ छ। पहिला पौडी पोखरी, जिमखानालगायत सुविधा देखाएर बढी रकममा किन्न लगायो, उनले भने।सिभिलका प्रवक्ता भीम खरेल भने खानेपानीमा ताला नलगाएको दाबी गर्छन्। हामीले पानीमा ताला लगाएकै छैनौं, उनले भने, प्रशासनमा हाम्रो पनि उजुरी छ। बाटो सबै बनिसकेको छ। कालोपत्रेको आयु ४५ वर्ष मात्र हो। पिच भत्किए सधैं हामी बनाउन सक्दैनौं। समाजले विद्यार्थी संख्या उपलब्ध नगराउँदा विद्यालय नखोलेको खरेलको दाबी छ। हामीमाथि भएको क्षतिबारे मुद्दा हाल्ने तयारी थालेका छौं, उनले भने।प्रमुख जिल्ला अधिकारी दीपक काफ्लेले सिभिल सञ्चालकहरूसँग एक चरण कुराकानी भइसकेको बताए। समास्यको किनारा आफैं लगाउँछौं भनेर जानुभयो, उनले भने, सुरक्षामा गडबडी हुन दिँदैनौं। समाज १७६ सदस्य छन्। विवाद बढेपछि सिभिलले शुक्रबार सामुदायिक भवन तथा खानेपानी प्रशोधन केन्द्रमा तालाबन्दी गरेको समाजको भनाइ छ।"
मेलम्चीले जनस्वास्थ्यमा खेलबाड गर्यो,"काठमाडौं (कास) संसद्को वातावरण संरक्षण समितिका सदस्यहरूले पाइपका लागि सडक खन्दा मेलम्ची खानेपानी आयोजनाले वातावरण र जनस्वास्थ्यमा खेलबाड गरेको भन्दै अनुगमन गर्न सरोकारवाला मन्त्रालयको ध्यानाकर्षण गराएका छन्। अघिल्लो बैठकले दिएका निर्देशन मेलम्चीले पालना गरेको देखिन्न, वायु प्रदूषणको अवस्थाबारे सोमबार समितिको बैठकमा सांसद पुरुषोत्तम पौडेलले भने, ५ फिट अग्लो धूलो छेक्ने हरियो कपडा राख्न भनेका थियौं, एक फिटे च्यातिएको कपडाले धूलो छेक्छ? धूलो नउड्ने गरी सडक खन्न,खनिएको सडकमा पानी हाल्न र चाँडै पिच गर्न भनिए पनि आयोजनाले टेरपुच्छर नलगाएको उनको गुनासो छ। आयोजनाले अनुगमनमा ध्यान नदिएकाले ठेकेदारले जथाभावी गरिरहेका छन्, पौडेलले भने, उनीहरूलाई ठाउँमा ल्याउने हो भने मीठा कुरा होइन अनुगमन गर्नुपर्छ। अर्का सांसद् दुमनसिंह थापा क्षत्रीले सडक विस्तार र पाइप खन्ने ठेकेदारले जथाभावी गरिरहे पनि सरकार टुलुटुलु हेरेर बसिरहेको गुनासो गरे। ठेकेदारलाई नियममा बाँध्न नसक्ने हो भने विकास सम्भवै छैन, क्षत्रीले भने। उपत्यकामा वायु प्रदूषणको समस्या विकराल बन्दै गएको भन्दै उनले भारत र चीनमा जस्तै इमर्जेन्सी लगाउनुपर्ने बेला भइसकेको बताए। वायु प्रदूषणको मात्रा अनुगमनका लागि स्थापना गरिएका मापन केन्द्र नै बिग्रनुको कारण सोध्दै उनले रमाइलो गर्न र देखाउनका लागि मात्र त्यस्ता केन्द्र स्थापना नगर्न सुझाए। सांसद सकलदेव सुतियारले जनताले भोगिरहेका वायु प्रदूषण, ध्वनि प्रदूषणलगायत समस्या सम्बोधन हुने गरी काम गर्न वातावरणमन्त्री जयदेव जोशीको ध्यानाकर्षण गराए। सांसद रञ्जित कर्णले काठमाडौंमा खानेपानीको पाइपका लागि कुन कुन सडक खनिन्छ र त्यसको अवस्था कस्तो हुनेछ भनेर ६ महिनाअघि नै समाचारबाट सार्वजनिक भए पनि समस्या परेपछि मात्र समाधान खोज्नु गलत भएको टिप्पणी गरे। सांसद अग्निप्रसाद सापकोटाले सम्बन्धित निकायको इच्छाशक्तिको कमी र अनुगमनमा ध्यान नदिँदा अहिलेको समस्या निम्तिएको बताए। अहिले भोग्नुपरेको समस्या फितलो अनुगमनले नै हो, उनले भने, जिम्मेवारीबोधको कमी भयो भने यस्तै समस्या हुन्छ। समितिले उपत्यकामा बढदो वायु प्रदूषण न्यूनीकरण गर्न अन्तरनिकायसँग समन्वय गर्दै कार्ययोजना निर्माण गर्न र प्लास्टिकको झोला प्रयोगमा लगाइएको प्रतिबन्ध नतिजामूलक रूपमा लागू गर्न वातावरण मन्त्रालयलाई निर्देशन दिएको जानकारी समितिका सचिव सुरज दुराले दिए।"
सच्याइएको,"कान्तिपुर दैनिकमा सोमबार प्रकाशित पाइला विद्यालय तह विशेष अंकको पृष्ठ घ मा अजय घिमिरे, अध्यक्ष एस स्कुल हुुनुपर्नेमा अन्यथा भएकाले सच्याइएको छ।"
छोटकरी,"सुदिश निरौला ट्रस्ट स्थापनाकाठमाडौं (कास) कम उमेरमै राष्ट्रिय तथा अन्तर्राष्ट्रिय संस्थामा रही महत्त्वपूर्ण भूमिकामा सक्रिय युवा सुदिश निरौलाको सम्झनामा सुदिश निरौला मेमोरियल ट्रस्ट स्थापना गरिएको छ। २९ वर्षीय निरौलाको गत साउनमा काठमाडौंमा भएको सडक दुर्घटनामा निधन भएको थियो।जापान सरकारको छात्रवृत्तिमा विद्यावारिधि गर्न जान लागेका उनको सामाजिक योगदानलाई जीवन्त तुल्याउन स्थापित ट्रस्टले अक्षयकोष खडा गरी शैक्षिक छात्रवृत्ति, सामाजिक सुरक्षा, स्वास्थ्य सेवा, सीमान्तकृत, गरिब तथा जेहेनदार विद्यार्थीलाई छात्रवृत्ति प्रदान गर्ने जनाएको छ। यसैगरी गरिब तथा असहाय नागरिकको सामजिक सुरक्षा र स्वास्थ्य सेवामा सहज पहुँच पुर्याउन सामुदायिक अस्पताल, अनाथालय तथा आश्रम सञ्चालन गर्ने उद्देश्यसमेत राखिएको ट्रस्टकी अध्यक्ष टेकमाया बराल निरौलाले जानकारी दिइन्।गान्धी स्कुलमा सीसीटीभीकाठमाडौं (कास) काँडाघारीस्थित गान्धी आदर्श माविका सबै कक्षामा २७ वटा सीसीटीभी जडान गरिएको छ। सीसीटीभीमार्फत कक्षामा पढाएको निगरानी गर्न सकिने विद्यालय व्यवस्थापन समिति अध्यक्ष राधेश्याम खडकाले बताए। यसले विद्यालयमा गुणस्तरीय शिक्षा प्रदान गर्न सहयोग पुग्नेछ, उनले भने। फरार अभियुक्त पक्राउकाठमाडौं (कास) अपहरण मुद्दामा २ वर्ष कैद सजाय भुक्तान नगरी फरार अभियुक्त भाष्कर पनेरूलाई प्रहरीले पक्राउ गरेको छ। २०६९ भदौ १३ गते रूपन्देही जिल्ला अदालतले नैकाप काठमाडौं बस्ने पनेरूलाई १५ हजार जरिवाना र कैद सजाय सुनाएको थियो। २०६७ मा रूपन्देही टिकुलीगढका कृष्णप्रसाद भुसालले आफूलाई तराई मुक्ति मोर्चाको केन्द्रीय सदस्य भएको बताउँदै भारतीय नम्बरबाट फोन गरी बुटवलका चण्डीप्रसाद पाण्डेसँग २ लाख रुपैयाँ चन्दा मागेका थिए। भुसालले रकम नदिए अपहरण गर्ने र ज्यानै लिनेसम्मको धम्की दिएका दिए। धम्कीबापत प्राप्त रकम राख्न भुसालले सिद्धार्थ डेभलपमेन्ट बैंकमा विवेक थापाका नाममा आफ्नो फोटो टाँसी खाता खोलेका थिए। काठमाडौंमा रहेका पनेरूले बैंक खाता खोल्न विवेकको नागरिकता उपलब्ध गराएको अनुसन्धानबाट खुलेको थियो। यसरी खोलिएको खातामा पीडितहरूले पटकपटक गरी २ लाख २३ हजार रुपैयाँ जम्मा गरेका थिए। घटनालगत्तै पक्राउ परेका भुसालले २ वर्षको कैद सजाय भुक्तान गरे पनि पनेरू भने फरार थिए। ब्युरोले नैकापबाट उनलाई पक्राउ गरी फैसला कार्यान्वयनका लागि काठमाडौं जिल्ला अदालतमा बुझाएको छ।"
"गाउँमा खुसी, सदरमुकाममा अन्योल","बागलुङ सदरमुकामका कपडा पसले श्रीराम कँडेल सामान लिन काठमाडौं जाने योजनामा थिए । तर, स्थानीय तह कार्यान्वयनपछि उनी अलमलमा छन् । अब कारोबार पहिलेजस्तो होलानहोला भन्ने दोधार छ उनलाई ।खोइ अब गाउँका मानिस यता आउने क्रम रोकिन्छ भन्ने सुनेको छु, उनले भने, किनमेल गर्ने मान्छे घटेका छन् । अब दुईचार दिन माहोल बुझेर मात्र सामान थप्ने सोचमा छु ।अब नगर र गाउँपालिकाका अलावा तोकिएका वडामा सेवाग्राहीको चाप बढ्ने भन्दै सदरमुकामका अधिकांश व्यवसायी पर्ख र हेरको अवस्थामा छन् । अहिल्यैदेखि सदरमुकाममा मानिसको चाप घट्नुका साथै व्यापार घटेको बागलुङ बजार जिपपार्क नजिकैका खाद्यान्न पसले समीर राजभण्डारीले बताए ।उनका अनुसार ग्रामीण बासिन्दाले आफ्नो पसलबाट दैनिक १८२० हजार रुपैयाँको खाद्यान्न लैजाने गरेकामा अहिले घटेर १११२ हजार रुपैयाँमा खुम्चिएको छ ।ताराखोला ५ ताराखोलाकी मनकुमारी रोकामगर भने स्थानीय तह कार्यान्वयनमा आएपछि सामान्य कामका लागि पनि करिब ६० किलोमिटर टाढाको सदरमुकाम पुग्नुपर्ने बाध्यता टरेको भन्दै हर्षित छिन् । ताराखोला गाउँपालिकाको कार्यालय उनको गाउँबाट करिब ३ घण्टा पैदल दूरीको भातखाने डाँडामा छ । वडा कार्यालय पुग्न भने १५ मिनेट हिँडे पुग्छ । पहिले सामान्य कामका लागि पनि दिन खर्चिएर बागलुङ जानुपथ्र्यो, उनले भनिन्, अब धेरै काम वडा कार्यालयबाट नै हुने भएकाले फाइदा छ ।कार्यालयमा तालाराजविराज संयुक्त लोकतान्त्रिक मधेसी मोर्चाका कार्यकर्ताले सप्तरीका सबै स्थानीय तहमा ताला लगाइदिएका छन् । यसले गर्दा निर्वाचनसम्बन्धी तयारीका साथै स्थानीयका कामकाज प्रभावित छन् ।गाउँपालिका र नगरपालिकाका कार्यकारी अधिकृत कार्यालयमा हाजिर हुन पाएका छैनन् । राष्ट्रिय मधेस समाजवादी पार्टीका केन्द्रीय सचिव गजेन्द्र मण्डलका अनुसार कञ्चनरूप, डाक्नेशवरी, बोदेबरसाइन, खडक, शम्भुनाथ, सुरुंगा र हनुमाननगर कंकालिनी नगरपालिकामा ताला लगाइएको छ । कृष्णसवरण, छिन्नमस्ता, महदेवा, सप्तकोसी, तिरहुत, तिलाठी कोइलाडी, रुपनी, बेल्ही चपेना र विष्णुपुर गाउँपालिकामा पनि तालाबन्दी छ । कार्यकर्ताले हनुमाननगर कंकालिनी नगरपालिकाको बोर्ड जलाएका छन् ।स्थानीय तहको पुन:संरचना अवैज्ञानिक र अव्यावहारिक रहेको , स्थानीय तहलाई प्रदेश सरकार मातहत नराखी केन्द्र सरकार मातहत राखिएको, संघीय तथा प्रदेशको निर्वाचन नगरी स्थानीय तहको निर्वाचन जबर्जस्ती गर्न खोजिएको मोर्चाको आरोप छ । यस्तै, जिल्ला निर्वाचन कार्यालयले आइतबार राजविराजमा राखेको मतदान केन्द्र पुनरावलोकन बैठक मोर्चा नेताको आग्रहमा स्थगित गरिएको छ । त्यस्तै, मोर्चा कार्यकर्ताले मोरङमा पनि जिल्ला समन्वय समितिसहित नगरपालिका र गाउँपालिकामा तालाबन्दी गरेका छन् । मोर्चाले रंगेली र सुनवर्षा नगरपालिका तथा कटहरी, दादरबेरिया र धनपाल गाउँपालिका कार्यालयमा तालाबन्दी गरेर कागजपत्र नियन्त्रणमा लिएको छ ।पूर्वाधारबिनै कार्यान्वयनलमजुङ यहाँ कार्यान्वयनमा ल्याइएका ४ नगरपालिकाका आफ्ना भवन छैनन् । ४ गाउँपालिकाले साबिककै गाविस भवनमा कार्यालयको अस्थायी बोर्ड झुन्ड्याएका छन् । सुन्दरबजार र करापुटार नगरपालिकाका भवन बनाउन गत वर्ष विनियोजित ११ करोड रुपैयाँ बजेट नगरपालिकाले खर्चन सकेन ।राइनास नगरपालिकाको कार्यालय क्षेत्रमा ल्यान्डलाइन टेलिफोन र इन्टरनेट सुविधा छैन । ४ गाउँपालिकाको केन्द्रमा पनि यो समस्या छ । साबिकको गौंडा गाविस सचिव माधवप्रसाद चापागाइँले गाविसभवन रहे पनि गाउँपालिका सञ्चालनका लागि भौतिक संरचना र पूर्वाधार नपुग्ने बताए । गौंडा गाविसको भवनमा दूधपोखरी गाउँपालिकाको केन्द्र तोकिएको छ । ५ कोठे भवन त छ, यसले तत्काललाई त होला तर भोलिपर्सि नै समस्या पर्न सक्छ, उनले भने । नगरपालिका र गाउँपालिका कार्यालयसम्म जान सेवाग्राहीलाई सडक तथा पुलको सुविधा छैन । कतिपय नगरपालिकाका सेवाग्राही हिँडेरै पुग्नुपर्ने बाध्यता छ । बेंसीसहर नगरपलिकाका सूचना अधिकारी रमेश बस्नेतका अनुसार करिब २८ हजार रुपैयाँ मासिक भाडा तिरेर कार्यालय सञ्चालन गरिँदै आएको छ । बेंसीसहर नगरपालिका जिल्लामै पहिलोपटक २०७१ जेठबाट कार्यान्वयनमा आएको थियो । बेंसीसहरबाहेक अन्य कुनै नगरपालिकासँग वारुण यन्त्र छैन ।केन्द्र माग्दै सदरमुकाममारोल्पा जिल्लाका कतिपय गाउँपालिका केन्द्रबारे पुन: विवाद उत्पन्न भएको छ । यसमा स्थानीय राजनीतिक दलका कार्यकर्ता विभाजित देखिएका छन् । विवादकै कारण त्रिवेणी र दुई खोली गाउँपालिकामा काम अघि बढ्न सकेको छैन । त्रिवेणी गाउँपालिकाअन्तर्गत गैरीगाउँ, नुवागाउँ र करेटीका बासिन्दा सोमबार केन्द्र फेर्न माग गर्दै सदरमुकाम आए । गैरीगाउँको त्रिवेणीमा केन्द्र तोक्नुपर्ने उनीहरूको भनाइ छ । एमाले, कांग्रेस, माओवादी केन्द्र, जनमोर्चालगायत दलका स्थानीय नेताको नेतृत्वमा सदरमुकाम आएका स्थानीयले करेटीका पूर्वगाविस अध्यक्ष मोहनलाल घर्तीमगरको संयोजकत्वमा संघर्ष समिति बनाएका छन् । टँुडिखेलमा जम्मा भएका आन्दोलनकारी समितिको कार्यालयभित्र प्रवेश गर्न खोजेपछि नियन्त्रणमा लिन प्रहरीले एक सेल अश्रुग्यास पड्काएको थियो । निमित्त स्थानीय विकास अधिकारी गोपीराज पुनले उनीहरूका माग मन्त्रालयसम्म पुर्याइने बताए ।"
धेरै तहका नाम उस्तै,"धनकुटा (कास) नवघोषित स्थानीय तहमध्ये कतिपयको नाम एउटै पाइएको छ भने कतिपयको मिल्दोजुल्दो छ । धनकुटा र ललितपुरमा महालक्ष्मी नगरपालिका छन् । यस्तै ओखलढुंगा, उदयपुर, सिन्धुपाल्चोक र सिन्धुलीमा सुनकोसी गाउँ तथा नगरपालिका छन् । मकवानपुर, ललितपुर, सर्लाहीमा वाग्मती नामका छन् । रुकुम, रोल्पा, बाजुरामा त्रिवेणी नामका गाउँपालिका र नगरपालिका छन् भने त्रिवेणी जोडिएका अन्य धेरै छन् । सिरहा, धनुषा र महोत्तरीमा औरही नामका छन् ।तनहुँमा नगर र दार्चुलामा गाउँपालिकाको नाम व्यास राखिएको छ । सोलुखुम्बु, नुवाकोट र ओखलढुंगामा लिखु मिल्दोजुल्दो नाम हो । कैलालीमा उपमहानगर र सिरहामा नगरपालिकाको नाम धनगढी छ । मोरङमा कटहरी, उदयपुरमा कटारी र रौतहटमा कटहरिया पनि मिल्दाजुल्दा छन् । रुपन्देही र नुवाकोटमा कञ्चन गाउँपालिका र सप्तरीमा कञ्चनरूप नगरपालिका छन् ।यसैगरी हरि नाम जोडिएका झन्डै दर्जन गाउँ तथा नगरपालिका छन् । दैलेखमा गुराँस र तेह्रथुममा लालीगुराँस राखिएको छ । धनकुटामा छथर जोरपाटी र तेह्रथुममा छथर नामका गाउँपालिका छन् । मोरङ र पाँचथरमा मिक्लाजुङ गाउँपालिका छन् । सुनसरीमा बराहनपा र खोटाङमा बराहपोखरी गाउँपालिका छन् ।सोलुखुम्बु एउटै जिल्लाभित्र सोलुदूधकुण्ड, दूधकोसी र दूधकौसिका छन् भने इलाममा माई, देउमाई र माइजोगमाई छन् । यस्तै व्यक्तिको पुरै नामथरबाट बनेका दुई गाउँपालिका छन् । भोजपुरमा रामप्रसाद राई र डोटीमा केआईसिंह गाउँपालिका छन् । धनकुटाको एक गाउँपालिका मुलुककै सबैभन्दा लामो नामको स्थानीय तह बन्न पुगेको छ । देशका ७ सय ४४ वटा स्थानीय तहमध्ये जिल्लाको खाल्सा छिन्ताङ सहिदभूमि गाउँपालिका सबैभन्दा लामो नाम उल्लेख गरिएको छ । उक्त स्थान पञ्चायती शासन व्यवस्थामा छिन्ताङ हत्याकाण्डले परिचित हुन पुगेको थियो । ऐतिहासिक पृष्ठभूमिलाई सम्मान गर्दै छिन्ताङको सहिदका आधारमा सहिद र त्यस क्षेत्रको नाम समग्र नाम खाल्सासमेत समेट्दा लामो हुन गएको स्थानीय विकास अधिकारी पर्वप्रसाद सापकोटाले जानकारी दिए ।"
छोटकरी,"भेडेटारमा डेढ फुट असिनाधरान (कास) भेडेटारमा सोमबार दिउँसो डेढ फुटसम्म असिना परेको छ । दिउँसो १ बजेदेखि परेको असिना पानीले भेडेटार आसपासका डाँडा सेताम्मे हुन पुगे । सडकअवरुद्ध छ । चिसो बढेकोछ । होटल भेडेटारकी सञ्चालिका पद्मिनी राईले भनिन्, बस्तीमा लगाएको बालीनाली, फलफूल, बोटबिरुवा सबै सखाप भए । होटल एसोसिएसन भेडेटारका अध्यक्ष लीलाराज लावतीले यति धेरै असिना जीवनमै पहिलोपटक देखेको बताए । असिना थुप्रिएर हिउँको डंगुरजस्तै भएको थियो, उनले भने, जाडो भए पनि असिनालाई हिउँ सम्झेर युवायुवतीले खुब रमाइलो गरे ।नमुना मार्ग बनाउँदै सेनाताप्लेजुङ (कास) नेपाली सेनाले पाथीभरा क्षेत्रमा पैदलमार्ग निर्माणको काम थालेको छ । नमुना पैदलमार्ग निर्माणका लागि नेपाली सेनाको एउटा गुल्म नै खटिएको छ । काफ्ले पार्टीदेखि भालुगौडेसम्म तीन सय मिटर नमुना मार्ग निर्माण गरिने २१ नम्बर वाहिनीका वाहिनीपति सीताराम खडकाले बताए । तीन सातामा निर्माण कार्य सक्ने योजना छ । सेनाले ताप्लेजुङमा रहेको गुल्म, झापा चारआलीको भैरव गणलगायत पूर्वाञ्चलका गुल्म र गणबाट सेना खटाएको छ ।"
परोपकारी संस्थाको साख जोगाऔं,"नेपाल रेडक्रसजस्तो परोपकारी संस्थाभित्र आर्थिक अपारदर्शिता र अनियमितताका शृंखला थपिँदै जानु चिन्ताको विषय हो । मानवता, निष्पक्षता, तटस्थता, स्वाधीनता, ऐच्छिक सेवा, एकता र विश्वव्यापकता रेडक्रसका सात सिद्धान्त हुन् । संसारभरि रेडक्रसका विभिन्न सञ्जालमातहत ९ करोड ७० लाख स्वयंसेवक क्रियाशील छन् । तिनले आर्जन होइन, सेवालाई आफ्नो आदर्श बनाएका छन् । नेपालमा भने विध्वंसकारी भूकम्पलाई यसका पदाधिकारीले यस्तो चाड बनाए, लगत्तै त्यसकै राहतबाट पारिश्रमिक बुझ्ने नयाँ सिलसिला सुरु गरे । जतिबेला भूकम्पले सर्वसाधारण छटपटाइरहेका थिए, रेडक्रसका उच्च पदाधिकारी उद्धारका लागि होइन, तलब तोक्न बैठक गरिरहेका थिए । यो रेडक्रस सिद्धान्तविपरीत थियो ।रेडक्रसको आवश्यकता र उपस्थिति त्यतिबेला खड्किन्छ, जतिबेला विपत्ति भोग्नुपर्छ । जति ठूलो विपत्ति आउँछ, यसको भूमिका एवं जिम्मेवारी उति नै ठूलो हुन्छ । त्यही प्रयोजन र आदर्श बोकेर खुलेको विश्वव्यापी परोपकारी संस्थाका पदाधिकारीले गाह्रो पर्यो भनेर सुविधा खोज्नु विरोधाभासपूर्ण विषय हो । रेडक्रसका पदाधिकारीहरूले स्वयंसेवी भावले डटेरखटेर लाग्ने बेलै विपत्तिमा हो । ठूला विपत्तिमा सहयोगका लागि विश्वसमुदायलाई अपिल गर्न पाउने सुविधा रेडक्रसलाई उपलब्ध छ । भूकम्पपश्चात् त्यही सुविधा प्रयोग गरेर रेडक्रसले आह्वान गर्दा १६ अर्ब रुपैयाँको प्रतिबद्धता मिलेको थियो । त्यसको ७० प्रतिशत रेडक्रसको अन्तर्राष्ट्रिय महासंघमार्फत प्राप्त भएको छ । त्यसबाट पीडितलाई ठोस लाभ हुने क्षेत्रमा भन्दा सेवा, सुविधा, घुमफिर, विलासिताका सामानमा बढ्ता खर्च भएको जुन विवरण सार्वजनिक भएको छ, त्यो दु:खदायी छ । भूकम्पपीडितलाई तत्काल राहत र सहयोग गर्न विश्वभरिबाट संस्थागत र व्यक्तिगत रूपमा ६७ करोड ५८ लाख रुपैयाँ रेडक्रसको खातामा आएको थियो, जसलाई खर्चै नगरी राखेर यतिबेला देशका विभिन्न ठाउँमा गोदामघर बनाउन लागिएको छ । त्यसका लागि अत्यन्त कमसल जग्गा बढी टेन्डर हाल्नेसँग महँगो मूल्यमा किनिएको दृष्टान्त पनि सार्वजनिक भएको छ ।रेडक्रसमाथि ठूलो जनभरोसा छ । विपत्तिका बेला सबैले यो संस्थालाई सम्झन्छन् । त्यही आधारमा सरकारले यसलाई विशेष सहुलियत एवं प्राथकिमता दिँदै आएको छ । पचहत्तरै जिल्लामा फैलिएको यो संस्थाले सबैतिर कुनै न कुनै रूपबाट सरकारी सम्पत्ति उपहारस्वरूप पाएको छ । रेडक्रस नेपालकै धनी संस्थामध्ये पर्छ, जसको जग्गाजमिन केकति छ, यकिन अभिलेख उपलब्ध छैन । सदस्यता वितरणलगायत अन्य सरसहयोगबाट जम्मा भएको ठूलो धनराशि पनि यो संस्थासँग छ । देशभर रक्त संकलन र व्यवस्थापनको एकाधिकार रेडक्रसलाई छ । उसको केन्द्रीय रक्तसञ्चार केन्द्र (ब्लड बैंक) भूकम्पले भत्काएपछि त्यसको पुन:निर्माण गर्न थाई रेडक्रसले तत्काल ५० करोड रुपैयाँ सहयोग दिएको थियो । त्यही खर्चमा ८ जनाको टोली थाइल्यान्ड भ्रमणमा गयो । निर्माण प्रक्रिया भने अझै सुरु गरिएको छैन, अनुदानको पनि सदुपयोग भएको छैन ।रेडक्रस अन्तर्राष्ट्रिय ख्यातिप्राप्त परोपकारी सञ्जाल हो, जसको सकारात्मक योगदानलाई कदर गर्दै चारपटक नोबेल शान्ति पुरस्कार प्रदान गरिसकिएको छ । यसको पवित्र साखलाई जोगाउनु संसारभरिका रेडक्रसकर्मीको दायित्व हो । त्यो नैतिक धरातलमा आफूलाई राख्न नेपाल रेडक्रसका पदाधिकारीले भएगरेका गल्ती स्विकार्दै, सच्याउँदै आर्थिक कारोबारलाई पूर्ण रूपमा पारदर्शी बनाउनुपर्छ । परोपकारी संस्थालाई व्यक्तिगत वा अन्य कुनै पनि प्रकारका स्वार्थमा प्रयोग गर्ने काम तुरुन्त बन्द गर्नुपर्छ ।"
चीन भ्रमण : सन्तुलित सम्बन्धको सुरुवात ?,"२ ०७२ साउनमा अविश्वासको प्रस्तावपछि प्रचण्ड प्रधानमन्त्री बन्ने र केपी ओली सत्ताबाट बाहिरिने क्रममा उखानटुक्काको आकर्षण पारामा ओलीले भनेका थिए, भूराजनीति भनेको के हो, हाम्लाई थाहा नभएको हो र ? दक्षिणतिर भारत पर्छ, उत्तरतिर चीन पर्छ । आफ्नो पार्टीगत रणनीतिलाई दृष्टिगत गरी ठट्यौली पारामा व्यक्त गरिएका ओलीका कथनभित्र लुकेको कटु सत्य के थियो भने भारत र चीन उत्तर र दक्षिणका दुई ठूला छिमेकी भएकाले कुनै न कुनै रूपमा यिनको नेपालमा प्रभाव रहन्छ नै । तर मुख्य कुरा नेपालको हित हेरेर कसरी नकारात्मक प्रभाव घटाउने र सकारात्मक प्रभाव बढाउने भन्ने हाम्रो भूराजनीतिको मुख्य चुनौती हो ।नेपालको सबल छिमेक नीतिका लागि निम्न कुरा अत्यावश्यक छन् : दुबै देशप्रति हाम्रो अपेक्षा के हो, त्यसलाई मिहिन रूपमा केलाउने, हामीप्रति भारत र चीनको अपेक्षा के हो, त्यसको राम्रो हेक्का राख्ने । चीन र भारतसमक्ष खुला रूपमा सम्वाद गर्ने र यही आधारमा देशका मुख्य पार्टीको छिमेकीलाई हेर्ने एउटै राष्ट्रिय नीति बनाउने, ताकि छिमेकीसँगको सम्बन्धबाट नेपालले भरपुर फाइदा लिन सकोस् र वैदेशिक हस्तक्षेप नेपालको विकासमा बाधक बन्नबाट रोक्न सकियोस् ।तर विडम्बना के भने सुशील कोइराला सरकारपछिका दुई सरकारका पालामा नेपालको छिमेक नीति धेरै असन्तुलित देखियो । ओली प्रधानमन्त्री भएका बेला भारतको नाकाबन्दीका कारण नेपाल चीनतर्फ ढल्किनुपर्ने बाध्यता आइलागेको थियो भने त्यसपछि प्रचण्ड प्रधानमन्त्री बन्दा भारततिर ढल्केजस्तो देखियो । प्रचण्ड सत्तामा आएको साढे सात महिनापछि बल्ल नेपाल र चीनबीच उच्चस्तरीय भ्रमण हुनथालेका छन् । चीनका रक्षामन्त्री नेपाल आउने र नेपालका प्रधानमन्त्री चीन जाने भएका छन् ।असामान्य रफ्तारमा भारततिर भइरहेका उच्च स्तरका भ्रमणलाई यी दुई चीन भ्रमणले छिमेक सम्बन्धमा केही सन्तुलन ल्याउन सहयोग गर्ने देखिन्छ । ढिलै भए पनि नेपालले चीनसँगको सम्बन्धलाई सन्तुलित बनाउन खोजेको हो कि भन्ने देखिएको छ । तर किन अहिले हतारहतारमा चीन जान खोजियो भन्ने प्रश्न पनि उठेको छ । यो प्रचण्ड सरकारको फेरिएको विदेश नीति अर्थात् भारतमा मात्र केन्द्रित नभएर चीनलाई समेत सन्तुलनमा राख्ने छिमेक नीतिको एउटा पाटो हो वा बोआओ फोरममा जान मनलागेकाले बेइजिङसमेतको सयर गरेर आउने पशुपतिको जात्रा सिद्राको व्यापार हो, समयले बताउनेछ । यस पटक प्रचण्डको चीन भ्रमणमात्र नभएर नेपालका तर्फबाट हुने अन्य थुप्रै उच्चस्तरीय भ्रमणहरूलाई हेर्ने हो भने यस्तो निष्कर्ष निकाल्न सकिन्छ ।पहिलो बिना तयारी हतारमा विदेश भ्रमण गर्न निस्कने । जस्तो कि प्रधानमन्त्री चीन नै जाने भए एउटा औपचारिक भ्रमणको तयारी गरेर किन नजाने ? छापामा आएअनुसार चीनका प्रधानमन्त्री र विदेशमन्त्री न्युजिल्यान्ड भ्रमणमा गएका बेला पारेर नेपालका प्रधानमन्त्री र परराष्ट्रमन्त्री चीनको राजधानी पस्दा धेरै प्रोटोकलमा हस्ताक्षर सम्भव हँुदैनन् । अर्कातिर प्रधानमन्त्री चीन जाने निर्णय अकस्मात करिब आठदस दिन अगाडि गरिएको छ । नेपालका तर्फबाट प्रधानमन्त्रीको भ्रमणका लागि समय अपुग भएकै कारण तयारीमा धेरै कमजोर देखिन्छन् र यसैका कारण ठूलो उपलब्धि हासिल हुने अपेक्षा कमै छ ।वान बेल्ट वान रोडको अवधारणादेखि व्यापार, पारवहन, लगानी आदिका प्रस्तावहरू केके हुन् भन्नेबारे न राष्ट्रिय छलफल चलाइएको छ, नत देशका मुख्य पार्टी र बुद्धिजीवीहरूसँग रायसल्लाह लिने काम गरिएको छ । नेपालले चीनसमक्ष के प्रस्ताव लैजाँदैछ भन्ने बारेमा धेरै अनभिज्ञ छन् । भ्रमण उपलब्धिमूलक भयो भन्ने देखाउनकै लागि बिनातयारी हतारहतारमा गरिने कुनै सन्धिसम्झौताले दीर्घकालीन फाइदा पुर्याउँदैन ।प्रधानमन्त्री स्तरीय भ्रमण हुँदा तयारीका लागि अक्सर पहिले परराष्ट्र मन्त्रालयका सचिव वा मन्त्रीस्तरीय भ्रमण हुने र प्रस्तावित सम्झौताका बुँदामा छलफल र बहस भएर अन्तिम टुंगो लगाउने चलन हुन्छ । जस्तो कि प्रचण्डको भारत भ्रमणका बेला संयुक्त विज्ञप्तिमा देखिएको कमजोरी, जसबारे प्रचण्ड आफैंले पछि सच्याइयो भने, त्यो भ्रमणमा नेपालको तयारीमा ठूलो कमजोरी देखिएको थियो । कूटनीतिमा कुनै प्रस्तावमाथि छलफल हुँदा लेनदेनको कुरा आउँछ । भारतले नेपालको नयाँ संविधानप्रति असन्तुष्टि संयुक्त विज्ञप्तिमा हालौं भनेपछि नेपालले समेत नाकाबन्दीको असर र अमानवीयताको कुरा उठाउन सक्नुपथ्र्यो ।प्रचण्ड चीन जानैहुन्न भन्ने यो लेखकको तर्क होइन । राजकीय स्तरमा सम्बन्ध सुधार्न सद्भावना वा गुडविल भ्रमण गर्ने गरिन्छ । तर यी भ्रमणमा सन्धिसम्झौता गर्ने भ्रमणको जस्तो ठूलो तयारी आवश्यक हुन्न । अक्सर प्रधानमन्त्रीले गोवामा चीनका राष्ट्रपति भेटेजस्तो कुनै सभासम्मेलनको मौका पारेर सम्बन्धलाई बलियो बनाउन साइड लाइन भेटघाट गर्ने गरिन्छ । जनताप्रति पारदर्शी हुने हो भने प्रचण्डको यो चीन भ्रमण गुडविल भ्रमणमात्र हो र अर्को राजकीय भ्रमणका लागि यसले टेवा पुर्याउनेछ भन्न सक्नुपर्यो ।दोस्रो देशको आवश्यकता र नेपाल पक्षको तयारीभन्दा बढी नेपालका उच्चस्तरीय भ्रमणहरू अक्सर प्रधानमन्त्रीको मर्जीबाट निर्देशित भएका देखिन्छन् । निम्तो आउने बित्तिकै हाम्फालेर विदेश जान खोज्ने प्रवृत्तिले विदेश नीतिको प्राथमिकताभन्दा बढी निजी स्वार्थपरक भएको हो कि भन्ने देखिन्छ । जस्तो कि खिलराज रेग्मी मन्त्रिपरिषदको अध्यक्ष हँुदा देशमा चुनावको तयारी चलेको थियो, तर विदेशमन्त्री पठाए हुने ठाउँमा उनी न्युयोर्कको संयुक्त राष्ट्रसंघीय साधारण सभामा गइछाडे । अहिले प्रचण्ड बोआओ फोरमको मौका पारेर चीन जाँदैछन् । उनी भारत भ्रमणलगत्तै व्यापार, पारवहन, लगानी सम्बन्धी सन्धिसम्झौताको पूर्ण तयारी गरेर ओली सरकारका पालामा गरिएका सम्झौताहरूको कार्यान्वयनलाई मध्यनजर राखेर चीन भ्रमणमा निस्केको भए बढी प्रभावकारी हुनसक्थ्यो ।प्रधानमन्त्रीलाई अहिले नै चीन जानुपर्ने बाध्यता किन आयो भन्दा दुई तर्क अगाडि सारिएका छन् । पहिलो, कुनै फोरमका लागि जाने र त्यसपछि बेइजिङमा गएर उच्च स्तरका बैठक र भेटघाट गर्दा भारत नजिक भनेर चिनिने वर्तमान सरकारप्रति भारतको संस्थापन पक्ष त्यति धेरै चिढिने छैन । दोस्रो तर्क के भने अब स्थानीय तहको निर्वाचन भएपछि प्रचण्डले कांग्रेसका शेरबहादुर देउवालाई प्रधानमन्त्री पद हस्तान्तरण गर्नुपर्ने भएकाले चीन जाने र चीनका राष्ट्रपति सी चिनफिङलाई भेट्ने अवसर नगुमाउने, किनभने कांग्रेससँगको सम्बन्ध खटपटिए एमालेका ओलीको समर्थन जुटाउन चिनियाँ कार्ड प्रयोग गर्ने सोचाइ प्रचण्डको हुनसक्छ ।अहिले चीनको वान बेल्ट वान रोड (ओबर) को नीतिमा ४० भन्दा बढी देशले सम्झौता गरेका छन् भने सयभन्दा बढी देशले प्रतिबद्धता जनाएका छन् । नेपालका लागि भने ओबरको अवधारणा अवसर र चुनौती दुबै बनेको छ । चीनले भारत भएर हिन्द महासागर पुग्ने र नेपाल हुँदै भारतसम्मआफ्नो बजार अभिवृद्धि गर्ने अवसरका रूपमा यसलाई लिएको छ । भारतले चाहिंँ आफ्नै सिमानासम्म पुग्ने यो अवधारणाले उत्तर भारतमा मात्र नभएर वर्षौंदेखि आफ्नो प्रभावमा ठानेको नेपालको तराईमधेसमा समेत चीनको प्रभाव बढ्छ भन्दै सुरक्षा चासो राखेको देखिन्छ ।नेपालले ओबरबारे भारतलाई कुन स्तरमा जानकारी गराएको छ, थाहा छैन । तर यो अवधारणालाई आफ्नो विकास निर्माणसँग जोडेर प्रस्तुत गर्दा भारतबाट देखिने विरोधको सामना गर्न सजिलो हुनेछ । नेपालभित्र सक्दो तयारी र छलफल अनि धेरै पार्टीबीचको सहमतिमा चीनसँग हुने सन्धिसम्झौताहरू अघि बढाउँदा भारत लगायतका देशको चासो र चिन्तालाई सामना गर्न सजिलो हुन्छ । तर ओबरको अवधारणामा सम्झौता हुनसक्ने भनिए पनि नेपालभित्र यसको मोडालिटी र फाइदालाई लिएर खासै बहस भएको देखिँदैन । विश्वका ४० भन्दा बढी देशले फाइदा उठाइरहेको यो सम्झौताको अंग बन्न अब नेपालले ढिलो गर्न हुँदैन ।नेपालको छिमेक नीतिको अर्को विरोधाभास के भने भन्ने बेलामा हामी नेपालभारत र नेपालचीन सम्बन्ध आफैंमा विशेष र एकअर्काप्रति तुलना गर्न नसकिने हो भन्छौं, तर यथार्थमा दुबै छिमेकीसँगको सम्बन्धलाई एकअर्काका प्रतिस्पर्धीजस्तो गरेर प्रस्तुत हुने गर्छौं । यसको परिणाम के भएको छ भने अहिले भारतकै सिको गरेर नेपालमा चीनको चासोसमेत सूक्ष्म व्यवस्थापनतिर गएको हो कि भन्ने देखिएको छ । जस्तो कि भारतले धेरै पार्टीका नेताहरूलाई औपचारिक भ्रमणमा बोलाउने र मन्त्रालयका मुख्यमुख्य कर्मचारीलाई प्रभावमा पारेको देखेको चीनले विस्तारै नेपालका पार्टीका नेता र बिभिन्न कर्मचारीलाई औपचारिक भ्रमणमा बोलाउन थालेको छ । औपचारिक र अनौपचारिक भ्रमण बढ्नु नराम्रो होइन, तर देशका पार्टी र निजामती सेवाका मानिसहरू सबै आआफ्नो स्वार्थबाट प्रभावित हुनु राम्रो होइन । त्यसैले सूक्ष्म व्यवस्थापन घटाउन एकातिर उच्चस्तरीय भ्रमणलाई पारदर्शी बनाउने र भ्रमणपूर्व एजेन्डामा राष्ट्रिय छलफल चलाउने गर्नुपर्छ, ताकि यस्ता भ्रमणमा पार्टी वा व्यक्तिको नभएर राष्ट्रको स्वार्थ मुखरित होस् ।महत्त्वपूर्ण कुरा के भने चीनसँगको सम्बन्धबाट ज्यादाभन्दा ज्यादा फाइदा उठाउने हो भने चीनको विदेश नीति कसरी बन्छ वा कहाँँबाट प्रभावित हुन्छ भनेर जान्न जरुरी छ । चीन र भारतमा परराष्ट्र नीति बनाउने प्रक्रिया एकदम फरक छन् । चिनियाँहरू हरेक देश वा अन्तर्राष्ट्रिय मुद्दामा नीति बनाउँदा सरकारी, गैरसरकारी थिंकट्ंयाकलाई संलग्न गराउँछन् । चिनियाँ विश्वविद्यालयमा रहेका अनुसन्धान संस्थाहरूमा हुने अन्तरक्रियाहरू विदेश नीति बनाउने प्रक्रियाकै एउटा पाटो हुन् । तर भारतमा अहिले पनि विदेश नीति त्यहाँका प्रधानमन्त्री, विदेशमन्त्री, विदेश सचिव र गुप्तचर सेवाका कर्मचारी, सरकारमा रहेका पार्टीका केही पदाधिकारी, अवकाशप्राप्त पूर्वसचिव वा सेनाका उच्च पदाधिकारीले चलाएका सीमित अनुसन्धान संस्थाको प्रभावमा देखिन्छ । तसर्थ दीर्घकालीन रूपमा नेपालचीन सम्बन्ध सुदृढ बनाउने हो भने नेपालका प्रधानमन्त्री, परराष्ट्रमन्त्री र भ्रमण टोलीले चिनियाँ सरकारी पदाधिकारी र चिनियाँ कम्युनिष्ट पार्टीका पदाधिकारी बाहेक थिंकटं्याकहरूमा गएर अन्तरक्रिया र भेटघाट गर्न आवश्यक देखिन्छ ।चीनले भारतका प्रधानमन्त्री मोदीलाई अवसर र चुनौती दुवै किसिमले हेरेको छ । चिनियाँहरू मोदीलाई अन्तर्राष्ट्रिय मुद्दामा स्पष्ट अडान राख्ने नेताका रूपमा लिन्छन् । हालसालै उत्तर प्रदेशको चुनावमा मोदीको पार्टीले पाएको प्रचण्ड बहुमतले पनि मोदीलाई धेरै बलियो नेताका रूपमा देखाएको चिनियाँहरूको राय छ । चिनियाँ पार्टीको मुखपत्र ठानिने ग्लोबल टाइम्सले मोदी अब प्रधानमन्त्री पदको दोस्रो कार्यकालका लागि चुनिने आँकलनमात्र गरेन, उनी म्यान अफ एक्सन भएको चित्रणसमेत गर्यो । मोदी आर्थिक सुधार गर्न, विदेशी लगानी भित्र्याउन सफल भएको र शक्तिशाली बन्दै गएका कारण भारतचीन सम्बन्धका समस्या समाधान गर्न उनले कठोर निर्णय लिनसक्ने आँकलनसमेत गर्यो ।तसर्थ भारतसँग नेपालको सम्बन्धको उतारचढाव चिनियाँहरूले राम्रोसँग बुझेका छन् । अर्कातिर अमेरिकामा ट्रम्प राष्ट्रपति बनेपश्चात् चीन अब खुला बजार र खुला व्यापारको विश्वको डिफ्याक्टो लिडर भएको कुरा भारतले राम्रोसँग बुझेको छ । जलवायु परिवर्तन, खुला व्यापार, विश्वभरिका पूर्वाधार निर्माणमा चीनको लगानी आदिबारे नेपालले चीनको खुलेरै प्रशंसा गर्दा र यी क्षेत्रमा नेपालमा चिनियाँ लगानी बढाउँदा भारत चिढिएला भन्ने पनि लाग्दैन । मुख्य कुरा नेपालले कुन कुरालाई द्विदेशीय मुद्दाका रूपमा उठाउने र कुन कुरा चीननेपालभारतको त्रिदेशीय मुद्दाका रूपमा उठाउने भन्नेमा प्रस्ट हुनुपर्छ ।नेपालको विकासमा आधारित चीनसँगको सम्बन्ध भनेर परिभाषित गर्नसके ठूला छिमेकी हुनु चुनौतीमात्र नभएर वरदान पनि हो भन्ने सावितहुनसक्छ । अन्ततोगत्वा नेपाल ल्यान्डलक्ड (भूपरिवेष्टित) मात्र होइन, ल्यान्डलिङ्क्ड (भूभागले जोडिएको) देश पनि हो भनेर चीन र भारतबीच नेपालको विकासका लागि खुला प्रतिस्पर्धा गराउने नीति हाम्रो दीर्घकालीन छिमेक नीति बन्न सक्नुपर्छ ।यी लेखकका निजी विचार हुन् । लेखक सम्बद्ध संस्थासँगयी विचारको केही सम्बन्ध छैन ।"
पाठक मञ्च,"घेराबन्दीमा गणतन्त्रचैत ६ गते प्रकाशित प्राकृष्ण खनालको राप्रपाको विधान, निर्वाचन आयोग र चुनाव समसामयिक र राम्रो लाग्यो । १० वर्षको संक्रमणकालमा सबै प्रतिगामी जुर्मुराएका छन् । भारत र खास गरेर युपीको चुनावमा बीजेपीको बहुमत र त्यसमा पनि योगी आदित्यनाथ युपीको मुख्यमन्त्री बन्नुले सबै प्रतिगामीको हौसला बुलन्द भएको छ । देख्नमा त आयोगको विधान सच्याउने काम प्रगतिवादी लागेको छ, तर वास्तवमा त्यो महाप्रतिगामी काम हो । जसरी सप्तरीमा प्रहरीले मान्छे मारेर मधेसीलाई उत्तेजित पारिदिए, त्यस्तै निर्वाचन आयोगको यस कामले राप्रपालाई उत्तेजित पारेको छ । यी दुवै घटनाको उद्देश्य संविधानलाई असफल पार्ने देखिन्छ । जसले यो गर्यो, त्यो सरकारको वफादारी गरेजस्तो लागे पनि त्यसको अन्तर्यमा भारी षडयन्त्र छिपेको छ । अब मधेसी दल र राप्रपा दुवैले आन्दोलन गर्ने भनेका छन् । यस्तो स्थितिमा चुनाव हुन्छ जस्तो लाग्दैन । घेराबन्दीमा फँसेको छ, गणतन्त्र । यसलाई जोगाएर लग्नेकाम सबैको हो । डा शिवशंकर यादवछप्कैया२, वीरगन्ज"
चुनाव ६ प्रदेशमा गरौं,"७ प्रदेशमा विभाजित नेपालमा आगामी वैशाख ३१ गते स्थानीय तहको चुनाव हुनगैरहेको छ । विचार र अधिकारको लागि जनतामा जानु र जनताबाट अनुमोदित हुनु प्रजातान्त्रिक पार्टीहरूको चरित्र हो र हुनुपर्छ । तर जनताको दरबारमा जाने काममा अन्योल खडा गर्ने, उल्टै असहयोग र बिथोल्ने काम गर्ने मनसुवा राख्नु प्रजातान्त्रिक चरित्र विपरीतका काम हुन् । जुन अहिले मधेसी मोर्चाका साथीहरूले गरिरहेका छन् । यसलाई जानेर हो वा नजानेर बाबुराम भट्टराईहरूले पनि साथ दिइरहनुभएको छ । यो दु:खद कुरा हो । स्थानीय तहको चुनाव भनेको विकास निर्माणको चुनाव हो, नकि विधिविधान बनाउने संसद्को चुनाव । यो चुनावले कानुन र संविधान बनाउने र संशोधन गर्ने गर्दैन । स्थानीय जनताको स्थानीय समस्यालाई मात्र हल गर्छ । यसकारण यो चुनावमा भाग लिनु मधेसी मोर्चाको पनि हितमा छ । तथापि ऊ चुनावमाजानै चाहँदैन र बिथोल्छु भन्छ भने उसको पकड रहेको २ नं प्रदेशको दक्षिणी भेगमा चुनाव नगराएर बाँकी भागमा चुनाव गर्नुगराउनु उचित हुन्छ । ६ वटा प्रदेशमा चुनाव गराउन कुनै बाधाअड्चन छैन । बरु जनता चुनाव कहिले होला भनी उत्साहित छन् ।सरकारले यही आउँदो वैशाख ३१ गते स्थानीय निर्वाचन गराउने घोषणा गरिसकेको छ । यसलाई हामी सबै मिलेर भयरहित अवस्थामा सम्पन्न गर्नुपर्छ । सांसदहरूले विदेशमोह त्यागेर एकआपसमा सहकार्य गरी स्थानीय चुनावमा लाग्नुपर्छ । मधेसवादी लगायत अन्य दललाई चुनावमा भाग लिने वातावरण बनाउनुपर्छ । मधेसका दलहरूले मेरो गोरुको बाह्रै टक्का भनेर चुनाव बिथोल्ने काम ठिक होइन । संधिान संशोधनको कारण देखाएर स्थानीय चुनाव हुन नदिनु भनेको गैरजिम्मेवारी हो । सरकार र प्रतिपक्ष दलहरूले मधेसवादी दललाई बहिष्कार गरेर गरेको चुनाव अर्थ रहला जस्तो लाग्दैन । त्यसैले सबै दल मिलेर अघि बढ्नुपर्छ । हामीले राष्ट्रलाई केन्द्रमा राखेर निस्वार्थ भावले अघि बढ्न सक्यांै भने समस्या हल तुरुन्त हुन्छ । एकले अर्कालाई दोष लगाएर मात्र हँुदैन । लामो समयदेखि स्थानीय चुनाव भएको थिएन । जसका कारण स्थानीय निकाय जनप्रतिनिधिविहीन बनेको थियो । स्थानीय चुनाव नभएका कारण कतिपय विकास योजना अलपत्र परेका थिए भने आम नागरिकलाई आफ्नो गुनासो कोसंँग गर्ने भन्ने भएको थियो । पदका लागिमात्र नभएर राष्ट्र र जनताका बारेमा सोच्नुपर्ने बेला आएको छ ।"
कालो धनलाई वैधानिकता दिने प्रपञ्च,निष्कर्षमन्त्रिपरिषदको एनसेल बिक्रीमा लाग्ने पुँजीगत लाभकर छुटको निर्णयले कालोधन सिर्जना गर्ने वैधानिकतालाई टेवा पुग्छ । त्यसकारण नेपाल सरकारले उक्त कर असुल गर्नैपर्छ ।उमाशंकर त्रिवि अर्थशास्त्र केन्द्रीय विभागका सहप्राध्यापक हुन् ।
बालविवाहको मार्मिक तस्बिर,"चैत चार गते मुखपृष्ठमै राखेको तस्बिरले मन छोयो । तस्बिरमा जाजरकोट कार्की गाउँकी किशोरी निर्मला खत्रीले उच्च माध्यमिक परीक्षा (एसईई) को पहिलो दिन अंग्रेजी विषयको परीक्षा दिने क्रममा परीक्षा केन्द्र नजिकैको चौरमा टुक्रुक्क बसेर आफ्नो शिशुलाई स्तनपान गराइरहेकी छन् । झट्ट हेर्दा यो तस्बिर निर्मला खत्रीको लागे पनि समग्रमा यो नेपाली समाजका अनगिन्ती निर्मलाको प्रतिबिम्ब हो, जसले छोरीहरूलाई आफ्नो पढ्ने रहरलाई पूरा गर्न के कस्ता संघर्षका पहाड चढ्नुपर्छ भन्ने कुरालाई प्रस्ट्याउँछ । यता स्याङ्जाका ६९ वर्षीय दुर्गे कामीको एसईई परीक्षाले पनि सञ्चार माध्यममा राम्रै महत्त्व पाएको देखियो । उमेरले पढाइमा बाधा पार्दैन भन्ने सन्देश बोकेका दुर्गे कामी कैयौं निरक्षर प्रौढहरूका लागि उदाहरणीय छन् नै । दुर्गे कामीमात्र होइन, भक्तपुरमा एकजना ७० वर्षीया हजुरआमा मिठु खनाल पनि एसईई परीक्षामा सामेल भएको सुन्नमा आयो । उमेरले नेटो काटेका दुर्गे र मिठुका आआफ्नै रहर होलान्, पढ्ने र सजिलै सुगम स्थानमा रहेर परीक्षा दिइरहेछन् । तर निर्मला खत्रीको पढ्ने रहरभित्र अनेकौं सपनाको चाङ हुनसक्छ । उनका सपनाभित्र पढेर जागिर खाने रहर होला, स्वरोजगारबाट आत्मनिर्भर बन्ने रहर होला । आशा गर्छु, संघर्षको पहाड चढ्दैचढ्दै उनका सबै रहरले मूर्तरूप लिनेछन् । एक वर्षको बच्चा लिएर घरदेखि टाढाको परीक्षा केन्द्रमा परीक्षा दिन जानुपर्ने बाध्यता र त्यही बाध्यताबीच पनि कोठा खोजेर बसी एक्लै बच्चा स्याहार्ने र खाना बनाएर खाने अर्को बाध्यतालाई स्वीकार्दै परीक्षा दिइरहेकी १६ वर्षीया निर्मलामात्र होइन, अर्की उही उमेरकी किशोरी सविना पुन पनि आफ्नो ६ महिनाको शिशु च्यापेर उसैगरी जगातिपुरमा डेरा गरी परीक्षा दिँंदै गरेको जाजरकोटको खबरले नेपालको मध्य र सुदूर पश्चिममा हुने गरेका बालविवाह र यसबाट छोरीहरूले खेप्नुपरेका शारीरिक, मानसिक समस्यालाई प्रतिविम्बित गर्छ । एकातिर पढेर केही गर्ने रहर, अर्कोतिर परीक्षा दिंँदादिंँदै सन्तानको मायाले चिमोट्ने कहर तैपनि आमाहरू हार्दैनन् भन्ने कुराको दृष्टान्त यी निर्मला र सविनाहरूले योभन्दा अगाडिको शैक्षिक यात्रामा घरपरिवारको सहयोग र समर्थन पाउन त्यति सहज पक्कै हुँदैन होला । परीक्षा केन्द्रमा शिशुलाई स्तनपान गराउनुपर्ने बाध्यताभन्दा पनि अझ गम्भीर खालका बाध्यताले घेरिएर परीक्षा दिन आउने र परीक्षा केन्द्रमै शिशु जन्माउने किशोरीहरूको सूची पनि हरेक वर्ष थपिने गर्छ । भनिन्छ, शिक्षाले चेतना दिन्छ, तर यो नै पूर्ण सत्य हुनसक्दैन भन्ने कुराको उदाहरण हुन्, निर्मला र सविना । सामान्यत: माध्यमिक परीक्षा दिने उमेर १६ वर्ष हुन्छ, तर कोहीकोही १६ वर्ष मुनिका पनि हुनसक्छन् र कोही त्योभन्दा एकदुई वर्ष माथिका पनि । नेपालको प्रचलित कानुनले विवाहको उमेर छोरीको हकमा १८ वर्ष तोकेको छ (अब बन्ने कानुनमा यो हद छोरीहरूका लागि २० वर्ष हुनेछ) तर निर्मला र सविनाहरू १५१६ वर्षमै आमा भएका छन् । त्यसो त पश्चिमका कर्णाली लगायत दुर्गम र पिछडिएका जिल्लाहरूमा बाल विवाहका कारण छोरीहरूले कलिलै उमेरमा आमा बन्नुपर्ने र अनेक रोगको सिकार भई असमयमै बुढ्यौली र मृत्युवरण गर्नुपर्ने बाध्यता त्यहाँको वास्तविकता हो । कुनै पनि कानुन बनाउनु एउटा कुरा हो । तर त्यसको पालना कति हदसम्म भएको छ, त्यो अर्कै कुरा हो । कागजका ठेलीमा कानुनको अनुहार सुन्दर देखिएर मात्र हुँदैन, त्यसले व्यवहारमा कत्तिको पूर्णता पाएको छ, त्यो नै महत्त्वपूर्ण हुन जान्छ । तर हाम्रो समाजको ठूलो हिस्साले कानुनका ठेली पढ्दैन । नत हाम्रो शिक्षा प्रणाली नै देशका दूरदराजमा चेतनाको बीउ नै छर्नसकेको छ । नत्र बालविवाह कानुनी अपराधमात्र नभएर यसले छोरीहरूको जिन्दगीलाई नर्क गराउँछ भन्ने ज्ञान दिने शिक्षा जाजरकोट, कालिकोटमा पुगेको छ कि छैन ? माध्यमिक शिक्षाको पाठ्यक्रममा किशोरकिशोरीका लागि प्रजजन शिक्षा राखिएको छ कि छैन ? छ भने किन कर्णाली लगायत मध्य र सुदूर पश्चिममा बाल विवाहको बिगबिगी छ ? किन हरेक वर्ष परीक्षा हलमा जन्मिन्छन्, शिशुहरू ? साक्षरतासँगै यसले दिने प्रतिफलबारे सोच्नु जरुरी छैन र ? हामी प्राय: सोच्ने गर्छौं, प्रजनन शिक्षा महिला तथा किशोरीलाई दिनुपर्छ । विभिन्न खाले संघसंस्थाका कर्मकाण्डीय कार्यक्रममा पनि महिलालाई जम्मा गरेर यसबारे भाषण दिइन्छ । तर विवाह, प्रजनन स्वास्थ्य र सन्तान जन्माउने कुरा महिलाका मात्र अधिकार र सरोकारका कुरा होइनन्, पुरुष पनि उत्तिकै जिम्मेवार हुनेहुँदा दुबैलाई सँगसँगै राखेर चेतनामूलक जानकारी र शिक्षा दिन सक्यो भने यस्ता समस्या प्रभावकारी रूपले घट्दै जान सक्छन् । नत्र निर्मला र सविना जस्ताले एक्लै यी समस्याको भारी बोकेर बाँच्नुपर्ने हुन्छ । बाल विवाह र किशोरी आमाका कुरा गरिरहँदा बेलाबेलामा पढ्न र सुन्न पाइन्छसहरका प्रसूति केन्द्र र क्लिनिकहरूमा गर्भपतन गर्न आउनेहरूमा स्कुले किशोरीको संख्या अत्यधिक रहेका खबर । अनि ती दुर्गमका किशोरी र सहरका किशोरीमा फरक के त ? फरक यत्ति हुनसक्छ, उनीहरू अज्ञानताका कारण कलिलो उमेरमै बच्चा जन्माएर आमा बन्छन् र सन्तानको बोझसँगै शरीरलाई जीर्ण बनाउँछन् । तर यिनीहरू आधुनिकताको नाममा कलिलो उमेरमै गर्भपतन गराएर आफ्नो जिन्दगीमाथि खेलवाड गर्छन् ।बाल विवाह एकातिर धर्म र परम्परासँग जोडिएकोले निमिट्यान्न हुनसकेको छैन भने अर्कोतिर अशिक्षा र अवचेतनाले यसलाई मलजल गरेको छ । यतिमात्र नभएर पछिल्लो समय हातहातमा आएको मोबाइलइन्टरनेटका कारण यौनजन्य विकृतितर्फ बालबालिका र किशोरकिशोरी आकर्षित हुँदा यसले पनि बाल विवाहलाई केही हदसम्म प्रोत्साहित गरेको देखिन्छ । साथै कलिलो उमेरमा गर्भधारण गर्ने र गर्भपतन गर्नेजस्तो गम्भीर रोगले सहरदेखि गाउँसम्म नै संक्रमित पारेको छ । छोराहरूलाई न बिहेले रोक्छ, न जन्मेका सन्तानले । न पढ्न बाधा पर्छ, न रोजगारमा लाग्न । बाल विवाहले छोरीहरूको जीवन, स्वास्थ्य, कार्यक्षमतादेखि जन्मेको शिशु समेतलाई असर पार्न सक्छ भन्ने ज्ञान र चेतनाले भरिएको पाठ्यक्रम देशका कुनाकुनासम्म लागु हुनसके परिवार र समाजको महत्त्वपूर्ण भूमिका बोकेका छोरीहरूले पढ्न पाउने अधिकारलाई सुरक्षित राख्दै पढ्ने रहरलाई निर्वाध रूपमा पुरा गर्नेछन् र उनीहरूले दूधेशिशु बोकेर परीक्षा केन्द्रमा जानुपर्ने बाध्यतामा कमी आउन सक्नेछ ।"
मधेसमा आगो लगाएर देश बन्छ ?,"मधेसी कसैका गोटी होइनन्, उनीहरूको आफ्नै विवेक छ । मधेसी विवेकमाथि कसैले खेलवाड गर्नु हुँदैन ।ग तसाता नेपाली राजनीतिमा तीन ठूला घटना भए । एमालेको मेचीमहाकाली अभियानको क्रममा सप्तरीमा प्रहरीको गोली लागी पाँच जनाको मृत्यु भयो । कञ्चनपुरको पुनर्वास क्षेत्रमा भारतीय सशस्त्र सीमाबलको गोली लागी एक नेपालीले ज्यान गुमाए । यता राजधानीमा राप्रपा अध्यक्ष कमल थापा सरकारमा सामेल भए । पछिल्लो समय भएका यी राजनीतिक घटनाले वैशाख अन्तिम साता घोषणा भएको स्थानीय निकायको निर्वाचनबारे सूचकको रूपमा काम गर्नेछ ।सप्तरीको सभामा प्रधानमन्त्रीले कुनै पनि हालतमा गोली नचलाउन सुरक्षा निकायलाई निर्देशन दिएका थिए । त्यहाँ सभा चलुन्जेल संयम रहेको प्रहरी सभा सकिएपछि किन आक्रामक भयो, जसले प्रदर्शनमा सहभागी नभएका व्यक्तिसमेत गोलीबाट मारिए । यो घटनाले स्थानीय निकायको निर्वाचनको तयारीलाई केही हदसम्म बिथोल्यो । सप्तरी घटनापछि मधेसी दल थप आक्रोशित बने । उनीहरूले सरकारलाई दिएको समर्थन पनि फिर्ता लिए । सरकारले सप्तरी घटनामा मारिएका परिवारलाई दस लाख रुपैयाँ दिने र घटनाको सत्यतथ्य छानबिन गर्ने काम सुरु गरिसकेको छ । यसले सप्तरीको आक्रोश केही मत्थर गरे पनि मधेसभित्र विद्रोहका झिलिङ्गा भने रहिरहेका छन् । मधेसलाई खरबारीको आगोको झिल्को बनाउने काम अहिले पनि राजनीतिक दलहरूबाट भइरहेको छ । मधेसमा आगो लगाएर देश बन्दैन, न संघीयता नै बलियो हुन्छ । मधेसको आक्रोशको आगो निभाउने उपाय नै वार्ता र सहमति हो ।नेपाली राजनीतिमा केही समययता मधेस केन्द्रबिन्दुमा छ । आगामी निर्वाचन हुने वा नहुनेबारे पनि मधेसको राजनीतिलाई हेरेर विश्लेषण गर्ने गरिएको छ । नेपाली राजनीतिको भविष्य निर्धारण गर्ने साँचोको रूपमा मधेस रहे पनि मधेसी दल असन्तुष्ट हुँदा राजनीतिले सही निकास पाउनसकेको छैन । यो साँचो सही ढंगले चले मुलुकको राजनीति सही मार्गमा अघि बढ्नेछ, गलत परे राजनीति झन् अस्थिर हुनेछ । विगतमा बेलाबेला मधेसलाई बिभिन्न पक्षबाट आफ्नो अनुकूल प्रयोग गरिँदै आएका छन् । त्यसले मधेसलाई बेलाबेला अस्थिर बनाएका उदाहरण छन् । यतिबेला पनि कुनै न कुनै रूपमा मधेसलाई अस्थिर बनाउने शक्ति सक्रिय भएको हुनुपर्छ । मधेसको राजनीति सही ढंगले सदुपयोग भए संघीयता कार्यान्वयन गर्ने औजार बन्नेछ, त्यसो नभए घातक हतियारसमेत हुन सक्नेछ ।पछिल्लो हिंसा हुनुमा एमाले र मधेसी दलको हठले केही काम गरेको छ । हरेक आन्दोलनमा निरीह मधेसीको बलिदान हुन्छ, तर त्यसले मधेसीको हितभन्दा पार्टी वा नेताविशेषले स्वार्थ पुरा गरेका तितो यथार्थ हामीसँग छ । यसले मधेसी जनतालाई आक्रोशितमात्र बनाएको छैन, चिन्तित पनि बनाएको छ । मधेसमा बग्ने पानी नेपालकै हो, मधेसमा चल्ने हाजा हाम्रै हो । मधेसी कसैका गोटी होइनन्, उनीहरूको आफ्नै विवेक छ । मधेसी विवेकमाथि कसैले खेलवाड गर्नु हुँदैन ।खतराचाहिँं मधेसी र गैरमधेसी रङ लगाएर विभाजन ल्याउने षड्यन्त्रका कारण छ । यो प्रवृत्तिले राजनीतिक स्थिरता हुन नदिने प्रयास गरिरहेको छ । मधेसलाई राजनीतिक स्वार्थको रूपमा प्रयोग गर्ने र मधेसको अधिकारप्रति असहमति जनाउने कार्यले अन्तत: मुलुकलाई नोक्सान भएको छ । मधेस मुलुकको अभिन्न अंग हो, त्यसलाई त्यत्तिकै माया र स्याहार गर्नु आवश्यक छ । त्यो कांग्रेस, एमाले, माओवादी, मधेसी सबैले आत्मसातगर्न आवश्यक छ ।आम जनताको चाहना स्थानीय निर्वाचन हो, सप्तरी घटनाका कारण यो निर्वाचन नबिथोलियोस् भन्ने चिन्ता सर्वत्र छ । करिब दुई दशकपछि हुनगइरहेको स्थानीय निर्वाचन सिंगो मुलुकले चाहेको छ । मधेसले पनि स्थानीय निर्वाचन नचाहेको होइन, मधेसका केही चासो र सरोकारका विषय छन् । ती विषय संविधान संशोधनमार्फत सम्बोधन होउन् भन्ने चाहना मधेसी दलको हो । प्रधानमन्त्री पुष्पकमल दाहाल प्रचण्ड मधेसी दलका मागप्रति सकारात्मक हँुदाहुँुदै पनि पुरा गर्नसकेका छैनन् । मधेसी दलसँग एजेन्डामा निकट भए पनि उनी त्यसलाई संविधान संशोधनमार्फत पुरा गर्ने अवस्थामा अझै सक्षम भइसकेका देखिँदैनन् ।यही बेला राप्रपा अध्यक्ष थापा उपप्रधानमन्त्री तथा स्थानीय मन्त्रीको हैसियतले सरकारमा सामेल हुनु सामान्य विषय होइन । प्रधानमन्त्री प्रचण्डको डुंगामा थापा सवार भएपछि उनको सरकार केही समय सुरक्षित हुनसक्ला । तर संविधान संशोधन नहुँदासम्म त्यसको खास अर्थ हुँदैन । कांग्रेस, माओवादी र राप्रपाको गठबन्धनले संविधान संशोधन भई कार्यान्वयन भए सुखद क्षण हुनेछ । त्यसो नभए प्रचण्ड सरकारको केही समय आयु बढ्ने त छ, तर मुलुकका लागि खासै हितकारी काम हुने देखिँदैन । थापा यस्ता राजनीतिक खेलाडी हुन्, जसले गणतन्त्र, संघीयता, धर्मनिरपेक्षतालाई सरकारमै रहेर तिलाञ्जली दिन पछि पर्दैनन् । राप्रपा अर्थात् थापाको राजतन्त्र र हिन्दु धर्मप्रति कार्यदिशा स्पष्ट छ, जुन माओवादीको कार्यदिशाको ठिक विपरीत छ । माओवादी र राप्रपा दुई विपरीत धु्रवका राजनीतिक पार्टी हु्न्, दुई विपरीत ध्रुवबीच हुने एकताले सुखद परिणाम दिएमा अर्को सुखद संयोग हुनेछ ।प्रधानमन्त्री प्रचण्डले राप्रपाका बलमा संविधान संशोधन गर्नसके संविधान कार्यान्वयनका लागि महत्त्वपूर्ण उपलब्धि हुनेछ । संविधान संशोधनमार्फत मधेसी दललाई निर्वाचनमा आउन वातावरण बनाउनसके प्रधानमन्त्री प्रचण्ड यो कार्यकालमा सफल हुनेछ । तर धेरैको मनमा यसबारे आशंका कायमै छ । सरकार जति लम्बिए पनि निर्वाचन गराउन नसके प्रचण्डलाई राजनीतिक रूपमा खासै फाइदा हुने छैन । त्यसबेला निर्वाचन नहुने अवस्थामा सरकारमा बसिरहने नैतिक आधार हुने छैन ।"
खुसीको खोजीमा शिखर सम्मेलन,"यही फेब्रुअरी १२१४ सम्म संयुक्त अरब इमिरेट्सको दुबईमा छैठौं विश्व सरकार सम्मेलन सम्पन्न भएको छ । विश्वभरका १३३ देशका झन्डै चार हजार प्रतिनिधिको त्यस कुम्भमेलाको मुख्य नारा थियो, भविष्यको सरकारको रूप कोर्ने (सेपिङ फ्युचर गभर्नमेन्ट) र प्रमुख कार्यसूचीमा थियो, खुसीको सम्बन्धमा विश्व संवाद (ग्लोबल डायलग अन ह्यापिनेस)। विश्वका ६ खरब मानिसमा खुसीको सञ्चार कसरी गर्ने भन्नेमा केन्द्रित यो शिखर सम्मेलन अन्य सम्मेलनभन्दा विषयसूची र उद्देश्य दुवैमा निकै फरक देखिन्थ्यो । द्वन्द्व, युद्ध, विभेद र घृणाबाट आक्रान्त मानवजाति हराएको शान्तिको खोजीमा व्यग्र रहेका बेला यस्तो बहस मात्रले पनि विश्व जनमत आकर्षित हुनु स्वाभाविक नै थियो । भौतिक प्रगतिमा केन्द्रित प्रवर्तनमा आफ्ना पुरुषार्थ प्रदर्शन गरेर अरूलाई शिक्षा दिन खोज्नेहरूलाई मानव मात्रको खुसीको कारण अर्कै भएको सन्देश दिन सम्मेलन एक हदसम्म सफल नै भएको छ । किन रोटी मात्रले सुख दिंँदैन ? किन खर्बपतिहरू मिठो मुस्कानमा देखिँंदैनन् ? राज्यको आविष्कार नै मानवजातिको खुसीका लागि भएको राजनीतिक चिन्तकहरूका भनाइ रहेको छ । ग्रीक दार्शनिक अरिस्टोटलले राज्य अति आधारभूत आवश्यकताका लागि उत्पत्ति भएको र सुखद जीवनका लागि नै निरन्तर अस्तित्वमा रहेको भनेका छन् । उपयोगितावादी सिद्धान्तका प्रवर्तक जेरमी बेन्थम राज्यको अन्तिम साध्य नै सामान्य खुसी (जनरल ह्यापिनेस) रहेको मान्छन् । उनको अधिकतम व्यक्तिहरूको महत्तम हित (ग्रेटेस्ट ह्यापिनेस अफ ग्रेटेस्ट नम्बर) निकै चर्चित रहेको छ । तर प्रविधिले विश्वमा आएको चमत्कार र यसको सहउत्पादनको रूपमा भएको भौतिक विकासले मानवीय मूल्यलाई बिर्सिंन पुग्दा मानिसको सुख र खुसी बढाउन त सकेन नै, बरु अशान्ति, कोलाहल, युद्ध, गडबडी बढायो । आधुनिकताको नाममा सिर्जित यो वातावरणसंँगै हराएको शान्तिको खोजीमा अहिले राम्रै बहस सुरु भएको छ । कुल गार्हस्थ उत्पादन (जीडीपी) मा होइन कि कुल राष्ट्रिय खुसीपन (ग्रस नेसनल ह्यापिनेस) मा विकासलाई मापन गर्नुपर्छ भन्नेमा विश्व जनमत बन्दैछ । यो अवधारणा सानो पहाडी राष्ट्र भुटानले बहसमा ल्याएपछि भुटानकै दासो कर्मा उराले यसका मापनका सूचकको विकास गरेका थिए । अन्तत: संयुक्त राष्ट्र संघको साधारण सभाले सन् २०१२ मा सदस्य राष्ट्रहरूलाई विकास अभियानमा जनताको खुसी बढाउने उपाय समावेश गर्न एक प्रस्ताव पारित भएपछि त्यसै वर्ष पहिलो ह्यापिनेस रिपोर्ट प्रकाशित गरिएको थियो । २०१६ को वल्र्ड ह्यापिनेस रिपोर्ट तेस्रो प्रतिवेदन हो ।मानिसको सुख र खुसी हाम्रा विकासको लक्ष्य हुनुपर्नेमा विश्व जनमत सहमत भए पनि यसलाई मापन गर्ने तत्त्वमा भने अझै बहस जारी छ । भुटानले आफ्नो संविधानमा नै यसका चार स्तम्भको रूपमा समन्यायिक र दिगो विकास, संस्कृतिको संरक्षण, वातावरण संरक्षण र सुशासनलाई समावेश गरेको छ । बेलायतले १० क्षेत्र र ४१ मापनका आधार विकास गरेको छ । प्राकृतिक वातावरण, व्यक्तिगत हित, सम्बन्ध, स्वास्थ्य स्थिति, बसोबास, अर्थतन्त्र, शिक्षा र सुशासनजस्ता क्षेत्र समेट्नेगरी मापनका सूचक विकास गरेको छ । विश्व प्रतिवेदनले भने ६ वटा मापनका सूचक (कुल गार्हस्थ उत्पादनमा आधारित प्रतिव्यक्ति आय, सामाजिक सहयोग, स्वस्थ औसत आयु, सामाजिक स्वतन्त्रता, उदारता र भ्रष्टाचारबाट मुक्ति । यी आधारमा मानिसको खुसीलाई मापन गर्न २०१५ मा १०९ वटा प्रश्नावलीमा सर्वेक्षण गरिएको थियो ।फेब्रुअरी ११ मा आयोजित प्राविधिक सत्रमा ग्रस नेसनल ह्यापिनेस बढाउन ध्यान दिनुपर्ने तत्त्वहरूमा विचारोत्तेजक बहस भएको थियो । भुटानी प्रधानमन्त्रीदेखि इक्वेडर, नेदरल्यान्ड लगायतका देशका मन्त्रीहरू र संयुक्त राष्ट्र संघका विभिन्न एजेन्सीका प्रतिनिधिहरू तथा विश्वका ख्यातिप्राप्त विश्वविद्यालयका प्राध्यापकहरूले मानिसको खुसी मापनका आधारहरू के हुनसक्छन् भन्नेमा बोलेका थिए । संयुक्त अरब इमिरेट्स यस्तो देश देखियो, जसले मिनिस्टर फर ह्यापिनेस, मिनिस्टर फर फ्युचर र मिनस्टर फर टोलरेन्सको व्यवस्था गरेको छ । देशको जीडीपी र अन्य भौतिक प्रगति खुसीका लागि एक आधारमात्र भएकोले मानव मात्रको खुसीमा वृद्धि गर्न तीव्र गतिमा भइरहेको भौतिक प्रगतिसँंग मानिसको सुख र खुसीमा सन्तुलन ल्याउन आवश्यक भएको वक्ताहरूको तर्क थियो । भुटानका प्रधानमन्त्रीले सामाजिक र सांस्कृतिक सन्तुलनमा जोड दिनुपर्ने, जीडीपीभन्दा जीएनएच (ग्रस नेसनल ह्यापिनेस) बढी महत्त्वपूर्ण हुने भनेका थिए ।केही वक्ताको भनाइमा खुसीको मापनलाई जटिल बनाउन आवश्यक छैन, तिमीले गए राति राम्रो निद्रामा निदाउन सक्यौ ? हिजो कतिपटक हांँस्न सक्यौ ? जस्ता अति सरल प्रश्नावलीमा यसलाई नाप्न सकिन्छ भन्ने थियो ।भुटानले आफ्नो देशमा जीएनएच कमिसन गठन गरिएकोले यसले नै सबै सार्वजनिक नीतिलाई जनताको खुसी मध्यनजर राखेर अन्तिम रूप दिने गरेको उदाहरण प्रस्तुत गर्यो । संयुक्त अरब इमिरेट्सले आफ्ना स्कुलहरूमा ह्यापिनेस एजुकेसन सुरु गरिएको सकारात्मक सोचाइको सय दिनको पढाइ भइरहेको जानकारी गरायो । इक्वेडरले मूल्य र सद्गुण (भ्यालु एन्ड भच्र्यु) सम्बन्धी पाठ्यसामग्री विद्यालयमा रहेको जानकारी दिएको थियो । केही कुरा जस्तो कि सुरक्षा, वातावरण, फुर्सद र सम्बन्धको बजार मूल्य नहुने भएकोले सरकारले नै यसमा ध्यान दिएर मानिसको खुसी बढाउनुपर्छ भन्नेमा बहस केन्द्रित भएको थियो । सरकारको काम नै जनताको खुसीको प्राप्ति हो । सरकारले विभिन्न सेवाको विकास र वितरण गरेर, अवसर बढाइदिएर, असल शिक्षा दिएर, उत्कृष्ट स्वास्थ्यसेवा दिएर, भविष्यको अवसर सिर्जना गरिदिएर, न्याय दिएर र भौतिक सुविधा बढाइदिएर मानिसको खुसीमा वृद्धि ल्याउन सकिन्छ भन्ने निचोड सरकारी प्रतिनिधिहरूको देखियो । मानिसको हित र खुसीका लागि आफ्नो देशले गरेको उपलब्धि जानकारी दिन संयुक्त अरब इमिरेट्सले यही जुलाईबाट सञ्चालनमा ल्याउन लागेको स्वचालित उड्ने ट्याक्सी इहाङ ड्रोनको प्रदर्शन गरेको थियो । यस योजना अन्तर्गत चीनको इहाङ कम्पनीले आठवटा ड्रोन दुबईलाई दिइसकेको र ड्रोन ३० मिनेटसम्म २२० पाउन्डसम्मको तौलका यात्रुले एउटा बटन दबाएर कमाण्ड दिनासाथ गन्तव्यसम्म पुग्नसक्ने जानकारी दिइयो । त्यस्तै उसले महत्त्वाकांक्षी मार्स २११७ प्रोजेक्टको समेत घोषणा गरेको छ । मंगलमा मानव बस्ती बसाल्ने र यात्रु ओसार्ने सयवर्षे लक्ष्य निर्धारण गरेको छ । सम्मेलनमा उपस्थित प्रतिनिधिहरूलाई मंगल यात्राको भच्र्युअल रियालिटी देखाउन संयुक्त अरब इमिरेट्सका कर्मचारीहरू खटिरहेका देखिन्थे ।अन्य विश्व प्रतिवेदनमा जस्तै वल्र्ड ह्यापिनेस रिपोर्टमा पनि नेपालको स्थिति निराशाजनक देखिएको छ । १५७ देशको सर्वेक्षण गरिएकोमा नेपालको स्थान १०७ औंमा रहेको छ । डेनमार्क ७५२६ प्राप्ताङ्कसहित प्रथम स्थानमा र बुरुन्डी २९०५ प्राप्ताङ्कमा अन्तिम क्रममा रहेको छ । नेपालको प्राप्ताङ्क ४७९३ छ । सार्क देशहरूसंँग तुलना गर्दा नेपाल बंगलादेश, श्रीलंका, भारत, अफगानिस्तानभन्दा माथि भुटान र पाकिस्तानभन्दा तल देखिन्छ । तर वातावरणीय पक्षलाई बढी भार दिने ह्यापी प्लानेट इन्डेक्समा भने नेपालको स्थान १४० देशको सर्वेक्षण गरिएकोमा ४२ औं स्थानमा छ । यो स्थितिले भविष्यको लागि राम्रो संकेत गरे पनि भौतिक प्रगति न्युन रहेको संकेत पनि गरेको छ, जसको कारणले नै कार्बन उत्सर्जन कम भएको मान्न सकिन्छ । एउटा ध्यान दिनुपर्ने कुरा के छ भने नेपालले जीएनएच अर्थात कुल गार्हस्थ खुसीपनको लागि विशेष केही कार्यक्रम ल्याएको छैन र यसका लागि छुट्टै संरचनात्मक व्यवस्था गरेको पनि छैन । त्यसैले पछि पनि नेपालको स्थिति दयनीय रहन सक्छ । यसर्थ अन्य देशको उदाहरणबाट सिकेर नेपाली नागरिकको खुसीमा उल्लेख्य वृद्धि गर्न विशेष कार्यक्रम ल्याइनुपर्छ ।शान्ति मानव मात्रको खुसीको पहिलो आवश्यकता हो । यसका लागि सुरक्षाको अनुभूति र निर्भयको वातावरण राज्यले सिर्जना गर्न सक्नुपर्छ । सुरक्षा भौतिक सुरक्षामा सीमित हँुंदैन । यसले आर्थिक, वातावरणीय, राजनीतिक र सामाजिक सुरक्षासमेत समेट्छ । यी विविध सुरक्षालाई सुदृढ पार्दै नागरिकमा वास्तविक र धारणात्मक भय हटाउन राज्यले सक्यो भने नेपालीको खुसी र भलाइमा वृद्धि गर्न सकिन्छ । सांस्कृतिक स्वतन्त्रता खुसी बढाउने मनोवैज्ञानिक र संवेगात्मक तत्त्व मानिन्छ । नेपाली समाजमा विद्यमान विविध सांस्कृतिक र यस भित्रका पनि उपसांस्कृतिक समूहका मूल्यमान्यताको संरक्षण गर्न आवश्यक छ । किनकि यसले उनीहरूको खुसीमा अभिवृद्धि गरिदिन्छ । नेपालको संविधानले सांस्कृतिक बहुलवादको नीति अवलम्बन गरेकोले नीतिगत आधार सकारात्मक छ । सबभन्दा ठूलो कुरा राज्यले नागरिकको खुसी बढाउन विशेष प्रयत्न गर्नुपर्छ र यसका लागि विशेष संरचना, नीति र कार्यक्रम अपेक्षित छन् । भविष्यका हाम्रा प्रयास यस दिशामा परिलक्षित हुनुपर्छ । नेपालले ढिलो नगरी नेसनल ह्यापिनेसका लागि काम गर्ने संस्थागत संरचना तयार पार्नुपर्छ ।"
काठ तस्करीमा प्रहरी संलग्न,"धरान (कास) उपमहानगरपालिका२० विष्णुपादुकास्थित भवानी थान सामुदायिक वनबाट प्रहरीकै संलग्नतामा काठ तस्करी भएको छ । आइतबार राति बलेरो जिपमा काठ लोड गरिरहेका बेला वन उपभोक्ता समितिका पदाधिकारीहरूले नियन्त्रणमा लिँदा प्रहरी नै संलग्न भएको खुलेको हो ।उपभोक्ता समिति कोषाध्यक्ष राजबहादुर राईका अनुसार विष्णुपादुका अस्थायी प्रहरी पोस्टका इन्चार्ज खेमबहादुर कँुवर, जवान गंगा लिम्बूसहित काठ तस्करी गर्ने धरान १८ का विवेक लिम्बू र गाडी चालक नगेन्द्र किर्कीलाई पक्राउ गरी सेक्टर वन कार्यालयलाई बुझाइएको छ । कार्यालय प्रमुख ज्ञानकुमार लामाले तस्करीमा संलग्नलाई पक्राउ गरी कानुनी कारबाही थालिएको बताए ।"
५ निरीक्षक निष्कासित,"सिरहा (कास) केन्द्राध्यक्ष र निरीक्षककै मिलोमतोमा माध्यमिक शिक्षा परीक्षा (एसईई) अमर्यादित बनेकोछ । परीक्षा निर्देशिका २०७३ अन्तर्गत परीक्षा अनुशासन पालनका लागि केन्द्राध्यक्षका लागि जारी गरिएको १९ बुँदे निर्देशनविपरीत अमर्यादित क्रियाकलाप गरेको भन्दै परीक्षा अनुगमन समितिले तीन केन्द्राध्यक्षलाई सचेत र ५ निरीक्षकलाई परीक्षा केन्द्रबाटै निष्कासन गरेको छ ।शिक्षा कार्यालयका अनुसार परीक्षार्थीलाई गेसपेपर र परीक्षा केन्द्र बाहिरबाट तयार पारिएको फ्ल्याप उत्तरपुस्तिकामा सार्ने वातावरण सिर्जना गरेर परीक्षा अमर्यादित बनाएको भन्दै तीन केन्द्राध्यक्षलाई सचेत र ५ निरीक्षकलाई निष्कासन गरिएको हो ।जिल्ला शिक्षा अधिकारी अरविन्दलाल कर्णका अनुसार चन्द्रउदयपुर मावि परीक्षा केन्द्रका केन्द्राध्यक्ष परमेश्वर यादव, चन्द्रलालपुर केन्द्रका राजलाल यादव र सोनमती गाढा मावि परीक्षा केन्द्रका केन्द्राध्यक्ष अरविन्दकुमार दासलाई सचेत गराइएको छ ।परीक्षा अमर्यादित बनाउनमा संलग्न सोनमती गाढा परीक्षा केन्द्रका निरीक्षक देवप्रसाद यादव, शिवप्रसाद साह, रामएकवाल यादव, विनीता र गौरीपुर परीक्षा केन्द्रका तनवीर अन्सारीलाई निष्कासन गरेको छ ।"
मुखैले लेखेर एसईई,"पिठुवा (चितवन) रत्ननगर १६ स्थित खैरेटीका भरत गुरुङका हातखुट्टा चल्दैनन् । उनी हातले जसोतसो डटपेनसम्म समात्न सक्छन् । लुगा लगाउन र शौचालय जान पनि अरूकै सहारा लिनुपर्छ । अपांगता भए पनि उनले हिम्मत हारेका छैनन् आफ्नै साहसले पढ्न सुरु गरे । उनी अहिले एसईई परीक्षा दिँदै छन् ।उनी परीक्षामा मुखले कलम च्यापेर लेख्ने गर्छन् । उनको केन्द्र रत्ननगर १४ स्थित पिठुवाको जनजागृति मावि हो । आमा चन्द्रमाया उनलाई परीक्षा केन्द्रसम्म पुर्याउँछिन् । घरभन्दा करिब ४ किलोमिटर टाढा केन्द्र भएकाले पुर्याउन र लिन चन्द्रमाया आफैं पुग्छिन् । उनलाई विद्यालयको कार्यालय कक्षमै परीक्षा दिने व्यवस्था मिलाइएको छ । उनको साहस ठूलो छ, केन्द्रका केन्द्राध्यक्ष विनोदप्रसाद अधिकारीले भने, मुखले लेखेरै परीक्षा दिइरहेका छन् ।"
देउवाले भनेएमालेकै बखेडाले निर्वाचन असहज,"काठमाडौं (कास) कांग्रेस सभापति शेरबहादुर देउवाले संविधान संशोधन विधेयकमा एमालेले गरेको बखेडाकै कारण स्थानीय तहको निर्वाचन गराउन असहज स्थिति उत्पन्न भएको बताएका छन् । मधेसलाई नेपाली जनता नै नठान्ने एमालेको प्रवृत्तिकै कारण निर्वाचन असहज भएको देउवाको भनाइ छ । गिरिजाप्रसाद कोइरालाको ७ औं स्मृति दिवसका अवसरमा जेपी फाउन्डेसनद्वारा सोमबार राजधानीमा आयोजित कार्यक्रममा बोल्दै देउवाले भने, मधेसलाई अविश्वासमा राखेर न त राष्ट्रिय एकता हुन सक्छ न राष्ट्रियता नै बलियो हुन्छ । देउवाले आगामी माघ ७ सम्म भनिए पनि मौसमका कारण मंसिरभित्रै तीन तहको निर्वाचन सम्पन्न गर्नुपर्ने अवस्था रहेको बताउँदै त्यसका लागि सहज बाटो तय गर्न संविधान संशोधन आवश्यक रहेको उल्लेख गरे । निर्वाचनलाई सहज बनाउनुभन्दा एमालेले बखेडा झिकेर अप्ठ्यारो पारेको छ, देउवाले भने, देशको सीमा सुरक्षा गरेर बसेका मधेसी जनतालाई अविश्वास गरेर राष्ट्रियता बलियो हुन सक्दैन । कार्यक्रममा कांग्रेसका पूर्वमहामन्त्री कृष्णप्रसाद सिटौलाले संविधान संशोधन प्रस्ताव दुई तिहाइबाट पारित हुने अवस्था नभएको बताउँदै सीमांकनबाहेकका विषयमा सहमति जुटाउन सकिने बताए । माओवादी केन्द्रका नेता अमिक शेरचनले स्वर्गीय गिरिजाप्रसाद कोइराला निडरमात्रै नभएर सच्चा देशभक्त रहेको बताउँदै अहिलेको राजनीतिलाई सही मार्गमा डोहोर्याउन कांग्रेस नेतृत्वले गिरिजाप्रसादकै बाटो पछ्याउन आवश्यक भएको बताए । नेकपा (माले)का अध्यक्ष सीपी मैनालीले निर्वाचनको पक्षमा माहोल खडा भइरहेका बेला मधेसी मोर्चाले बिथोल्न खोज्नुले उनीहरूको (मोर्चा) लोकतन्त्रप्रतिको प्रतिबद्धतामा शंका उब्जिएको बताए । नेपाल सद्भावना पार्टीका अध्यक्ष अनिलकुमार झाले प्रमुख प्रतिपक्षी एमाले जिम्मेवार ढंगले अघि बढ्नुको साटो समाजलाई धु्रवीकरण गर्ने दिशामा अघि बढदा समस्या उत्पन्न भएको बताए । कांग्रेस केन्द्रीय सदस्य विश्वप्रकाश शर्माले एमाले र मधेसी मोर्चा दुवै अतिवादी धारमा अघि बढेको आरोप लगाउँदै कांग्रेसले दुवै शक्तिलाई समन्वय गरेर अघि बढ्ने बताए । कार्यक्रममा केन्द्रीय सदस्य अर्जुनरसिंह केसी, सांसद जगदीशनरसिंह केसी, नेविसंघ अध्यक्ष नैनसिंह महरलगायतले पार्टी नेतृत्व निर्णायक र जिम्मेवार बन्न आवश्यक रहेको धारणा राखेका थिए ।"
छोटकरी,तीर्थालुको मृत्युकास्की (कास) मुस्ताङको मुक्तिनाथ दर्शन गर्न आएका एक भारतीय तीर्थालुको मृत्यु भएको छ । उनको शुक्रबार साँझ मृत्यु भएको छ । मन्दिर दर्शन गरी फर्कंदै गरेका आन्ध्रप्रदेशका ६५ वर्षीय फेङका तास बरार बाटैमा बेहोस भएका थिए ।छाराहाङको निधनधनकुटा (कास) किरात आठपहरिया समाजका केन्द्रीय अध्यक्ष कमल छाराहाङको निधन भएको छ । गत शनिबार विराटनगरमा उपचारका क्रममा उनको निधन भएका हो । छाराहाङको श्रद्धाञ्जलीमा सहभागीले असल नेता गुमाएको बताए ।वार्डेन सम्मेलनसंखुवासभा (कास) संरक्षित क्षेत्रको संरक्षण र मानव वन्यजन्तु द्वन्द्व व्यवस्थापन न्यूनीकरणलगायत १७ बुँदे प्रस्ताव पारित गर्दै ३३ आंै वार्डेन सम्मेलन सकिएको छ । खाँदबारीमा सम्पन्न सम्मेलनले पर्यटन प्रवद्र्धन गरी स्थानीय स्तरमा रोजगारीका अवसर सिर्जना गर्ने प्रस्ताव पनिपारित गरेको छ ।
चुनावी जोडघटाउ सुरु,"धनगढीकञ्चनपुर पश्चिम तराईका कैलाली र कञ्चनपुरमा बढदो गर्मीसँगै चुनावी माहोल तात्न थालेको छ । राजनीतिक दल मात्र होइनन्, सर्वसाधारण पनि चुनावी जोडघटाउमा लागिसकेका छन् । दुई दशकसम्म जनप्रतिनिधिविहीन स्थानीय निकाय कर्मचारी तन्त्रले चलाउँदा भोग्नुपरेको सास्ती र विकास निर्माणमा भएका भागबन्डाले आजित मतदातामा निर्वाचनप्रति दलहरूभन्दा कम उत्साह छैन । गुनासा तथा समस्याको उचित सम्बोधन नभएको पीडा भोगेका सर्वसाधारण निर्वाचनलाई लिएर झन् बढी उत्साहित भएका हुन् ।दलका कार्यालयमा टिकटका लागि दौडधुप सुरु भइसकेको छ । चोकचौराह र चिया पसलमा दलका नेताकार्यकर्ताबीच कसले टिकट पाउँछ ? कसले निर्वाचन जित्छ ? भन्नेमा बहस हुन थालेका छन् । हामी निर्वाचनमा होमिइसकेका छौं, कैलाली कांग्रेसका गोदावरी नगर सभापति हेमप्रकाश उप्रेतीले भने, जिल्लाका सबै गाउँपालिका, नगरपालिका र उपमहानगरपालिकामा उम्मेदवारी दिने रणनीति बनाएर प्रचारप्रसार अघि बढाएका छौं ।७ नम्बर प्रदेशको मुख्य व्यापारिक केन्द्र धनगढीमा दलहरूले स्थानीय निर्वाचनको व्यापक तयारी सुरु गरिसकेका छन् । नयाँ संरचनाअनुसार निर्माण भएका गाउँपालिका, नगरपालिका, उपमहानगरपालिकालगायतमा दलले कार्यक्रम बढाएका छन् । कांग्रेस, एमाले, माओवादी केन्द्र, राप्रपा, जनमोर्चालगायत दलले चुनावी अभियान सुरु गरिसकेका छन् । टोलटोल र वडाहरूमा पुगेर चुनावी अभियानमा जुटेका छौं, एमाले कैलालीका सचिव रणबहादुर चन्दले भने, सबै दलहरू आफ्नो अभियानमा जुटेका छन् ।नयाँ संरचनाअनुसार कैलालीका ६ गाउँपालिका, ६ नगरपालिका र १ उपमहानगरपालिका (धनगढी) मा कुन दलका कुन नेताले टिकट पाउन सक्छन् भन्नेमै चर्चा केन्द्रीत छ । प्रदेशको एकमात्र उपमहानगरपालिका धनगढीको निर्वाचनलाई सबै राजनीतिक दलले आफ्नो प्रतिष्ठाको विषय बनाएका छन् । धनगढीमा निर्वाचन जित्ने दलले संसदीय निर्वाचनमा पहाडी जिल्ला र अन्यत्र पनि प्रभाव राख्न सक्ने भएकाले यो निर्वाचन सबै दलको प्रतिष्ठाको विषय भएको हो ।०४६ को राजनीतिक परिवर्तनपछि दुईपटक भएको धनगढी नगरपालिकाको निर्वाचनमा कांग्रेसले दुवै पद (मेयर र उपमेयर) मा जित हासिल गरेको थियो । ०५४ मा दोस्रो पटकको स्थानीय निर्वाचनमा एमालेका उम्मेदवार विजयी भएका थिए । धनगढी उपमहानगरपालिकासँगै कैलालीको टीकापुर नगरपालिका, गोदावरी नगरपालिका, गौरीगंगा, लम्की चुहा, घोडाघाडी र भजनी नगरपालिकामा पनि दलहरूले चुनावी तयारी सुरु गरिसकेका छन् । टीकापुर र गोदावरी नगरपालिकालाई दलहरूले त्यतिकै महत्त्व दिएका छन् ।कञ्चनपुरको भीमदत्त नगरमा पनि निर्वाचन माहोल तातेको छ । भीमदत्त नगरमा हुने विजयपराजयले पहाडी जिल्ला डडेलधुरा, बैतडी र दार्चुलाको राजनीतिलाई प्रभावित गर्ने भएकाले पनि दलहरूले यो नगरमा राजनीतिक प्रतिष्ठाको लडाइँ लड्ने तयारी गरेका छन् । चुनावी सरगर्मी बढ्न थालेको छ, नेता कार्यकर्ताहरू गाउँ र वडासँगै पार्टीका कार्यालयमा पनि भरिन थालेका छन्, कांग्रेस कञ्चनपुरकी सदस्य कृष्णा चन्दले भनिन्, उम्मेदवारका आकांक्षी पनि प्रशस्त देखिन थालेका छन् ।भीमदत्त नगरपालिकामा मुख्य दलहरूबाट ठूलो संख्यामा आकांक्षी देखिएका छन् । यी दलहरूबाट एकै नगरपालिकामा मेयर र उपमेयरका आकांक्षीहरू ६७ जनासम्म देखिएका छन् । यसको व्यवस्थापन पनि ठूलो चुनौती बन्न सक्ने देखिन्छ । हामी अहिले वडा, गाउँ र नगरको संगठन विस्तारसँगै प्रचारप्रसारमा जुटेका छौं, माओवादी केन्द्रका नेता गोपाल रसाइलीले भने, आकांक्षी धेरै भए पनि कसैले मुख खोलेका छैनन् ।जिल्लाका महाकाली, बेदकोट, कृष्णपुर, शुक्लाफाँटा, बेलौरी र पुनर्वास नगरपालिका तथा बेल्डाडी र लालझाडी गाउँपालिकामा समेत प्रमुख र उपप्रमुखमा ठूलै संख्यामा उम्मेदवारका आकांक्षी देखिएका छन् । वडाहरूमा समेत उम्मेदवार व्यवस्थापन चुनौती बन्न सक्ने नेताहरूले बताए । कञ्चनपुरमा ७ नगरपालिका र २ गाउँपालिकाका गरी ९२ वडाबाट ४ सय ७८ प्रतिनिधि निर्वाचित हुनेछन् ।कैलालीमा निर्वाचन आयोगलले निर्वाचनको आवश्यक तयारी भइरहेको जनाएको छ । यसपटक नयाँ संरचनाअनुसार १ उपमहानगरपालिका, ६ नगरपालिका र ६ वटा गाउँपालिकाका १ सय २६ वडाबाट ६ सय ५६ जनप्रतिनिधि निर्वाचित हुने छन् । कैलालीमा नयाँ संरचनाअनुसार बनेका १३ वटा स्थानीय तहका १ सय २६ वडाका ४ लाख ४५ हजार ८ सय ९९ मतदाताले २ सय ३२ मतदान स्थलमा मतदान गर्ने छन् ।"
हतियार बुझाउन आग्रह,हेटौंडा (कास) स्थानीय प्रशासनले निर्वाचन सुरक्षालाई लक्षित गरेर अनुमति प्राप्त र अनुमतिबिना राखिएका बन्दुक बुझाउन सर्वसाधारणलाई सूचित गरेको छ । जिल्ला प्रशासनले सञ्चार माध्यममार्फत सूचना गरेर हतियार बुझाउन आह्वान गरेको थियो । १५ दिनभित्र अनुमति प्राप्त या अनुमतिबिना राखिएका हतियार बुझाउन आह्वान गरिएको हो ।
उपचार गर्न नसकेपछि खोरमा,"शिखरपुर (उदयपुर) खर्च अभावमा उपचार गर्न नसकेपछि चौडण्डीगढी नगरपालिका १ शिखरपुरका एक युवकलाई खोरमा थुनिएको छ । मानसिक सन्तुलन गुमाएका ३४ वर्षीय शिवराज विकलाई थुनिएको हो ।शिवराजले ८ वर्षयता मानसिक सन्तुलन गुमाएका हुन् । पटकपटक औषधि उपचार गराउँदा पनि सम्भव नभएपछि उनलाई खोरमा थुनिएको हो । उपचार गर्ने खर्च नभएपछि खोर बनाएर थुनिएको उनका बुवा रामकुमार विकले बताए । एक हप्तादेखि खोरमा राखेका छौं, उनले भने । रामकुमारका दुई छोरामध्ये शिवराज जेठा हुन् । सामान्य लेखपढ गर्ने शिवराजले काठमाडौंमा ज्यालामजदुरी गरी गुजारा गरिरहेको अवस्थामै मानसिक सन्तुलन गुमाएका थिए । उसले मानसिक सन्तुलन गुमाएपछि भतिजा र भतिजीको हत्या प्रयास गर्यो, बुबा रामकुमारले भने, गाउँघरका सर्वसाधारणमाथि आक्रमणसमेत गरेपछि थुनेर राख्न बाध्य भयौं । उपचार गर्दागर्दै घरखेत पनि साहुले लिएकाले थप उपचार गर्न नसकेपछि खोरमा थुनेर राखेको बताए ।छोराको अवस्था सुधार हुन्छ कि भनेर दुईपटक सुधारगृहमा समेत राखियो, शिवराजकी आमा सुमित्राले भनिन्, त्यहाँ पनि ठीक नभएपछि पुन: औषधि उपचार गरियो । शिवराजभन्दा केही समय अघि सिद्धिपुर र बेल्टारको माडिवास भित्तेका झुमन परियारलाई पनि यसैगरी खोरमा थुनेर राखिएको थियो । कान्तिपुरमा समाचार प्रकाशित भएपछि दाताको सहयोगमा उपचार गरिएको थियो ।"
एउटी महिला राष्ट्रपति बन्दैमा स्थिति फेरिन्न,"व्यक्तिगत जिज्ञासा राखौं । तपाईंका ४० भन्दा बढी कृति प्रकाशित छन् । ती २० भन्दा बढी भाषामा अनूदित छन् । के यिनको लेखकस्वले जीवन चल्ने स्थिति छ ?कृतिको रोयल्टी र विभिन्न पत्रपत्रिकामा छापिएका लेखको आम्दानीबाट मेरो जीवन चलिरहेको छ । विशेषत: युरोपेली मुलुकका विभिन्न संस्करणका कृतिबाट राम्रै पैसा आउँछ । दैनिकी चलाउन सजिलो होस् भन्न मैले अखबारमा लेखेकी हँु । यसले मेरो समय खाइरहेको छ, कविताकथा लेख्न पाइरहेकी छैन । तर दैनिक खर्च चलाउन पनि अखबारी लेखन समात्नैपर्छ ।मैले आफ्नो कुनै कृतिको नेपाली अनुवादबाट आजसम्म एक पैसा पाएकी छैन ।बंगलादेशमा जो शासनसत्तामा आए पनि मेरा बारेमा सबैतिर मौनता मात्रै छ । आफ्नो आवाज उठाउने र चाहिने कुरामा क्रिटिकल स्क्रुनिटी गर्ने पक्षमा म मृत्युपर्यन्त लागिरहनेछु । बरु इँटाभट्टामा काम गर्ने महिलाले समानताको कुरा उठाउँछन्, तर पढेलेखेका महिलाले यस्तो गर्दैनन् ।"
बी बोल्ड फर चेन्ज,"काठमाडौं कार्यक्रमको निम्तोपत्रमा वक्ताहरूको नाम उल्लेख थिएन । धेरै सहभागीलाई सोमबार अपराह्न होटल अन्नपूर्णको कुमारी हल पुग्दासम्म पनि चर्चित साहित्यकार तसलिमा नसरिनको उपस्थितिबारे ज्ञान थिएन । यसअघि नेपाल आउन चाहेर पनि समय दिन नसकेकी उनी यसपालि सोमबार भने विभिन्न क्षेत्रमा स्थापित नेपाली महिला, सामाजिक अभियन्ता र राजनीतिकर्मीबीच उभिइन् । उनीसँगै दक्षिण एसियाक अरू तीन सफल महिला व्यक्तित्व पनि थिए ।महिला सशक्तीकरणसम्बन्धी चेतना फैलाउने उद्देश्यले आयोजना गरिएको विमेन स्पिक मा भाग लिन आएकी तसलिमाले मूलत: बी बोल्ड फर चेन्ज शीर्षकमाथि नै आफ्ना विचार पोखिन् । लेखकका रूपमा बेहोरेका सुखदु:ख सुनाइन् । महिला स्वतन्त्रताबारे बोलिन् । महिलाहरूलाई दबाइएको छ, उनले भनिन्, हामी तीनचार जना बोल्न सक्ने वा सफल महिला जम्मा पारेर अरू पिछडिएकालाई भुल्न हुँदैन ।साउथ एसियन डेभलपमेन्ट फोरमले गरेको कार्यक्रममा उनीसँगै चिनियाँ उद्यमी जुन्हुवा वु, भारतीय व्यवसायीरिता सिंह र नेपालबाट गायिका आनी छोइङ डोल्मालाई वक्ता बनाइएको थियो । वुले चीनमा महिलापुरुष दुवैलाई रोजगारको अवसर बराबर भए पनि कतिपय काम पुरुष वा महिलाले मात्रै गर्ने भनेजसरी स्पेसलाइज्ड गरिएको बताइन् । तर, महिला दृढ भएर लागे जे पनि गर्न सक्छन्, उनले भनिन्, पुरुषसरह गर्न सक्छन् ।तसलिमाका अनुसार अब महिलाले पुरुषसरह नभएर पुरुषले पो महिलासरह काम गरेर देखाउनुपर्ने बेला आएको छ । उनले महिलाहरू विद्रोही वा रिसाहा (एंग्री) हुन आवश्यक रहेको समेत बताइन् । गायिका आनी छोइङले आफू रिसाहाबाट शान्त पात्र बन्दाको अनुभव सुनाइरहँदा तसलिमाले फरक मत राखेकी थिइन् । शान्त हौ, नबोल भनेर हामीलाई ब्रेनवास गरिएको छ, त्यसैले हामी दबिएका छौं, तसलिमाले यसो भन्दा आनीले सम्झाइन्, हो, हामी रिसाउनुपर्छ तर हाम्रो रिस बौद्धिक हुनुपर्यो । रिसलाई ऊर्जा बनाउन पनि शान्तपन चाहिन्छ ।भारतको मेस्को स्टिल्सकी प्रमुख सिंहले व्यवसाय सुरु गर्दाको रोचक प्रसंग सुनाइन् । उनले चारवटा गाई पालेर काम थालेको बताउँदा दर्शकश्रोताका रूपमा उपस्थित महिला उत्प्रेरित भएको भान हुन्थ्यो । मध्यमवर्गीय परिवारकी छोरी थिएँ, उनले भनिन्, आफ्ना लागि र समाजको लागि केही गरौं भन्ने लाग्थ्यो । हिम्मत गरेपछि सपना पूरा हुँदै गयो । पैसा कमाइसकेपछि अरूको हितमा पनि काम गर्नुपर्ने उनको भनाइ थियो ।तसलिमाले महिला वा कुनै पनि पिछडिएको वर्ग वा समुदायलाई माथि उठाउन नेतृत्वदायी ओहोदामा रहेकाहरूको आइडियोलजिकल कमिटमेन्ट (सैद्धान्तिक दृढता) ले भूमिका खेल्ने बताइन् । मेरो देशमा महिला प्रधानमन्त्री छन्, बंगलादेशी लेखिकाले भनिन्, उनैले मलाई देशबाट लखेटिन् । त्यहाँका पत्रपत्रिकाले मेरो लेख छाप्न मानेन् । उनीहरूमा सैद्धान्तिक दृढता नभएर यस्तो भयो ।दक्षिण एसियाका चार सशक्त महिलाको विचार र कथा सुनिसकेपछि दर्शकश्रोताले प्रश्न पनि सोधेका थिए । तसलिमाप्रति धेरैले सम्मान दर्साए भने आनीको बोली मिठो माने । चारै वक्ताले महिलालाई कमजोर महसुस नगर्न आग्रह गरे ।तसलिमाप्रति धेरैको चासो थियो । पञ्चायतकालमा पाँच वर्ष जेलजीवन खेपेकी एमाले सभासद गौरा प्रसाईंले तसलिमाको लेखनबाट आफूहरूलाई ऊर्जा मिलेको बताउँदै दर्शकदीर्घाबाट स्यालुट मारिन् । कांग्रेस नेतृ लक्ष्मी राईले पनि तसलिमाको प्रशंसा गरिन् । कार्यक्रममा नेपाल आन्टरप्रेनर हबका सुमन शाक्य संयोजकका रूपमा उपस्थित थिए ।"
खोजी नयाँ मिस नेपालको,"काठमाडौं अस्मी श्रेष्ठ छिट्टै पूर्वमिस नेपाल हुँदै छिन् । उनले बनाएका समाजसेवी योजना भने उत्तिकै ताजा र नवीन भएर निरन्तर रहनेछन् । मिस वल्र्डमा उनले ब्युटी विथ पर्पस टाइटलको लागि भूकम्प प्रभावित क्षेत्र गोरखास्थित वनदेवी प्राथमिक विद्यालयको निर्माण कार्यसम्बन्धी डकुमेन्ट्री बनाएकी थिइन् ।यो भिडियो मिस वल्र्डमा ब्युटी विथ पर्पसको टप फाइभमा पर्न सफल पनि भएको थियो । यसअघि पूर्व मिस नेपाल इशानी श्रेष्ठले २०१२ मा ब्युटी विथ पर्पसको टाइटल नै जितेकी थिइन् । राजधानीमा सोमबार नयाँ मिस नेपाल खोजीलाई लिएर आयोजक दी हिडन ट्रेजरले गरेको पत्रकार सम्मेलनमा अस्मीले समाजसेवाको आफ्नो योजना जारी नै रहने बताइन् ।क्लासरुम एन्ड बियोन्ड प्रोजेक्टअन्तर्गत वनदेवी विद्यालयको निर्माण कार्य सम्पन्न भइसकेको उनले सुनाइन् । अब उनी स्कुलमा कसरी पढाउने विषयमा सिकाउने योजनामा छिन् ।भौतिक आधार तयार भएर मात्रै हुँदैन रहेछ, उनले भनिन्, पढाउने शैली र वातावरणबारे पनि उत्तिकै गम्भीर हुन आवश्यक छ । त्यो काम अब सुरु गर्दै छु । समाजसेवा गर्ने चाहनामा थुप्रै प्रोजेक्टमा हात हालेर अपुरो छाड्न नचाहेको उनले बताइन् । वनदेवी स्कुललाई नमुना स्कुलको रूपमा देखाउनु छ, उनले भनिन् । उनले मिस वल्र्डमा सहभागी हुँदाको अनुभवसमेत सुनाइन् । आफ्ना तर्फबाट भरपुर मिहिनेत गरे पनि एक सयभन्दा बढी देशका सहभागीलाई पछि पार्दै टप फाइभमा आउनु ठूलै उपलब्धि रहेको उनले दाबी गरिन् ।हिडन ट्ेरजरले नयाँ मिस नेपालको आवेदनखुल्ला गरेको घोषणा गरेको छ । पत्रकारसम्मेलनमा मिस अर्थ रोशनी खत्री र मिस एसियाप्यासिफिक इन्टरनेसनल अंशु केसीले पनि आफ्ना अनुभव सुनाए ।मिस नेपाल २०१७ को लागि योपटक बुटवल, नेपालगन्ज, पोखरा, चितवन, धरान, धनगढी र काठमाडौंमा अडिसन गरिने हिडन ट्रेजरका गोपाल कक्षपतीले बताए । उनले हरेक वर्षझंै केही नौलो काम देखाउने प्रयत्न गरेको सुनाए ।प्रतियोगितामा १९ वर्षदेखि २४ वर्षसम्मका ५४ फिटदेखि माथि उचाइ भएका अविवाहित युवतीले सहभागी हुन सक्ने उनले बताए ।"
रूसी संलग्नताबारे एफबीआईले अनुसन्धान गर्ने,"वासिङ्टन (एजेन्सी) अमेरिकी संघीय अनुसन्धान ब्युरो (एफबीआई) का निर्देशक जेम्स बी कोमेले गत नोभेम्बरमा भएको राष्ट्रपति चुनावमा रूसको संलग्नताबारे अनुसन्धान हुने जनाएका छन् । अमेरिकी चुनावलाई प्रभावित बनाउन राष्ट्रपति डोनाल्ड ट्रम्प र क्रेमलिनको साँठगाँठ रहेको आरोप लाग्दै आएको थियो ।ट्रम्पले दुई साताअघि पूर्वराष्ट्रपति बाराक ओबामाले चुनावको समयमा आफ्नो फोन रेकर्ड गर्न आदेश दिएको आरोप लगाएका थिए । बिनाकुनै प्रमाण ओबामामाथि आरोप लगाएपछि ट्रम्प विवादित र आलोचित भएका थिए । एफबीआई निर्देशक कोमेले ट्रम्पको आरोपको कुनै प्रमाण फेला नपरेको बताएका छन् ।त्यस्तै, अमेरिकी गुप्तचर संस्थाहरूले क्रेमलिनका हयाकरहरूले डेमोक्रेटिक पार्टीका नेताहरूको इमेल हयाक गरेर ट्रम्पलाई सघाएको बताएका थिए । डेमोक्रेटिक पार्टीकी राष्ट्रपति उम्मेदवार हिलारी क्लिन्टनलाई हराउन रूसले भूमिका खेलेको अमेरिकी गुप्तचर संस्थाहरूको प्रतिवेदनमा उल्लेख थियो । अमेरिकी गुप्तचर संस्थाहरू सीआईए, एफबीआई र एनएसएको प्रतिवेदनमा रूसी राष्ट्रपति भ्लादिमिर पुटिनले नै अमेरिकी चुनावमा ट्रम्पलाई जिताउन भूमिका खेलेको उल्लेख थियो ।रूसले भने उक्त आरोपको खण्डन गर्दै आएको छ । रिपब्लिकन पार्टीका सिनेटर डेभिड न्युनेस अध्यक्ष रहेको संसद्को इन्टलिजेन्स कमिटीले ती आरोपका बारे अनुसन्धान गरिरहेको छ ।उक्त समितिमा डेमोक्रेटिक पार्टीका सांसद आडम चिफ पनि छन् । न्युनेसले आइतबारसम्म ट्रम्पको चुनावी अभियानमा रूसी संलग्नताबारे कुनै प्रमाण फेला नपरेको बताएका छन् । तर चिफले भने आरोपका केही प्रमाण फेला परेको र अनुसन्धानका लागि ती प्रमाण पर्याप्त रहेको बताएका छन् । ट्रम्प प्रशासनका दुई उच्च अधिकारीहरूलाई ट्रम्पको चुनावी अभियानका क्रममा रूससँग निकट सम्बन्ध बनाएको आरोप लागेको थियो । पूर्वराष्ट्रिय सुरक्षा सल्लाहकार माइकल फ्लिनलाई केही समयअघि पदबाट बर्खास्त गरिएको थियो ।ह्वाइटहाउसमा नियुक्त हुनुभन्दा पहिले नै उनले रूसी राजदूतसँग साँठगाँठ गरी ह्वाइटहाउसलाई गलत बाटोमा हिँडाएको आरोप लागेको थियो । उनले अमेरिकी प्रतिबन्धबारे रूसी राजदूत सेर्जेई किस्ल्याकसँग कुराकानी गरेका थिए । आमनागरिकले अमेरिकी कुटनीतिबारे यस्तो कुरा गर्नु गैरकानुनी मानिन्छ ।"
राष्ट्रसंघको प्रस्तावमै वान बेल्ट वान रोड,"नयाँदिल्ली राष्ट्रसंघले सुरक्षा परिषद्को प्रस्तावमा चीनको महत्त्वाकांक्षी वान बेल्ट वान रोड (ओबीओआर) परियोजनालाई समेटेको छ । आफूसँग कुनै परामर्श नभएको र आफ्नो सार्वभौमसत्तालाई ख्याल नगरिएको भनी भारतले चीनसँग वान बेल्ट वान रोड परियोजनामा असहमति जनाउँदै आए पनि राष्ट्रसंघकै प्रस्तावका रूपमा यो परियोजना आएपछि भने भारतले औपचारिक धारणा सार्वजनिक गरेको छैन ।चीनले भने आफ्नो परियोजनामा अन्तर्राष्ट्रिय सहमति जुटेको दाबी गर्दै आएको छ ।चिनियाँ राष्ट्रपति सी चिनपिङको उक्त मेगा परियोजनाअन्तर्गत बहुचर्चित चीनपाकिस्तान आर्थिक करिडोर पनि पर्छ । परियोजना विवादित भूमि कश्मीर हुँदै पाकिस्तान जाने भएकाले भारतले चीनसँग उच्च तहमा पटकपटक यसप्रति असहमति जनाउँदै आइरहेको छ । उक्त परियोजनाले आफ्नो सार्वभौमसत्तामाथि आक्रमण भएको दाबी पनि भारतले गर्दै आइरहेको छ । चीन र पाकिस्तानले यसलाई अगाडि बढाइरहेकाले भारत यसको विपक्षमा उभिएको हो । राष्ट्रसंघको प्रस्तावसँगै भारतीय सञ्चारमाध्यममा यो विषय चर्चामा आएको छ । राष्ट्रसंघको यो निर्णयले परिस्थितिलाई झन् जटिल बनाउन सक्ने हिन्दुस्तान टाइम्सको समाचारमा उल्लेख छ ।राष्ट्रसंघले अफगानिस्तानस्थित मिसनको अवधि बढाउनेसम्बन्धी सुरक्षा परिषद्को प्रस्तावमा ओबीओआरलाई क्षेत्रीय विकासका लागि अघि बढाउनुपर्ने उल्लेख गरेको छ । प्रस्तावमा यस क्षेत्रका मुलुकलाई क्षेत्रीय आर्थिक सहयोगको प्रक्रियालाई सुदृढ पार्न र क्षेत्रीय कनेक्टिभिटी व्यापार तथा पारवहनका लागि कदम चाल्न आग्रह गरिएको छ । यस क्षेत्रका देशलाई क्षेत्रीय विकासका पहलहरूजस्तो सिल्क रोड इकोनोमिक बेल्ट र एक्काइसौं शताब्दीको बेल्ट एन्ड रोड परियोजनालाई अगाडि बढाउन आग्रह गर्छौं प्रस्तावमा भनिएको छ । प्रस्तावमा तुर्कमेनिस्तानअफगानिस्तानपाकिस्तानइन्डिया पाइप लाइनको तथा अन्य ठूला कनेक्टिभिटी तथा विकासका परियोजनाबारे पनि उल्लेख छ । ओबीओआर परियोजनालाई अगाडि बढाउन अन्तर्राष्ट्रिय पहल सुदृढ बनाउन आवश्यक भएको समेत उल्लेख छ ।राष्ट्र्रसंघका लागि चीनका स्थायी प्रतिनिधिलाई नै उद्धृत गर्दै भारतीय सञ्चारमाध्यमहरूले राष्ट्रसंघकै प्रस्तावमा पहिलो पटक ओबीओआर परेको जनाएका छन् । प्रस्तावलाई स्वीकार्ने विषयमा अन्तर्राष्ट्रिय समुदायमा एक किसिमको सहमति देखिएको स्थायी प्रतिनिधिको दाबी छ । आगामी मेमा यस परियोजनाबारे बेइजिङमा हुन लागेको सम्मेलनका लागि यसले सकारात्मक वातावरण सिर्जना गरेको छ, चिनियाँ स्थायी प्रतिनिधिलाई उद्धृत गर्दै समाचारमा लेखिएको छ ।चीनले ओबीओआर परियोजनालाई अगाडि बढाउन गर्न लागेको सम्मेलनमा तीन दर्जनभन्दा बढी देशका शीर्ष नेता बोलाउने तयारी छ । सम्मेलनमा चीनले भारतीय प्रधानमन्त्री नरेन्द्र मोदीलाई समेत आमन्त्रण गरेको छ, तर उनी सहभागी हुने छैनन् । चीनले परियोजनामा हस्ताक्षर गर्न नेपाललाई लगातार आग्रह र कूटनीतिक दबाबसमेत दिँदै आएको छ । नेपालले यसमा पर्याप्त तयारीसमेत गरेको छैन ।"
ब्रेक्जिट प्रक्रिया अर्काे सातादेखि,लन्डन (बीबीसी) बेलायती प्रधानमन्त्री टेरेजा मेले मार्च २९ मा युरोपेली युनियनलाई पत्र लेखेर ब्रेक्जिटबारे आधिकारिक जानकारी दिने भएकी छन् ।बेलायतमा ईयू छाड्ने वा नछाड्ने भन्ने विषयमा ९ महिनाअघि जनमत संग्रह गरिएको थियो । ईयू छाड्ने पक्षमा ५२ र नछाड्ने पक्षमा ४८ प्रतिशत मत खसेको थियो । ईयूका प्रवक्ताले ईयू बेलायतको पत्रका लागि तयार रहेको र पर्खिरहेको जनाएका छन् । आर्टिकल ५० मा व्यवस्था भएअनुसार आधिकारिक रूपमा ईयूलाई औपचारिक जानकारी नदिएसम्म ब्रेक्जिट प्रक्रिया अगाडि बढाउन मिल्दैन । सन् २०१९ को मार्चसम्म ब्रेक्जिट प्रक्रियाले पूर्णता पाउने आशा गरिएको छ । ईयूका लागि बेलायती राजदूत टिम ब्यारोले सोमबार ईयूका अध्यक्ष डोनाल्ड टस्कलाई भेटेर प्रधानमन्त्रीको पत्रबारे जानकारी दिएका हुन् । यही हप्ता ईयूले आफ्नो स्थापनाको ६० औं वर्षगाँठ मनाउन गइरहेको छ । ६० वर्षअघि इटालीको रोममा रोम सन्धिमार्फत युरोपेली युनियनको स्थापना भएको थियो । युरोपका नेता वर्षगाँठ समारोहमा समावेश हुन अर्काे हप्ता रोममा भेला भए पनि बेलायती प्रधानमन्त्री मे भने कार्यक्रममा उपस्थित हुने छैनन् ।
विश्वशान्तिमा नेपालीको भूमिका छ,"काठमाडौं (कास) प्रधानमन्त्री पुष्पकमल दाहालले विश्वमा शान्ति स्थापनामा नेपाल लागिरहने बताएका छन् । काभ्रेको पाँचखालस्थित वीरेन्द्र शान्ति कार्य तालिम केन्द्रमा अन्तर्राष्ट्रिय शान्ति प्रयास३ प्रशिक्षणको सोमबार उद्घाटन गर्दै दाहालले यस्तो बताएका हुन् ।नेपाली भूमि इमान्दारी र शान्तिका लागि प्रख्यात छ । संयुक्त राष्ट्रसंघको सदस्य भएदेखि नै नेपालले विश्वमा शान्ति स्थापनामा सहयोग गर्दै आइरहेको छ । अब पनि गरिरहने छ, प्रधानमन्त्री दाहालले भने । उनले नेपालले बृहत् शान्ति सम्झौताबाट शान्तिको बाटो अपनाएको उल्लेख गर्दै शान्तिसुरक्षामा लागिरहने बताए । प्रधानमन्त्री दाहालले विश्वमा शान्ति स्थापना गर्न नेपालीको ठूलो भूमिका भएको भन्दै शान्ति मिसनमा सहभागी हुने नेपाली सैनिकहरूको प्रशंसा गरे ।संयुक्त राष्ट्रसंघको शान्ति मिसनमा एकीकृत रूपमा काम गर्न सहजताका लागि नेपाली सेनाले यो प्रशिक्षण तेस्रो पटक आयोजना गरेको हो । चैत २१ सम्म हुने प्रशिक्षणमा २८ मुलुकका १ हजार २४ सैनिक प्रशिक्षार्थी र प्रशिक्षक सहभागी हुँदै छन् । जीपीओआई (अमेरिकी सरकारको राजनीतिकसुरक्षा विभागले शान्ति स्थापना, अन्तर्राष्ट्रिय सुरक्षा क्षमता र क्षेत्रीय सुरक्षा अभिवृद्धि गर्न स्थापित कार्यक्रम) मा रहेका २१ र ७ अन्य मुलुक प्रशिक्षणमा सहभागी छन् । प्रधानसेनापति राजेन्द्र क्षत्रीले १७ वर्ष अघिदेखि सुरु भएको बहुराष्ट्रिय शान्ती प्रयास प्रशिक्षणले शान्ती स्थापनामा शान्ति स्थापनाकर्ता बीचमा मिलेर काम गर्न सहज हुने बताए । नेपालले यसअघि सन् २००० मा पहिलो र २०१३ मा दोस्रो बहुराष्ट्रिय शान्ति प्रयास प्रशिक्षण गरेको थियो ।"
६१५ मुद्दा फछ्र्योट,काठमाडौं (कास) देशभरका अदालतहरूमा अघिल्लो आर्थिक वर्षमा ६१ प्रतिशत मुद्दा किनारा लागेको छ । सोमबार प्रधानन्यायाधीश सुशीला कार्कीले राष्ट्रपति विद्यादेवी भण्डारीलाई पेस गरेको आर्थिक वर्ष २०७२७३ को वार्षिक प्रतिवेदनमा २ लाख १ हजार मुद्दाको लगत भएकोमा १ लाख २३ हजार मुद्दा फछ्र्योट भएको उल्लेख छ ।सर्वोच्च अदालतमा भने मुद्दाको फछ्र्योट दर करिब ३२ प्रतिशतमात्रै छ । अघिल्लो आर्थिक वर्षमा झन्डै आधा न्यायाधीशहरूको पद रिक्त रहेका कारण मुद्दाको फछ्र्योट दर कमी देखिएको हो ।
हात्ती आक्रमणमा मृत्यु,विराटगनर (कास) हात्ती आक्रमणमा पश्चिम कुसाहा४ का लालो मण्डलको मृत्यु भएको छ । उनको उपचारका क्रममा मृत्यु भएको प्रहरीले जनायो ।
टेलिकमले वाइम्याक्समा लगानी नथप्ने,"काठमाडौं नेपाल टेलिकमले ताररहित उच्च गतिको इन्टरनेट सेवा वाइम्याक्समा थप लगानी नगर्ने भएको छ । सीडीएमए (कोड डिभिजन मल्टिपल एक्सेस) प्रविधिमा थप लगानी नगर्ने योजना अघि बढाएको टेलिकमले वाइम्याक्सलाई पनि अघि नबढाउने भएको हो ।वाइम्याक्स र सीडीएमए सेवामा हामी थप लगानी गर्दैनौं, टेलिकमले सोमबार राजधानीमा गरेको पत्रकार सम्मेलनमा प्रमुख प्राविधिक अधिकृत लोचनलाल अमात्यले भने, अहिलेका चालु योजना मात्र अघि बढ्नेछन् । उनले वाइम्याक्स र सीडीएमए सेवाका लागि लिइएको फ्रिक्वेन्सी भने फोरजी सेवाका लागि प्रयोग गरिने जानकारी दिए ।सरकारले गत असारमा फ्रिक्वेन्सी नीति संशोधन गरी पहिले लिइएको फ्रिक्वेन्सीमा नयाँ प्रविधिको सेवा चलाउन पाइने व्यवस्था गरेको छ । प्रविधि तटस्थता (टेक्नोलोजी न्युट्रल) का आधारमा यस्तो सुविधा पाइने भएपछि टेलिकमले वाइम्याक्स र सीडीएमए सेवाका लागि लिएको फ्रिक्वेन्सी फोरजीमा प्रयोग गर्ने तयारी गरेको हो ।टेलिकमका सहप्रवक्ता शोभन अधिकारीका अनुसार कम्पनीले वाइम्याक्सका लागि थप उपकरण खरिद नगर्ने भए पनि हाल विस्तारका क्रममा रहेको क्षेत्रमा भने योजनालाई जारी राखिनेछ । टेलिकमले मुलुकका विभिन्न भागमा वाइम्याक्स सेवा विस्तार गरिरहेको छ । भूकम्प प्रभावित जिल्लामा इन्टरनेट सेवा पुर्याउन टेलिकमले नेपाल दूरसञ्चार प्राधिकरणबाट अनुदान लिएर अहिले वाइम्याक्स सेवा नै विस्तार गरिरहेको छ ।चार वर्षअघि सुरु गरिएको वाइम्याक्स सेवालाई टेलिकमले खासै विस्तार भने गर्न सकेको छैन । महँगो शुल्क र आकर्षक ग्राहक योजनाको अभावमा वाइम्याक्स लोकप्रिय हुने सकेको छैन । दूरसञ्चार प्राधिकरणको पछिल्लो व्यवस्थापन सूचना प्रणाली (एमआईएस) प्रतिवेदनअनुसार टेलिकमको वाइम्याक्स प्रयोगकर्ता मात्र १६ हजार १ सय ७ छन् । २ हजार ३ सय ब्यान्डमा ३० मेगाहर्ज फ्रिक्वेन्सी पाएर टेलिकमले वाइम्याक्स सेवा सुरु गरेको थियो । यही ब्यान्डमा २० मेगाहर्ज फ्रिक्वेन्सी पाएको भारतको रिलायन्स जियो इन्फोकम ले भने जियो ब्रान्डमा फोरजी सेवा चलाएर तहल्का मच्चाइरहेको छ ।टेलिकमले सीडीएमए प्रविधिमा आधारित फिक्स्ड, मोबाइल र इन्टरनेट कुनै पनि सेवा विस्तारमा थप लगानी नगर्ने निर्णय यसअघि नै गरिसकेको छ । सीडीएमए प्रविधिमा आधारित सेवाका लागि उपकरणसमेत नपाइने अवस्था आइसकेकाले त्यसको साटो जीएसएम (ग्लोबल सिस्टम फर मोबाइल) का लागि थप लगानी गर्ने योजना टेलिकमले अघि बढाएको हो । टेलिकम सञ्चालक समितिले करिब साढे २ वर्षअघि सात चरणमा सम्पन्न गर्ने गरी बनाइएको सीडीएमए विस्तार योजनालाई तीन चरणमै सिध्याउने निर्णय गरेको थियो । त्यसबेला सेवा विस्तारका क्षेत्र र लगानी कटौती गरेर तेस्रो चरणमा टेलिफोन सेवा नपुगेका केही हिमाली क्षेत्रबाहेक अन्य क्षेत्रमा सीडीएमए विस्तार नगर्ने निर्णय गरिएको हो ।एक दशकअघि सीडीएम प्रविधि भित्र्याएको टेलिकमले यसमा आधारित फिक्स्ड र मोबाइल दुवैखाले सेवा चलाइरहेको छ । मोबाइलजस्तै बोकेर सार्न मिल्ने फिक्स्ड लाइन सीडीएमए पहिलोपटक भित्रँदा राजधानीसहित मुलुकका सहरी क्षेत्रमा निकै लोकप्रिय भएको थियो । यसैगरी सीडीएमए प्रविधिमा आधारित मोबाइल सेवा स्काई फोन अहिले पनि अन्य नेटवर्क राम्रो नभएका ग्रामीण क्षेत्रमा निकै लोकप्रिय छ । सहरी क्षेत्रमा लोकप्रिय भएको फिक्स्ड लाइन फोनबाट इन्टरनेट प्रयोग गर्न नपाएपछि र जीएसएम मोबाइलको विस्तारले यसका ग्राहक घट्दै गएका थिए ।नेपाल टेलिकमले ८ सय मेगाहर्ज ब्यान्डमा सीडीएमए सेवा चलाइरहेको हो । टेलिकमले यसका लागि ८ मेगाहर्ज फ्रिक्वेन्सी पाएकामा केही महिनाअघि मात्र नेपाल दूरसञ्चार प्राधिकरणले २ मेगाहर्ज फिर्ता गराएको छ । नयाँ फ्रिक्वेन्सी नीतिअनुसार यो ब्यान्डमा ६ मेगाहर्जभन्दा बढी दिन नमिल्ने भन्दै प्राधिकरणले फ्रिक्वेन्सी फिर्ता गराएको हो ।प्राधिकरणको प्रतिवेदनअनुसार टेलिकमको सीडीएमए फिक्स्ड लाइनका ग्राहक १ लाख २१ हजार ८ सय ७२ छन् भने मोबाइलका ग्राहक १४ लाख ७८ हजार ७ सय ८३ रहेका छन् । सीडीएमए मोबाइल चलाउनेमध्ये १ लाख ३६ हजार ५ सय ७३ ग्राहक यही प्रविधिबाट इन्टरनेट चलाउँछन् ।ल्यान्डलाइन र एडीएसलमा पनि उस्तै योजना पत्रकार सम्मेलनमा टेलिकमकी प्रबन्ध निर्देशक कामिनी राजभण्डारीले ल्यान्डलाइन र एडीएसल इन्टरनेटमा पनि वाइम्याक्स र सीडीएमएकै जस्तो योजना ल्याइने संकेत गरिन् । हामी पुरानो प्रविधिमा आधारित सेवालाई विस्तारै नयाँमा रूपान्तरण गर्दै जानेछौं, उनले भनिन् । टेलिकमले एडीएसएलको साटो फाइबर टु दि होम (एफटीटीएच) सेवालाई विस्तार गर्ने योजना भने अघि बढाइसकेको छ । तामाको तारबाट दिइने एडीएसल सेवाको साटो फाइबरबाट दिइने सेवाको गुणस्तर राम्रो हुने भएकाले पनि टेलिकमले यो प्रविधि अपनाउन लागेको हो ।एडीएसएल सेवाको गुणस्तर कमजोर भएर ल्यान्डलाइनका ग्राहकसमेत घट्न थालेपछि टेलिकमले यो प्रविधिलाई पनि नयाँ क्षेत्रमा विस्तार नगर्ने तयारी गरेको छ । हाल चालु रहको योजना अघि बढाए पनि थप लगानी नगर्ने टेलिकमको तयारी छ । पत्रकार सम्मेलनमा बोल्दै टेलिकमका अधिकारीहरूले कम्पनी अब डाटा सेवामा केन्द्रित हुने जानकमारी दिए । उनीहरूले भ्वाइस सेवाबाट विश्वभर नै दूरसञ्चार कम्पनीहरू डाटामा केन्द्रित हुन थालेकाले टेलिकमले पनि सोही योजना बनाएको बताए ।"
विवादित बाफियामा सभामुखको चासो,"काठमाडौं करिब साढे दुई महिनाअघि संसद्को पूर्ण सदनबाट पारित बैंक तथा वित्तीय संस्थासम्बन्धी ऐन (बाफिया) को संशोधित विधेयकमा सभामुख ओनसरी घर्तीले चासो देखाएकी छन् । उनले बाफियामा विवाद देखिएपछि त्यसको कारण पत्ता लगाउन र सम्भव भएसम्म सच्याउने उद्देश्यले विधेयकउपर छलफल सुरु गरेकी हुन् । राष्ट्र बैंक र अर्थ मन्त्रालयसमेतलाई झुक्याएर गोप्य चलखेलमार्फत अर्थ समितिले बाफिया संशोधन गरी संसद्को पूर्ण सदनमा पेस गरेको थियो । उक्त विधेयक गत पुस २६ मा संसद्बाट पारितसमेत भएको थियो । अर्थ समितिमार्फत गोप्य रूपमा भएको चलखेलहरू विधेयक पारित भएपछि मात्र बाहिर आएको हो । यसले बाफिया विधेयक निकै विवादित बन्न पुग्यो ।बाफिया विधेयकबारे विवाद समाधान गर्न सभामुखले संसद्को अर्थ समितिका सभापति, अर्थमन्त्री, अर्थसचिव, गभर्नरलगायत सरोकारवालाहरूसँग छलफल गरिसकेकी छन् । सभामुखले सबै सरोकारवालाहरूसँग छलफल गरिसक्नुभएको छ, अब छिट्टै प्रमाणित हुन्छ, सभामुखका प्रेस सल्लाहकार बबिन शर्माले भने । केही सांसदहरूकै उजुरीका आधारमा सभामुखले संसद्बाट पारित विधेयकउपर पनि छलफल गरेको उनले बताए । शर्माले भने, सभामुखले थप अध्ययन गर्न चाहेकाले बाफिया विधेयक प्रमाणित गर्ने काम ढिलो भएको हो ।सभामुखले बाफियाउपर छलफल अघि बढाए पनि सच्याउन सक्ने सम्भावना न्यून रहेको विज्ञहरूले बताएका छन् । संसद्बाट पारित विधेयक सभामुखले सच्याउन पाउँदैनन्, आनुसांगिक सुधार मात्र गर्न सक्छन्, स्रोतले भन्यो, यसकारण विवादित विषय सच्चिने सम्भावना कम छ । सभामुखसँगको छलफलमा सरोकारवालाहरूले सहमतिमै बाफिया संशोधन भएको बताउनुले पनि सुधारको सम्भावना कमजोर देखिएको जनाइएको छ ।स्रोतका अनुसार अर्थ समितिका केही सदस्य सांसदहरूले आफूहरूको सहमतिबिनै बाफिया विधेयक पूर्ण सदनमा पेस भएको उजुरी परेपछि सभामुखले थप अध्ययन गर्न चाहेकी हुन् । उपप्रधान तथा अर्थमन्त्री कृष्णबहादुर महराले पनि विशेष चासो देखाउनुभएको थियो, स्रोतले भन्यो । यही विवादका कारण संसद्बाट पारित भएको साढे दुई महिनासम्म पनि बाफिया विधेयक सभामुखबाट प्रमाणित हुन सकेको छैन । पूर्ण सदनबाट पारित भएको विधेयक सभामुखले प्रमाणित गरेपछि मात्र प्रमाणीकरणका लागि राष्ट्रपतिकहाँ जान्छ । राष्ट्रपतिबाट प्रमाणीकरण भएपछि मात्र त्यसले कानुनीमान्यता पाउँछ ।बैंक अध्यक्ष एवं सञ्चालकसमेत रहेका केही सांसदहरूको दबाबमा अर्थ समितिले बैंक तथा वित्तीय संस्थाका सञ्चालक र अध्यक्षका कार्यकाल सीमा हटाएको थियो भने कार्यकारी अध्यक्ष र प्रबन्ध सञ्चालक पद सिर्जना गरिएको थियो । यसअघि सहमति भएको विषयमा भित्री चलखेलमार्फत अध्यक्षको अघि कार्यकारी र सञ्चालकको अघि प्रबन्ध शब्द थपिएको हो । विगतमा कार्यकारी अध्यक्ष र प्रबन्ध सञ्चालकको व्यवस्थाकै कारण डेढ दर्जनभन्दा बढी बैंक तथा वित्तीय संस्था समस्यामा परेका थिए । ती संस्था व्यवस्थापनका लागि राष्ट्र बैंकले हालसम्म पनि ठूलै कसरत गर्नु परिरहेको छ । सोही कारण राष्ट्र बैंकले निर्देशनमार्फत कार्यकारी अध्यक्ष र प्रबन्ध सञ्चालकको व्यवस्था हटाएको थियो । तर, अहिले ती शब्दहरू बाफियामै समावेश भएका छन् । यसले व्यवस्थाले वित्तीय प्रणालीमा पुन: जोखिम भित्रने विज्ञहरूको अनुमान छ ।वित्तीय क्षेत्रलाई स्वच्छ, पारदर्शी र प्रतिस्पर्धी बनाउने उद्देश्यले राष्ट्र बैंकले बाफिया विधेयक संशोधन गरे पनि संसद्को अर्थ समितिबाट टेबल हुने क्रममा शब्द यताउति पारिएको गभर्नर चिरञ्जीवी नेपालले सार्वजनिक रूपमै बताएपछि विवाद चर्किएको थियो । संसदबाट बाफिया पारित भएपछि (माघ ३ गते) सार्वजनिक कार्यक्रममा गभर्नर चिरञ्जीवी नेपालले अर्थ समितिले राष्ट्र बैंकलाई झुक्याएर शब्द यताउति पारी बाफिया संशोधन गरेको बताउनुले पनि उक्त कुरा पुष्टि हुन्छ । छलफलको क्रममा एउटा विषयमा सहमति भयो, पूर्ण सदनमा पेस हुँदा केही शब्द यताउता बनाइयो, माघ ३ मा राजधानीमा आयोजित एक कार्यक्रममा गभर्नर नेपालले भनेका थिए, राष्ट्र बैंकलाई गुमराहमा राखेर यस्तो काम भयो ।यस्तै बाफियामा सम्मिलित संवैधानिक पद धारणा गरेको व्यक्ति बैंक सञ्चालक बन्न पाउने व्यवस्था, संस्थापक सेयर सर्वसाधारणमा परिणत गर्न पाउने व्यवस्था, व्यवसायी पनि बैंकर बन्न पाउने व्यवस्थालगायत विषय पनि निकै विवादित छन् ।"
प्रदूषण शुल्कको रकम प्रयोगविहीन,"काठमाडौं सरकारले प्रदूषण नियन्त्रण गर्ने नाममा सर्वसाधारणबाट रकम उठाए पनि त्यसको सदुपयोग हुन सकेको छैन । सरकारले पेट्रोल र डिजेलबाट प्रतिलिटर ५० पैसाको दरले भन्सार विन्दुमा शुल्क उठाउँछ । प्रदूषण शुल्क शीर्षकमा उठाएको रकम जनसंख्या तथा वातावरण मन्त्रालयले कार्यक्रम बनाएर खर्च गर्नुपर्छ । आयल निगमका अनुसार प्रदूषण शुल्कबाट करिब २ अर्ब रुपैयाँ संकलन भए पनि सदुयोग भने हुन सकेको छैन । रकम खर्च नभएपछि शुल्कको औचित्यमाथि संसदीय समितिले प्रश्न उठाएको छ । मुलुकमा वायु प्रदूषण व्यापक बढेको छ । प्रदूषणको नाममा करोडौं रुपैयाँ संकलन पनि भएको देखिन्छ । तर, खर्च गर्ने शीर्षक नपाएर रकम थन्किएको अवस्था छ, सोमबारको बैठकमा उद्योग वाणिज्य तथा उपभोक्ता हितसम्बन्धी समितिअन्तर्गत गठित आपूर्ति तथा उपभोक्ता हित उपसमितिका संयोजक सुभासचन्द्र शाह ठकुरीले भने, सम्बन्धित मन्त्रालयले कि रकम खर्च गर्नुपर्यो कि शीर्षकअनुसार खर्च गरेर सर्वसाधारणको ज्यान जोगाउनुपर्यो । कि त सर्वसाधरणबाट उठाउन भएन । सर्वसाधारणबाट रकम असुलेपछि धूवाँ धूलोबाट जोगाउने कर्तव्य पनि मन्त्रालयको रहेको उनले बताए । नागरिकसँग पैसा उठाएर भार पार्ने तर काम नगर्ने । यी दुवै कुरा हुन सक्दैन, उनले भने, यस्ता कुरामा सरकार गम्भीर हुनुपर्छ । मनासिव नभएका विषयलाई हटाउनुपर्छ । उपभोक्तालाई राहत दिनुपर्छ । आपूर्ति सचिव प्रेमकुमार राईले प्रदूषण शुल्कको खर्च सम्बन्धमा अधिकार वातावरण मन्त्रालयको रहेको बताए । अर्थ मन्त्रालयको निर्णयअनुसार प्रदूषण शुल्क उठाएको उनले बताए । प्रदूषण शुल्कबारे अर्थले बजेटमै उल्लेख गरेको छ । सोहीअनुसार निगमले रकम छुट्याएको छ । उक्त शीर्षकको रकम भन्सार विन्दुमै उठ्छ । रकम खर्च गर्ने अधिकार निगम र आपूर्ति मन्त्रालयको होइन, सचिव राइले भने, खर्च गर्ने अधिकार वातावरण मन्त्रालयको हो । तर, हालसम्म खर्च भएको छैन । वातावरण मन्त्रालयसँग जानकारी माग्दा कार्यक्रम बनाएर कार्यान्वयन गर्ने भन्ने मौखिक जानकारी पाएको उनले बताए । प्रदूषण बढ्नुको मुख्य कारण यातायातका साधनबाट निस्कने धूवाँ, सडकमा उड््ने धूलो र उपत्यका आसपासमा रहेका इँटा उद्योग हो । पछिल्लो समय विस्तारित सडक समयै मर्मत र निर्माण नहुँदा प्रदूषणको मात्रा थप बढेको जानकारहरू बताउँछन् । प्रदूषण व्यापक बढेको छ । रकम उठाए पनि नियन्त्रणमा कुनै चासो छैन, सचिव राईले भने, यस विषयमा समितिले चासो दिनुपर्छ । यस्तै निगम र वातावरण मन्त्रालयले उपलबध गराएको रकम पनि फरक परेको छ । समिति सचिवका अनुसार तीन वर्षमा २ करोड ६२ लाख ९४ हजार रुपैयाँ फरक छ । प्रदूषण शुल्कको विवरण निगम र वातावरण मन्त्रालयबाट प्राप्त गरेका थियो । तर, तीन वर्षको विवरण हेर्दा साढे २ करोड रुपैयाँको फरक देखिन्छ, उनले भने, रकम कहाँ गायब भयो । समितिका अनुसार निगमले आर्थिक वर्ष ०७०७१ मा प्रदूषण शुल्कको नाममा ५३ करोड १० लाख ३२ हजार उठेको जनाएको छ । जनसंख्या मन्त्रालयले ५१ करोड ९० लाख ५० हजारको विवरण पेस गरेको छ । ०७१७२ मा निगमले ५९ करोड १४ लाख २७ हजार र वातावरण ५८ करोड ६१ लाख ४१ हजार उठेको विवरण पठाएको छ । यस्तै ०७२७३ मा निगमले प्रदूषण शुल्क ५१ करोड ६६ लाख ४१ हजार उठेको जनाएको छ भने वातावरण मन्त्रालयले ५० करोड ७६ लाख ५ हजार उठेको विवरण पेस गरेको छ । सांसदहरूले पेट्रोलियम पदार्थको मूल्य निर्धारणका आधारहरू, करका दर र दायराको बारेमा प्रश्न उठाएका थिए । निगमले विभिन्न शुल्कको नाममा सर्वसाधारणबाट बढी रकम असुल्दै आएको उनीहरूको आरोप थियो । ग्यासमा भएको २५ रुपैयाँ मूल्य वृद्धिमा पनि उनीहरूले विरोध गरेका थिए । निगम र भारतीय आयल निगमबीच हुन लागेको ५ वर्षे सम्झौतामा तेस्रो मुलुकबाट पनि इन्धन आयात गर्न सक्ने व्यवस्था गर्न, आपूर्तिमा अवरोध गरे क्षतिपूर्ति तिर्नुपर्ने प्रावधान राख्नुपर्ने सुझाव दिएका थिए । सांसदको प्रश्नका जवाफ दिँदै आपूर्ति सचिव राईले आर्थिक वर्षका कारणले रकम तलमाथि भएको हुन सक्ने बताए । रमक ट्याली गरेपछि तथ्यतथ्य जानकारी हुने उनले बताए ।"
छोटकरी,"टुरिजम डेभलपमेन्टद्वारा ५ लाख काठमाडौं (कास) टुरिजम डेभलेपमेन्ट बैंकले आठौं वर्ष प्रवेश गरेको अवसरमा धुर्मुस सुन्तली फाउन्डेसनलाई ५ लाख रुपैयाँ सहयोग गरेको छ । बैंकका नायब प्रमुख कार्यकारी अधिकृत मनोज खडकाले फाउन्डेसनकी कुञ्जना घिमिरेलाई सोमबार राजधानीमा सहयोग रकमको चेक हस्तान्तरण गरेको जारी विज्ञप्तिमा छ । नमुना मुसहर बस्ती निर्माण गर्न सहयोग पुगोस् भनेर फाउन्डेसनलाई सहयोग गरिएको बैंकले जनाएको छ ।एभरडाइमको वितरक नियुक्त काठमाडौं (कास) डेउ हेभी इन्डस्ट्रिज कोरियाको भगिनी कम्पनीका रूपमा स्थापित एभरडाइम ले नेपालमा आफ्नो वितरकमा एफजी इन्कर्पोरेटेडलाई नियुक्त गरेको छ । कम्पनीले रकब्रेकर तथा एट्याचमेन्ट, फायर फाइटिङ भेइकल, टावरक्रेन, बुमपम्प, ह्यामरड्रिललगायतका उत्पादन गर्दै विश्वका ८० भन्दा बढी मुलुकहरूमा बिक्री वितरण गर्दै आएको जारी विज्ञप्तिमा छ । विभिन्न खानीहरू, सिमेन्ट कारखाना तथा निर्माण कम्पनीहरूमा ७५ थानभन्दा बढीको संख्यामा एभरडाइम रकब्रेकरहरू नेपालमा चलिरहेका र यिनको माग दिनानुदिन बढदै गइरहेको कम्पनीले दाबी गरेको छ । युनिभर्सल इलेक्ट्रोकमद्वारा हिटाचीसँग साझेदारीकाठमाडौं (कास) हिटाचीले युनिभर्सल इलेक्ट्रोकमसँग व्यापारिक साझेदारीको घोषणा गरेको छ । राजधानीमा आयोजित कार्यक्रममा आगन्तुकहरूलाई कम्पनीका टीभी, एयर कन्डिसनर, रेफ्रिजेरेटर, भ्याकुम, क्लिनर तथा ग्यास चुलो नेपाली बजारमा ल्याएको जानकारीसमेत दिइएको विज्ञप्तिमा छ ।उद्योग विज्ञ सम्मेलन सकियो काठमाडौं (कास) राजधानीमा उद्योग विज्ञहरूको सम्मेलन सम्पन्न भएको छ । नेपालको प्रतिभा पलायन नियन्त्रण तथा बेरोजागरी समस्या समाधान गर्ने उपायहरूको खोजीमा सम्मेलन केन्द्रित रहेको जारी विज्ञप्तिमा छ । काठमाडौं डोन बस्को कलेजसँगको सहकार्यमा मानवसंसाधन समाजद्वारा आयोजित दोस्रो उद्योग विज्ञ सम्मेलनका सहभागीहरूले रोजगारी सिर्जना र श्रमशक्तिलाई ज्ञानसंसाधनमा परिवर्तन गर्ने सन्दर्भमा नेपालले सामना गरिरहेका विभिन्न समस्याहरू उठान गरेका थिए ।"
बोर्डका कर्मचारीलाई सेयर लगानीमा कडाइ,"काठमाडौं नेपाल धितोपत्र बोर्डले आफ्ना कर्मचारीहरूलाई सेयरमा लगानी गर्न कडाइ गरेको छ । बोर्डले पहिलोपटक कर्मचारीहरूका लागि आचारसंहिता जारी गर्दै प्राथमिक निष्कासन (अंकित मूल्यका सेयर मात्र) बाहेक सबै प्रकारका सेयरमा लगानी गर्न बन्देज गरेको हो । बोर्डले आइतबार सार्वजनिक गरेको आचारसंहितामा यस्तो उल्लेख छ । यसअघि बोर्डको आचारसंहिता नभए पनि नियमावलीमा कर्मचारीहरूले संस्थापक सेयर र दोस्रो बजारमा लगानी गर्न नपाउने व्यवस्था थियो । अहिले त्यसलाई झनै परिमार्जित गरी थप निष्कासन (एफपीओ) र प्रिमियम मूल्य तोकी निष्कासन भएका सेयरमा पनि लगानी गर्न नपाइने व्यवस्था गरेको हो ।कर्मचारीहरूले सेवा अवधिभर आफ्नो वा आफ्नो एकाघरको परिवारको नाममा संस्थापक सेयरमा लगानी गर्न पाइँदैन । यस्तै सूचीकृत संस्थाको दोस्रो बजारबाट तथा प्रिमियम मूल्य तोकी निष्कासन भएको सार्वजनिक निष्कासनबाट खरिद गर्न नहुने, बोर्डले जारी गरेको आचारसंहितामा भनिएको छ । कर्मचारीहरूले यसअघि त्यस्ता सेयरहरू खरिद गरेका भएमा आचारसंहिता जारी भएको ३० दिनभित्र कार्यालयमा विवरण बुझाउन पनि बोर्डले निर्देशन दिएको छ ।निजामती कर्मचारीहरूले जस्तै बोर्डका कर्मचारीहरूले पनि अन्य मुलुकमा स्थायी आवासीय अनुमति (पीआर) लिन नपाउने भएका छन् । आचारसंहिता लागू हुनुअघि त्यस्तो अनुमति लिएको वा अनुमति लिन आवेदन पेस गरेको भए ३० दिनभित्र स्वघोषणा गरी बोर्डमा बुझाउनुपर्ने व्यवस्था पनि आचारसंहितामा छ । आचारसंहिता लागू भएपछि अन्य देशको स्थायी आवासीय अनुमति लिन वा यस्तो अनुमति प्राप्त गर्नको लागि आवेदन दिन नहुने संहितामा उल्लेख छ । यस्तै बोर्डका कर्मचारीहरूले कामसँग सम्बन्धित कुनै व्यक्तिसँग ऋण सापटी लिन वा निजको आर्थिक कृतज्ञतामा पर्ने कार्य गर्न नहुने र इजाजत प्राप्त कम्पनीको सामूहिक औपचारिक कार्यक्रममाबाहेक अन्य भोजभतेरमा सहभागी हुन नपाउने व्यवस्था पनि बोर्डले गरेको छ ।"
खाद्य अधिकारमा कार्यशाला,"ललितपुर (कास) नेपालको सन्दर्भमा पर्याप्त खाद्य अधिकार र अनुगमनमा रहेका मुख्य चुनौतीलगायतका विषयबारेको चार दिने राष्ट्रिय कार्यशाला सोमबार सकिएको छ ।संयुक्त राष्ट्रसंघ मातहतको कृषि तथा खाद्य संगठन (एफएओ) र राष्ट्रिय मानव अधिकार आयोगले आयोजना गरेको राष्ट्रिय कार्यशालामा खाद्य, मानव, महिला र सिमान्तकृत समुदायसँग आवद्ध भएका अधिकारकर्मी, कृषि विकास, महिला बालबालिका तथा समाज कल्याण, कानुन लगायतका मन्त्रालयका सरकारी अधिकारी, तथ्यांक विभागलगायत तीन दर्जनभन्दा बढी सहभागी थिए । स्रोत व्यक्ति भारतीय अर्थ मन्त्रालयका सल्लाहकार तथा प्राध्यापक राजीव मल्होत्रालगायत थिए ।"
नेप्से पुन: १४ सय माथि,"काठमाडौं (कास) सोमबारको वृद्धिले सेयर बजार परिसूचक नेप्से पुन: १ हजार ४ सय अंक माथि उक्लिएको छ । अघिल्लो दिनको तुलनामा सोमबार नेप्से ४२१९ अंकले बढेर १ हजार ४ सय २४३८ मा उक्लेको हो । यो गत माघ ११ यताकै उच्च हो । गत माघ ११ मा नेप्से १ हजार ४ सय ३२९९ अंकमा थियो ।नेप्सेको वृद्धिसँगै कारोबार रकममा पनि उल्लेख्य रूपमा सुधार भएको छ । करिब ८ हजार कारोबारबाट २५ लाख २७ हजार ५ सय ३५ कित्ता सेयर किनबेच हुँदा १ अर्ब २६ करोड रुपैयाँ बराबरको सेयर कारोबार भएको छ । अघिल्लो दिनको तुलनामा कारोबार रकम करिब ५८ करोड रुपैयाँले बढी हो । करिब ४ महिनापछि सेयर बजारमा एकै दिन सवा अर्ब रुपैयाँ बराबरको कारोबार भएको हो । नेप्से बढेपछि सेन्सेटिभ (क वर्गका कम्पनीको सेयर कारोबार मापक) परिसूचक ३०७ प्रतिशतले र सेन्सेटिभ फ्लोट (कारोबारमा रहेका सबै कम्पनीको सेयर कारोबार मापक) परिसूचक ३१ प्रतिशतले बढे ।कारोबारमा आएका सबै समूहको परिसूचक बढेपछि समग्र नेप्से उच्च अंकले उकालो लागेको हो । तीमध्ये पनि बिमा, होटेल, बैंकिङ र विकास बैंक समूहको परिसूचक उच्च दरले बढे । जसमध्ये बिमा समूहको परिसूचक ८५५ प्रतिशत र होटलको ४१३ प्रतिशतले बढे ।यस्तै वित्त कम्पनी समूहको परिसूचक २८९, विकास बैंकको २६४, जलविद्युतको २६, बंैकिङको २२४ र अन्य को ०२६ प्रतिशत उकालो लागे । योसँगै सेयर बजारको आकार (बजार पुँजीकरण) बढेर १६ खर्ब १६ अर्ब रुपैयाँ कायम भएको छ ।शाखा विस्तार सक्न निर्देशनआउँदो वैशाख १५ भित्र शाखा विस्तारको काम पूरा गर्न नेपाल स्टक एक्सचेन्ज (नेप्से) ले ब्रोकर कम्पनीहरूलाई निर्देशन दिएको छ । सोमबार विज्ञप्ति जारी गरी नेप्सेले उक्त निर्देशन दिएको हो ।शाखा विस्तारका लागि नेप्सेले गत माघ ११ गते केही ब्रोकर कम्पनीहरूलाई स्वीकृत प्रदान गरी विभिन्न सर्तहरूसहित पूर्वाधार तोकिदिएको थियो । सोहीअनुरूप सम्बन्धित ब्रोकर कम्पनीहरूलाई यस सम्बन्धमा भएको प्रगति विवरण पेस गर्न गत फागुन २४ मा पुन: पत्राचार गर्यो । त्यस समयमा केही ब्रोकर कम्पनीहरूले तोकिएको मापदण्ड पूरा नगरेको भेटिएपछि वैशाख १५ गतेभित्र सबै काम पूरा गर्न निर्देशन दिएको हो । दिइएको समयभित्र पनि तोकिएको मापदण्ड पूरा नभए शाखा विस्तारको अनुमति रद्द गर्ने नेप्सेले जनाएको छ ।"
संस्थाहरूको रकम महिनाभित्रै दिन निर्देशन,"काठमाडौं (कास) आपूर्ति तथा उपभोक्ता हित उपसमितिले सहुलियत पसल सञ्चालन गर्ने नेसनल ट्ेरडिङ, खाद्य संस्थान र साल्ट ट्रेडिङको बक्यौता रकम एक महिनाभित्र उपलब्ध गराउन अर्थ मन्त्रालयलाई निर्देशन दिएको छ । यी संस्थाहरूले चाडपर्वका अवसरमा सहुलियत पसल सञ्चालन गर्ने गर्छन् । त्यस्ता पसल सञ्चालन गरेबापत यी संस्थानहरू ५ वर्ष अवधिमा छुट दिएबापत १२ करोड ८९ लाख रुपैयाँ पाउन सकेको छैनन् ।सर्वसाधारणलाई सुविधा दिन दसैंमा सञ्चालन गरिने सुपथ मूल्य पसलको रकम संस्थानहरूले ५ वर्षदेखि पाएका छैनन् । साल्ट ट्रेडिङका महाप्रबन्धक उर्मिला श्रेष्ठले ५ वर्ष अवधिमा छुटबापत ८ करोड ३२ लाख ८६ हजार रुपैयाँ लिन बाँकी रहेको बताइन् । नेसनल ट्रेडिङ कर्पोरेसनले करिब ५४ लाख पाउन बाँकी छ ।त्यसैगरी नेपाल खाद्य संस्थानले पसल सञ्चालन गरेबापत ४ करोड ३ लाख रुपैयाँ लिन बाँकी छ । अर्थ मन्त्रालयले समयमै रकम उपलब्ध नगराउँदा संस्थानहरू धराशायी हुँदै गएको हुन् । सोमबार बसेको उपसमिति बैठकले तीनै संस्थालाई महिनाभित्रै रकम उपलब्ध गराउन अर्थलाई निर्देशन दिएको छ । संस्थानलाई उपलब्ध गराउन बाँकी सम्पूण शोधभर्नाको रकम एक महिनाभित्र सम्बन्धित संस्थानलाई उपलब्ध गराउन अर्थ मन्त्रालयलाई निर्देशन दिन्छु, उपसमितिका सयोजक शुभासचन्द्र ठकुरीले भने, रकम उपलब्ध गराउन आवश्यक पर्ने कागजात र विवरण मिलाई सहजीकरण र समन्वय गर्नगराउन आपूर्ति मन्त्रालयलाई पनि निर्देशन दिन्छु, । त्यस्तै व्यवस्थापिका संसदअन्तर्गत गठित उपसमितिले सहुलियत पसल सञ्चालका लागि सम्बन्धित बजेट शीर्षकमै व्यवस्था गर्न निर्देशन दिएको छ । दसैं, तिहार र छठसम्म सञ्चालन हुने पसलका लागि बजेटमै व्यवस्था गर्न आपूर्ति मन्त्रालय र अर्थ मन्त्रालयलाई निर्देशन दिइएको हो । पर्वहरू नजिकिएपछि उपभोग्य वस्तुको अभाव र कालोबजारी रोक्न सरकारले हरेक वर्ष सहुलियत पसल सञ्चालन गर्छ ।"
रुदीमा साढे १५ मेगावाटको जलविद्युत्,"लमजुङ (कास) लमजुङ र कास्कीको सिमानाको रुदीखोलामा दुईवटा जलविद्युत् आयोजना एकसाथ निर्माण थालिएको छ । बिन्ध्यवासिनी हाइड्रोपावर डेभलपमेन्ट कम्पनी प्रालिले तल्लो क्षेत्रमा ८८ मेगावाटको रुदी ए र माथिल्लो क्षेत्रमा ६६ मेगावाटको रुदी बी जलविद्युत् आयोजनाको निर्माण थालेको छ । आयोजनाका डेपुटी प्रोजेक्ट म्यानेजर इन्जिनियर सरोज भट्टराईका अनुसार ०७२ वैशाख १२ को भूकम्प, त्यसपछिको नाकाबन्दी र गत भदौमा आएको बाढीपहिरोले आयोजना निर्माणमा ढिलाइ भएपनि हाल द्रुत गतिमा चलिरहेको छ । उनका अनुसार गत असारमै निर्माण सक्ने योजना रहेको थियो । गएको भदौमा पहिराले निर्माणस्थलमा क्षति पुर्यायो, उनले भने, आगामी भदौभित्र सबै काम सक्ने योजना छ । दसैंअगावै केन्द्रीय प्रसारण लाइनमा विद्युत् जोडिन्छ । आयोजनाको ६० प्रतिशत निर्माण सकिएको उनले बताए ।आयोजनाको सिभिलतर्फ हाई हिमालय हाइड्रो कन्स्ट्रक्सन प्रालि, हाइड्रोमेकानिकलतर्फ नर्थ हाइड्रो एन्ड इन्जिनियररिङ प्रालिले काम गरिरहेको छ । इलेक्ट्रोमेकानिकलतर्फ तोसिबा प्लान्ट सिस्टम एन्ड सर्भिस कर्पोरेसनले जिम्मा लिएको छ । रुदी ए आयोजना लमजुङको सिङीबेंसीमा बाँध बाँधेर कास्कीको रबैडाँडा हुँदै ६ किमि पेनस्टक पाइपमार्फत पानी ल्याई बालुवाबेंसीमा निर्माण हुने गृहबाट विद्युत् उत्पादन गरिनेछ । रुदी ए को ०६९ माघ २८ मा विद्युत् खरिद बिक्री सम्झौता (पीपीए) भएको थियो । हिउँदमा ८ रुपैयाँ ४० पैसा र बर्खायाममा ४ रुपैयाँ ८० पैसामा सम्झौता भएको छ । उक्त आयोजना १ अर्ब ३६ करोड २० लाख रुपैयाँ लागतमा निर्माण हुन लागेको हो । रुदी ए सँगै प्रवद्र्धक कम्पनीले रुदी बी साना जलविद्युत् आयोजनाको पनि निर्माण थालेको हो । बिन्ध्यवासिनीले नै निर्माण थालेको रुदी बी आयोजना आगामी भदौसम्म निर्माण सक्ने योजनामा छ । आउँदो असारभित्र काम सक्नुपर्ने हो । प्राकृतिक प्रकोपका कारण यसको पनि समयमै काम अघि बढाउन सकिएन, उनले भने, यसलाई पनि आउँदो भदौसम्म सक्ने हाम्रो योजना छ । आयोजनाको लागत १ अर्ब ३ करोड रुपैयाँ छ । सिङदी गाउँ नजिकैको टोंगो खोला दोभानमा बाँध बाँधेर सिङीबेंसीमा निर्माण गरिने गृहमा पानी खसालेर विद्युत् उत्पादन गरिने उनले बताए । पानी ल्याउन साढे ३ किलोमिटर लामो पेनस्टक पाइप प्रयोग गरिनेछ ।"
बार्सिलोनाको सम्भावना,"बार्सिलोना (एपी) लियोनल मेसीले आइतबार स्पेनिस लिगअन्तर्गत भ्यालेन्सियाविरुद्धको खेलमा चालु सिजनका सबै प्रतियोगितामा गरी आफ्नो ४० र ४१ औं गोल गरे । खेलमा बार्सिलोनाले ४२ को जित हात पारेको थियो । च्याम्पियन्स लिगमा पेरिस सेन्ट जर्मेन (पीएसजी) लाई ६१ ले हराएयता क्याम्प नोउको पहिलो खेलमा बार्साले मेसीको दर्शनीय प्रदर्शन पाएको हो । त्यस्तै खेल देखाए नेयमर र लुइज स्वारेजले । यससँगै साबिक विजेताको उपाधि रक्षाको सम्भावना ज्युँदो भएको छ । बार्सिलोना अब रियल म्याड्रिडभन्दा मात्रै २ अंक पछाडि छ । रियलले एक खेल कम खेलेको छ । हामीले धैर्य भएर खेल्नु थियो र गति बढाउनु थियो, प्रशिक्षक लुइस इनरिकेले भने, हामीले निकै अवसर सिर्जना गर्यौं ।भ्यालेन्सियाका इलाक्युइम मान्गलाले २९ औं मिनेटमा गोल गरेपछि भ्रमणकारीको हौसला बढेको अवस्थामा मेसी र उनका स्ट्राइकिङ पार्टनरहरूले गोल बर्साएका हुन् । नेयमरले ३५ औं मिनेटमा बराबरी गोल गरे । उनले पछिल्लो डिपोर्टिभो ला कोरुनासँगको खेल चोटका कारण गुमाएका थिए । मान्गला पेनाल्टी एरियामा स्वारेजलाई लडाएका कारण रातो कार्ड पाएर बाहिरिए । मेसीले पेनाल्टी प्रहार गर्दा क्याटलन क्लब ४५ औं मिनेटमा अग्रता लिन पुग्यो । दोस्रो हाफको सुरुमै तीव्र आक्रमण गर्दै बार्सिलोनाका पूर्व खेलाडी मुनिर अल हदादीले फेरि बराबरी गरे । एक अतिरिक्त खेलाडी र तीन फर्मवाला स्ट्राइकरको बलमा बाँकी समय बार्सिलोनाले पेलेको पेल्यै गर्यो । मेसीले ५३ औं मिनेटमा नजिकको दुरीबाट अर्को गोल गरे । नेयमरले आधाभन्दा बढी मैदान एक्लै बल अगाडि बढाएर आन्द्रे गोमेजलाई पास दिँदा खेल सकिन एक मिनेट बाँकी छँदा चौथो गोल भयो । सेभियाको सम्भावना सकिँदै युरोपेली उपाधिबाट बाहिरिएको सेभियाको ला लिगा उपाधिको गुन्जाइस पनि करिब सकिएको छ । उसले शनिबार एट्लेटिको म्याड्रिडसँग ३१ को हार बेहोर्यो । यससँगै सेभिया म्याड्रिडभन्दा ८ अंकले पछाडि छ । अर्को खेलमा डिपोर्टिभोलाई सेल्टा भिगोले १० ले हरायो भने पुछारको प्रतिस्पर्धामा मालागा र लिगानेसले गोलरहित बराबरी खेले ।"
सिटी र लिभरपुल बराबर,"म्यानचेस्टर (एएफपी) सर्जियो अगुइरोले ६९ औं मिनेटमा गरेको गोलबाट म्यानचेस्टर सिटीले आइतबार लिभरपुलसँग ११ को बराबरी गरेको छ । यो नतिजाले सिटीको प्रिमियर लिगको शीर्ष ४ टोलीमा पर्ने लक्ष्य जीवित बनाएको छ ।लिभरपुलले सिटीलाई उछिन्दै तेस्रो स्थानमा पर्ने उद्देश्य राखेको थियो । जेम्स मिल्नरले दोस्रो हाफको सुरुमै पेनाल्टी गोलबाट लिभरपुललाई अग्रता दिलाए । सिटी उनको पूर्वक्लब हो । समर्थकले उनलाई हतोत्साहित गर्न पनि खोजेका थिए । तर अगुइरोको गोलले प्रतिद्वन्द्वीमाथि १ अंकको अग्रता कायम भएको छ । लिभरपुलले सिटीभन्दा १ खेल बढी खेलेको छ । सिटीका लागि यो विजय एकखाले सान्त्वना हो । सिटीसँग गत साता च्याम्पियन्स लिगबाट मोनाकोसँग हार्दै बाहिरिनुपरेको पीडा थियो ।च्याम्पियन्स लिगपछि हाम्रा केटाहरू उदास थिए । मानिसहरू धेरै बोल्नै छाडे, सिटीका प्रशिक्षक पेप ग्वार्डिओलाले भने ।च्याम्पियन्स लिग अन्तिम १६ को दोस्रो लेगमा ३१ ले हार्दै सिटी बाहिरिएपछि ग्वार्डिओलाको आलोचना हुँदै आएको छ । अब उनको टोलीले लगातार चेल्सी र आर्सनलको सामना गर्दै छ । लिगमा चाहिँ टोलीले पछिल्ला ७ खेलमा हार्नुपरेको छैन ।योर्गन क्लोपले ग्वार्डिओलामाथि लिग डबल गर्ने पहिलो प्रशिक्षकको मौका गुमाए । तर उनको टोली यो सिजनमा शीर्ष ६ टोलीविरुद्धका १० खेलमा हार्नुपरेको छैन ।सिटीसँग १ अंक लिनु पनि ठीकै हो, उनले भने । पानी परेर भिजेको मैदानमा २ आक्रामक टिम खेल्दा इतिहाद रंगशालामा सनसनीफैलिएको थियो ।सिटीले खेलै जित्ने थुप्रै मौका पाएको थियो । अगुइरोले दुई सुन्दर मौका गुमाए । केभिन डी बु्रएनेले पोस्टमा हिर्काए । एडम लालानाले मुखमै आएको गाँस गुमाए जसरी मौका खेर फाले । सिटी शीर्ष टोली चेल्सीभन्दा १२ अंक पछि छ । तर लिभरपुलभन्दा १ अंक माथि छ ।"
मनीष र आशिषको गतिलो प्रदर्शन,"काठमाडौं (कास) नेपालमा फिडे मास्टर मनीष हमाल र आशिष फुयालले राजधानीमा जारी एसियन जोनल ३२ चेस प्रतियोगितामा आफ्नो गतिलो प्रदर्शन सोमबार पनि कायम राखेका छन् ।२०८१ रेटेड मनीषले दोस्रो चरणमा २४२२ रेटेड बंगलादेशी जीएम नियाज मुर्सद र १८०१ रेटेड आशिषले बंगलादेशी आईएम २३४३ रेटेड अबु सफियन सकिलसँग बराबरी खेलका थिए । २०३६ रेटेड सीएम क्षितिज भण्डारीले बंगलादेशी एफएम २३४१ रेटेड रहमान मोहम्मद तवीरसँग बराबरी गरे । मदनकृष्ण कायस्थ शीर्ष वरीयताका बंगलादेशी जीएम जियाउर रहमानसँग पराजित भए । बंगलादेशी जीएम अब्दुल्ला अल रकिबले हिमाल लामा, नवीन तण्डुकारले मोहनसिंह प्रधान, भवगतीप्रसाद शर्माले मोहम्म्द इमरान खान तथा अहमद एमन इब्राहिमले रञ्जन कुँवरलाई हराए ।महिलातर्फ शीर्ष वरीयताकी आईएम बंगलादेशी समिमा अख्तरले आफ्नै देशकी डब्लूएफ नजराना खान, बंगलादेशी आईएम हमिद रानीले श्रीलंकाकी सुमेई जयनेब र नेपालका मतिना कुसीले पूनम प्रसाईंलाई हराए । सविना श्रेष्ठले शान्ता थापासँगको खेलमा जित हात पारिन् ।"
काँकडभिट्टा गोल्डकप नाफामा,"काँकडभिट्टा (कास) मेची नेत्रालय काँकडभिट्टा गोल्डकपवाट आयोजकले करिब साढे ७ लाख रुपैयाँ बचत गरेको छ । काँकडभिट्टा फुटबल ट्ेरनिङसेन्टरले पुस १६ देखि २३ सम्म काँकडभिट्टा माविको मैदानमा प्रतियोगिता गरेको थियो ।सोमबार पत्रकार सम्मेलनमा आयोजकका कोषाध्यक्ष नोर्बु शेर्पाले कुल ३९ लाख २३ हजार ४ सय ६३ रुपैयाँ आय र ३१ लाख ८७ हजार ८० रुपैयाँ खर्च भएको बताए । करिब ७ लाख ३६ हजार ३ सय ८३ रुपैयाँ प्रतियोगितावाट नाफा भएको छ, उनले भने ।आयोजक समिति अध्यक्ष मीनवहादुर बस्नेतले बचत रकमलाई काँकडभिट्टाको फुटबल विकास र मैदान मर्मतमा खर्चिने बताए । उनले अर्को वर्ष प्रतियोगिताको स्तर वृद्धि गरी पुरस्कार राशिसमेत बढाउने योजना सुनाए । नाफा भएको सबै रकम फुटबल विकास र प्रवद्र्धनमै खर्च गर्नेछौ, बस्नेतले भने, दुरुपयोग गर्ने छैनौं ।यसैबीच आयोजकले दुई पत्रकार रमेश समदर्शी र फोटो पत्रकार कृष्ण सिन्जालीलाई सम्मान गरेको छ । उनीहरूले जनही ५ हजार ५ सय रुपैयाँ पाए ।"
पुनरागमनमा आत्मविश्वासी,"काठमाडौं नेपालका लागि एसियन कप २०१९ को छनोट विशेष प्रतियोगिता हो । किनभने प्लेअफबाटै बाहिरिएको नेपालले सोलडारिटी कपको उपाधि जितेपछि फेरि महादेशीय च्याम्पियनसिपको छनोटमा अवसर पाएको हो । नेपाली राष्ट्रिय टिमले डेढ दशकपछि यो स्तरमा खेल्ने मौका पाएको छ । यस्तो अवसर रोहित चन्दका लागि पनि विशेष बन्दै छ । उनले १४ महिनापछि राष्ट्रिय टिममा पुनरागन गर्दै छन् ।ट्रेनिङ पहिलेजस्तै सामान्य रूपमै गरिरहेको छु, केही समस्या छैन, गतवर्ष बायाँ घुँडाको एसीएलको शल्यक्रिया गराएका रोहितले सोमबार भने, अझै शतप्रतिशत ठीक भइसकेको छैन । फिलिपिन्ससँगको खेलमा शतप्रतिशत खेल्न सक्नेमा ढुक्क छु । एसियन कप २०१९ छनोटको पहिलो खेलमा नेपालले १५ चैतमा फिलिपिन्ससँग मनिलामा प्रतिस्पर्धा गर्दै छ । त्यसका लागि मुख्य प्रशिक्षक ग्योतोकु कोजीले २० सदस्यीय टिममा छनोट गरेपछि रोहितले राष्ट्रिय टिममा पुनरागमन गरेका हुन् ।उनी भारतको त्रिवेन्द्रममा २०७२ साल पुसमा भएको साफ च्याम्पियनसिप खेल्दा नै घाइते थिए । उनलाई साफलगत्तै मलेसियन क्लब टीटिम एफसी ले एकवर्षे अनुबन्ध गरेको थियो । उनले पूरा ठीक नभए पनि अभ्यास खेलहरू खेलका थिए । उनले १६ माघ, २०७२ मा भएको प्लेअफमा पनि पूरा समय नै खेले । टीटिमले आर्मी ए टीमलाई २१ ले हराएर सुपर लिगमा स्थान पक्का गरेपछि भने उनी उपचारमा लागेका थिए । उनको शल्यक्रिया सुवाङ जया मेडिकल सेन्टर,सेलङ्गोरमा २९ फागुन, २०७२ मा भएको थियो । भारतको आई लिग र इन्डोनेसियाको सुपर लिग पनि खेलेका रोहित आफ्नो पुस्ताका उत्कृष्ट खेलाडी हुन् । तर, शल्यक्रियापछि उनको करिअर फेरि माथिल्लो स्तरमा आउनेमा शंका गरिएको थियोछ ।शल्यक्रियापछि उनलाई चिकित्सकले सात महिनाभित्र खेलमा फर्कन सक्ने बताएका थिए । सुरुमा खेल्न डर लाग्यो । भार बेहोर्न चाहिनँ । त्यसैले रिकोभरीका लागि धेरै समय लिएँ, उनले भने । रिह्याव का लागि कोलकाता पुगेका उनलाई त्यहाँका चिकित्सकले पनि खेल्नलाई तयार भइसकेको बताएका थिए । अहिले उनी कहिलेकाहीं दुख्दा मात्र फिजियोसँग सल्लाह गर्छन् । चिकित्सकले समस्या छैन भनेका छन्, उनले भने ।उनी पोखरामा भएको १५ औं आहारारा गोल्डकपमा मनाङमस्र्याङ्दीबाट मैदानमा फर्किएका थिए । माघ ८ मा भएको क्वाटरफाइनलमा उनले धरानमाथि ४१ को जितमा ६४ मिनेट मैदानमा बिताए । उनले मनाङको उपाधि यात्रामा त्यसपछि दुवै खेल पूरा समय खेलेका थिए । लगत्तै झापा गोल्डकपमा पनि मनाङ च्याम्पियन भयो । त्यहाँ पनि उनले सबै खेल खेले । बंगलादेशमा फागुनमा भएको दोस्रो शेख कमल अन्तर्राष्ट्रिय क्लब कपको सेमिफाइनल पुगेको मनाङको सबैभन्दा राम्रो प्रदर्शन गर्ने पनि उनी नै बनेका थिए ।विस्तारै खेल्नका लागि फिटनेस बनाउन मनाङ गएको थिएँ । पहिलो खेलपछि नै कन्फिडेन्स आयो । झापा र बंगलादेशमा खेलेपछि म्याच फिटनेस पनि आएको छ, २५ वर्षे रोहितले भने । शेख कमल कपको प्रदर्शनलगत्तै उनलाई माल्दिभ्सको प्रिमियर लिग क्लब टीसी स्पोर्ट्सले अनुबन्ध गर्न चाहेको छ । नेपाली गोलकिपर किरण चेम्जोङको उत्कृष्ट खेलसँगै टीसी स्पोर्ट्स शेख कमल कपमा च्याम्पियन भएको थियो ।सेन्टरब्याकबाट करिअर सुरु गरेका उनी तीन वर्षयता भने अट्याकिङ मिडफिल्डरका रूपमा अगाडि बढेका छन् । फिलिपिन्ससँग पनि उनले मिडफिल्डमा नै पहिलो रोजाइमा खेल्ने लगभग निश्चित छ । मिडफिल्डमा खेल्दै छु र जम्दै पनि छु । खेल्न सजिलो भने डिफेन्समै हुन्छ । तर मिडफिल्डमै खेल्न चाहन्छु, उनले सुनाए ।कडा टक्करको आशा रिजाल मेमोरियल स्टेडियममा हुने खेलमा नेपालले फिलिपिन्सलाई कडा टक्कर दिने उनको विश्वास छ । फिफा वरीयतामा नेपाल १ सय ७० औं सथनमा छ । योभन्दा २६ स्थान माथिको टिम हो फिलिपिन्स ।तयारी राम्रै छ । हाम्रो टिम सन्तुलित पनि छ । त्यसैले फिलिपिन्सलाई कडा चुनौती दिने आशा छ, राष्ट्रिय टिमबाट ४३ खेल खेलेका उनले भने, फिलिपिन्स हामीभन्दा धेरै बलियो टिम हो । फिफा वरीयतामा फिलिपिन्स माथि छ तर त्यसले फरक पार्दैन । तैपनि उसका केही खेलाडी उत्कृष्ट छन् ।त्यहाँ लिग पनि भइरहेको छ । त्यसैले फिलिपिनो खेलाडी फिट र अनुभवी पनि छन् । हामी क्षमताअनुसार शतप्रतिशत खेल्नेछौं । सबैले मिहिनेत गरिरहेका छन् । उसलाई चुनौती दिने मात्र होइन, जित्नका लागि खेल्नेछौं ।"
ग्योतोकु कोजी,"रोहित धेरै राम्रा खेलाडी हुन् । उनको स्किल राम्रो छ । ट्याक्टिस राम्रो छ । र, शारीरिक रूपमा पनि उनी बलिया छन् । मेरो विचारमा उनी नेपालकै उत्कृष्ट खेलाडी हुन् । गत वर्ष उनलाई लागको चोटले चिन्तित बनाएको थियो । चोटबाट फर्केर उनले खेलीसकेका छन् । मैले सम्हालेको टिमबाट भने पहिलोपल्ट खेल्न लागका हुन् । उनी निक्कै चलाख छन् । उनले मेरो फिलोसफी सिकेका छन् । ट्याक्टिस पनि । उनलाई विश्वास गर्छु । उनको आगमनले नेपाली टिम धेरै बलियो भएको छ ।"
तेस्रो टेस्ट बराबर,"राँची (एएफपी) पिटर हयान्ड्सकम्ब र सन मार्सको ठोस अर्धशतक मद्दतले अस्ट्ेरलियाले सोमबार भारतलाई तेस्रो टेस्टमा बराबरीमै रोकेको छ । यससँगै चार टेस्ट सिरिज ११ को बराबरीमा पुगेको छ । अस्ट्ेरलियाले पाँचौं तथा अन्तिम दिनको खेल भारतको तुलनामा १ सय ५२ रनले पछाडि रहेर सुरु गरेको थियो । एकसमय टोली ४ विकेट गुमाएर ६३ रनको कमजोर स्थितिमा थियो । त्यसयता हयान्ड्सकम्ब र मार्सले जिम्मेवारीपूर्ण ब्याटिङ गरे ।उनीहरूले पाँचौं विकेटमा १ सय २४ रन बनाए । त्यसमा हयान्ड्सकम्ब ७२ रन बनाएर नटआउट रहे भने मार्सको ब्याटबाट ५३ रन निस्केको थियो । दिनको खेल सकिएको घोषणा हुँदा अस्ट्ेरलिया ६ विकेट गुमाएर २ सय ४ रनको स्थितिमा थियो । यसअघि भारतले अघिल्लो दिन आफ्नो पहिलो इनिङ्स ६०३९ मा समाप्तिको घोषणा गरेको थियो । रवीन्द्र जडेजाले अस्ट्ेरलियाको दोस्रो इनिङ्समा ४ विकेट लिए । यससँगै उनले भारतको नयाँ टेस्ट स्थानमा १ सय ७८ रन दिएर ९ विकेट लिए । तर भारतका लागि नायक भने चेतेश्वर पुजारा रिद्धिमन साह रहे । उनीहरूले आइतबार सातौं विकेटमा १ सय ९९ रनको साझेदारी गर्दै भारतलाई बलियो स्थितिमा पुर्याएका थिए । पुजाराले २ सय २ रन बनाए भने साहले १ सय १७ रन जोडे । अस्ट्ेरलियाका लागि भने दायाँ र बायाँहाते ब्याट्सम्यान जोडी हयान्ड्सकम्ब र मार्सले २ सय ३२ मिनेट क्रिजमा बिताए ।उनीहरूले लगातार भारतीय बलिङ आक्रमण निराश पारे । दिनको अन्तिम सेसनको अन्त्यतिर मात्र उनीहरूको जोडी टुटेको थियो । जडेजाले नै मार्सलाई आउट पारे । लगत्तै अर्का भारतीय स्पिनर रविचन्द्रन आश्विनले ग्लेन म्याक्सवेललाई आउट पारे । अघिल्लो इनिङ्समा शतक बनाएका म्याक्सवेल आउट भएपछि सोमबार अन्त्यतिर खेलले केही नाटकीय मोड लिएको थियो । तर हयान्ड्सकम्बले अन्तिम केही ओभर टिकेर खेले ।उनलाई म्याथ्यु वेडले साथ दिए । यससँगै अस्ट्ेरलिया आफ्नो ऐतिहासिक ८ सयौं टेस्टमा हार टार्न सफल रह्यो । आज हाम्रा खेलाडीले जसरी खेले त्यसमा मलाई गर्व छ, पाहुना टिमका कप्तान स्टिभ स्मिथले भने, हयान्ड्सकम्ब र मार्सले निकै जिम्मेवारीपूर्ण ब्याटिङ गरे । यहाँको विकेट पनि राम्रो रह्यो । भारतले पनि पहिलो इनिङ्समा राम्रो ब्याटिङ गरेको थियो । उनका भारतीय समकक्षी विराट कोहलीले प्रतिक्रिया दिए, अब हामी धर्मशालामा हुने चौथो तथा निर्णायक टेस्टका लागि तयार छौं ।"
वीरगन्ज सेमिफाइनलमा,"हेटांैडा (कास) वीरगन्ज युनाइटेड क्लब टाइब्रेकरमा विजयी हुँदै पिप्लेक्याम्पा गोल्डकप फुटबल प्रतियोगिताको सेमिफाइनल पुगेको छ । सोमबार वीरगन्जले चौधरी ११ बारालाई टाइब्रेकरमा ३१ ले हराएको थियो । फाइनलपुग्नका लागि वीरगन्जले आयोजक पिप्ले युवा क्लबसँग बुधबार प्रतिस्पर्धा गर्नेछ ।निर्धारित समय गोलरहित बराबरीमा टुंगिएपछि प्रतिकुल मौसमका कारण सिधै टाइब्रेकरमा लगिएको थियो । टाइब्रेकरमा वीरगन्जका गोलरक्षक उमेश कार्की नायक साबित भए । उनले विपक्षीका तीन पेनाल्टी रोकेका थिए । उनी म्यान अफ द म्याच घोषित भए ।वीरगन्जका राजेश पटेल, शम्शेर तामाङ र चिरञ्जीवी कार्कीले गोल गरे । सञ्जय चौधरीको प्रहार पोलमा लागेर फर्किदा राधेश्याम चौधरीको प्रहार बाराका गोलरक्षकले रोके । बाराबाट एकमात्र गोल गजेन्द्र चौधरीले गरे । बाराका चतुर्भुज चौधरी, मनोज चौधरी र लक्ष्मण चौधरीको प्रहार गोलरक्षक चिरन्जीवी कार्कीले जोगाए ।"
काठमाडौं नगरकप फुटबल हुने,काठमाडौं (कास) जिल्ला खेलकुद विकास समिति काठमाडौंले प्रथम काठमाडौं नगरकप फुटबल प्रतियोगिता गर्ने भएको छ । चैत २४ देखि ३१ सम्म हुने स्पर्धामा काठमाडौंका १० नगरपालिकाले भाग लिने छन् । नकआउटका आधारमा हुने प्रतियोगिता सानो गौचरनस्थित मैदान हुने आयोजक समिति अध्यक्ष धुव्रराज न्यौपानेले बताए । जिल्ला समन्वय समितिको सहयोगमा हुने स्पर्धाको विजेताले एक लाख ११ हजार १ सय ११ तथा उपविजेताले ५१ हजार र तेस्रो हुनेले २५ हजार नगद पुरस्कार प्राप्त गर्नेछन । सर्वोत्कृट खेलाडीले १० हजार र विधागत उत्कृष्ट खेलाडीले जनही ५ हजार पाउने संयोजक बद्री भट्टराईले बताए ।
एमसीसी विजयी,"भैरहवा (कास) बुम एमसीसी भैरहवाले सोमबरा टी२० कप क्रिकेट प्रतियोगितामा देवदह क्रिकेट युनिटलाई ६ रनले पराजित गरेको छ । टस जितेको देवदहले एससिसीलाई ब्याटिङ गर्न बोलायो । एमसीसीले २० ओभरमा ७ विकेट गुमाउँदै १ सय ३७ रन बनायो । प्रज्ज्वल थापाले २७, सुजित खनालले २३, सन्दीप केसीले २०, तुलाराम थापाले १६ र अमर मिश्राले १३ रन बनाए । देवदहका सुरज दराई र रोशन गौतमले २२ तथा सरगम चौधरीले १ विकेट लिए ।देवदहले निर्धारित ओभरमा ७ विकेट गुमाई १ सय ३१ रनमात्र बनायो । सुरज दराईले ५९, सुमन पाण्डेले २५ र खुम पाण्डेले १४ रन बनाए । एमसीसीका भीम सुनार रसन्दीप केसीले २२, राहुल चौहान र सुजित खनालले ११ विकेट लिए । म्यान अफ द म्याच देवदहका सुरज दराई भए । सोमबार न्यू होराइजन क्रिकेट क्लब बुटवल र प्रोफेसनल मास्टर्स ११ क्रिकेट क्लब भैरहवाबीचको खेल वर्षाका कारण बीचमै रोकियो ।"
सोमलाई दुई पदक,काठमाडौं (कास) नेपालका धावक सोमबहादुर कुमालले ब्रुनाई ओपन एथलेटिक्स च्याम्पियनसिपको पुरुष ४ र ८ सय मिटर दौडमा पदक जितेका छन् । नेपाल एथलेटिक्स संघका महासचिव सुनील राजवंशीका अनुसार सोमबहादुरले ८ सय मिटरमा स्वर्ण र ४ सय मिटर दौडमा रजत पदक जितेका थिए ।सातौं राष्ट्रिय खेलकुदको एथलेटिक्सतर्फ उत्कृष्ट खेलाडी चुनिएका सोमले मार्च १८ मा स्वर्ण र मार्च १९ मा रजत जितेका थिए ।प्रतियोगितामा सहभागी अर्का धावक यामसाजन सुनार १ सय मिटर दौडमा पाँचौं र २ सय मिटर दौडमा छैटौं स्थानमा रहेका थिए ।
नेपाल कप भेट्रान फुटबल,काठमाडौं (कास) स्पोर्ट्स फर अल क्लब नेपालको आयोजनामा दोस्रो नेपाल कप भेट्रान फुटबल प्रतियोगिता बिहीबार सुरु हुँदै छ । लगनखेलस्थित बुद्धिविकास मण्डलको मैदानमा हुने प्रतियोगितामा ११ टिमले प्रतिस्पर्धा गर्ने छन् । खेलाडीको उमेर ४० वर्ष पूरा भएको हुनुपर्ने जनाइएको छ । विजेताले १ लाख र उपविजेताले ५० हजार नगद पुरस्कार जित्ने छन् । पहिलो संस्करण विजेता आर्मी हो ।
प्रहरी टिम च्याम्पियन,काँकडभिट्टा (कास) झापा सदरमुकाम भद्रपुरमा भएको ११ औं जिल्लास्तरीय नकआउट फुटबलको उपाधि पूर्व क्षेत्रीय प्रहरी टिम रानीले जितेको छ । प्रहरीले फाइनलमा युनाइटेड क्लब बिर्तामोडलाई २० ले पराजित गर्दै ४० हजार रुपैयाँ पुरस्कार जितेको हो ।युनाइटेडको भागमा ३० हजार पर्यो । भद्रपुर माविको मैदानमा खेलको २४ औं मिनेटमा विशाल खवासले गोल गरेका थिए । दोस्रो हाफको २६ औं मिनेटमा प्रहरीले पेनाल्टी मौका पायो । तर कप्तान मित्र बस्नेत त्यसमा गोल गर्न चुके । अन्तत: इन्जुरी समयको दोस्रो मिनेटमा उज्वल राईले दोस्रो गोल गर्दै प्रहरीलाई सहज जित दिलाए । विशाल खवास म्यान अफ द म्याच भए । कप्तान मित्र म्यान अफ द सिरिज चुनिए ।

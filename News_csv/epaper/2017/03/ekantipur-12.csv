शीर्षक,विवरण
गच्छदार पनि सरकारमा,"स्रोतका अनुसार मन्त्रालय र मर्यादाक्रमका विषयमा कुरा मिल्नासाथ गच्छदार सरकारमा आउनेछन्। गच्छदारले मन्त्रिपरिषद्माआफू दोस्रो मर्यादाक्रममा हुनुपर्ने र भौतिक पूर्वाधार तथा यातायात मन्त्रालय पाउनुपर्ने माग गर्दै आएका छन्। अहिलेकांग्रेसबाट सरकारमा नेतृत्व गरेका उपप्रधान तथा गृहमन्त्री विमलेन्द्र निधि प्रधानमन्त्रीपछिको मर्यादाक्रममा छन्। भौतिक पूर्वाधार तथा यातायात मन्त्रालय पनि कांग्रेसकै भागमा छ। मर्यादाक्रम छाड्न गृहमन्त्री निधि र भौतिक पूर्वाधार तथा यातायात मन्त्रालयबाट अन्य मन्त्रालयमा सर्न मन्त्री रमेश लेखक नमानेकाले गच्छदारको सिंहदरबार प्रवेशमा ढिलाइ भएको स्रोतको दाबी छ। दाहाल र देउवाबीच संशोधन प्रस्तावको पक्षमा संसद्मा दुई तिहाइ मत पुर्याउन गच्छदारसहित अन्य साना दललाई सरकारमा ल्याउने विषयमा निरन्तर छलफल चलिरहेको छ। संविधान संशोधन नगरिकन मधेसमा निर्वाचन सम्भव नदेखेपछि दुई तिहाइ पुर्याउने खेलमा उनीहरू केन्द्रित हुन थालेको कांग्रेसका एक नेताले बताए।सत्तारूढ राप्रपा र प्रधानमन्त्री निर्वाचनमा मत हालेको फोरम लोकतान्त्रिकले यथास्थितिमा संशोधनको पक्षमा मत हाल्न नसक्ने अडान राख्दै आएका थिए। दाहाल र देउवाले संशोधनको पक्षमा दुई तिहाइ पुर्याउन संसद्को चौथो ठूलो दलका अध्यक्ष कमल थापालाई उपप्रधान र स्थानीय विकासमन्त्री दिएर मन्त्रिपरिषद्मासामेल गरिसकेका छन्। पाँचौं ठूलो दल फोरम लोकतान्त्रिकका अध्यक्ष गच्छदारको प्रवेशसँगै अन्य केही साना दललाई पनि सरकारमा ल्याउने र प्रमुख प्रतिपक्ष एमालेबाहेक पनि संशोधनको पक्षमा दुई तिहाइ पुर्याउने योजना सत्तारूढ दलको छ।मन्त्री लेखकले गच्छदारलाई सरकारमा ल्याउनेबारे छलफल भइरहेको स्विकारे। कहिले ल्याउने र कुन मन्त्रालय दिनेबारे आफूलाई जानकारी नभएको उल्लेख गर्दै उनले भने, मन्त्रिपरिषद् विस्तार सरकार टिकाउनका लागि मात्रै नभएर सरकारले प्रस्तुत गरेको संविधान संशोधन पारित गर्न हो।माओवादी केन्द्रका नेता नारायणकाजी श्रेष्ठले पनि फोरम लोकतान्त्रिकलाई सरकारमा ल्याउन पहल भइरहेको बताए। राप्रपा र फोरम लोकतान्त्रिकलाई एकैपल्ट सरकारमा ल्याउने प्रयास भए पनि प्राविधिक कारणवश ढिलाइ हुन पुगेको उनको भनाइ छ। संविधान संशोधन र चुनाव सुनिश्चितताका लागि राप्रपालाई पनि सरकारमा सामेल गरिएको छ, फोरम लोकतान्त्रिकलाई पनि ल्याउने प्रयत्न जारी छ, उनले भने, स्थानीय चुनावपछि पनि मधेसी मुद्दा सम्बोधन गर्ने कोसिस हुन सक्छ भनी राप्रपा नेताले नै प्रधानमन्त्री र मोर्चा नेतासँगको बैठकमा भनिरहेको अवस्थामा स्थानीय चुनावपछि र प्रदेशको चुनावअघि संविधान संशोधनको अवस्था हुन सक्छ।सरकारमा सहभागिताको अफर आएपछि गच्छदारले शनिबार साँझ आफू निकट केही नेतालाई ब्रिफिङ गर्दै संशोधन विधेयक पारित गर्ने र चुनाव सुनिश्चितताको सर्त पूरा गर्ने भए सकारात्मक हुन सकिने बताएका थिए। गच्छदारले बैठकमा भने, हामी कमल थापाजस्तै सरकारमा बोलाउनेबित्तिकै फुत्त जाने पार्टी होइनौं, चुनाव हुन्छ र संशोधन हुन्छ भनी आश्वस्त पार्न सक्नुपर्यो। उनले टीकापुर घटनापछि समातिएका कार्यकर्ता छाड्ने विषयलाई दाहाल र देउवासमक्ष सर्तका रूपमा अघि सारेको समेत खुलाए।फोरम लोकतान्त्रिकका महासचिव रामजनम चौधरीले सरकारमा जानेबारे प्रस्ट भइनसकेको बताए। उनले संविधान संशोधन विधेयक अघि बढे आफ्नो संशोधन प्रस्तावका पक्षमा दल उभिने भन्दै सत्तारोहणको घुमाउरो संकेत गरे। संशोधनबाट समस्या समाधान हुन्छ भन्ने यकिन नभई सरकारमा जाँदैनौं, पहिले त्यो आश्वस्त पार्नुपर्यो, चौधरीले भने। उनकै दलका अर्का नेताको भनाइमा संविधान संशोधनको मुद्दामा साझा धारणा बन्ने र पारित गर्नेबारे गच्छदारलाई दाहालले आश्वस्त पारे उनी त्यस प्रक्रियालाई सघाउन सत्तारोहण गर्नेछन्। फोरम लोकतान्त्रिकका प्रमुख सचेतक योगेन्द्र चौधरीले सत्ताका लागि अन्तिम समयमा आएर भाग नखोज्ने, तर संविधान संशोधनका लागि भने तत्पर रहने खुलाए। सरकार संकटमा पर्न लाग्दा हामीसँग उहाँहरू आउन खोज्नु अनुचित भएन, तर हामीले प्रचण्ड गठबन्धनलाई समर्थन गर्दा संविधान संशोधनको जुन वाचा गरिएको थियो, त्यो आजसम्म किन अघि बढेन भन्ने हाम्रो जिज्ञासा हो, उनले भने, अन्तिम समयमा सरकारमा जानेबारे हामीलाई रुचि छैन, तर संविधान संशोधनकै लागि हाम्रो साथ खोजेको हो भने सत्तामा गएर सघाउन हामी सकारात्मक छौं।सप्तरी घटनामा पाँच प्रदर्शनकारी र सर्वसाधारण मारिएसँगै गत फागुन २५ गते मोर्चाले तुरुन्त चुनाव रोक्न भन्दै सातदिने अल्टिमेटम दाहाललाई बुझाएको थियो। अल्टिमेटमको अवधि सोमबार गुज्रँदै छ। सोमबारसम्म चुनाव नरोकिए सरकारलाई दिएको समर्थन स्वत: फिर्ता हुने मोर्चाले आफ्नो लिखित पत्रमा भनिसकेको छ। देउवासँग सहमति गरिएको आलोपालो अवधि गुज्रिन लाग्दा सत्ता संकट टार्न दाहालले सधैंका सत्ता खेलाडी थापा र गच्छदारको साथ खोजेका हुन्। तर माओवादी केन्द्रका नेता श्रेष्ठले भने दाहालको प्रयासका पक्षमा बचाउ गर्दै संविधान कार्यान्वयनका लागि चुनाव अघि बढाउन यस्तो निर्णय लिनुपरेको तर्क गरे। सरकारमा कसलाई ल्याउने, कोसँग नजाने भन्नेबारे स्पष्ट मान्यता हुनुपर्छ भन्ने पक्षमा हामी छौं, तर अहिले अप्ठ्यारो बेलामा हामी सरकारमा आई नै सक्यौं, चुनाव सम्पन्न गर्नका लागि मिति घोषणा र अरू तयारी गरे पनि चुनावसम्म पुग्न सबैको सहयोग आवश्यक छ, श्रेष्ठले भने, सरकारले संविधान संशोधनको प्रयास सफल पार्न उहाँहरूलाई सरकारमा ल्याउने अहिलेको निर्णय सही छ।"
अधुरो प्रतिवेदन बुझाउँदै आयोग,"काठमाडौं संविधानले तोकेको अर्को महत्त्वपूर्ण जिम्मेवारी पूरा नगरिकनै स्थानीय तह पुन:संरचना आयोगले अन्तिम प्रतिवेदन तयार गरेको छगाउँपालिका, नगरपालिकाबाहेक विशेष, संरक्षित वा स्वायत्त क्षेत्रको संख्या र सीमा निर्धारणको काम पनि आयोगले गर्नुपर्ने थियो। फागुन ३० (सोमबार) सम्मको कार्यावधि सकिन लागेकाले काम पूरा नगरिकनै सरकारलाई प्रतिवेदन बुझाउने तयारी आयोगले गरेको हो। संविधानको धारा २९५ (३) मा सरकारले निर्धारण गरेको मापदण्डअनुसार आयोगले गाउँपालिका, नगरपालिका तथा विशेष, संरक्षित वा स्वायत्त क्षेत्रको संख्या र सिमाना निर्धारण गर्ने भनिएको छ। तर सोमबार बुझाउने गरी तयार पारिएको प्रतिवेदनमा विशेष, संरक्षित वा स्वायत्त क्षेत्रको संख्या र सीमा निर्धारणको विषय समेटिएको छैन। काम पूरा हुन नसक्नुमा सरकार दोषी रहेको भनाइ आयोग पदाधिकारीको छ। हो, संविधानले निर्दिष्ट गरेको विशेष, संरक्षित र स्वायत्त क्षेत्र निर्धारणको काम आयोगले गर्न सकेन, आयोग सदस्य नीरज शाहले भने तर यसको दोषी आयोग होइन, सरकार हो। आयोगले गाउँपालिका र नगरपालिकाको सीमासंख्या निर्धारण गरेको प्रतिवेदन समयमा कार्यान्वयनमा नल्याउनु र आवश्यक तथ्यांक उपलब्ध नगराउनु नै उक्त काम हुन नसक्नुको प्रमुख कारण रहेको उनले बताए।आयोगले पुस २२ मै बुझाएको गाउँपालिका र नगरपालिकाको सीमा निर्धारणको प्रतिवेदन झन्डै दुई महिनापछि (फागुन २७ मा) मात्र सरकारले परिमार्जनसहित कार्यान्वयनमा ल्याएको हो। पुन:संरचनापछिको गाउँपालिका र नगरपालिकाको सीमाभित्रै विशेष, संरक्षित वा स्वायत्त क्षेत्र छुट्याउनुपर्ने सरकारले दिएको मापदण्डले प्रतिवेदन कार्यान्वयनमा नआउँदा काम प्रभावित भएको आयोगको भनाइ छ। गाउँपालिका र नगरपालिकाको प्रतिवेदन बुझाइसकेपछि, बाँकी दुई महिना अवधिमा काम पूरा हुन्थ्यो, शाहले भने तर सरकारले कार्यान्वयनमा लग्न नै ढिलाइ गर्यो। जुन तहभित्र विशेष, संरक्षित वा स्वायत्त क्षेत्र छुट्याउनुपर्ने हो, त्यसकै टुंगो नलागेर समस्या भएको हो। आयोगको अवधि सकिन ३ दिन मात्रै बाँकी रहँदा सरकारले ७ सय ४४ स्थानीय तह रहने गरी कार्यान्वयनमा ल्याएको हो।आर्थिक र सामाजिक रूपमा अति पछि परेका विपन्न वा भौगोलिक कठिनाइयुक्त दुर्गम क्षेत्र र समुदायलाई समेटी विशेष संरचना, अति अल्पसंख्यक, लोपोन्मुख र अति सीमान्तकृत रूपमा रहेका जाति, समुदाय र सांस्कृतिक क्षेत्र भएमा त्यस्तालाई संरक्षित क्षेत्र बनाउने भनिएको थियो। त्यस्तै एक जाति, समुदाय वा भाषा, संस्कृति भएका समुदायको सघन उपस्थिति र बाहुल्य भएको क्षेत्रलाई स्वायत्त क्षेत्रका रूपमा प्रस्ताव गर्न सरकारले संविधानअनुसार आयोगलाई मापदण्ड तोकेको थियो। राजनीतिक अधिकार नभएका ती क्षेत्रको विकासका लागि आर्थिक, सामाजिक र सांस्कृतिक जस्ता विषयमा विशेष अधिकार रहने भनिएको छ। आयोगका अर्का सदस्य डोरमणि पौडेलले विशेष, संरक्षित वा स्वायत्त क्षेत्रबारे सैद्धान्तिक विषय प्रतिवेदनमा समेटिएको बताए। ती क्षेत्रहरू कहाँकहाँ हुने र कति संख्यामा हुने ठ्याक्कै तयार गर्न नसकिएकै हो, उक्त विषयमा संविधान र सरकारले दिएको मापदण्ड पनि स्पष्ट भइदिएन, उनले भने, अर्कोतिर सरकार पनि सहयोगी हुन सकेन। उनले गाउँपालिका र नगरपालिकासम्बन्धी प्रतिवेदन कार्यान्वयनमा सरकारले गरेको अलमलले पनि आयोगको उत्साह घटाएको बताए। आयोगले पत्र लेखेरै सरकारसँग मागेको विभिन्न विषयगत तथ्यांक पाउन नसकेको सदस्य पौडेलले गुनासो गरे। विशेष, संरक्षित र स्वायत्त क्षेत्र निर्धारणका लागि जनजाति संघसंस्थाहरूले निरन्तर आयोगसँग चासो राख्दै आएका छन्। जातीय पहिचान जस्तो ज्वलन्त कुरासँग जोडिएको विषयमा हचुवाको भरमा प्रतिवेदन बनाउन आयोगलाई गाह्रो भएको शाहले बताए। यसका लागि समय लिएर गृहकार्य गरिनुपर्ने अवस्था देखियो, विश्वसनीय तथ्यांक चाहिने देखियो, उनले भने अहिले गर्न नसकिए पनि सरकारले फेरि अर्को आयोग बनाएर गर्न सक्छ। अझ स्थानीय तहमा जनप्रतिनिधि आइसकेपछि थप सजिलो हुनेछ। संविधान जारी भएको ६ महिनाभित्र पुन:संरचना आयोग गठन गरिनुपर्ने र उक्त आयोगको कार्यावधि एक वर्षको हुने संवैधानिक व्यवस्था रहेकाले अहिलेको आयोगको म्याद सरकारले बढाउन सक्ने स्थिति छैन। आयोगको म्याद थप्न संविधान नै संशोधन गर्नुपर्छ।संविधानमै तोकेकोबाहेक सरकारले आयोगलाई स्थानीय तहमा आवश्यक प्रशासनिक संरचना र जनशक्ति प्रस्ताव, कानुनमा गर्नुपर्ने सुधारको सुझाव, स्थानीय सेवाको उपयुक्त ढाँचाको प्रस्ताव गर्न पनि कार्यादेश दिएको थियो। त्यसबाहेक वित्तीय, प्रशासनिक तथा व्यवस्थापकीय क्षेत्रमा स्थानीय तहलाई अझ बढी सुदृढ सक्षम तुल्याउन आवश्यक सुझाव, संघ, प्रदेश, गाउँपालिका, नगरपालिका र जिल्लासभाबीच स्रोतसाधन, अधिकार बाँडफाँडको सुझाव र राजधानी काठमाडौं उपत्यकाको एकीकृत र समन्वयात्मक विकासका लागि उपयुक्त संरचनाका विषयमा सुझावसहितको प्रस्ताव दिन सरकारले आयोगलाई जिम्मेवारी दिएको थियो। सदस्य शाहले सरकारले थपेका ती विषयमा विज्ञहरूसँगको परामर्श र छलफलपछि आवश्यक सुझाव प्रतिवेदनमा समेटिएको बताए।"
पाठेघर फाल्न सीमापारि,"उमेरमा विवाह गर्ने, सानै उमेरमा धेरै सन्तान जन्माउने गर्दा पाठेघर झर्ने समस्याले विकराल रूप लिँदै गएको प्रमुख चौधरीले बताए। सुत्केरी हुँदा पोषणयुक्त खाना खानुपर्छ, आराम गर्नुपर्छ भन्ने चेतनै छैन यहाँका महिलालाई, उनले भने, कतिलाई थाहा छैन, कतिको परिवारले वास्ता गरेको देखिँदैन। कार्यालयले गत जेठमा जबदी गाविसमा महिला स्वास्थ्य शिविरबाट पाठेघरको स्क्रिनिङ गरेको थियो। जसमा ८६ जना महिलामध्ये ६० जनामा पाठेघरको रोग देखिएको थियो। तीमध्ये १० जनाको त तुरुन्तै शल्यक्रिया गर्नुपर्ने स्थिति फेला परेको परिवार नियोजन शाखाका अधिकृत राघवेन्द्र कर्णले बताए। त्यस्तै पुरैनिया गाविसमा ५१ जना महिलाको पाठेघर जाँच गराउँदा ८ जनाको शल्यक्रिया गर्नैपर्ने अवस्था देखिएको उनले बताए। उनका अनुसार धेरै कम महिला मात्र स्वास्थ्य शिविरमा जाँचका लागि आउँछन्। घरघरै बोलाउन जाँदा पनि स्वास्थ्य शिविरसम्म आउन मान्दैनन्, उनले भने, आफैं अस्पताल गएर स्वास्थ्य जाँच गराउनुपर्छ भन्ने त चेतना नै छैन। शिविरमा आएका महिलाले पनि सल्लाहबमोजिम उपचार गर्न नजाने, औषधि नखाने गरेको कर्ण बताउँछन्।भर्खरै महिनावारी भएकादेखि लिएर ८० वर्षसम्मका महिला पाठेघरका बिरामी छन्, पब्लिक हेल्थ नर्स शाह भन्छिन्, तर महिलासँग पनि पाठेघरको समस्या भन्न लजाउँछन्। पुरुष डाक्टरसँग त परपर हुन्छन्। महिलाहरू रोग र पीडा दबाएर बस्छन् तर उपचार गराउँदैनन्। अधिकांश महिला शल्यक्रिया नै गर्नुपर्ने अवस्थामा मात्रै अस्पताल जाने गरेको स्वास्थ्य स्वयंसेविकाहरू बताउँछन्। आफ्नो गाउँठाउँको अस्पतालमा पाठेघरको रोगबारे भनेमा समाजले अपहेलना गर्ने डरका कारण भारत गएर उपचार गर्न प्रेरित हुने गरेको प्रमुख चौधरी बताउँछन्। यसमा सीमाका एजेन्टहरूले गुणस्तरीय स्वास्थ्य उपचार हुन्छ भन्ने प्रलोभनमा पार्ने गरेको उनी बताउँछन्। यस्ता एजेन्टहरू सीमा वारपार छ्याप्छ्याप्ती घुमिरहेका छन्, उनले भने। समातेर कारबाही गर्ने कुनै निकाय नहुँदा उनीहरूले बढावा पाइरहेको चौधरीको ठहर छ।सीमापारि अदक्ष स्वास्थ्यकर्मीले शल्यक्रिया गर्ने गरेको पत्ता लागेको परिवार नियोजन अधिकृत राघवेन्द्र कर्ण बताउँछन्। शल्यक्रिया नै गर्नु नपर्ने महिलाको पनि शल्यक्रिया गरिदिएको देखियो, उनले भने, गन्हाउने पानी बगेकै आधारमा शल्यक्रिया गरिदिएको पनि पाइयो। यो क्षेत्रका महिला पाठेघर उपचारका लागि भारतको घोडासाहन, मोतीहारी, ढाका, खैरवा जाने गरेका छन्। आर्थिक रूपमा विपन्न र अशिक्षित परिवारका अधिकांश महिलामा पाठेघरको रोग लाग्ने गरेको कर्णले बताए। परिवार नियोजन गर्न नमान्ने र परम्परागत सोचाइका कारण होला, मुस्लिम महिलामा यो रोग बढी देखिएको छ, कर्णले भने, छोटो जन्मान्तरमा धेरै सन्तान जन्माउनेलाई पाठेघरको रोग लाग्ने संभावना बढी हुन्छ। ललाइफकाइमा पर्ने र सीमापारि लैजान सजिलो हुने पनि तिनै महिलालाई हो।"
रेडक्रसमा रजाइँ,"काठमाडौं २०७२ वैशाख १२ गते महाभूकम्प गयो। २९ गते अर्को ठूलै भुइँचालो आयो। घण्टाघण्टामा परकम्प गएर सर्वसाधारण त्रस्त भइरहेकै बेला जेठ ४ र ५ गते नेपाल रेडक्रसको बृहत् बैठक बस्यो। त्यसले रेडक्रसकै इतिहासमा पहिलोपल्ट अध्यक्ष र अन्य पदाधिकारीलाई आकर्षक तलब तोक्यो। त्यो पनि भूकम्पपीडितका नाममा उठ्ने सहयोगबाट खर्चिने गरी। बैठकको निर्णय संख्या ३ मा भनिएको छ, अपरेसनलाई सहज र प्रभावकारी रूपमा अगाडि बढाउन यस समितिले आफ्नो जिम्मेवारीको प्रभावकारिताका लागि अधिकतम समय उपलब्ध गराउनुपर्ने, संस्थागत जवाफदेहिता सुनिश्चितता गर्नेजस्ता महत्त्वपूर्ण भूमिकासमेत निर्वाह गर्नुपर्ने भएकाले साधारणतर्फ कुनै आर्थिक व्ययभार नपर्ने गरी अपरेसन अवधिभर अपिल वा अन्य बाहिरी स्रोतबाट प्राप्त हुने रकमबाट नै व्यहोर्ने गरी समितिका अध्यक्ष एवं सदस्यहरूलाई उच्चस्तरीय भूकम्प प्रतिकार्य समितिले निर्धारण गरेअनुरूप मासिक रूपमा सुविधा रकमको व्यवस्था गर्ने गरी कार्य अगाडि बढाउने पनि बैठकमा निर्णय भयो। बैठकको त्यही निर्णयमा अध्यक्ष सञ्जीव थापाको अध्यक्षतामा ७ सदस्यीय उच्चस्तरीय, अधिकारसम्पन्न भूकम्प प्रतिकार्य सञ्चालन समिति गठन गरिएको थियो। त्यसका सदस्यमा अजीतकुमार शर्मा, देवरत्न धाख्वा, देवेन्द्रबहादुर प्रधान, हरिप्रसाद न्यौपाने, भक्त खवास र कामु कार्यकारी निर्देशक इन्द्रबहादुर केसी छन्। रेडक्रस अन्तर्राष्ट्रिय परोपकारी संस्था हो। यसका पदाधिकारीले संसारभर तलब लिँदैनन्। नेपालका हकमा भने सबैभन्दा ठूलो विपत्ति महाभूकम्प यस्तो अवसर बन्यो जसले पदाधिकारीलाई तलब खाने बाटो खुलाइदियो। सुविधा दिने निर्णय कार्यसमिति बैठकले गरे पनि कति भन्ने तय गर्ने अधिकार स्वयं प्रतिकार्य समितिलाई दिइयो। लगत्तै अध्यक्ष थापालाई मासिक १ लाख २५ हजार, महामन्त्री धाख्वालाई ९८ हजार ३ सय ४८, कोषाध्यक्ष प्रधानलाई ६३ हजार २ सय ४९, उपमहामन्त्री न्यौपानेलाई ५४ हजार, उपाध्यक्ष शर्मा र सदस्य खवासलाई ४०४० हजार रुपैयाँ तलब खुवाउन थालियो। त्यसलाई काजगी प्रक्रिया मिलाउन साउन १८ र १९ गतेको बैठकमा समितिको सुविधा सिफारिस गर्न महामन्त्री, कार्यकारी निर्देशक र आर्थिक स्रोत व्यवस्था विभागका प्रमुखको समिति बनाइयो। समितिले खाँदै आएको तलब नै सिफारिस गरिदियो।त्यसयता अध्यक्ष थापा दर्जनौं देश घुमे, व्यक्तिगत काममा धेरैतिर पुगे, भूकम्पपीडितलाई अत्यधिक समय दिने नाममा गह्रुँगो पारिश्रमिक भने सधैं लिइरहे। उपाध्यक्ष शर्मा ३ महिना अमेरिका र सदस्य खवास ६ महिना अस्ट्रेलिया बसेर आए। भूकम्पपीडितका नाममा तलब भने खाइरहे। अध्यक्ष थापाले अतिरिक्त समय दिनुपर्ने भएकाले पारिश्रमिक तय गरिएको दाबी गरे। हो, रेडक्रसका कार्यकारी भूमिकामा नरहेका पदाधिकारीले तलब खानु हुँदैन, हामीले पनि खाने गरेको थिएन, उनले भने, भूकम्पपछि समय अत्यधिक दिनुपर्ने र स्रोत पनि जुटेकाले लिन थालिएको हो। अन्य काममा गएका बेला भने लिन नपाउने नियम बनाउनेबारे सोच्न सकिन्छ। भूकम्प महोत्सवमहाभूकम्पले भत्काएको रक्त सञ्चार केन्द्र (ब्लड बैंक) पुनर्निर्माण गर्न थाई रेडक्रसले ५० करोड रुपैयाँ सहयोग गरेको छ। तदारुकतासाथ निर्माण गरेर सकेसम्म छिटो सेवा प्रवाह गर्नुपर्ने दाताको सर्त थियो। त्यतातिर ध्यान दिनुको साटो ८ जनाको उच्चस्तरीय टोली त्यही अनुदान खर्च गर्दै थाई रेडक्रसकै अध्ययन भ्रमण मा गयो। टोलीमा अध्यक्ष थापा, महामन्त्री धाख्वा, कोषाध्यक्ष प्रधान, उपमहामन्त्री न्यौपाने, कार्यकारी निर्देशक केसी, भूकम्प प्रतिकार्य तथा पुनर्लाभ कार्यक्रमका प्रमुख उमेशप्रसाद ढकाल, केन्द्रीय रक्तसञ्चार सेवा समितिका अध्यक्ष युवराज शर्मा र ब्लड बैंक प्रमुख मनिता राजकर्णिकार थिए। ब्लड बैंक भत्किएपछि ललितपुरको बालकुमारीस्थित असुविधाजनक ठाउँमा सारिएको छ। पुनर्निमाण ढिला हुनुमा ठेकदार राख्दैफेर्दै गर्नु र तिनीहरूसँग स्वार्थ नमिल्नु मुख्य कारण रहेको स्रोतले जनायो। रेडक्रसलाई मात्र कारोबारको अधिकार दिइएको र सर्वसाधारणको जीवनसँग प्रत्यक्ष जोडिएको ब्लड बैंक अपायकमा सारिएको छ, उक्त स्रोतले थप्यो, बनाउन आएको पैसाले पदाधिकारीहरू मस्ती गरिरहेका छन्। यस्तै हो भने दाताले रकम फिर्ता लैजान सक्छ। विपत्तिका घडी सहयोगका लागि विश्व समुदायलाई अपिल गर्न पाउने दुई संस्था छन् राष्ट्रसंघ र रेडक्रस। त्यही सुविधा प्रयोग गरेर रेडक्रसले अपिल गरेको थियो। त्यसमा १६ अर्ब रुपैयाँको प्रतिबद्धता आएको थियो। त्यसको ७० प्रतिशत रकम रेडक्रसको अन्तर्राष्ट्रिय महासंघमार्फत प्राप्त भएको छ। त्यही पैसा जथाभावी खर्च भइरहेको हो। अचेल जहाँ घुम्न जान वा जेसुकैमा खर्चिन पनि त्यही पैसा प्रयोग गरिन्छ, रेडक्रसको लेखा सम्बद्ध एक उच्च अधिकारीले भने, कहाँ, कुन खातामा कति राखिएको छ, पारदर्शिता छैन। खर्च जथाभावी भइरहेको छ। भूकम्पलगत्तै वैदेशिक सहयोगको ओइरो लागेपछि उमेश ढकाल कार्यकारी निर्देशकको सर्वोच्च पदबाट बिदा लिएर रेडक्रसको एउटा शाखा सरहको भूकम्प प्रतिकार्य तथा पुनर्लाभ कार्यक्रम को प्रमुख बने। दाताको सहयोगबाट तलब राख्न पाइने भएकाले पहिलाभन्दा निकै गुणा बढाइयो। कार्यकारी निर्देशकमा केसीलाई कामु दिइयो। अध्यक्षसँग अन्तरंग सम्बन्ध भएकाले ढकाललाई त्यहाँ लगिएको स्रोतले जनायो। गत दसैंमा अध्यक्ष थापा छोरीलाई टीका लगाइदिन क्यानडा जानु थियो। ढकाललाई साथी लिएर गई उतै दसैं मनाए। अमेरिकासमेत घुमेर फर्किने सम्पूर्ण खर्च रेडक्रसका नाममा भूकम्पपीडितको कोषबाट हालियो। हाम्रो यात्राले क्यानडा र अमेरिकाका रेडक्रससँग सम्बन्ध बलियो बनायो, अध्यक्ष थापाले भने, दुवै हाम्रा दाता हुन्। थप सहयोगको लबिइङ गर्न भ्रमण फलदायी रह्यो। अपिलबाट उठेको रकमले ३३ गाडी, ८३ मोटरसाइकल, हजारभन्दा बढी मोबाइल सेटलगायत सामग्री किनिएको छ। साबिकका भन्दा निकै बढी तलब खाने गरी तीन सयभन्दा बढी कर्मचारी भर्ती गरिएको छ। देखिने काम भने केही पनि भएको छैन। भूकम्प कार्यक्रमका प्रमुख ढकालले २२ वटा नमुना घर बनाइएको, करिब ४ हजार मिस्त्रीलाई तालिम दिइएको, धेरै ठाउँमा जनचेतनामूलक कार्यक्रम गरिएको विवरण प्रस्तुत गरे। सरकारी नीति, नियमका अप्ठ्याराका कारण तीव्र गतिमा पुनर्निर्माण र पुन:स्थापनामा लाग्न नसकिएको हो, उनले भने, कर्मचारी चाहिन्छ भनेर सुरुमै राखियो। कामले गति नलिएकाले बेकारजस्तो देखिए पनि वास्तविकतामा ती सबै फिल्डमा खटिरहेकै छन्। दुरुपयोग भन्न मिल्दैन।६८ करोड अर्कैतिरअपिलबाहेक भूकम्पपीडितलाई तत्काल राहत र सहयोग गर्न संसारभरिका संस्था एवं व्यक्तिले रेडक्रसमार्फत ६७ करोड ५८ लाख ६ हजार ४ सय ४४ रुपैयाँ दिएको छ। बीस महिनाभन्दा लामो समयसम्म रेडक्रसले भूकम्पपीडितका नाममा एक रुपैयाँ पनि खर्च गरेन।अब त्यसले विभिन्न क्षेत्रमा गोदाम घर बनाउने तयारी गरिएको अध्यक्ष थापाले जानकारी दिए। राजधानी, इटहरी, कटारी, कैलालीलगायत ठाउँमा गोदाम घर बनाउँदै छौं, उनले भने, विपत्तिबाट जोगिन सरसामानको जोहो गर्नुपर्ने रहेछ भन्ने भूकम्पले सिकायो। त्यसैले यो रकम यता लगाउन लागिएको हो। राजधानीका लागि भक्तपुरमा तय गरिएको जग्गा पनि विवादास्पद छ। जसको नाममा जग्गा छैन, अर्कैले टेन्डर हालेको छ, स्रोतले भन्यो, बिचौलिया प्रयोग गरेर चलखेल भइरहेको छ। सातवटा टेन्डर परेमध्ये विभिन्न बहानामा छैटौं महँगोलाई छानिएको छ। यसमाथि पनि छानबिन हुनु जरुरी छ। भूकम्पपीडितको रकम जथाभावी गर्न त भएन नि। सुविधामाथि सुविधाअध्यक्षलगायत पदाधिकारीले मासिक तलब लिन्छन्। भूकम्पपीडितका लागि अत्यधिक समय दिनुपर्ने भएकाले पैसा लिनुपरेको भन्छन्। तर त्यो काममा होइन, अन्यत्रै घुमघाममा अधिकांश समय बिताउँछन्। भूकम्प पीडितको सहयोगबाट तलब खान्छन्, रेडक्रसबाट भ्रमण भत्ता लिन्छन्। अन्य खर्चसमेत जोड्छन्, त्यहींका अधिकारीहरू भन्छन्, कामै नगरी सुुविधा त्यसमाथि दोहोरो लिन पाउने सम्भवत: रेडक्रसमा मात्रै हो। रेडक्रसको आर्थिक नियमावलीको ६२ (४) मा भनिएको छ, संस्थाले भ्रमण साधन उपलब्ध गराएमा भ्रमण भत्ता पाउने छैन। अध्यक्ष थापा कुनै जिल्ला भ्रमणमा जाँदा सामान्यत: जहाजबाट जाने, सडकबाट पहिल्यै गाडी पनि पुर्याउन लगाइरहने, भ्रमण भत्ता पनि लिने र भूकम्पका नाममा समेत पारिश्रमिक बुझिरहने गर्छन्। नियमावलीलाई थाङ्नो बनाएर ठूलैबाट तेहोरोचौहोरो सुविधा लिएपछि अरूले सकेसम्म त्यसै गर्छन्, एक पदाधिकारी भन्छन्, परोपकारका नाममा रेडक्रसमा ब्रह्मलुट भइरहेको छ। जसले सक्छ, उसले मस्ती मार्छ। रेडक्रसमा साधन स्रोत दुरुपयोग पनि अत्यधिक छ। अध्यक्षज्यूको घरमा एउटा गाडी राखिएको छ। दुइटा उहाँकै लागि अफिसमा स्ट्यान्डबाइ हुन्छन्, एक कर्मचारी भन्छन्, दुई जना सहयोगी कर्मचारीलाई उहाँकै घरमा ड्युटी तोकिएको छ।केहीअघि रेडक्रसका कर्मचारीको सूचना प्रविधिमा क्षमता विस्तार गर्न न्युजिल्यान्ड रेडक्रसबाट दुइटा कोटा तालिमको अवसर पठाइयो। त्यसमा एक जना अध्यक्षले आफ्नै छोरालाई (कसैले थाहै नपाउने गरी) पठाए। दुई जना तालिम लिन योग्य कर्मचारी नभएकाले छोरालाई पठाएको हुँ, उनले स्विकारे, ऊ आईटी क्षेत्रमै काम गर्ने हो। उदयपुरमा रेडक्रसको जुनियर सर्कलमा पनि छ। आफन्तलाई अमानतमा कामरेडक्रसको खरिद नियमावलीको १०१ (ङ) मा दस लाख रुपैयाँभन्दा बढीको लागि अवधि तोकी खुला रूपमा प्रतिस्पर्धात्मक सिलबन्दी बोलपत्र आह्वान गर्नुपर्ने व्यवस्था छ। तर, उदयपुरको भोर्लेमा स्कुल भवन बनाउन २ करोड १६ लाख १८ हजार ९ सय ५२ रुपैयाँको काम अध्यक्षका आफन्तलाई सोझै दिइएको छ। त्यो पनि १४ जिल्लाका भूकम्पपीडितका लागि उठेको रकमबाट। अन्यत्र स्कुल बनाउन ध्यान नदिने तर आफ्नो जिल्लामा आफ्नै मान्छेबाट सिधै काम गराउने गरी यति ठूलो जिम्मा दिनु अध्यक्षको शंकास्पद गतिविधि हो, रेडक्रसकै अर्का उच्च अधिकारीले भने, गाउँको स्कुल बनाउन यति महँगो कहाँ पर्छ? टेन्डर आह्वान गराएर दिँदा के फरक पथ्र्यो?उक्त कार्यका लागि प्राविधिक शाखाबाट तयार पारिएको लगत इस्टिमेट आगामी कार्यसमितिको बैठक वा भूकम्प पुनर्लाभ कार्यक्रम अन्तर्गतको स्टेरिङ कमिटीबाट अनुमोदन गराउने गरी खरिद प्रक्रिया अगाडि बढाउने भन्दै अध्यक्षले खरिद विभागलाई टिप्पणी उठाउन लगाएका थिए। त्यसमा गत असोज ७ गते उनले स्वीकृति जनाएका थिए। अध्यक्षले भनेको नमान्न पनि गाह्रो, उक्त निर्णयमा सामेल एक अधिकारीले भने, मान्दा पनि विवादास्पद र नियम विपरीतका काम गराउँछन्। कुन दिन सबै फसिने हो, डरै छ।रेडक्रस सम्भवत: सबैभन्दा धनी संस्था हो। स्वयं अध्यक्षलाई यसको सम्पत्ति कति छ थाहा छैन। यसलाई व्यवस्थित अभिलेख राख्ने प्रणाली निर्माण गरिरहेको उनले जानकारी दिए। यसको अधिकांश भौतिक सम्पत्ति (जग्गा जमिन) कुनै न कुनै रूपमा राज्यले दिएको हो। त्यसबापत राज्यले के पायो? रेडक्रसकै एक पदाधिकारी प्रश्न गर्छन्, हर्ताकर्ताले मनपरी गरून् भनेर दिएको त पक्कै होइन? सूचना चुहाउनेविरुद्ध समितिप्राप्त तथ्यतथ्यांकको प्रमाणीकरणका लागि कान्तिपुरले रेडक्रसका अध्यक्ष, कार्यकारी निर्देशक र ईआरओ प्रमुखलाई भेटेको थियो। त्यस क्रममा आफूसँग उपलब्ध कागजात देखाएर साँचो भएनभएको प्रमाणीकरण गरेको थियो। त्यसलगत्तै रेडक्रसले सूचना चुहाउने व्यक्ति पत्ता लगाउन ३ सदस्यीय समिति बनाएको छ। समितिमा उपाध्यक्ष अजीतकुमार शर्माको नेतृत्वमा सदस्य सूर्यचन्द्र न्यौपाने र कार्यकारी निर्देशक इन्द्रबहादुर केसी छन्। उनीहरूले विभिन्न विभागका कर्मचारीलाई समूह(समूहमा भेला गरी सूचना दिने व्यक्तिको पहिचान भइरहेको र त्यसलाई कडा कारबाही गरिने चेतावनी दिने गरेका छन्। त्यहींका एक कर्मचारी भन्छन्, रेडक्रसको तलब खाने, रेडक्रसकै कागज र मसी खर्च गरेर कान्तिपुरलाई अफिसका गोप्य सूचनाको प्रिन्ट दिने गद्दार को हो, त्यसलाई हामी छोडदैनौं भन्दै उहाँहरूले हरेकलाई बोलाएर धम्क्याउने गर्नुभएको छ।"
पाँचै जनाको शव यात्रा,"राजविराज प्रहरी र मधेसी मोर्चाका कार्यकर्ताबीच भएको झडपमा प्रहरीको गोली लागी मृत्यु भएका पाँच जनाको शनिबार शव यात्रा गरिएको छ। मेचीमहाकाली अभियानका क्रममा सोमबार एमालेले गरेको सभाको विरोधमा उत्रिएका मोर्चाका कार्यकर्ता र प्रहरीबीच सप्तरीको मलेठमा भएको झडपमा गोली लागेको हो। शव यात्रामा संघीय समाजवादी फोरमका अध्यक्ष उपेन्द्र यादव, सद्भावना पार्टीका अध्यक्ष राजेन्द्र महतोलगायत नेता सहभागी थिए। मोर्चाका नेताहरूले शवमा पार्टीको झन्डा ओढाएका थिए। राजविराजबाट सुरु शव यात्रा तोपा, हनुमाननगर हँुदै भारदह, कञ्चनपुर, महुली रूपनी, कल्याणपुर हुँदै सिरहाको लहान पुगेको थियो। ग्रामीण क्षेत्रका गाउँ र चोकमा पुग्दा स्थानीयले फूलमाला चढाएर श्रद्धाञ्जली व्यक्त गरेका थिए। प्रहरीको गोलीले सप्तरी मलेठका सञ्जन मेहता, पीताम्बर मण्डल र वीरेन्द्र महतो, प्रसवनीका आनन्द साह र जमुनी मधेपुराका इन्द्रदेव यादवको मृत्यु भएको थियो। मलेठ घटनापछि मोर्चाले आह्वान गरेको बन्दका कारण शनिबार पनि जिल्लाको जनजीवन प्रभावित रह्यो।"
सीमा क्षेत्र सुनसान,"कञ्चनपुर कञ्चनपुरको पुनर्वास नगरपालिका ८ आनन्द बजारमा दुई दिनअघि भएको घटनाका कारण सीमा क्षेत्र सुनसान बनेको छ। सीमा विवादका क्रममा भारतीय सुरक्षाकर्मीले गोली चलाउँदा एक नेपालीको मृत्यु भएपछि सर्वसाधारणको आवागमन तथा यातायातका सवारी साधन चल्न छाडेका हुन्। पुनर्वास घटनालगत्तै महेन्द्रनगरमा केही भारतीय नम्बरका गाडी तोडफोड भएपछि भारतीय पक्षले नै सवारीसाधन आउजाउ रोक लगाएको छ, प्रमुख जिल्ला अधिकारी मनोहरप्रसाद खनालले भने, दुवै पक्षले अवस्था सामान्य नहुँदासम्म आआफ्ना तर्फका सवारीसाधन सीमामा आउजाउ गर्न रोक लगाइएको हो। उनले घटनास्थल क्षेत्रमा भने सर्वसाधारणको आउजाउ समेत बन्द गरिएको बताए। सीमा क्षेत्रमा सवारीसाधन आउजाउ बन्द हुँदा सर्वसाधारणले सास्ती खेप्नुपरेको छ। विद्युतीय रिक्सा, टाँगा र साना खालका सवारीसाधन समेत नचल्दा भारतबाट काम गरी घर फर्किनेहरूले मर्कामा परेका छन्। भारतीय पक्षले वनबसा पुलमै भारतीय नम्बरका गाडी रोक लगाएको छ। नेपाली पक्षले पनि नेपाली नम्बरका सवारी साधन सीमावारि नै रोकिरहेको छ। दुई पक्षबीच समन्वय भएर नै स्थिति सामान्य नहुँदासम्म सवारीसाधन आउजाउमा रोक लगाइएको हो, प्रहरी निरीक्षक हीरेन्द्रबहादुर रोकायाले भने। उनका अनुसार शनिबार पनि आनन्द बजारका बासिन्दाले नेपाल प्रहरीको गाडीमाथि गुलेली र ढंगा प्रहार गरेका थिए। प्रहरीको गाडीमा ढुंगा प्रहार गर्ने पुनर्वास १३ रमेश सार्की र हेमन्त बुढालाई प्रहरीले नियन्त्रणमा लिएको छ।घटनाको विरोधमा गरिएको बन्दका कारण सुदूरपश्चिमको जनजीवन प्रभावित भएको छ। कल्भर्ट निर्माणको विवादलाई लिएर भारतको एसएसबीले गोली चलाउँदा कञ्चनपुरको पुनर्वास नगरपालिका ८ का गोविन्द गौतमको मृत्यु भएको थियो।"
मेलमिलाप आयोगको विवाद संसद्मा,"काठमाडौं सशस्त्र द्वन्द्वका क्रममा सरकार र विद्रोही पक्षबाट भएको गम्भीर प्रकृतिका मानव अधिकार उल्लंघनसम्बन्धी घटना छानबिन गरी दोषीलाई कारबाही सिफारिस गर्न गठित सत्य निरूपण तथा मेलमिलाप आयोगका पदाधिकारीहरूको विवाद संसद्मा पुगेको छ। पदाधिकारीहरूसँगको विवादका कारण आयोगका अध्यक्ष सूर्यकिरण गुरुङ कुनै पनि जानकारी नदिई फागुन १ बाट कार्यालय गएका छैनन् भने उनले सचिव मणिराज ओझालाई पनि बिदा दिएका छन्। संसदको सामाजिक न्याय तथा मानव अधिकार समितिले शुक्रबार आयोगका सदस्यहरूले अध्यक्ष गुरुङ कहाँ गएको भन्नेबारे आफूहरूलाई जानकारी नभएको बताए। शान्ति तथा पुनर्निर्माणमन्त्री सीतादेवी यादवले गुरुङलाई खोज्न लगाए पनि उनी सम्पर्कमा नआएको बताइन्। मैले उहाँ (अध्यक्ष गुरुङ) सँग सम्पर्क गर्न खोजिरहेकी छु। उहाँ हालसम्म सम्पर्कमा आउनुभएको छैन, यादवले भनिन्। समितिले दुई आयोग सत्य निरूपण तथा मेलमिलाप र बेपत्ता पारिएका व्यक्तिको छानबिन आयोगको आगामी एक वर्षको कार्ययोजनाबारे जानकारी लिन पदाधिकारीलाई बैठकमा बोलाएको थियो। बैठकमा मेलमिलाप आयोगका आन्तरिक समस्याबारे आयोगका निमित्त सचिव ऋषि राजभण्डारी र सदस्यद्वय लीला उदासी खनाल र माधवी भट्टले समितिलाई जानकारी दिएका थिए। निमित्त सचिव राजभण्डारीले सरकारले माघ २७ मा आयोगको म्याद एक वर्ष थपेयता हालसम्म बैठक बस्न नसकेको र अगामी एकवर्षे कार्यकालको कुनै योजना नबनेको जानकारी दिए। उनले भने, हामी कर्मचारी हौं। पदाधिकारीहरूले जे काम दियो, त्यही गर्छौं। तर हालसम्म बैंठक बस्न सकेको छैन। दुईवर्षे म्याद सकिएपछि सरकारले माघमा ऐनअनुसार दुवैको एकवर्षे कार्य अवधि थपेपछि अब आयोगले २०७४ माघ २७ सम्म काम गर्नेछन्। बेपत्ता छानबिन आयोगका अध्यक्ष लोकेन्द्र मल्लिकले एकवर्षे कार्ययोजना समितिसमक्ष प्रस्तुत गरेका थिए। आयोगका सदस्य खनालले माघमा बसेको अन्तिम बैठकमा भएको केही विवादका कारण अध्यक्ष गुरुङ कार्यालय नै आउन छाडेको बताए। त्यस बैठकमा अध्यक्षले यस्तो अवस्था रहे अर्को पटक बैठक बस्न नसक्ने बताएका थिए, उनले भनेका थिए। अर्की सदस्य भट्टले उक्त बैठकमा आफूले फरक मत राखेको, तर अन्य कुनै कुरा नगरेको बताइन्। समय कम छ तर गर्नुपर्ने काम बढी छन्। यस्तो अवस्थाले पीडितले कसरी न्याय पाउँछन्? समितिका सभापति श्रेष्ठले भने। मन्त्री यादवले दुवै आयोग स्वतन्त्र, निष्पक्ष र संवैधानिक भएकाले उनीहरूको काममा सरकारले सहयोग गर्ने, तर हस्तक्षेप गर्न नमिल्ने बताइन्। द्वन्द्वपीडितहरूले जसरी पनि न्याय पाउनुपर्छ, उनले भनिन्। सभापति श्रेष्ठले यस्तो अवस्था रहिरहे बाहिरी संस्थाहरू आफैं अनुसन्धान गर्न नेपाल छिर्न सक्ने चिन्ता व्यक्त गरे। आयोगको समस्यालाई सरकारले छिटो समाधान गर्नुपर्नेमा सांसदहरूले जोड दिए। संसदीय समितिले दुवै आयोगको कामबारे अनुगमन गर्ने निर्णय गरेको छ।"
मोर्चालाई अलग्याउनु हुन्न : कांग्रेस,"यही निष्कर्षका आधारमा कांग्रेस सभापति शेरबहादुर देउवा, वरिष्ठ नेता रामचन्द्र पौडेलसहितका नेताले आइतबार नै तराई मधेस लोकतान्त्रिक पार्टीका अध्यक्ष महन्थ ठाकुरसँग वार्ता गर्ने भएका छन्। ठाकुरसँग कुरा गर्न बैठकबाटै समय मिलाइएको थियो। केन्द्रीय सदस्य रामकृष्ण यादवका अनुसार बैठकमा कञ्चनपुर घटना, संयुक्त मधेसी मोर्चासँग समीकरण, संविधान संशोधनलगायतका विषयमा छलफल भएको थियो। बैठकमा मधेसबाट प्रतिनिधित्व गर्ने केन्द्रीय सदस्यहरूले संविधान संशोधन नगरीकन स्थानीय तहको निर्वाचन हुन नसक्ने बताएका थिए। मधेसलाई छोडेर जान हँुदैन, मधेसलाई पनि निर्वाचनमा सँगै लैजान संविधान संशोधन विधेयक पारित गर्नुपर्छ भन्ने हाम्रो जोड रह्यो, यादवले भने, नेतृत्व तहले पनि संविधान संशोधनलाई पारित गरेर निर्वाचन जाने बताउनुभएको छ। बैठकमा उपप्रधान तथा गृहमन्त्री विमलेन्द्र निधिले कञ्चनपुर घटना र मधेसको पछिल्लो अवस्थाबारे जानकारी दिएका थिए।"
१० बुँदे घोषणापत्र जारी,"काठमाडौं हामीले नगरे, कसले गर्ने, अहिले नगरे कहिले गर्ने सरसफाइ अभियन्ताका यस्तै उत्साही नाराबीच वाग्मती सरसफाइ अभियानले २००औं सप्ताह पार गरेको छ। यसै अवसरमा एक कार्यक्रम आयोजना गरी १० बुँदे घोषणापत्र जारी गरिएको छ। कार्यक्रममा मुख्यसचिव तथा मूल समारोह समिति संयोजक सोमलाल सुवेदीले घोषणापत्र पढेर सुनाएका थिए। उनले २०७४ सँगै घोषणापत्रमा उल्लेख भएका कुरा कार्यान्वयनमा आउने बताए।घोषणापत्रमा सबै सरकारी संघसंस्थाले महिनाको पहिलो शुक्रबार दिउँसो २ बजेदेखि १ घण्टा कार्यालयको सरसफाइका लागि समय दिनेछन्। देशभरिका विद्यालयले पनि महिनाको दोस्रो र चठणैथो शुक्रबार विद्यालय हाता, सार्वजनिक स्थल आदिको सफाइ गर्नुपर्नेछ।देशका सबै सार्वजनिक, निजी संघसंस्थाले शौचालयको व्यवस्था गर्ने कुरा पनि घोषणापत्रमा समावेश छन्। वातावरणलाई प्रतिकूल असर गर्ने प्लास्टिक झोलाजस्ता सामग्रीको प्रयोग घटाउँदै लाने, जैविक र वातावरणमैत्री विकल्पको प्रवद्र्धन गर्ने कुराले पनि घोषणापत्रमा स्थान पाएका छन्।वाग्मती सफाइ पदयात्रामा मौसमले केही अवरोध गरे पनि उत्साहजनक सहभागिता रहेको अभियानकर्मीहरूको भनाइ छ। सुन्दरीजल, शंखमूल, चोभार क्षेत्रका १८ स्थानमा कार्यक्रम गरिएका थिए। सुन्दरीजल बसपार्क, गोकर्ण मन्दिर, जोरपाटी पुल, गोठाटार पुल, गुहयेश्वरी मन्दिर, तिलगंगा, सिनामंगल, मीनभवन, कोटेश्वर, शंखमूल, थापाथली पुल, बल्खु, सुन्दरीघाट, चोभारमा कार्यक्रमको आयोजना गरिएका थिए।प्रधानमन्त्री पुष्पकमल दाहाल शंखमूलको कार्यक्रममा सहभागी थिए। सहरी विकासमन्त्री अर्जुननरसिंह केसी र राज्यमन्त्री मिठु मल्ल गुहयेश्वरीमा सहभागी भएको अधिकारसम्पन्न वाग्मती सभ्यता एकीकृत विकास समिति सदस्य पदम रेग्मीले बताए। कांग्रेस सभापति शेरबहादुर देउवा, एमाले संसदीय दलका उपनेता सुवासचन्द्र नेम्वाङ, नयाँ शक्तिका संयोजक बाबुराम भट्टराईलगायत राजनीतिक दलका नेता पनि कार्यक्रममा सहभागी भएका थिए। सरकारी कर्मचारी, चीनका लागि नेपाली राजदूत लीलामणि पौडेल पनि सहभागी थिए। प्रहरी कर्मचारी, सेनाले पनि वाग्मती सफा गरेका थिए। निमित्त प्रहरी महानिरीक्षक दिनेशचन्द्र पोख्रेल, सेना तथा कलाकारहरू पनि सरसफाइमा सक्रिय देखिन्थे। २८ सय ८७ जना प्रहरी आजको सरसफाइमा संलग्न भएको प्रहरीले जनाएको छ। सफाइमा आफूहरू निरन्तर लागे पनि केहीले नदी फोहोर बनाइरहेको सदस्य रेग्मीको आरोप थियो। बिहान ७ देखि सुन्दरीजलदेखि चोभारसम्म २८ किमि पदयात्रा गरिएको थियो।शंखमूलका ज्येष्ठ नागरिक राम अधिकारी वाग्मती सभ्यताको सुरुवात भएकाले संरक्षण गर्नुपर्ने बताउँछन्। तर सबैले फोहोर फाल्ने गरेका छन्, उनले गुनासो गरे, नगरपालिकाले पनि ढलको राम्रो व्यवस्था नगरेसम्म हामीले गरेको सरसफाइका कार्यक्रमको औचित्य हुन्न।स्थानीय चुनाव राजनीतिक सरसफाइ : दाहालप्रधानमन्त्री दाहालले स्थानीय तहको चुनाव राजनीतिक सफाइको सुरुवात रहेको बताएका छन्। कार्यक्रममा उनले यो अभियान नेपालीको मौलिक अभियान रहेको भन्दै प्रशंसा गरे। यो सांस्कृतिक जगेर्ना, राष्ट्रिय एकताको पक्षमा र विसंगतिविरूद्धको अभियान हो, उनले भने। कुनै नेता वा पार्टीले सुरु गरेको अभियान नभए पनि अहिले सबै दलका नेता र सर्वसाधारण एक भएको महसुस गरेको उनको भनाइ थियो। सरकारका तर्फबाट आफूले अभियानमा सक्दो सहयोग गर्ने दृढता व्यक्तसमेत गरे। उनले यो अभियान नवघोषित गाउँपालिका र नगरपालिकासम्म पनि पुग्ने विश्वास व्यक्त गरे।"
वीरमा मानसिक रोगको उपचार सेवा,"काठमाडौं देशकै जेठो अस्पताल वीरमा चैत २ देखि मानसिक रोगको उपचार सेवा सुरु हुने भएको छ। ३४ वर्षपछि पुन: मानसिक रोगको उपचार सेवा सुरु हुन लागेको अस्पतालका निर्देशक डा भुपेन्द्रकुमार बस्नेतले बताए।वीरमा २०३९ सम्म मानसिक रोगको उपचार हुन्थ्यो। पछि यसको युनिट पाटनको मानसिक अस्पतालमा सारिएको हो। चैत २ देखि नियमित मानसिक रोगको उपचार सुरु हुने निर्देशक डा बस्नेतले बताए। उनका अनुसार पहिलो चरणमा अस्पतालमा आइतबार र बुधबार २ दिन मानसिक रोगको बहिरंग सेवा दिइनेछ। देशकै पुरानो अस्पतालमा सबै सेवा उपलब्ध हुनुपर्छ भनेर सेवा थप गरिएको हो, उनले भने, अहिलेलाई सातामा दुई दिन र पछि बिरामीको चापअनुसार सेवा थप्दै जानेछौं।वीरमा दिँदै आएको सेवा बन्द हुँदा बिरामीलाई समस्या परेको भन्दै अस्पतालमा पुन: सेवा सुरु गर्न लागिएको निर्देशक बस्नेतले बताउँछन्। पाटन अस्पतालकै सहकार्यमा सेवा सुरु हुन लागेको पाटन मानसिक अस्पतालका निर्देशक सुरेन्द्र शेरचनले बताए।डा बस्नेतका अनुसार सेवा पुन: सुरु गर्न मानसिक अस्पतालसँग सम्झौतासमेत भइसकेको छ। वीरमा दैनिक १५ सयदेखि २ हजार बिरामी आउँछन्। तीमध्ये २५ प्रतिशतलाई मानसिक समस्या देखिने उनले बताए। ती बिरामीलाई सानो उपचारकै लागि अन्त पठाउनुपर्ने झन्झट कम गर्न सेवा सुरु गर्न लागेको बस्नेतको भनाइ छ। सन् १९८४ मा पाटनमा मानसिक अस्पताल खुलेपछि त्यो सेवा वीरबाट उता सारिएको थियो।"
कोरियाली निर्माण कम्पनी आउँदै,"काठमाडौं दक्षिण कोरियाको निर्माण कम्पनी एसवाई प्यानलले नेपालमा कारखाना विस्तार गर्ने तयारी गरेको छ। सुरु चरणमा १ करोड अमेरिकी डलर (१ अर्ब रुपैयाँभन्दा बढी) को प्रस्तावित परियोजना लिएर त्यसका उच्च अधिकारी काठमाडौं आएका छन्।त्यसका लागि कम्पनी दर्ता र वैदशिक लगानी स्वीकृतिको प्रक्रिया अघि बढाइएको अध्यक्ष होङ योङडनले जानकारी दिए। एसवाई प्यानल कम्पनीले कोरियामा धातुको प्रयोगबाट अग्लाअग्ला भवन निर्माण गरेको छ। कोरियामा ५० कारखाना रहेको यसले आफूलाई चीन, भियतनाम र इन्डोनेसियामा विस्तार गरिसकेको छ। यो अत्यन्त छिटो निर्माणको प्रविधि पनि हो, शनिबार पत्रकार सम्मेलन गर्दै अध्यक्ष होङले भने, नेपालमा कानुनी प्रक्रिया पूरा गरेको ६ महिनामा कारखाना निर्माण गर्ने लक्ष्य छ। भूकम्पपछिको पुनर्निर्माणलाई वैकल्पिक र भरपर्दो उपाय दिनु पनि हाम्रो उद्देश्य हो।"
प्रिमनसुन सुरु,"काठमाडौं जल तथा मौसम पूर्वानुमान महाशाखाले प्रिमनसुनको गतिविधि सुरु भएको जनाएको छ। महाशाखाका वरिष्ठ मौसमविद् सुजन सुवेदीले शुक्रबारदेखि भइरहेको वर्षा प्रिमनसुनकै संकेत भएको बताए। मार्चदेखि तीन महिना प्रिमनसुनी गतिविधि हुने समय हो, सुवेदीले कान्तिपुरलाई भने, अहिलेको वर्षा त्यही संकेत हो। मार्चदेखि मेसम्मको अवधिमा प्रिमनसुनी गतिविधि हुन्छ। प्रिमनसुनको अवधिमा स्थानीयस्तरमा उत्पन्न भएको मौसमी गतिविधिले पनि सानो क्षेत्रमा वर्षा र हावाहुरी, चट्याङ र गड्याङगुडुङ हुन्छ। केही दिन मौसम सफाजस्तो देखिए पनि क्षणभरमै मौसममा गडबडी हुन्छ, सुवेदीले भने, हल्का वर्षा हुन्छ र क्षणभरमै सफा भइहाल्छ। पश्चिम वायु, अरेबियाली सागरबाट आएको जलवाष्पयुक्त वायु र भारतको उत्तर प्रदेशछत्तिसगढबाट एकैपटक उत्पन्न भएको मौसमी प्रक्रियाका कारण शुक्रबारदेखि देशैभर वर्षा भएको थियो। महाशाखाका मौसमविद् राजुधर प्रधानांगले शनिबारदेखि पानी पार्ने मौसमी प्रणाली पूर्वी भागतिर सर्दै गएकाले आइतबार मौसममा सुधार आउने बताए।मौसमविद् सुवेदीले शनिबारदेखि नै मौसममा सुधार आइरहे पनि आइतबार उच्च पहाडी र हिमाली भागमा भने वर्षा हुन सक्ने बताए। शनिबार राति पनि मध्य र पूर्वी भागमा वर्षा हुने महाशाखाको अनुमान छ। शुक्रबार र शनिबार मुलुकका अधिकांश भागमा वर्षा भएको महाशाखाको रेकर्ड छ। सबभन्दा बढी वर्षा काठमाडौंमा भएको छ।"
बेचिन लागेका ४ महिलाको उद्धार,"काठमाडौं वैदेशिक रोजगारीका आडमा बेचिन लागेका ४ महिलाको उद्धार गरिएको छ। फागुन १४ देखि सरकारसँग श्रम स्वीकृति नलिई मानव बेचबिखन गर्ने व्यक्तिको कोठाबाट कुबेत पठाउन लागेका ४ महिलाको उद्धार गरिएको महानगरीय अपराध महाशाखाले जनाएको छ। वैदेशिक रोजगारीको आवरणमा मानव बेचबिखन तथा ओसारपसारमा संलग्न ती व्यक्तिलाई पक्राउ गरिएको छ। इमाडोल ५, ललितपुर बस्ने सुर्खेत बाबियाचौरका ४० वर्षीय खडानन्द कँडेललाई शुक्रबार महाशाखाको टोलीले पक्राउ गरेको हो। कँडेलले २ वर्ष अघिदेखि श्रम स्वीकृति नलिई महिलाहरूलाई वैदेशिक रोजगारी भन्दै बेचबिखन गर्ने गरेको भेटिएको छ। विभिन्न प्रलोभन देखाएर उनले खाडी मुलुकमा युवती बेच्ने गरेको प्रारम्भिक अनुसन्धानले देखाएको छ।"
मनाङका उत्तरी क्षेत्र सम्पर्क विच्छेद,"लमजुङ एक सातादेखि लगातारको हिमपातले मनाङको विकट क्षेत्रमा सूचना सम्पर्क विच्छेद भएको छ।माथिल्लो मानाङका टंकी, खाङसार, भ्राकालगायत नार र फूमा शुक्रबार दिउँसोदेखि सम्पर्क हुन नसकेको स्थानीय प्रशासनले जनाएको छ। हिमपातका कारण ती क्षेत्रको यातायातसमेत अवरुद्ध बनेको निमित्त प्रमुख जिल्ला अधिकारी धीरेन्द्रराज पन्तले बताए। उनका अनुसार टेलिफोन, मोबाइल तथा इन्टरनेट सेवा अवरुद्ध भएपछि स्थानीय र ती ठाउँमा पुगेका पर्यटकको अवस्था बुझ्न सकिएको छैन।पर्यटकीय क्षेत्रमा सम्पर्क विच्छेद भएपछि शनिबार जिल्ला सुरक्षा समितिको बैठक बसिएको उनले बताए। समितिको बैठकले हेलिकप्टरमार्फत ती ठाउँको अवस्था बुझ्न आग्रह गर्ने निर्णय गरिएको उनले बताए। पर्यटक साथै स्थानीयको अवस्थामा बुझ्न हेलिकप्टर जानुको विकल्प, उनले भने। हिमपातकै कारण विभिन्न ठाउँका लघु जलविद्युत आयोजनामा समस्या भएको, सोलार प्यानलहरू हिउँले पुरिँदा सदरमुकाम चामेकै विद्युत् तथा टेलिफोन सेवा अवरुद्ध हुने गरेको उनले बताए। माथिल्लो मनाङ क्षेत्रमा दुई फिटसम्म हिमपात भएको पिसाङका याङडुङ गुरुङले बताए। उनका अनुसार मनाङका ७ गाविसमा भारी हिमपात भइरहेको छ। नार र फू साथै तल्लो मनाङ क्षेत्र सदरमुकाम चामे, तिमाङ, थान्चोक, धारापानी र तिल्चेमा पनि हिमपात भइरहेको स्थानीयले बताए।चक्रीय अन्नपूर्ण पदमार्ग पूरै हिउँले भरिएपछि सडक र पदमार्ग अवरुद्ध बनेको निमित्त प्रहरी प्रमुख इन्सेपेक्टर अर्जुन गहतराजले बताए। अन्नपूर्ण संरक्षण क्षेत्र आयोजना (एक्याप) मनाङका संरक्षण अधिकृत बाबुलाल तिरुवाका अनुसार माथिल्लो मनाङको मनाङ गाउँ क्षेत्रमा कहींकतै २३ फिटसम्म हिउँ परेको छ। हिउँ पर्न नरोकिएसम्म माथिल्लो क्षेत्र (थोराङ्ला भञ्ज्याङतर्फ) जान पर्यटकलाई रोकेका छौं, उनले भने, हिउँ रोकिएपछि मात्रै गन्तव्यमा जान भनेका छौं। उनले हिमपात हुँदा आइपर्ने समस्याबारे पर्यटकलाई जानकारी गराएको बताए।वर्षासँगै हिमपातगोरखा वर्षासँगै शनिबार गोरखाका उत्तरी र उच्च पहाडी भूभागमा हिमपात भएको छ। अस्थायी टहरामा बसेका भूकम्पपीडितको दैनिकी हिमपातले कष्टकर भएको छ। लाप्राकको गुप्सीपाखामा बन्दै गरेको एकीकृत नमुना बस्तीको काम पनि हिमपातका कारण प्रभावित भएको छ। हिउँ जमे पनि घाम लाग्नासाथ पग्लने स्थानीय गणेश गुरुङले बताए। हिमपातपछि चिसो बढेको छ। चीनको सिमाना जोडिएका सामागाउँ र छेकम्पारलगायत स्थानमा पनि हिमपात भएको छ।"
किसान खुसी,"मुगु पुसमाघमा पर्ने हिउँ योपटक फागुनमा परेपछि स्थानीय किसान खुसी भएका छन्। बुधबार अपराह्नदेखि मौसममा परिर्वतन आई रातिदेखि लेकाली क्षेत्रमा बाक्लो हिउँ र औल क्षेत्रमा दुई दिनदेखि लगातार झरी परेको छ।ताल्चा, मइतु, कोटीला, रारा, मुर्मा, मुन्दु, बाम, सोवा, पिना, ताल्चा डोल्फु, घुच्ची, मुर्माटप, चंखेली, लगायत क्षेत्रमा एक फिटभन्दा बढी हिउँ जमेको छ।हिउँले रूखदेखि डाँडापाखा कपासजस्तै सेताम्य भएका छन्। शनिबारदेखि औल क्षेत्रमा झरी रोकिए पनि लेकाली भेगमा अझै हिमपात भइरहेको छ। हिउँ परेपछि अन्नबाली सप्रिने आसले किसान उत्साहित बनेका हुन्।हिउँ परेपछि सहकाल हुन्छ कार्कीबाडा तलितुम गाउँका श्रीचन्द रावलले भने, पानीभन्दा हिउँ आएपछि जमिन लामो समयसम्म ओसिलो हुन्छ।पहिले घर डुब्ने हिउँ आउँथ्यो, उनले भने, अचेल धेरै हिउँ पनि पर्न छोडिसक्यो। हिमपातले अन्नबालीलाई मात्र नभए यार्सागुम्बा गुच्ची च्याउलगायत जडिबुटी स्याउ आरू ओखर जस्ता फलफुल पनि उत्पादनमा वृद्धि हुने गरेको छ। अर्कोतिर खडेरीले सुकेका पानीका मुहान हिउँ परेपछि रसाउने स्थानीयको भनाइ छ। मुगु र जुम्लाको सीमा घुच्चीलेकमा बाक्लो हिउँ परेपछि गमगढी नाग्मा चल्ने दर्जनौं सवारी साधान अवरुद्ध भएका छन्।जिल्लाको उत्कृष्ट पर्यटकीय गन्तव्य रारा आएका आन्तरिक तथा बाह्य पर्यटक हिउँमा रमाउने मौका पाएको रारा राष्ट्रिय निकुञ्ज अधिकृत लोकेन्द्र अधिकारीले बताए।"
भारतले दम्भ देखाउनुहुन्न,"चितवन एमाले अध्यक्ष केपी ओलीले कञ्चनपुरमा नेपालीको हत्या गरेर भारतले ठूलो मुलुक भएको दम्भ देखाएको आरोप लगाएका छन्। पार्टीले सञ्चालन गरिरहेको मेचीमहाकाली अभियानअन्तर्गत शनिबार नारायणी किनारमा आयोजित सभालाई सम्बोधन गर्दै स्थानीय तहमा नभई केन्द्रीयस्तरबाट भारतसँग वार्ता गरेर क्षतिपूर्ति भराएर माफी मगाउनुपर्ने उनले बताए।यो सबै बलियो छु भन्ने भारतको दम्भ र घमण्ड हो, उनले भने, बलियो छु भन्दैमा सिमानामा पस्न पाइँदैन, जुन अन्तर्राष्ट्रिय कानुनविपरीत हो। भारतीय थिचोमिचोविरुद्ध खाली हात उभिएकाले गोविन्द गौतम सहिद भएको उनको भनाइ थियो। जातजातका नाममा, भूगोल भूगोलको नाममा विभाजन गरी द्वेष फैलाउने कोसिस भइरहेको उनले बताए।हाम्रो अभियान जारी रहनेछ, उनले भने, हामी हिंसा चाहँदैनौं, तर हामीलाई कसैले शान्तिपूर्ण संवैधानिक अधिकार प्रयोग गर्नबाट रोक्न खोजे त्यसको परिणाम चर्को हुने चेतावनी दिन चाहन्छौं। उपद्रवकारी तत्त्व र हिंसावादीहरू नेपालीलाई चाहिएको छैन, उनले भने, कसैलाई चाहिएर खोलेका, कसैले पालेका, कसैले चलाएका पार्टी नामका गिरोहहरू एमाले तराई आए मारिदिन्छौं भनिराखेका छन्, मर्नुपरे मरौंला, तर हामी यो देश बनाएर छाड्छौं भनेर हिँडिरहेका छौं, उनले भने, एमाले ज्यान जोगाउन खुसुक्क कुनातिर पस्ने पार्टी होइन। एमाले वरिष्ठ नेता माधवकुमार नेपालले निर्वाचनको प्रक्रिया अगाडि बढाउनुपर्ने बताए। वैशाख ३१ गते नै स्थानीय तहको निर्वाचन गर्नुपर्ने र मंसिर महिनासम्ममा प्रदेशको चुनाव भइसक्नुपर्ने उनले बताए। मधेसी जनताले जहिले पनि नेपाली भूमिको रक्षा गरेका छन्, त्यसैले मधेसी जनतालाई नेपाली होइन भनेर कसैले भारतीय मूलको भन्छ भने हामीलाई दु:ख लाग्छ, उनले भने, तराईमा बस्ने जनसमुदाय कुनै अर्को मूलका होइनन्, नेपाली मूलका मधेसी हुन्, मधेसी मूलका नेपाली हुन्।एमाले उपाध्यक्ष वामदेव गौतमले जनताको घरदैलोमा बसेको एमालेलाई समाप्त गर्न कसैले पनि नसक्ने बताए। निर्वाचन हँुदैछ स्थानीय तहको निर्वाचनमा एमालेले दिग्विजय हासिल गर्छ, उनले भने, एमालेलाई कसैले पनि हराउन सक्दैन, केन्द्रीय चुनावामा पनि बहुमत हासिल गर्नेछौं। चुनाव नचाहनेबाट अवरोधनवलपरासीको कावासोतीमा शनिबार अपराह्न आयोजित सभालाई सम्बोधन गर्दै एमाले अध्यक्ष ओलीले चुनावसँग डराएका तत्त्वले मेचीमहाकाली अभियानलाई बिथोल्न खोजेको बताए। एमालेको निर्वाचन अभियानमा सर्वसाधारणको बाक्लो सहभागिता देखेका अराजनीतिक तत्त्वले आमसभा बिथोल्ने प्रयास गरेको भन्दै त्यसको डटेर सामना गर्न कार्यकर्तालाई निर्देशन दिए। सांसदको भत्ता खाने अनि तराईमा आएर ढुंगामुढा गर्ने झुसेबारुलाले एमालेको लोकप्रियता देख्न सकेनन्, उनले भने ।मोर्चाको चरित्र उदांगियोहेटौंडा एमालेका वरिष्ठ नेता एव पूर्वप्रधानमन्त्री झलनाथ खनालले राजविराज घटनाले मधेसी मोर्चाको अलोकतान्त्रिक र आपराधिक चरित्र उदांगो भएको बताएका छन् । लोकतन्त्रमा शान्तिपूर्ण ढंगले आफ्ना विचार र अभिव्यक्ति जोसुकैले राख्न पाउने अधिकारलाई मधेसी मोर्चाले खोस्ने प्रयत्न गरेको आरोप लगाए। एमाले वडा कमिटीले निर्माण गर्न लागेको मदनआश्रित भवनको शनिबार शिलान्यास गर्दै वरिष्ठ नेता खनालले राजविराज घटना अलोकतान्त्रिक र आपराधिक मनोवृत्तिको भएको बताए।एमालेलाई कसैले रोक्न सक्दैनएमालेका नेता एवं पूर्वप्रधानमन्त्री माधवकुमार नेपालले एमालेलाई नेपालको कुनै पनि भूभागमा गएर शान्तिपूर्ण ढंगले सभा र सम्मेलन गर्न कसैले रोक्न नसक्ने बताए। एमालेलाई रोक्न खोज्नेहरू आफंै कालान्तरमा बढारिने उनको भनाइ छ। यहाँस्थित टिम टेलिभिजन र मकवानपुर सामुदायिक भिजन प्रालिको संयुक्त रूपमा नवनिर्मित भवन उदघाटन एवं केबुल टेलिभिजन सेवाको शनिबार शुभारम्भ गर्दै पूर्वप्रधानमन्त्री नेपालले मधेसी मोर्चाका नेताहरू लोकतन्त्र विरोधी भएको राजविराजको घटनाले पुष्टि गरेको आरोप लगाए। धरातल कमजोर भएकाहरूले अरूको तर्क सुन्न नसक्ने बताउँदै नेपालले भने, एमाले शान्तिपूर्ण आन्दोलनमा विश्वास गर्ने पार्टी हो। हत्या, हिंसा, आतंक र बलजफ्तीले जनताको मन जित्न नसकिने उनको तर्क छ। उनले वर्तमान गठबन्धन सरकारले राष्ट्रघाती काम गरिरहेको आरोप पनि लगाए।"
वीरगन्जमा होलीको उल्लास,"वर्षको एक दिन होलीमा मासु खान मौका जुर्ने भएकाले पनि निम्न आर्थिक अवस्थाकाहरू यो पर्वको पर्खाइमा हुन्छन्। चार गुण बढी खसीको मासु खपत हुने होलीमा लहान, बैलवास, निजगड र सीमावर्ती विहारका गाउँबाट खसी ल्याइने गरेको छपकैयाका मासु व्यवसायी ग्यासु मिया देवानले बताए। सीमावर्ती सहर वीरगन्जमा फागु पर्व दुई दिनसम्म मनाइने गरिन्छ। पहाडी समुदायले आज आइतबार र मधेसीले सोमबार मनाउनेछन्। त्यसो त पहाडी समुदायले भोलिपल्ट पनि मधेसीसँग मिसिएर उत्साहलाई निरन्तरता दिन्छन्। आर्थिक नगरीमा ठूलो संख्यामा बसोबास गर्दै आएका मारवाडी समुदायले पनि हर्षोल्लासपूर्वक मनाउँछन्। हराउँदै फागुवा मधेसमा बढदो आधुनिकतासँगै होलीको परम्परागत संस्कृति भने हराउन थालेको छ। युवा पुस्ताले ऐतिहासिक महत्त्वको संस्कृति भुल्न थालेका छन्। फागुपूर्णिमाको २ साताअघि फागु परेवाका दिन सम्मत गाड्ने र जलाउने चलन हराएको छ। खेतमा काठ गाडेर धार्मिक विधिपूर्वक सम्मतको पूजा गर्ने चलन थियो। १५ दिनसम्म दैनिक रातका बेला आगो बाल्दै अन्नपातबाली चुँडेर सम्मत जलाइन्थ्यो। अन्नपात जलाउँदा नराम्रा पक्ष नाश हुने विश्वास छ, त्यहाँबाट लगेको खरानीको टीका लगाइन्थ्यो, अवधी संस्कृतिका जानकार राधवेन्द्र श्रीवास्तवले भने, पूजा गर्दा गाउँ र सर्वसाधारणको रक्षा हुन्छ भन्ने जनविश्वास थियो। २ साता अघिदेखि गाउँमा फगुवा गीत गाउने चलन रहेको अवधी संस्कृतिका जानकार पशुपतिमणी त्रिपाठीले बताए। तर, आजभोलि सुन्नै छाडिएको छ, उनले भने। त्रिपाठीका अनुसार चौताल, धमारी र डेढतालमा गीत सुन्दाको आनन्द छुट्टै हुन्थ्यो। अहिले तीनको ठाउँ फिल्मी संगीतले ओगटेको छ। सम्मत जलाएको खरानी लगाएर होली खेल्न सुरु गरिन्थ्यो, उनले भने, तर आजभोलि पहिले रंगअविर नै दलिन्छ। होलीका दिन मौलिक पकवान खुवाउने चलन पनि हराउन थालेको छ। पहिले गोझिया, गुलगुला र खोवाको लड्डु साथीभाइलाई खुवाउने चलन थियो। आजभोलि पसलबाट मिठाई खरिद गरी खुवाउने गरिन्छ। होलीका बेला गाउँघरमा जोगिरा सरर लयमा गाइने गीत पनि अहिले सुनिन छाडेको छ।"
"ट्रक तोडफोड, बालिका घाइते","भरतपुर, मोटरसाइकलमा आएका ३ जनाका युवाले बन्दका क्रममा शनिबार ट्रकमा ढुंगा प्रहार गरेका छन्। बिहान ९ बजेको समयमा भरतपुर महानगरपालिका ५ बाह्रघरेमा ढुंगा प्रहार हुँदा ना५ख ७२४१ नम्बरको ट्रकको अगाडि भागको सिसा फुटेको जिल्ला प्रहरीले जनायो। उक्त घटनामा ट्रकमा सवार वर्ष ९ की सृजना शर्माको निधारमा चोट लागेको प्रहरीले जनाएको छ। उनको चितवन मेडिकल कलेजमा उपचार भइरहेको छ। विप्लव माओवादीका कार्यकर्ताले बन्दको अवज्ञा गरेको भन्दै गाडी तोडफोड गरेको हुन सक्ने प्रहरीले अनुमान गरेको छ। विप्लव माओवादीले आहान गरेको बन्दको यहाँ आंशिक प्रभाव परेको छ। बिहानदेखि केही सवारी चलेका छन्। मुख्य सडकभन्दा भित्रका अधिकांश पसल खुलेका छन्। बन्दका क्रममा कुनै किसिमको घटना हुन नदिन उच्च सतर्कता अपनाइएको जिल्ला प्रहरी प्रमुख एसपी दीपक थापाले बताए। एमालेको मेची महाकाली यात्राको टोली चितवन आउने भएपछि सुरक्षा व्यवस्था कडा पारिएको छ।"
भारतीय ज्यादतीप्रतिको अलमल,"कञ्चनपुर गोलीकाण्डलाई लिएर प्रधानमन्त्री पुष्पकमल दाहाल र भारतीय प्रधानमन्त्रीका सुरक्षा सल्लाहकार अजित डोबलबीच कुराकानी भएको जुन कुरा सार्वजनिक भएको छ, त्यसले नेपाली पक्षको लघुताभासलाई प्रस्टै देखाएको छ। प्रधानमन्त्री दाहालका समकक्षी भारतीय प्रधानमन्त्रीका सल्लाहकार होइनन्, तर दाहालले यति गम्भीर मामिलामा उनीसँग समकक्षीझैं जसरी कुराकानी गरे, त्यसले उनको पदीय गरिमालाई त घटाएको छ नै, साथै यसले राष्ट्रिय प्रतिष्ठामा पनि आँच पुर्याएको छ। दाहालले यो प्रकरणमा सिधै भारतका प्रधानमन्त्री मोदीसँग कुराकानी गरी भारतीय पक्षलाई माफी मगाउन र आगामी दिनमा यस्ता घटना हुन नदिने प्रतिबद्धता खोज्न हच्किनु हुन्न। एउटा सार्वभौम मुलुकका कार्यकारीले आफ्ना नागरिकको आफ्नै भूमिभित्र विदेशी फौज आएर गरेको हत्याको विषयलाई हल्का रूपमा लिनु कुनै पनि दृष्टिबाट सुहाउने विषय होइन।भारतीय सुरक्षा दस्ताले जसरी सीमा मिचेर नेपालतर्फ आई गोली चलाएको छ, यो एउटा सामान्य घटना मात्र नभएर स्वतन्त्र र स्वाभिमान राष्ट्रमाथिको हस्तक्षेपसमेत हो। जमिन प्रयोगसम्बन्धी स्थानीय विवादलाई लिएर बन्दुकै चलाउनु र निहत्था नेपाली नागरिकको हत्या गर्नु आफैंमा गम्भीर अपराध हो। कञ्चनपुरको पुनर्वास नगरपालिका वडा नं ८ मा पर्ने नेपालभारत सीमा क्षेत्र आनन्द बजारस्थित नेपाली भूमिमा बनाइएको कल्भर्टलाई एसएसबीले भारतीय भूमि दाबी गरेपछि सुरु भएको विवादमा गोली प्रहार गरिएको देखिन्छ। दुई देशबीचको भूमिको विवाद सीमामा तैनाथ सुरक्षाकर्मीले मिलाउने वा दाबी गर्ने विषय होइन, यसको समाधान कूटनीतिक माध्यममार्फत खोज्ने हो। सुस्ता, कालापानीदेखि अन्य भूभागमा नेपालभारतबीच देखिएको सीमासम्बन्धी विवादको समाधान खोज्न अग्रसर हुनुपर्ने आवश्यकता पनि यो घटनाले देखिएको छ। त्यसो भयो भने मात्र बेलाबेला सीमा क्षेत्रमा देखिने तनावको वातावरण मत्थर हुन सक्छ। नेपालभारत सीमाका विषयमा देखिने विवाद र त्यसैका कारण सिर्जित हुने तनावलाई सदाका लागि अन्त्य गर्न नेपालभारत दुवै पक्ष गम्भीर ढंगले अग्रसर हुन अब ढिलाइ गर्नु हुन्न।"
"होली, गाँजा र मानसिक स्वास्थ्य","नशा सेवनदेखि टाढा रहेर जीवन जिउने उपायहरू बुझ्न यसबाट सहयोग पुग्छ। स्वसहयोग समूहमा आबद्ध भएर सामूहिक रूपमा व्यक्तिलाई धेरै सहयोग मिल्ने गर्छ। सांस्कृतिक रूपमा स्वीकृत मनोसामाजिक सहयोगका तरिका अपनाएर पनि कतिपय मानिसले यसको लत छाड्न सक्छन्। मनोवैज्ञानिक थेरापी, व्यवहारगत अभ्यास, नियमित जाँच आदिले पनि सहयोग पुग्छ। यसमा परिवारको संलग्नता विशेष गरेर किशोर दुव्र्यसनीहरूका उपचारमा लाभप्रद हुने गर्छ। यसमा विविध पक्षबाट लाभदायी हुन सक्ने औषधिहरूको पनि विकास भइरहेको देखिन्छ। मनोविज्ञानमा विद्यावारिधि ठगुन्ना प्राध्यापन गर्छन् ।"
कञ्चनपुर घटनामा भारतले माफी माग्नुपर्छ,"नेपालभारत सम्बन्धको विकल्प अझ असल र मजबुत नेपालभारत सम्बन्ध नै हो। तर हामीले सोचेको दिशातिर किन यो सम्बन्ध अघि बढ्दैन, यसका समस्या के छन् भन्नेतिर गम्भीरतापूर्वक छलफल गर्दै समाधान खोज्न जरुरी छ। मुख्य समस्या नेपालको आन्तरिक मामिलामा भारतको अनावश्यक चासो, सूक्ष्म व्यवस्थापन र हस्तक्षेप नै हो। यो रियलाइज गर्दा हामी समाधानको दिशातिर जान्छौं, अनि सम्बन्ध पनि विश्वकै उदाहरणीय हुन्छ। मैले यही कुरा राखें।तपाईंंले यसो भन्दाखेरि उताको धारणा के पाउनुभयो?कतिपय पार्टी नेताले सुरुमा अलिकति बहस गर्न खोजे पनि यो ढंगले चलेर हँदैन भन्ने आम रूपमा महसुस गरेकै पाएँ। नेता, बुद्धिजीवी, पत्रकार, प्राध्यापकको यस्तो रियलाइजेसन देखियो, तर कतिपय नेताले भने अझै रियलाइजेसन गर्न बाँकी रहेको देखियो। नेपालको हकमा भने यहाँका नेताहरूले एकताबद्ध भएर आफ्नो दृष्टिकोण पेस गर्नुपर्छ, यसो गर्दा समस्या समाधान गर्न सकिन्छ भन्ने विश्वास व्यक्त भयो।भाजपा महासचिव राम माधवले नेपालका नेताहरू आफैं सुझाव, सहयोग माग्न आउने, आफूले भनेजस्तो नभए हस्तक्षेप भयो भनी गुनासो गर्ने गर्छन् भनेको पनि सुनियो नि?हो, उहाँले यस्तो भन्नुभयो। तर, भारतको मूल प्रवृत्तिलाई त्यसले विस्थापित गर्न सक्दैन। भारतको मूल प्रवृत्ति नेपालको आन्तरिक मामिलामा हस्तक्षेप गर्ने नै रहँदै आएको छ। नेपालका दल र नेताका कारण मात्रै यो भएको हो भन्न मिल्दैन। तर, कसैले हस्तक्षेप वा सूक्ष्म व्यवस्थापन गर्न चाहे पनि हामीले अस्वीकार गर्ने हो भने उनीहरू सफल हँदैनन्। संविधान घोषणा गर्ने बेला उनीहरू रोक्न त लागेकै थिए, तर हामी मुख्य राजनीतिक शक्तिहरूले एकताबद्ध भएर सामना गर्यौं। त्यसैले हामी आन्तरिक राष्ट्रिय एकता सुदृढ बनाएर जाँदा हस्तक्षेप भएको देख्नु पर्दैन। हस्तक्षेपकारी प्रवृत्ति हाम्रा मित्रबाट नहोस् भनी हामीले चाहना राख्नु स्वाभाविक छ। तर हामीले नै कतिपय बेला आफ्नो निहित स्वार्थका कारण यस्तोउस्तो गरिदिनुपर्यो भनेर उतासँग अपेक्षा राख्ने हँदा पनि अवस्था बिग्रेको छ। हामी असल सम्बन्ध राख्न सक्छौं भन्ने विश्वासको अभाव छ। हामीमा त्यस्तो हीनग्रन्थिले पनि काम गरेको छ।संविधान जारी गर्ने बेला तराईमा जारी आन्दोलनका कारण केही समय घोषणा गर्न रोकेको भए हुन्थ्यो भन्ने आग्रह त नेपालकै बौद्धिक, नागरिक समाज आदिको पनि थियो। त्यसो नगर्दा आन्तरिक विवाद विस्तार हँुदै छिमेकीसम्म पुगेको भन्ठान्नेहरू पनि छन्। के भन्नुहुन्छ?भारतीय मित्रहरूले संविधान घोषणा प्रक्रियालाई अन्त्यमा आएर जसरी रोक्न खोज्नुभयो, त्यसलाई स्वीकार गरेर जान मिल्दैनथ्यो। त्यस बेला हामीले ठिकै गरेका हौं। दोस्रो, मधेसी मोर्चाले उठाएका मुद्दामा छलफल गरेर कुरा अघि बढाएको भए एकदुई दिन ढिलो हुनुले केही फरक पर्दैनथ्यो। तर, संविधान घोषणा प्रक्रिया रोक्न खोज्ने प्रवृत्तिचाहिं गलत थियो। तपाईंंहरूले सरकारमा कमल थापा हुँदै विजय गच्छदारसमेतलाई ल्याएर चुनाव र संविधान संशोधन सुनिश्चितता गर्न खोजेको देखियो। तर, मधेसी मोर्चाले प्रादेशिक सीमांकनलाई बटमलाइन मानिरहेको अवस्थामा कसरी चुनाव होला?राप्रपा र फोरम लोकतान्त्रिकलाई सरकारमा समावेश गर्नेबित्तिकै संविधान संशोधन सहज भइहाल्छ भन्ने छैन, तर सरकारमै बसेर छलफल गर्दा मिलनबिन्दु खोज्न सहज होला भन्ने हाम्रो कुरा हो। यसो गर्दा संविधान संशोधनको सम्भावना हुन सक्छ। दुई तिहाईका लागि केही मत त अझै नपुग्ला। संविधान संशोधन पारित भएर मधेसी मोर्चालाई पनि साथ लिएर जाँदा चुनाव हुने स्थिति बढी देखिन्छ। संख्या पुग्ने अवस्था हुँदा संशोधनमा साना पार्टीहरूले पनि सघाउलान्। एमालेले पनि हठ कायम राखिरहनुपर्ने कुनै अवस्था छैन।एमालेसँग तपाईंं नै बढी संवादमा हुनुहुन्छ। अस्ति यही कोठामा प्रचण्ड र केपी ओलीलाई राखेर छलफल पनि गराउनुभयो। भेटघाटहरूको प्रगति के छ?देशलाई चुनावमा लैजान एकताबद्ध हुने सिलसिलामै त्यो भेट भयो। मैले त्यसभन्दा अघिल्लो दिन शेरबहादुर देउवा, कमल थापा, विजय गच्छदार अनि निर्वाचन आयोगसँग पनि कुराकानी गरेको थिएँ। त्यही क्रममा प्रधानमन्त्री र ओलीजीसँग कुराकानी भएको हो। मलाई त्यही दिन दिल्ली जानु थियो। ओलीजीसँग मात्रै होइन, यसरी समग्रमा भएको कुराकानीका आधारमा हामी निर्वाचनमा जाने कुरा भएको थियो। तिनै भेटघाटको परिणामस्वरूप मैले चुनाव मिति घोषणा र चुनाव मितिबारे त्यसै बेला भनेको थिएँ। मैले ओलीजीलाई नेपालको आन्तरिक राष्ट्रिय एकता कायम गर्ने कुरामा अलि संकीर्ण दृष्टिकोण लिनुभयो भनेको थिएँ। तपाईंंहरूको अडान आफ्नो ठाउँमा जे भए पनि प्रस्तुतिक प्रोभोकेटिभ देखियो भनेको थिएँ। यी दुइटा कुरामा ध्यान दिनुपर्ने एमालेको आवश्यकता हो भन्ने मेरो भनाइ थियो। देशको एउटा वा अर्को समुदायमाथि प्रहार गर्ने किसिमको अभिव्यक्तिले हृदयमा चोट पर्छ भन्ने हो।यो हुँदहुँदै पनि एमालेसँग तपाईंंको कुराकानीलाई मानिसहरूले वर्तमान गठबन्धनको विकल्पमा वामपन्थी गठबन्धन खडा गर्ने प्रयासका रूपमा बुझ्ने गर्छन् नि?तपाईंंले यति भनिसकेपछि मैले एउटा कुरा प्रस्टसँग बाहिर राख्नैपर्छ। कांग्रेस र माओवादी केन्द्र समीकरणको यो सरकार जब बन्यो, मैले त्यस बेला पार्टीमा राखेको थिएँ, यो समीकरण बनाउँदै गर्दा एमालेलाई बाहिर राखेर समस्या समाधान गर्न गाह्रो पर्छ। त्यसैले यही एमालेमाओवादी समीकरण कायम राखेर हाम्रो नेतृत्वमा सरकार बनाऔं। कांग्रेस यसै पनि सरकारबाहिर छ। उसलाई सरकारमा ल्याउने प्रयास गर्यो भने सफल हुन सकिन्छ। किनकि एमालेलाई सरकार बाहिर लैजाँदा जस्तो इगो को समस्या कांग्रेसको अवस्थामा आउँदैन। किनकि एमाले फेरि सरकारमा आउने र संविधान संशोधनमा सघाउने प्रक्रिया कांग्रेसको तुलनामा जटिल हुन सक्थ्यो।अहिले त्यो बिन्दुमा फेरि फर्कन खोज्नुभएको हो त?होइन, त्यस बेला मलाई त्यो लागेको थियो। अब हाम्रो नेतृत्वमा अर्को समीकरण बनिसकेपछि यो सरकारलाई सफल बनाउन सम्पूर्ण प्रयास गर्नु मेरो दायित्व हुन्थ्यो। म त्यसमा लागिरहेको छु। अब मधेसी मोर्चालाई पनि ल्याएर चुनाव सम्पन्न गर्नुपर्छ भनेर मैले सक्नेजति प्रयास गरिरहेको छु। अध्यक्ष कमरेडलाई यसैमा सघाउन म केन्द्रित छु। मुख्य कुरा चुनाव गराउन एकताबद्ध हुनुपर्यो। मैले कांग्रेसका साथीहरू र ओलीजीसँग भन्ने गरेको छु मधेसी मोर्चाका साथीहरू आन्दोलनमा जाँदा ५० जनाजतिको सहादत भयो। त्यत्रो क्षति भयो। उहाँहरूलाई अब प्रक्रियामा ल्याउन केही न केही फेस सेभिङ को बाटो त दिनुपर्यो। थोरै लचकता अपनाउँदा देशलाई संविधान कार्यान्वयनको बाटोमा लैजान सकिन्छ भने किन त्यसो नगर्ने? अब रह्यो वामपन्थी एकताको कुरा। यो त कमन सेन्स को विषय हो नेपालमा वामपन्थीहरूको सहकार्य एकता भएर गयो भने नेपालको सामाजिकआर्थिक रूपान्तरणको प्रक्रिया राम्रोसँग अघि बढ्छ। अहिले शान्तिपूर्ण प्रतिस्पर्धाबाट यो संविधान कार्यान्वयन गर्दै सामाजिक न्यायसहितको समृद्ध नेपाल बनाउन सक्ने सम्भावना छ। दक्षिण अमेरिकाका केही देशबाहेक विश्वका निकै कम मुलुकमा मात्रै वामपन्थीलाई त्यो अवसर उपलब्ध छ। दक्षिण अमेरिकामा पनि वास्तवमा कमजोर भइरहेको छ वाम वर्चस्व। यो कमन सेन्सको कुरा पक्रन हाम्रा वामपन्थी पार्टीहरू सकिरहेका छैनन् भन्ने मेरो आफ्नो आपत्ति हो।तपाईंंको आफ्नै पार्टीले पनि यसलाई पक्रन चाहेको देखिन्न नि?मैले सबैलाई भनेको हुँ। यो रणनीतिक कुरा भयो। तर अहिलेचाहिं कम्तीमा चुनाव सम्पन्न गराउने, मधेसी मोर्चालाई सम्बोधन गर्न एमालेलाई पनि कसरी ल्याउने भन्ने राष्ट्रिय एजेन्डासँग जोडिएको कुरा हो। म अहिले केवल सरकार परिवर्तन गराउने भन्ने सोचबाट निर्देशत भएर वामपन्थी एकताको कुरा गरिरहेको छैन।तपाईंंले आफ्नो नेतृत्वको सरकारको कार्यशैलीलाई चाहिं कसरी हेरिरहनुभएको छ? रामै्र गरी काम गरिरहेका स्थानीय विकासमन्त्री पनि फिर्ता बोलाउनुभयो।पहिलो कुरा त राप्रपालाई सरकारमा ल्याउनुपर्ने बाध्यता थियो। पहिले सरकारबाहिर रहेको राप्रपा नेपालको मूलधार उहाँहरूको पार्टी एकतापछि सरकारमा ल्याउनुपर्ने बाध्यता प्रधानमन्त्रीलाई थियो। मन्त्रीको कमजोरी होइन, राष्ट्रिय आवश्यकताले त्यसो गरिएको हो। त्यसकारण यस निर्णयलाई अन्यथा सोच्न मिल्दैन। तर आजभन्दा झन्डै दुई दशकअघि कांग्रेस र एमालेले त्रिशंकू संसद्मा आफ्नो बहुमत पुर्याउन जोसुकैलाई सरकारमा ल्याउँदा तपाईंंहरू यो कुरालाई एकदमै अन्यथा सोच्नुहुन्थ्यो। मोर्चाले सातदिने अल्टिमेटम दिएपछि सरकार जोगाउन बहुमतका लागि राप्रपा नेतृत्वलाई ल्याउन खोज्नुभएको होइन?एउटा क्रान्तिकारी कम्युनिस्ट पार्टीले सरकारमा किन जाने, सरकार कसरी सञ्चालन गर्ने, सरकारमा कहिलेसम्म बस्ने, सरकारमा नबस्दा के भूमिका खेल्ने भन्नेबारेमा समग्र समीक्षाको पक्षमा म छु। हाम्रा नीति र आचरणबारे सन्तुष्ट हुन सकिने ठाउँ छैन। यसलाई पुन:परिभाषित गर्नैपर्छ। जहाँसम्म अहिलेको कुरा छ, हामी सरकारमा आइ नै सक्यौं। हाम्रो दायित्व संविधान कार्यान्वयनका लागि चुनाव अघि बढाउनु हो। चुनाव सम्पन्न गर्नका लागि मिति घोषणा र अरू तयारी त भयो, तर सरकारले आफ्नो दायित्व पूरा गर्न संविधान संशोधनको प्रयास पनि सफल ढंगले अघि बढाउन आवश्यक छ। यो कोणबाट हेर्दा अहिलेको निर्णय सही छ।"
सारा र फिलको स्पोकन पोयट्री,"सामाजिक सञ्जालले स्पोकन वर्डस् पोयमलाई राम्रो ख्याति दिलाएको छ, यो विधाका चर्चित अमेरिकी कविद्वय सारा र फिल केले कान्तिपुरसँग भने, विश्वभर यसको लोकप्रियता बढदो छ। भारतका विभिन्न सहरमा कविता सुनाएर पहिलोपटक नेपाल आएका फिल यहाँको गतिविधि देखेर ज्यादै दंग थिए। वल्र्ड वारियर्स र किओटिक्स कोभ (क्वूसी) ले आयोजना गरेको मार्च अफ द पोयट्स (फिल के एन्ड सारा के इन काठमाडौं का लागि उनीहरू नेपाल आएका थिए। हालै इन्टरनेसनल क्लब, सानेपा र मंगलबार रातो बंगला स्कुल, पाटनमा करिब एक दर्जन कविता प्रस्तुत गरे। सारा र फिललाई हेर्नसुन्न मनग्गे युवायुवती जम्मा भएको देखिन्थ्यो। उनीहरूले परिवार, समाज, सम्बन्ध, पहिचान आदिबारे कविता सुनाए। मलाई मेरा पारिवारिक सम्बन्ध र पहिचानका कुराले बढी छुन्छ, जापानी आमा र अमेरिकी बाबुका छोरा, फिलले भने, यिनै विषयमा बढी कविता लेख्छु। उनले केही समयअघि मात्रै दलाई लामालाई ८० औं जन्मोत्सवका अवसरमा आफ्ना कविता सुनाएका थिए। सारा भने सन् २०१२ देखि लगभग बर्सेनि नेपाल आइरहेकी छन्। जतिपटक यहाँ आयो उतिपटक स्पोकन वर्ड पोयटहरूको संख्या बढिरहेको उनले पाएकी छन्। कवितालाई सुलभ बनाउन वर्ड वारियर्सले धेरै मिहिनेत गरेको छ, उनले भनिन्, त्यसैले यो विधामा कवि र कविता सुन्ने श्रोतादर्शकको संख्या बढदै छ। युवा मात्रै नभएर पाको पुस्ताले समेत स्पोकन वर्ड पोयमहरू मन पराउने गरेको साराले बताइन्। यद्यपि, अधिकांश युवा वर्गले यसलाई अभिव्यक्तिको माध्यम बनाइरहेको फिलको बुझाइ छ। इन्टरनेटबाट लोकप्रिय भएकाले युवाहरूमाझ यो विधा छिटो पुगेको छ, फिलले भने, तर, अमेरिकामा पाका कविहरूले नै यसलाई माथि उठाएका थिए। उनीहरूको पालामा युटयुबहरू नभएकाले भिजुअल रेकर्ड भने खासै रहेन।कविता यात्राअमेरिकामै उत्पत्ति भएको थियो स्पोकन वर्ड पोयट्री। तर, यो विधाबारे सारालाई पत्तो थिएन। उनी १४ वर्षकी हँुदा कसैले स्लाममा नाम लेखाइदिएछ। अन्धाधुन्धै प्रतियोगितामा गएकी थिइन्। त्यहाँको माहोलले उनलाई छोयो। मेरो माध्यम यही हो भन्ने महसुस गरेँ, उनी सम्झन्छिन्, कविता सुनाउनासाथ प्रतिक्रिया पाइने कुरा साह्रै मन पर्यो। आफ्ना रचनाले दर्शकलाई कस्तो अनुभव गरायो भन्ने थाहा पाउँदा २८ वर्षे सारालाई रमाइलो लाग्छ। न्युयोर्ककी यी कवयित्रीको पहिलो पुस्तक बी लाई अमेजनले नम्बर एक कविता संग्रह मानेको छ। हालै सार्वजनिक भएको नो म्याटर द रेकेज लाई पनि अमेजनले बेस्ट सेलर घोषणा गरिसक्यो। कवितामार्फत शैक्षिक चेतना र सशक्तीकरण जगाउन खोलिएको संस्था, प्रोजेक्ट भ्वाइसकी संस्थापकसमेत हुन् उनी। प्रोजेक्ट भ्वाइसमै आबद्ध फिलले भने १७ वर्षको हुँदा स्पोकन वर्ड पोयट्रीलाई आफ्नो विधा बनाएका थिए। स्कुलमा छँदा फाट्टफुट्ट कविता लेख्ने उनले विश्वविद्यालय पुगेपछि लेखनको रफ्तार बढाए। युनिभर्सिटीमै हो सारालाई चिनेको, २८ वर्षे फिलले भने, त्यहाँ मजस्ता थुप्रै कवि भेट्टाएँ। हामीले एकअर्कालाई सहयोग गर्दै अघि बढ्यौं। हालसम्म १५ वटा देशमा प्रस्तुति दिइसकेका छन्। उनका कृतिलाई अनलाइनमा ५ मिलियन पटक हेरिसकिएको छ। उनले विश्वभरका सयौं विद्यालयहरूमा स्पोकन वर्ड पोयट्रीबारे कार्याशाला आयोजना गरेका छन्। मेरो त जागिर नै यही भइसक्यो, उनले भने, अबका दिनमा यसरलाई कसरी अझै प्रभावकारी बनाउँदै लैजाने भन्नेबारे नै सोचिरहेको छु।मार्च अफ द पोयटस्सारा र फिल मुख्य आकर्षण रहे पनि कार्यक्रममा नेसनल युथ स्लाममा विजेताहरूले पनि कविता सुनाएका थिए। प्रोजेक्ट सारंगीले विभिन्न धुन सुनाएर कार्यक्रम उद्घाटन गरेको थियो। लगत्तै कृति अधिकारी, रोचक दाहाल, नसला चित्रकार, प्रमोद केसीलगायतले कवितात्मक प्रस्तुति दिए।"
जेनिफर नयाँ चक्कर चलाउँदै,"अमेरिकी गायिका तथा नायिका जेनिफर लोपेज ४७ वर्षको उमेरमा नयाँ प्रेमसम्बन्धको चक्करमा रहेको खुलेपछि गसिपले घेरिएकी छन्। लभ अफेयर र ब्रेकअपको चक्करमा पोख्त जेनिफरले यतिबेला नयाँ जोडीका रूपमा पूर्व बेसबल सुपरस्टार एलेक्स रोड्रिगेजसँग सम्बन्ध विस्तार गरेको खुलासा भएको छ। एरोडका नामले परिचित रोड्रिगेजसँग जेनिफरले केही समययता गुपचुपमा मीठा पलहरू बिताइरहेको खुलेको हो। यी दुई झन्डै दुई महिनायता गुपचुपमा डेटिङ गरिरहेका थिए, एक समाचारमा स्रोतको हवाला दिँदै भनिएको छ, तर उक्त सम्बन्ध सार्वजनिक नगरिए पनि आफ्ना घनिष्ठ साथीभाइ र परिवारबाट भने लुकेको छैन। उनीहरू साँच्चै नै अफेयरमा छन्। त्यसो त पछिल्लो समय जेनिफर ड्रेकसँग हिमचिम बढाएकी थिइन्। इन्स्टाग्राममा प्रेमिल फोटो पोस्ट गरेपछि सार्वजनिक भएको दुईको सम्बन्ध भने त्यसको दुई महिनामै रोड्रिगेजको इन्ट्रीले टुंगिएको छ। जे लो नामबाट बढी परिचित जेनिफरले टिन एजमा छँदैदेखि अफेयरमा रहन थालेकी थिइन्। पहिलो प्रेमी डेभिड क्रुजसँग दशक लामो रिलेसनसिप टुक्राएपछि जेनिफर मनी ट्रेन कोस्टार वेस्ले स्निप्ससँग एक वर्ष जोडिएकी थिइन्। फिल्ममा पहिला सेक्स सिन पनि उनले स्निप्ससँगै दिएकी थिइन्। त्यसपछि ओजानी नोआसँग विवाह गरेकी जेनिफरले त्यसलाई पनि वर्ष दिनभन्दा लम्बाउन सकिनन्। बरु डिभोर्सपछि पनि नोआसँग लामो समय कानुनी लडाइँमा लागिन्। नोआले जेनिफरसँग बिताएको रिलेसनसिपमा आधारित भई पुस्तक नै निकाल्ने तरखर गरेका थिए। तर जेनिफरले त्यसको पाण्डुलिपि नै नष्ट गराउन सफल भइन् भने उनले नोआले रिलिज गरेको आफूसँगको झन्डै २० मिनेटको न्युड प्राइभेट भिडियो पनि ब्लक गराएकी थिइन्। जेनिफरलगत्तै सिन कोम्ब्ससँग डेटिङमा रमाइन्। दोस्रो विवाह भने उनले त्यसपछि क्रिस जडसँग गरे पनि त्यो एक वर्ष पनि टिकेन। बेन एफ्लेकसँग दुई वर्ष बिताएकी नायिकाको सम्बन्ध विवाहको मिति तोकिएपछि ब्रेक भएको थियो। मार्क एन्थोनीसँग तेस्रो विवाह गरेकी जेनिफरले सात वर्षको वैवाहिक सम्बन्धबाट जुम्ल्याहा सन्तान जन्माएका थिए। तेस्रो विवाह पनि सफल नभएपछि जेनिफर झन्डै पाँच वर्ष क्यास्पर स्मार्टसँग रिलेसनसिपमा रहिन् र गतवर्ष मात्रै अलग भएका थिए। त्यसो त एलेक्स पनि म्याडोनादेखि केट हड्सन, क्यामरोन डियाज, डेमी मुरजस्ता चर्चित नायिकासँग विभिन्न समयमा रिलेसनमा रहिसकेका हुन्।"
दुई रूपैयाँ मा निश्चल,"काठमाडौं फिल्म लुट बाट निर्देशनमा चर्चित हुनुअघि नै निश्चल बस्नेत सांगीतिक क्षेत्रमा पनि संघर्षरत थिए। निर्देशनमा हाइट बनाएपछि उनले गायनलाई पनि निरन्तरता दिए। आखिर गायनमा पनि जमेका निश्चल फिल्म अभिनयदेखि आइटम डान्समा समेत नाच्न भ्याए। तर आफ्ना फयानलाई भने निश्चलले निराश पारेका छैनन्। हालै लुट २ बजारमा ल्याएका निश्चल यतिबेला भने नयाँ फिल्म दुई रुपैयाँ को लिड रोलमा व्यस्त छन्। असीम शाहको निर्देशन रहेको उक्त फिल्मको छायांकन शुक्रबारदेखि सुरु भएको हो। एजिटुवान प्रोडक्सनको ब्यानरमा निश्चलको आफ्नै ब्ल्याक हर्स पिक्चर्सको समेत सहकार्य रहेको उक्त फिल्ममा निश्चलसँगै आसिफ शाह पनि मुख्य भूमिकामा रहने बताइएको छ। झापाको बिर्ताबजार र आसपासमा झन्डै ९० प्रतिशतको छांयाकन सकेर टोली काठमाडौं फिर्ने बताइएको छ। बुद्धि तामाङ, रवीन्द्र झा, प्रमोद अग्रहरि, मेनुका प्रधान, राजन इसान, प्रतीकराज न्यौपाने, टीका पहारीलगायत कलाकारसमेत रहने दुई रुपैयाँ को पटकथा भने आसिफले लेखेका हुन्। शिवराम श्रेष्ठको छायांकन रहेको फिल्मबाट असीमले निर्देशनमा डेब्यु गर्न लागेका हुन्।"
प्रेमगीत २ साउन १३ मा,काठमाडौं गतवर्ष चर्चामा रहेको लभस्टोरी फिल्म प्रेमगीत को सिक्वेलले साउन १३ लाई रिलिज मिति निश्चित गरेको छ। शुक्रबार फिल्मका नायक प्रदीप खड्काको जन्मदिन अवसर पारेर मिति घोषणा गरिएको हो। म्युजिकल लभस्टोरी भनिएको प्रेमगीत २ मा प्रदीपले यसपटक भने डेब्यु नायिका अश्लेषा ठकुरीसँग रोमान्स गरेका छन्। यसअघि फिल्ममा प्रेम बनेका प्रदीपको जोडी गीतको रूपमा नायिका पूजा शर्मा देखिएकी थिइन्।आशुसेन फिल्मसो ब्यानरमा रामशरण पाठकले निर्देशन गरेको फिल्मको पटकथा पनि उनैले तयार पारेका हुन्। जन्मदिनमा प्रदीपले आमासहित फिल्मका उपस्थित सदस्यलाई केक चखाएका थिए। नेपाल र म्यान्मारमा छायांकन गरिएको फिल्मको छायांकन पुरुषोत्तम प्रधानले गरेका हुन्।
अस्ट्रेलियामा कुटुम्ब,"अस्ट्रेलिया नेपाली परम्परागत लोकधुनलाई आफ्नो मुख्य सांगीतिक प्रस्तुतिका रूपमा प्रस्तुत गर्दै आएको ब्यान्ड कुटुम्ब महिना दिन लामो सांगीतिक यात्रा लिएर अस्ट्रेलिया आउँदै छ। पहिलोपटक अस्ट्रेलियामा आफ्नो सांगीतिक कार्यक्रम प्रस्तुत गर्न लागेको कुटुम्बले यहाँका सबै मुख्य सहरहरूमा प्रस्तुति दिनेछ। कुटुम्बले सिड्नी, मेलबर्न, ब्रिसबन, एडिलेड, पर्थ लगायतका सहरमा कन्सर्ट गर्दै छ। सिड्नीमा भने दोहोर्याएर प्रस्तुति दिनेछ। नेपाली परम्परागत बाजागाजालाई प्राथमिकता दिएर भिन्न पहिचान र प्रस्तुति दिँदै आएको कुटुम्बले एक महिनामा आधा दर्जनबढी सांगीतिक प्रस्तुति दिने आयोजक सोलान्चरका क्रिएटिभ निर्देशक राजु शाक्यले जनाए। एडिलेडमा हुने नेपाल महोत्सवअन्तर्गत पनि यही मार्चको २५ तारिखमा कुटुम्बले कन्सर्ट दिने उनले जनाए। करिब १० हजारबढी नेपाली र विदेशी अवलोकनकर्ता सहभागी हुने भनिएको महोत्सवमा कुटुम्बको कन्सर्टले नेपाल प्रबद्र्धनमा सघाउने महोत्सव आयोजक एनआरएनका अध्यक्ष नवीन कँडेलले दाबी गरे। यसैगरी मेलबर्नमा हुन लागेको म:म र संगीत महोत्सवमा कुटुम्बले सांगीतिक प्रस्तुति दिनेछ। किरण नेपाली, पभिट महर्जन, राजु महर्जन, रुविन श्रेष्ठ, अरुण मानन्धर, सिद्धार्थ महर्जन सदस्य रहेको यो ब्यान्डले सारंगी, मादल, मुर्चुङ्गा, टुंगना, ढोलक, धिमेलगायतका बाजा बजाउँदै आएका छन्। अहिलेसम्म गायनमा केन्द्रित सांगीतिक समूहहरू मात्र अस्ट्रेलियमा आइरहेको सन्दर्भमा कुटुम्बको सांगीतिक यात्रा फरक हुने आयोजकको दाबी छ। उनीहरूले नेपाली परम्परागत संगीतमार्फत नै यहाँ रहेका नेपाली र विदेशीलाई नेपालको सांगीतिक पहिचानको स्वाद दिने उनीहरूको दाबी छ।"
अल्पविराम लिएर समा,"काठमाडौं कवि समा श्री नयाँ कृतिसहित आएकी छन्। शनिबार राजधानीमा उनको दोस्रो कविता कृति अल्पविराम को लोकार्पण गरियो। वरिष्ठ साहित्यकार चेतन कार्की, नेपाल संगीत तथा नाटय प्रज्ञा प्रतिष्ठानका कुलपति सरुभक्त र कवि निभा शाहले उनको कृति लोकार्पण गरेका हुन्। लोकार्पणपछि उनले सर्वनाम थिएटरमा आफ्ना आधा दर्जन कविता सुनाइन्। बाका काँधहरू, किस्ने अर्थात् एक भोट, म मृतसागरमा माछा मार्दै छु, अल्पविराम, खगोलमा मेरो अस्तित्व लगायतका कवितामा उनले मुलुकको राजनीति, प्रवासको पीडा, नोस्टाल्जियालगायतका विषयवस्तुलाई प्रस्तुत गरिन्। इजरायल बस्दै आएकी उनका कविताले हृदयस्पर्श गर्ने वरिष्ठ साहित्यकार कार्कीले दाबी गरे। त्यस्तै, कवि शाहले अल्पविराम मा प्रेम र नारीवादको कुशल संयोजन रहेको धारणा राख्दै विचारको पक्ष अझ सशक्त बनाउन आग्रह गरिन्। कृतिमाथि टिप्पणी गर्दै कवि फूलमान वलले समाका कवितामा नेपाली डायस्पोरिक चेतना, राजनीतिप्रति व्यंग्य, प्रेमप्रणय र नारी सशक्तीकरणको पक्ष बलियो रहेको औंल्याए। कृतिमाथि विपुल सिजापतीले पाठकीय धारणा राखे भने कवि रामगोपाल आशुतोष र डा दीपककुमार खड्काले समाका केही कविता वाचन गरे। समाका यसअघि वंशलोचन प्रकाशित छ। अल्पविराम भने इन्डिगो इन्कले छापेको हो।"
नारी स्रष्टाको अभिलेख,"काठमाडौं नेपाल प्रज्ञा प्रतिष्ठानले नेपाली नारी साहित्यकारहरूको परिचय कोश निकालेको छ। अन्तर्राष्ट्रिय नारी दिवसको अवसर पारेर शुक्रबार नेपालका नारी साहित्यकार पुस्तक लोकार्पण गरियो। प्रतिष्ठानका कुलपति गंगाप्रसाद उप्रेतीले पुस्तकको लोकार्पण गरेका हुन्। पुस्तकले नेपालका नारी साहित्यकारहरूको बारेमा जानकारी दिने कुलपति उप्रेतीले दाबी गरे। कार्यक्रममा हास्यकलाकार हरिवंश आचार्यले पुरुष जन्माउन सक्ने महिला शरीर पुरुषको तुलनामा कमजोर नहुने दाबी गर्दै उनले नारी पुरुष बराबर बोलको गीत गाएका थिए। कवि एवं प्राज्ञ श्रवणमुकारुङले भने आइमाई शीर्षकको कविता सुनाए। कार्यक्रममा प्रा बलराम अधिकारीले नारीपुरुष अन्तरअस्तित्व र साहित्यमा त्यसको प्रभाव विषयमा अवधारणापत्र प्रस्तुत गरेका थिए। जुन लेखकले महिला र पुरुषको गुणको अन्तरअस्तित्वको बोध नगरी लेख्छ, उसको सृजना एकांगी हुन्छ र यस्तो लेखको आयु छोटो हुन्छ उनको दाबी थियो। अधिकारीको कार्यपत्रमाथि प्राडा विष्णु एस राई, प्राडा विणा पौडेल, कपिल काफ्ले, नेहा शर्माले टिप्पणी गरेका थिए।"
उत्तरप्रदेशमा बाजी मार्यो बीजेपीले,"यही फेब्रुअरी र मार्चमा उत्तरप्रदेश, पन्जाब, गोवा, उत्तराखण्ड र मणिपुरमा विधानसभा निर्वाचन भएको थियो, जसको नतिजा शनिबार घोषणा गरिएको छ। चुनावी नतिजाले दुई वर्षपछि हुने संसद् र यही जुलाईअगस्टमा हुने राष्ट्रपतिको निर्वाचनलाई प्रभावित पार्ने विश्लेषण गरिएको छ। पाँच प्रदेशमध्ये उत्तरप्रदेशको निर्वाचनलाई भारतभित्र मात्र होइन सर्वत्र उत्सुकताका साथ हेरिएको थियो। मुख्य राजनीतिक दलहरूले आफ्नो सम्पूर्ण बल उत्तरप्रदेशमै केन्द्रित गरेका थिए। उत्तरप्रदेश र उत्तराखण्डमा विजेपी स्पष्ट रूपमा दुई तिहाइ मतका साथ विजयी भएको छ भने कंग्रेसले पञ्जाव प्रान्तमा स्पष्ट बहुमत हासिल गरेको छ । अन्य दुई प्रदेशमा कंग्रेस ठूलो दलको रूपमा आए पनि बीजेपीले नजिकबाटै पछ्याएको छ। विजयपछि भारतीय प्रधानमन्त्री नरेन्द्र मोदीले खुसी व्यक्त गर्दै पार्टी कार्यकर्ता तथा नेतालाई उनीहरूको मिहिनेतका लागि धन्यवाद दिएका छन्। उनले सरकारले गर्ने प्रत्येक काम जनताको हितमा हुनेसमेत बताएका थिए।उत्तरप्रदेशको ४ सय ३ विधानसभा सदस्यमध्ये बीजेपीले ३ सय २५ सिट जितेको छ। अखिलेश यादवले नेतृत्व गरेको समाजवादी पार्टी र कंग्रेस गठबन्धनले जम्मा ५४ सिट मात्र जितेको छ। त्यसैगरी पूर्वमुख्यमन्त्री मायावतीको बहुजन समाजवादी पार्टीले १९ सिटमा मात्र जित हासिल गरेको छ। अन्य साना दलले ५ सिट जितेका छन्। बीजेपीबाहेक अन्य पार्टी मुख्यमन्त्रीको उम्मेदवार घोषणा गरेर निर्वाचनमा गएका थिए।उत्तराखण्डमा पनि बीजेपीले दुई तिहाइभन्दा बढी सिट ल्याएको छ जसले गर्दा कंग्रेस नेतृत्वको सरकारले बहुमत गुमाएको छ। उत्तरप्रदेश र उत्तराखण्डमा बीजेपीले दुई तिहाइभन्दा बढी मतले जितेपछि कंग्रेसका नेता राहुल गान्धीले मोदीलाई ट्वीटमार्फत नै बधाई दिएका छन्। ७० सदस्यीय विधानसभा रहेको उत्तराखण्डमा बीजेपीले ५७, कंग्रेसले ११ र अन्य साना दलले २ सिट ल्याएका छन्।पन्जाबको १ सय १७ सिटमध्ये कंग्रेसले ७७ सिट जितेको छ भने आम आदमी पार्टीसहितका अन्य पार्टीले २२ सिट जितेका छन्। पन्जाबमा भने बीजेपीको अवस्था कमजोर देखिएको छ। बीजेपी गठबन्धनले १८ सिट ल्याएको छ । मणिपुरमा २८ सिट ल्याएर कंग्रेस अग्रणी भएको छ तर त्यहाँ पनि २१ सिटका साथ बीजेपी दोस्रो स्थानमा छ। अन्य दलले ११ सिट ल्याएका छन्। गोवामा कंग्रेसले १७ सिट ल्याएको छ भने बीजेपीले १३ सिट ल्याएको छ। त्यहाँ अन्य साना दलले १० सिट जितेका छन्।भारतमा सम्पन्न ५ प्रदेशको निर्वाचनलाई प्रधानमन्त्री नरेन्द्र मोदीको पाँच सय र हजारको नोट रद्द गर्ने नोभेम्बर ८ को घोषणाको जनमत संग्रहको रूपमा समेत लिइएको थियो। उक्त कदमले तल्लो तहका नागरिकहरू बढी प्रभावित भएकाले यसले बीजेपीलाई असर गर्ने आँकलन गरिएको थियो। तर नतिजा भने बीजेपीको पक्षमा नै आएको छ। निर्वाचनको नतिजाले आगामी सन् २०१९ मा हुने लोकसभा निर्वाचनलाई समेत असर गर्ने विश्लेषण गरिएको छ। यो निर्वाचनमा बीजेपी विजयी नभएको भए मोदीको अर्काे कार्यकालको बारेमा प्रश्न उत्पन्न हुने अवस्था थियो। सबैभन्दा ठूलो निर्वाचनको रूपमा रहेको उत्तरप्रदेशमा बीजेपीले दुई तिहाइभन्दा बढी सिट जितेको छ। पाँचमध्ये उत्तरप्रदेशको निर्वाचन केन्द्रमा थियो किनकि उत्तरप्रदेशले केन्द्रीय संसद्मा ८० सांसद पठाउने गर्छ। यो निर्वाचनको नतिजाले यही वर्षको जुलाईअगस्टमा हुने राष्ट्रपतिले निर्वाचनलाई समेत प्रभावित पार्नेछ। उत्तरप्रदेशमा १४१२ करोड मतदाता छन् जसले ४ सय ३ विधानसभाका सदस्य निर्वाचित गर्ने गर्छन्। उत्तरप्रदेश भारतको सबैभन्दा बढी जनसंख्या भएको राज्य हो। उता निरन्तर रूपमा ओरालो लागेको पार्टी कंग्रेसका लागि यो निर्वाचन राष्ट्रिय राजनीतिमा आफ्नो प्रभाव फर्काउने मौका र राहुल गान्धीका लागि आफ्नो नेतृत्व कौशलता प्रदर्शन गर्ने मौकाका रूपमा लिइएको थियो।"
१९४५ यताकै ठूलो मानवीय संकट : राष्ट्रसंघ,"न्युयोर्क राष्ट्रसंघीय मानवीय सहायतासम्बन्धी संस्थाले विश्वले सन् १९४५ यताकै सबैभन्दा ठूलो मानवीय संकटको सामना गरिरहेको जनाएको छ। यो संकटबाट मुक्तिका लागि सहयोगका लागि पनि राष्ट्रसंघले आह्वान गरेको छ। राष्ट्रसंघको मानवीय सहायता प्रमुख स्टिफन ओ ब्राइनले यमन, सोमालिया, दक्षिण सुडान र नाइजेरियाका २ करोडभन्दा बढी मानिसले भोकमरी र अकालको खतरा सामना गरिरहेको जनाएका छन्। यो संकटको समाधानका लागि आगामी जुलाईसम्म ४४ अर्ब डलर आवश्यक रहेको ब्राइनको भनाइ छ। युनिसेफले यस वर्ष १४ लाख मानिसको मृत्यु भोकमरीका कारण हुन सक्ने यसअघि नै चेतावनी दिइसकेको छ। हामी इतिहासकै नाजुक मोडमा छौं, सुरक्षा परिषद्मा ब्राइनले शुक्रबार भने, वर्षको सुरुदेखि नै हामीले राष्ट्रसंघ स्थापना भएयताकै ठूलो मानवीय संकटको सामना गरिरहेका छौं।विश्व खाद्य संगठन (डब्लूएफपी) को एक तथ्यांकअनुसार गम्भीर खाद्य असुरक्षाबाट नाइजेरियामा १८ लाखभन्दा बढी मानिस, यमनमा १ करोड ४१ लाख, दक्षिण सुडानमा ४९ लाख र सोमालियामा २९ लाख मानिस प्रभावित छन्। राष्ट्रसंघ महासचिव एन्टोनियो गुटेरेसले पनि गत महिना मानवीय संकट अन्त्यका लागि आह्वान गरेका थिए। त्यसबेला उनले २०१७ मा राष्ट्रसंघले ९ करोड डलरमात्र सहयोग प्राप्त गरेको खुलासा गरेका थिए। भोकमरीबाट प्रभावित चार देशका लागि थप आर्थिक सहायता आवश्यक रहेको उनले बताएका थिए।राष्ट्रसंघको अनुमानअनुसार यमनको कुल जनसंख्याको दुई तिहाइ अर्थात् १ करोड ९० लाख मानिसलाई कुनै न कुनै खालको मानवीय सहायता आवश्यक छ। यमनमा रोकथाम गर्न सकिने रोगका कारण हरेक मिनेटमा १० बालबालिकाको मृत्यु हुने गरेको बताइएको छ। यस्तै, ५ वर्षमुनिका ५ लाख बालबालिका गम्भीर कुपोषणबाट प्रभावित छन्। दक्षिण सुडानमा १ लाख मानिसले भोकमरीको सामना गरिहेको र करिब १० लाख मानिस भोकमरीको अवस्थामा पुगेको राष्ट्रसंघले जनाएको छ। त्यहाँको कुल जनसंख्याको ४९ प्रतिशत अर्थात् ४९ लाख मानिसलाई तत्काल खाना, कृषि र पोषण सहयोगको आवश्यकता रहेको जनाइएको छ।"
४६ न्यायाधिवक्ताको राजीनामा माग,वासिङ्टन डोनाल्ड ट्रम्प प्रशासनले पूर्वराष्ट्रपति बाराक ओबामाको कार्यकालमा नियुक्त गरिएका ४६ न्यायाधिवक्ताको राजीनामा मागेको छ। राजीनामा माग गरिएकामा म्यानहाटनका न्यायाधिवक्ता प्रित भारारासहित छन्। उनी भारतीय मूलका हुन्। शुक्रबार कार्यवाहक महान्याधिवक्ता डाना बोयन्टेले न्यायाधिवक्ता भारारालाई बोलाएर राजीनामा दिन निर्देशन दिएका थिए। शुक्रबार साँझसम्ममा केही न्यायाधिवक्ताले राजीनामाको घोषणा गरिसकेका छन् भने भाराराले भने राजीनामा दिएका छैनन्। उनका प्रवक्ताले यस विषयमा प्रतिक्रिया दिन अस्वीकारगरेका छन्। भाराराले गत नोभेम्बरमा अमेरिकी राष्ट्रपतिमा निर्वाचित भइसकेका ट्रम्पलाई भेटेका थिए। भेटपछि प्रतिक्रिया दिँदै उनले ट्रम्प र महान्यायाधिवक्ता जेफ सेसनले आफूलाई पदमै रहन आग्रह गरेको बताएका थिए। भ्रष्टाचारका मुद्दाका लागि उनी ख्यातिप्राप्त व्यक्ति हुन्। कानुन मन्त्रालयकी प्रवक्ता सराह इस्गुर फ्लोरेसले अघिल्लो राष्ट्रपतिबाट नियुक्त गरिएका ४६ न्यायाधिवक्तालाई राजीनामा दिन आग्रह गरिएको बताइन्। ओबामा प्रशासनद्वारा नियुक्त गरिएका ९३ न्यायाधिवक्तामध्ये अन्यले भने यसअघि नै राजीनामा दिइसकेका छन्। फ्लोरेसले यसअघिका राष्ट्रपतिले पनि सुरुमै न्यायाधिवक्तालाई राजीनामा दिन आग्रह गर्ने गरेको बताइन्।
माओवादी आक्रमणमा ११ अर्धसैनिकको मृत्यु,नयाँदिल्ली भारतको छत्तीसगढस्थित सुकमा जिल्लामा शनिबार माओवादी आक्रमणमा ११ अर्धसैनिकको मृत्यु भएको छ। सुकमा जिल्लाको कोत्ताचेरुनजिकै माओवादीहरूले एम्बुस विस्फोट गरेलगत्तै चारैतर्फबाट आक्रमण गरेपछि भिडन्तमा उनीहरूको मृत्यु भएको हो। घटनामा ५ अर्धसैनिक गम्भीर घाइते भएका छन्।
पार्कलाई पक्राउ गर्न माग,"सोल बर्खास्त राष्ट्रपति पार्क ग्युनहेलाई पक्राउ गर्न माग गर्दै शनिबार दक्षिण कोरियाको राजधानी सोलमा प्रदर्शन भएको छ। भ्रष्टाचारको अभियोगमा गत डिसेम्बरमा पार्कविरुद्ध संसदले लगाएको महाभियोगलाई शुक्रबार संवैधानिक अदालतले सर्वसम्मतले अनुमोदन गरेको थियो। बर्खास्त भएपछि तत्काल राष्ट्रपति निवास ब्लु हाउस छाड्नुपर्ने भए पनि उनी ब्लु हाउसभित्रै छिन् भने शनिबारसम्म कुनै प्रतिक्रिया जनाएकी छैनन्। पार्कको कार्यालयले उनले तत्काल ब्लु हाउस नछाड्ने र कुनै विज्ञप्ति पनि ननिकाल्ने जनाएको छ। उनले उनको सोलस्थित घर मर्मत र सफा नगरुन्जेल ब्लु हाउस नछाड्ने अनुमान गरिएको छ। पार्कलाई तत्काल पक्राउ गनुपर्ने विपक्षीको माग छ। यसैबीच, निर्वाचन आयोगले आगामी ९ मेसम्ममा चुनाव हुने घोषणा गरेको छ।"
पुरानै जनशक्तिले काम चलाइने,"संघीय मामिला तथा स्थानीय विकास मन्त्रालयले तत्कालका लागि आवश्यक व्यवस्था मिलाउन जिल्ला समन्वय समितिलाई निर्देशन पठाइसकेको छ। नगर तथा गाउँपालिकाभित्र परेका यसअघिकै गाविस सचिवले सबै वडाको काम एक्लै गर्नु पर्नेछ। अर्को व्यवस्था नभएसम्मका लागि सयुंक्त वडा कार्यालयमार्फत एउटा वडा सचिवले यसअघिको गाविसमा रहेका सबै वडाको काम गर्नुपर्नेछ। अहिले नै सबै वडामा वडा सचिव सम्भव हुँदैन होला, स्थानीय विकास अधिकारी रानाले भने, अर्को व्यवस्था नभएसम्मका लागि सयुंक्त वडा कार्यालयमार्फत जनताका काम गरिनेछ, जसरी पनि काम सुरु गर्न भनेर हामीलाई माथिबाट निर्देशन प्राप्त भएको छ। यसअघिका एउटा गाविस तथा नगरपालिकालाई कम्तीमा १ र बढीमा ५ वटा वडासम्म कायम गरिएको छ। जिल्ला समन्वय समितिले साविकका कार्यकारी अधिकृत र गाविस सचिवको सयुंक्त बैठकबाट कार्यकारी अधिकृत तथा वडा सचिव तोक्ने तयारी गरिरहेको छ। अबको केही दिनभित्रै कार्यकारी अधिकृत तथा वडा सचिवले सम्बन्धित नगर, गाउँ तथा वडापालिकाबाट काम थाल्नेछन्, हामी त्यसको अन्तिम तयारीमा जुटेका छौं, स्थानीय विकास अधिकारी रानाले थपे। त्यसको तयारी स्वरूप यसअघिको लेटर प्याड, छापको सट्टामा जिल्ला समन्वय समितिले समन्वय समितिको लेटर प्याड, छाप बनाइसकेको छ भने अरूलाई पनि स्थानीय तहकै साइनबोर्ड, छाप र लेटरप्याड मार्फत काम गर्न गराउन निर्देशन दिइसकेको जनाएको छ।जिविसको साइनबोर्ड फेरियोमुगु जिल्ला विकास समितिको साइनबोर्ड शनिबारदेखि फेरिएको छ। उक्त साइनबोर्ड निकालेर जिल्ला समन्वय समिति लेखिएको बोर्ड राखिएको छ। यहाँका गाविसले समेत साइनबोर्ड झिकेर वडापालिका बनाएका छन्।संघीय संरचनाअनुसार वडापालिका, गाउँपालिका र जिल्ला समन्वय समितिमार्फत काम सुरु हुने जिल्ला समन्वय समितिका अधिकारी विजयराज पौडेलले बताए। आइतबारदेखि वडापालिकाबाटै सेवाग्राहीको कामकाज सुरु गरिने भएको छ। स्थानीयले वडापालिकामार्फत काम लिन सक्ने भएका छन्। जिल्लामा खत्याड, सोरु र मुगम कार्मारोड गरी ३ गाउँपालिका र छायानाथ रारा नगरपालिकासहित ४५ वडा रहेको पौडेलको भनाइ छ। गाविस सचिवलाई वडापालिकामा खटाइने भएको छ।"
सुध्रेनन् सांसद,"काभ्रे निर्वाचन क्षेत्र पूर्वाधार विशेष कार्यक्रमको ३ करोड र निर्वाचन क्षेत्र विकास कार्यक्रमको ५० लाख रुपैयाँ बजेट जिल्लाका सांसदले मनोमानी रूपमा बाँडिरहेका छन्। उपलब्धिमूलक योजना छान्नु साटो उनीहरूले टुक्रे योजनामा बजेट सकेका हुन्। क्षेत्र नं १ का कांग्रेस सांसद तीर्थ लामाले बचत तथा ऋणको कारोबार गर्ने सहकारी संस्थालाई रकम दिएका छन्। आफ्नो निर्वाचन क्षेत्रभन्दा बाहिरको शिखर बचत तथा ऋण सहकारी संस्थालाई २ लाख ७५ हजार रकम छुटयाएका हुन्। उनले क्षेत्र नं २ मा पर्ने शिखरआम्बोटेको लक्ष्मीनारायण उमाविलाई ५ लाख र खहरेपाँगुको स्याउरी एकता समाजलाई २ लाख विनियोजन गरेका छन्। लामाले जिल्लाभित्रको कुनै पनि निर्वाचन क्षेत्रमा रकम विनियोजन गर्न पाइने दाबी गरे। क्षेत्र नं २ का सभासद रामहरि सुवेदीले स्वकीय सचिव निवास श्रेष्ठ आबद्ध रहेको पनौती नेपाल नामक गैरसरकारी संस्थामार्फत खर्च गर्नेगरी १० लाख रकम छुटयाएका छन्। सरकारले नै बजेट उपलब्ध गराउने शान्ति तथा पुनर्निर्माण मन्त्रालयअन्तर्गतको स्थानीय शान्ति समितिलाई १ लाख रुपैयाँ दिएका छन्। सांसद निर्वाचित हुनुअघि उनी समितिको संयोजक थिए। लघुउद्यम प्रवद्र्धन गर्न भन्दै १० लाख रकम सेस्डेक नामक गैरसरकारी संस्थामार्फत खर्च गर्ने गरी छुटयाएका छन्। गैरसरकारी संस्था केयर नेपाललाई पोर्टेज कार्यक्रम सञ्चालन गर्न २ लाख रकम विनियोजन भएको छ। सांसद सुवेदीले रकम वितरणमा कुनै गलत नियत नभएको दाबी गरे। ती संस्थामा मभन्दा फरक विचार राख्ने साथी हुनुहुन्छ, उनले भने, गलत नियत केही छैन, राम्रै कामका लागि छुटयाएको हुँ। उद्योगराज्यमन्त्री समेत रहेका काभ्रे क्षेत्र नं ३ का सांसद कञ्चनचन्द्र बादेले थर विशेषका गुठीलाई ठूलो रकम छुटयाएका छन्। बनेपाका पूर्वउपमेयर बादेले स्थानीय शाहीटोल गणेश गुठीघर निर्माणका लागि निर्वाचन क्षेत्र पूर्वाधार विशेष कार्यक्रममार्फत २० लाख छुटयाएका छन्। पोटे गुठीका लागि २ लाख र लायल गुठीका लागि २ लाख छुटयाएका छन्। क्षेत्र नं ४ का एमाले सांसद विदुर सापकोटाले अमूर्त योजनामा बजेट विनियोजन गरेका छन्। संस्था नै नखुलाई उनले कृषि, पशु तथा सीप विकास कार्यक्रमका लागि ८ लाख, महिला लक्षित कार्यक्रमका लागि २ लाख, दलित आयआर्जनका तथा सीपमूलक कार्यक्रमका लागि २ लाख रकम विनियोजन गरेका छन्। कार्यक्रम गर्ने एक न एक संस्था त भइहाल्छ नि, सबै संस्थाको नाम कहाँ याद हुन्छ, उनले भने, एउटा कुनै संस्थालाई आयोजक बनाएर निर्वाचन क्षेत्रभित्रका मानिसलाई सहभागी गराउने हो। पाँचखाल नगर खेलकुद विकास समितिका लागि उनले दोहोरो योजना छुटयाएका छन्। एकै वर्ष निर्वाचन क्षेत्र पूर्वाधार विशेष कार्यक्रममार्फत १० लाख र निर्वाचन क्षेत्र विकास कार्यक्रममार्फत २ लाख २५ हजार छुटयाइएको हो। गत वर्ष पनि समितिकै नाममा १० लाख रकम विनियोजन भएको थियो। सांसद सापकोटाले समितिमार्फत नगरमा ४ वटा खेलमैदान निर्माण सुरु गरेकाले बजेटलाई निरन्तरता दिएको दाबी गरे। समानुपातिक सांसदको योजना छनोट पनि उस्तै छ। माओवादी केन्द्रकी सांसद कमला दोङले राजनीतिक उपस्थिति देखाउन सांसद तीर्थ लामाले नै विनियोजन गरेको योजनामा बजेट थपेकी छन्। लामाले गुम्बा निर्माणका लागि १० लाख विनियोजन गरेको साङ्गे चोमतान्दे हिल्छा सेवा समिति बिर्तादेउरालीका लागि दोङले ३ लाख रकम छुटयाएकी हुन्। राप्रपाका सांसद रेशम लामाले कुल १९ मध्ये ५ वटा योजना स्वकीय सचिवसमेत रहेका जिल्ला सचिव राजेन्द्र केसीको वडामा मात्रै पारेका छन्। केसी नै उपाध्यक्ष रहेको घट्टधनी संघमार्फत दाप्चा काशीखण्ड, शारदाबतासे र पनौती नगरपालिकाका महिलालाई झोल साबुन बनाउने तालिमका लागि १ लाख रकम छुटयाइएको छ। केसीले संस्था जुनसुकै भए पनि निर्वाचन क्षेत्रभरका जनता लाभान्वित हुने गरी कार्यक्रम गर्ने दाबी गरे। सांसद केशव बडालका योजना कनिका छर्ने खालका छन्। ५० लाखमा १९ योजना छनोट गरेका उनले धेरैलाई समेट्न १ लाखका योजना नै बढी बाँडेका छन्। मधेसी जनअधिकार फोरम लोकतान्त्रिकका सांसद डा बाबुराम पोखरेलले काभ्रे जिल्लामा खर्च गर्ने गरी निर्वाचन क्षेत्र विकास कार्यक्रमको बजेट विनियोजन गरेका छन्। २० योजनामा ७ वटा योजना केन्द्रीय सदस्य गणेश लामाकै गाविस शिखरआम्बोटे र छिमेकी खहरेपाँगु गाविसमा छुटयाइएको छ।"
बन्दहडताल गर्दैमा बन्दैन देश,"भारतीय सुरक्षा बलले कञ्चनपुरमा गरेको नेपालीको हत्या विरोधमा आफूहरूले बन्द आह्वान गरे पनि दमन नगरेको पार्टीका जिल्ला जनपरिषद् प्रमुख बाबुलाल शाक्यले बताए। यसमा बागलुङवासीले आफूहरूलाई साथ दिएको उनको दाबी छ। हामीले पसल बन्द गर्नै पर्छ दबाब दिएनौं, उनले भने, हाम्रो एजेन्डा सकारात्मक भएकाले बागलुङवासीको साथ पायौं।बन्दले गर्दा बागलुङबाट काठमाडौं, पोखरा, बेनी र बुटवल छुट्ने कुनै पनि सवारी चल्न सकेनन्। सदरमुकामका पसल र ग्रामीण सवारी साधन भने छिटपुट चलेका गिए। एक दिनको बन्दले बागलुङमा दैनिक १०औं लाखको कारोबार ठप्प हुने बागलुङ उद्योग वाणिज्य संघका महासचिव दयाराम पौडेलले बताए। बन्दको प्रत्यक्ष मारमा पर्ने भनेकै हामी हौं, उनले भने, यस्तो बन्दको हामी जहिले पनि विरोधमा छौं। जनजीवन प्रभावितसिरहा माओवादी विप्लव समूहले शनिबार आह्वान गरेको बन्दका कारण पूर्वको जनजीवन प्रभावित भयो। सिरहा, सप्तरी, मोरङ, सुनसरी, झापा, उदयपुरलगायत जिल्लामा बन्दको प्रभाव पर्यो। यातायात नचल्दा यात्रुले सास्ती बेहोर्नु पर्यो। लहान, धनगढी, गोलबजार, मिर्चैया, सदरमुकाम सिरहा बजारमा यातायात, बजार, पसल, कलकारखाना बन्द रहे। ताप्लेजुङमा पनि बन्दको प्रभाव पर्यो। लोकसेवा परीक्षामा आंशिक प्रभावलोकसेवा आयोगले सञ्चालन गरेको परीक्षा बन्दका कारण आंशिक प्रभावित बन्यो। शनिबार सञ्चालन भएको नायब सुब्बाको प्रारम्भिक प्रथम चरणको परीक्षामा औसत ३० प्रतिशत मात्र परीक्षार्थी सामेल हुन सकेनन्।आयोगको पूर्वाञ्चल क्षेत्रीय निर्देशनालयअन्तर्गत धनकुटा, विराटनगर, लहान, दिक्तेल र इलाममा परीक्षा केन्द्र कायम गरिएको थियो। विराटनगर केन्द्रमा सबैभन्दा कम ६५ दशमलव ७७ प्रतिशत मात्र परीक्षार्थी परीक्षामा सामेल भएको क्षेत्रीय निर्देशक पशुपति आचार्यले जनाए।"
हलेसीमा विदेशीको मृत्यु,खोटाङ प्रशिद्ध हलेसीमा दर्शन गर्न आएका एक भुटानी बौद्धमार्गीको मृत्यु भएको छ। हलेसी दर्शन गरेर फर्कन लागेका भुटान थिम्पुका साङ्गे छिरिङको शुक्रबार राति मृत्यु भएको हो। शनिबारको बन्दका कारण राति नै फर्कन बसमा चढेको केही समय लगत्तै छिरिङको मृत्यु भएको प्रहरी नायव उपरीक्षक नवीनकिशोर प्रधानले बताए। उनको हृदयाघातका कारण मृत्यु भएको हुन सक्ने प्रहरीले अनुमान गरेको छ। शव पोस्टमार्टमका लागि टिचिङ अस्पताल काठमाडौं पठाउने तयारी भइरहेको डीएसपी प्रधानले बताए। हलेसी दर्शनका लागि शुक्रबार बिहान १०५ जना भुटानी बौद्धमार्गी आएको खोटाङ उद्योग वाणिज्य संघका अध्यक्ष राजु लयालुले जानकारी दिए ।
सात महिनादेखि बिनातलब काम,"काठमाडौं संयुक्त अरब इमिरेट्स (यूएई) का राष्ट्रपतिका सल्लाहकार डा शेख सुल्तान बिन खलिफा बिन जायद अलनायनको रोयल फाल्कन सेक्युरिटी, एलएलसी कम्पनीले झन्डै ३ सय नेपाली सुरक्षाकर्मीलाई ३ देखि ७ महिनासम्मको तलब दिएको छैन।यूएईको अर्धसरकारी कम्पनीको रोयल फाल्कनले बिनातलब काममा लगाइरहेको पीडित नेपाली सुरक्षागार्डले बताएका छन्। उनीहरूले तलब दिलाई स्वदेश पठाइदिन माग गर्दै नेपाली दूतावासलाई अनुरोध गरेका छन्। सबभन्दा बढी पीडित हुनेमा पछिल्लो लटमा पुगेका नेपाली कामदार छन्। त्यहाँ दुई वर्षदेखि कार्यरत नेपालीसमेत छन्। पुरानाले तीन महिना र नयाँले ७ महिनादेखि तलब पाएका छैनन्, पीडित पदमसिंह भण्डारीले भने, सबै साथी दूतावासमा जान डराएका छन्। नयाँ आएका मध्ये २४ जनाले भने दूतावासमा गएर उजुरी हालेका छन्।२०१२ मे ७ देखि कम्पनी खोलेर फाल्कनले नेपालीलगायत विदेशीलाई विभिन्न होटल, मल र सीमा छेउका कम्पनीलाई सुरक्षा गार्ड आपूर्ति गर्दै आएको थियो। अर्धसरकारी र शेखको कम्पनी भनेर यूएई आयौं। म्यानपावरलाई ३ लाख ८० हजारदेखि ४ लाख २५ हजार रुपैयाँ बुझायौं, गोरखाका सरोज अर्यालले भने, यूएई पुगेको ९ महिनासम्म पनि काम नपाएपछि फर्कनुपर्यो। त्यस कम्पनीमा डीडी म्यानपावर र सेभेन सिज म्यानपावर कम्पनीले नेपाली कामदार पठाएका हुन्। कम्पनीले कामदारलाई २ हजार दिराम मासिक तलब दिने गरी कामदार लगेको थियो। नयाँ लटका कामदार जूनमा आएका हौं। गत डिसेम्बरादेखि मात्रै काम पायौं। तलब दिएकै छैन, भण्डारीले भने, कम्पनीले गत जून ९ देखि तलब दिने सम्झौता गरेको थियो। पीडितहरू यूएई पुगेको ५ महिना बित्दा पनि काम र तलब नदिएपछि दूतावास पुगेका हुन्। ६ जनालाई तलब माग्दा गोरखाका सरोज अर्याल, काठमाडौंका समीरकुमार कार्की, दार्चुलाका पदमसिंह भण्डारी, डडेलधुराका सागर सार्की, भक्तपुरका नवीन खड्का, काठमाडौंका रुपेन्द्र थापा नेपाल फर्काइए। आर्थिक समस्याले दैनिक जीवनयापनमा समेत कठिनाइ परेको पीडित सुरक्षागार्डले बताएका छन्। पैसा नभएर गुणस्तरहीन खाना खाइरहेका छौं। पैसाभन्दा रोग कमाइरहेका छौं, उनीहरूले भने, शेखको कम्पनी भनेर हामीलाई डर देखाइन्छ। हामीमध्ये कति जना साथी डरले बोल्न सकिरहेका छैनन्। कति जना तातोपानी र खबुस खाएर काम गरिराखेका छन्। बिरामी पर्दा उपचार गर्न साथीभाइसँग ऋण खोज्नुपर्छ। पीडित कामदारले दूतावासमा उजुरी दिएदेखि नै समस्या समाधान गर्न प्रयास जारी राखेको नेपाली दूतावासले वैदेशिक रोजगार विभागलाई जानकारी दिएको छ। पीडित कामदारका आफन्तले यूएईमा बिचल्ली परेकालाई उद्धार गर्न उजुरी हालेका छन्। काम दिने कम्पनीको लापरबाहीले नेपाली समस्यामा परेका हुन्, कामदार पठाउनेमध्ये एक डीडी म्यानपावरका सञ्चालक देवेन्द्र बजगाईंले कान्तिपुरलाई भने, उहाँहरूको उद्धारका लागि पहल भइरहेको छ। दूतावास र कम्पनीसँग कुरा भइरहेको छ। कम्पनीले एकपछि अर्को भाका सार्दै गइरहेको छ। तलब नपाएका पीडितलाई कम्पनीले मार्च १५ भित्र तलब भुक्तानी गर्ने आश्वासन दिएको छ।"
बेलायतमा नेपाली युवकको हत्या,लन्डन बेलायतको अल्डरसटमा शुक्रबार साँझ एक नेपाली युवकको हत्या भएको छ।नेपालीको बाक्लो बस्ती रहेको अल्डरसट भिक्टोरिया रोडस्थित घरमा बस्ने अन्दाजी ४० वर्षीया विधवा सुकमाया तामाङले आफ्नो घर आएका २५ वर्षीय युवकलाई छुरा हानी हत्या गरेको आरोप छ। चितवन नारायणगढ घर भएकी ती महिला हत्यापछि फरार भएकी छन्।प्रहरीले घटनास्थल वरपर प्रवेश निषेध गरेकाले विस्तृत विवरण आइसकेको छैन। सुकमाया दुई छोरा र दुई छोरीकी आमा हुन्। उनको स्वास्थ्य स्थितिसमेत सामान्य रहेको उनलाई चिन्नेहरू बताउँछन्। ती महिलाले हत्या गरेपछि एउटा नोट लेख्दै आफूलाई बलात्कार गर्न खोजेपछि छुरा प्रहार गरेको जनाएको स्थानीय महिला समाजसेवी एवं एनआरएनए यूके आईसीसी सदस्य सुष्मा राईले बताइन्। सप्ताहन्त सुरु हुने साँझ अबेरसम्म चहलपहल हुने अल्डरसट क्षेत्रलाई हत्याको घटनाले स्तब्ध बनाएको छ।
इम्जाको पानी घटेपछि स्थानीय ढुक्क,"जोरसल्ले (सोलुखुम्बु) पासाङ रिन्जी शेर्पा वैशाख १२ को भूकम्प आउँदा दूधकोसीसँगैको फाक्दिङस्थित आफ्नै होटलभित्र थिए। होहल्ला भयो माथिबाट इम्जा हिमताल फुटेर बाढी आयो रे। परिवार लिएर हतारहतार अग्लो डाँडामा उक्लिए उनी। इम्जा फुटेर बाढी आयो भनी हल्ला भएपछि ज्यान जोगाउन डाँडामा उक्लियौं, उनले त्यो दिन सम्झिए, धन्न ताल फुटेको होइन रहेछ, पानीको बहावमात्र बढेको रहेछ। जोरसल्ले, मन्जो र फाक्दिङमाजस्तै घाट भन्ने ठाउँका बासिन्दा पनि भूकम्पमा निकै त्रसित भए। इम्जा फुटेर बाढी आउँछ भनेर सबै डराएका थियौं, घाटमा बस्दै आएका महेन्द्रज्योति मावि चौंरीखर्कका शिक्षक देवनारायण थारूले भने, अब तालको पानी घटाइएकाले सबै ढुक्क भएका छन्, निद्रा राम्रो लागेको छ।विस्फोटको उच्च जोखिममा रहेको १६ हजार ४ सय फिट उचाइको इम्जा हिमतालको पानीको जल सतह करिब साढे तीन मिटर तल झारिएपछि हिमतालबाट तल्लो तटीय क्षेत्रका बासिन्दा ढुक्क भएका हुन्। तालको पानी घटाइएकाले फुट्ला जस्तो लाग्दैन, धेरै पटक इम्जाताल अवलोकन गरेका खुम्जुङका व्यापारी महेन्द्र राईले भने। लुक्लानाम्चे पदमार्गको घाटमा होटल याक चलाउँदै आएका उत्रबहादुर राईले पनि तालको पानी घटेकाले अब डर नरहेको बताए। वातावरण मन्त्रालयको जल तथा मौसम विज्ञान विभागअन्तर्गत सञ्चालित समुदायमा आधारित बाढी तथा हिमताल विस्फोट जोखिम न्यूनीकरण आयोजना मार्फत इम्जा हिमतालको पानीको सतह ३४ मिटर घटाउन काम गत मंसिरमै भएको हो। त्यसका लागि करिब ३१ करोड रुपैयाँ खर्च भएको छ।विश्व वातावरण कोष (जीईएफ) र राष्ट्रसंघीय विकास कार्यक्रम (यूएनडीपी) को आर्थिक तथा प्राविधिक सहयोगमा नेपाली सेनाको इन्जिनियरिङ विभागका प्राविधिक र स्थानीय शेर्पाहरूको सहयोगले पानीको सतह घटाउन निकास बनाइएको थियो। करिब ५० मिटर लामो निकास (कुलो) खनेर तालको पानी इम्जा खोला हुँदै दूधकोसी नदीमा मिसाइएको हो।जल तथा मौसम विज्ञान विभागका महानिर्देशक तथा आयोजनाका राष्ट्रिय कार्यक्रम निर्देशक डा ऋषिराम शर्माले निकासबाट पानी बाहिर पठाइएपछि फुट्ने खतरा न्यून भएको बताए। अब सुरक्षित भएको छ, उनले भने, तल्लो क्षेत्रमा सम्भावित जोखिम घटेको छ। अहिले निकासबाट पानी बगिरहेको छ। हिमताल र निकासको रेखदेख करिब एक वर्ष नेपाली सेनाले गर्नेछ। त्यसपछि त्यसको जिम्मा विभागले लिनेछ। वातावरण मन्त्रालयका सचिव डा विश्वनाथ ओलीका अनुसार जलवायु परिवर्तनका हिसाबले अति कम विकसित राष्ट्र (एलडीसी) को राष्ट्रिय अनुकूलन कार्ययोजना बाट प्राप्त हुने आर्थिक सहयोगमार्फत हिमतालबाट निम्तिने जोखिम न्यून गर्न आयोजना सञ्चालन भएको हो। सन् १९६० तिर सानो पोखरीका रूपमा देखिएको इम्जा अहिले बढेर १२८ वर्ग किलोमिटरमा फैलिएको छ भने तालमा ७ करोड ५२ लाख घनमिटर पानी छ। यसको गहिराइ १५० मिटर छ। आयोजनाका कार्यक्रम व्यवस्थापक टोपबहादुर खत्रीका अनुसार पानीको सतह घटाएसँगै दूधकोसी नदीको ५० किलोमिटर तल्लो तटीय आसपासका १८ वटा संवेदनशील क्षेत्रमा समुदायमा आधारित पूर्वसूचना प्रणालीका उपकरणसमेत हस्तान्तरण गरिएको छ। बाढीबाट जोगिन भौतिक पूर्वाधारसँगै स्थानीयलाई तालिमसमेत दिइएको छ, उनले भने। हिमताल र यसको सम्भावित विस्फोटबारे सूचना सम्प्रेषण गर्न डिङबोचे, पाङबोचे, फुङ्गीठांगा, जोरसल्ले, फाक्दिङ र घाटजस्ता ६ वटा क्षेत्रमा स्वचालित साइरनमार्फत सम्प्रेषण गर्ने प्रविधि जडान गरिएको छ। आयोजनाले प्रविधिबारे स्थानीय बासिन्दालाई तालिमसमेत दिएको छ। इम्जा रहेको सगरमाथा निकुञ्जका प्रमुख संरक्षण अधिकृत गणेश पन्तले भने तल्लो तटीय क्षेत्रका जनता र सरोकारवाला निकायसँग पर्याप्त सहकार्य गर्न आयोजना चुकेको बताए। आवश्यक पर्नेजति सहकार्य हुन सकेको छैन, उनले गुनासो गरे ।"
फोन गर्न डेढ घण्टा पैदल,"ओखलढुंगा जताततै सञ्चारको विकास भएको छ। हात हातमा मोबाइल सुविधा बढेपछि संसार साँघुरिएको अनुभव दुर्गम गाउँका लागि समेत छ। तर सोलुखुम्बुको गुदेल गाविसको योक्स्खा गाउँका लागि भने यो कुरा अझै गफमै सीमित भएको छ। उनीहरूको गाउँमा अहिलेसम्म कुनै किसिमको टेलिफोन सेवा पुगेको छैन।कसैलाई फोन गरिहाल्नुपर्यो भने सबैभन्दा नजिक पर्ने निम्चोला डाँडासम्म पुग्नुपर्छ। त्यहाँ पुग्न डेढ घण्टा लाग्ने गर्छ। हाम्रो गाउँमा त सञ्चार भनेको रेडियो मात्र हो। रेडियो चाँहि बज्छ तर फोन गर्नु पर्यो भने निम्चोला डाँडामा पुग्नै पर्छ। स्थानीय निमासाङ्गगे शेर्पाले भने, जिल्लाभरि टेलिफोनका टावर ठडिएका छन्। तर हाम्रो गाउँसम्म यो सुविधा आईपुगेको छैन।थोरै जनसँख्या भएकोले सेवा प्रदायक संस्थाहरूले पनि बेवास्ता गरेको शेर्पाले बताए। जिल्लामा सञ्चालित सिडिएमए, नमस्ते र एनसेल कुनै फोनको पहुँच पुगेको छैन। योक्स्खा गाउँमा शेर्पा र राई गरि करिव २० घर बसोबास गर्छन्। यस विषयमा पटक पटक माग गरेपनि सम्बन्धित निकायले बेवास्ता गरेको स्थानीयहरू बताउँछन्। नेपालमा थ्रिजी, फोरजी चल्ने कुरा रेडियोमा सुन्न पाएका स्थानीयहरू हालसम्म आफन्त तथा साथीभाईसँग घरमा बसेर बोल्न नपाउने योक्स्खाको समस्या कसैले नसुनेको भन्दै गुनासो गरेका छन्।"
जोखिमयुक्त बस्ती छाड्नेलाई थप दुई लाख दिइने,"काठमाडौं जोखिमयुक्त बस्ती छाडी अन्यत्र गएर घर बनाउनेलाई सरकारले थप दुई लाख रुपैयाँ अनुदान दिने भएको छ। पुनर्निर्माण प्राधिकरणका प्रमुख कार्यकारी अधिकृत (सीईओ) गोविन्द पोखरेलको अध्यक्षतामा शुक्रबार बसेको कार्यकारी समितिको बैठकले जग्गा खरिद प्रयोजनका लागि दुई लाख रुपैयाँ दिने निर्णय गरेको हो। तर यो निर्णय कार्यान्वयनका लागि मन्त्रिपरिषद्बाट पास हुनुपर्नेछ। सीईओ पोखरेलका अनुसार जोखिमयुक्त बस्ती पहिचान गर्न गठन भएको कार्यदलले सिफारिस गरेका घरधुरीलाई सुरक्षित स्थानमा जग्गा खरिद गर्ने प्रयोजनका लागि उक्त रकम उपलब्ध गराउन मन्त्रिपरिषद्मा सिफारिस गर्ने निर्णय गरेको हो।यो रकम पाउनेहरूले घर बनाउने प्रयोजनका लागि छुट्टै तीन लाख रुपैयाँ अनुदानसमेत पाउनेछन्। भूक्षय, पहिरो, भूकम्पप्रतिरोधी घर निर्माणका लागि माटोअनुकूल नभएको लगायत विषयमा अध्ययन गरी सरकारले जोखिमयुक्त बस्ती पहिचान गरिसकेको छ। आफैं जग्गा खरिद गर्न नसक्ने। सरकारले जग्गा खोजिदियोस् भन्नेहरूका लागि पनि के विकल्प अपनाउन सकिन्छ भन्ने विषयमा छलफल हुनेछ, कार्यकारी समितिको बैठकमा सहभागी अर्का एक अधिकारीले भने, हाललाई छिटो काम होस्। आफ्नो इच्छाअनुसारको ठाउँमा जग्गा खरिद गरी घर बनाउन भन्ने उद्देश्यले दुई लाख रुपैयाँँसम्म दिने निर्णय भएको हो।जग्गा दुई लाख रुपैयाँभन्दा कम परे सोहीअनुसार मात्रै रकम पाउनेछन्। मालपोत लिखतमा उल्लेख गरिएको आधारमा रकम दिइने हो। तर दुई लाख रुपैयाँभन्दा बढी रकम भने पाउने छैनन्। बढी रकम पीडित आफैंले लगानी गर्नुपर्नेछ। प्राधिकरणले भूकम्पले जोखिममा पारेका मानव बस्ती स्थानान्तरणको विषयमा अध्ययन गर्न एक समिति गठन गरेको थियो। उक्त समितिले दिएको सिफारिसको आधारमा दुई लाख दिने निर्णय भएको हो। प्राधिकरणको जग्गा व्यवस्था तथा भौगर्भिक अध्ययन शाखाका प्रमुख कमल घिमिरेका अनुसार भूकम्पपछि गृह मन्त्रालयले ७ सय ७५ बस्ती जोखिमयुक्त रहेको भन्ने पहिचान गरेको थियो। कुनै ठाउँमा एउटै गाविसका २७ बस्ती पनि थिए, उनले भने, पुन: अध्ययन गर्दा ५ सय ९३ वटा बस्ती जोखिमयुक्त रहेको पहिचान भयो। यसमध्ये प्राधिकरणको सहमतिबाट खानी तथा भूगर्भ विभागले १ सय ३३ बस्तीको अध्ययन गर्यो। ५६ वटा बस्ती सार्नैपर्ने भनेर पहिचान भयो। उक्त ५६ बस्तीमध्ये गोरखामा सबैभन्दा बढी घरधुरी रहेको उनले बताए। सबैभन्दा बढी गोरखाका दुई ठूला बस्ती हुन्। एउटा लाप्राक। जहाँ ५ सय ७२ घरधुरी छन्। अर्को केरौजा हो, जहाँ करिब ५ सय घर धुरी रहेका छन्, उनले भने। उक्त आधारमा पहिलो पटक गरिएको अध्ययनअनुसार झन्डे ११ सय घरपरिवार सार्नुपर्ने भएको छ। त्यसपछि २ सय १३ वटा बस्तीको अध्ययन प्राधिकरणमार्फत भयो। जसमध्ये ५५ वटा सार्नुपर्ने पहिचान भएको छ, उनले भने, उक्त बस्तीहरूमा झन्डै एक हजार ८९ वटा घरधुरी स्थान्तरण गर्नुपर्ने प्रतिवेदन आएको छ। बाँकी बस्तीहरूको अध्ययन जारी रहेको उनले बताए। चैतभित्रमा सबै जोखिमयुक्त बस्तीहरूको अध्ययन सक्नेछांै, उनले भने। अहिलेसम्म तयार भएको तथ्यांकअनुसार झन्डै दुई हजार दुई सय घरधुरी सार्नुपर्ने भएको हो। बाँकी अध्ययनको काम जारी रहेकाले सार्नुपर्ने घर थप हुने सम्भावना छ। हालसम्मको आध्ययनअनुसार पहिचान भएका घर परिवार अन्यत्र स्वैच्छिक रूपमा सर्ने भई दुई लाख रुपैयाँ दिने निर्णय प्राधिकरण निर्देशक समितिले गरेको हो। जोखिममा रहेका सबै परिवारले दुई लाखका दरले जग्गा खरिद गर्न रकम लिए ४४ करोड रुपैयाँ बजेट आवश्यक पर्नेछ। भूगर्भशास्त्री, जलाधार व्यवस्थापन विशेषज्ञ, जलउत्पन्न प्रकोप व्यवस्थापन इन्जिनियरको टोलीले बस्तीहरूको अध्ययन गरेको हो।साथै प्राधिकरणले भूकम्पबाट अति कम प्रभावित १७ जिल्लाका भूकम्पपीडितलाई पनि अनुदानको पहिलो किस्ता वितरण गर्ने भएको छ। शुक्रबार नै बसेको प्राधिकरण कार्यकारी समितिको बैठकले विस्तृत सर्वाेक्षण सकिए १५ हजार ७ सय ४३ जनालाई लाभग्राही सूचीमा समावेश गर्ने निर्णय गरेकाले अनुदानको पहिलो किस्ता वितरण गर्ने भएको हो। यसका लागि प्राधिकरणका कार्यकारी सदस्य संयोजकत्वको टोली अनुदान सम्झौताका लागि अभिमुखीकरण तालिम सञ्चालन गर्न आगामी मंगलबारदेखि जिल्ला जाने कार्यकारी सीईओ पोखरेलले बताए।पोखरेलका अनुसार बैठकले पुनर्निर्माण तथा पुन:स्र्थापनासम्बन्धी गुनासो व्यवस्थापन कार्यविधि २०७३ लाई संशोधन गर्न कार्यकारी सदस्य हरिराम पराजुलीको संयोजकत्वमा समिति गठन गरेको छ। समितिले गुनासो विकेन्द्रीकृत गर्नका लागि कार्यविधि संशोधन गर्नेबारे गृहकार्य गरी प्रतिवेदन पेस गर्नेछ। बैठकले निजी आवास पुनर्निर्माणका लागि पहिलो किस्ता अनुदान प्राप्त गरे पनि नक्साका कारण समस्या परेका व्यक्तिलाई बसोबास प्रयोजनका लागि घर बनाउने बाटो खुला गर्न सरकारलाई सिफारिस गर्ने निर्णय गरेको छ। मापदण्डभित्र घरको जग निर्माण नगरेकाहरूलाई अब कसरी सच्चिने भन्ने विकल्पसहितको सूचना जारी गर्नलाई सरकारलाई सिफारिस गर्ने भएका हांै,पोखरेलले भने।"
कर नतिर्ने टेलियाको अडान,"काठमाडौं मन्त्रिपरिषद् बैठकले एनसेलको सेयर बिक्रीबापत लाग्ने पँुजीगत लाभकर बिक्रेता कम्पनीे तिर्नुपर्ने निर्णय गरेपछि टेलियाले करको दायित्व आफ्नो नभएको भन्दै नतिर्ने अडान दोहोर्याएको छ।स्विडिस समाचार पोर्टल एसभीडी लाई दिएको प्रतिक्रियामा टेलियाका प्रवक्ता योहान्ना हान्सनले लाभकरको दायित्व आफ्नो नभएको दोहोर्याएकी हुन्। नेपालमा लाभकर तिर्नुपर्ने कुनै कानुनी आधार नभएको तर्कलाई उनले दोहोर्याएकी छन्। हाम्रो अडानमा कुनै परिवर्तन भएको छैन, हामीले लामो समयदेखि भनेझैं कर निर्धारणका लागि कानुनी आधार छैन, यो हामीले तिर्नुपर्ने रकम हैन, हान्सनलाई उद्धृत गर्दै एसभीडीले लेखेको छ।मन्त्रिपरिषद् बैठकले बिक्रेताले लाभकर तिर्नुपर्ने निर्णय गरेपछि एसभीडीले समाचार बनाएको हो। दि काठमाण्डु पोस्ट लाई उद्धृत गर्दै उसले बनाएको समाचारमा नेपालले टेलियालाई कर तिर्नुपर्छ भने पनि उसले भने कर तिर्ने कानुनी आधार नभएको दोहोर्याएको उल्लेख छ। एनसेल बिक्रीमा लाग्ने लाभकर छलीलाई नै सघाउ पुर्याउन उपप्रधान तथा अर्थमन्त्री कृष्णबहादुर महराको मैखिक प्रस्तावमा मन्त्रिपरिषद्ले लाभकर बिक्रेताले नै तिर्नुपर्ने निर्णय बुधबार गरिसकेको छ। यसै सन्दर्भमा टेलियाले नतिर्ने अडान दोहोर्याएको हो।कस्ले र कति कर तिर्नुपर्ने भन्ने विषयमा राजस्व अधिकारीहरूले अध्ययन तथा अनुसन्धान जारी राखे पनि मन्त्रिपरिषद्ले हस्तक्षेत्र गर्दै बिक्रेताले नै तिर्नुपर्ने निर्णय गरेको हो। क्षेत्राधिकारबाहिरको विषयमा मन्त्रिपरिषद्ले निर्णय गरेपछि अख्तियार दुरुपयोग गरेको ठानिने भन्दै कर्मचारीहरूबीच माइन्युट उठाउने विषयमा विवाद भएको छ। अर्थका अधिकारीहरूले कर छुटलाई नै सघाउ पुर्याउने प्रकृतिको निर्णय भएको भन्दै प्रस्ताव नउठाउने पक्षमा छन्। मन्त्रिपरिषद् कार्यालयले अर्थमन्त्रीको प्रस्ताव भएकाले अर्थ मन्त्रालयबाट नै प्रस्ताव आउनुपर्ने र त्यसपछि मात्रै निर्णयको माइन्युट को प्रक्रिया अघि बढ्ने अडान लिएको छ। तर अर्थ र मन्त्रिपरिषद् कार्यालयका अधिकारीहरूलाई माइन्युट तयार पार्नका लागि दबाब परिरहेको छ। अर्थमन्त्री महराले मौखिक प्रस्तावमा केही मन्त्रीहरूको विरोधका बाबजुद प्रधानमन्त्री पुष्पकमल दाहालले जबरजस्ती कर छलीलाई नै सघाउ पुर्याउने प्रकृतिको निर्णय गरेका हुन्। उक्त निर्णय कार्यान्वयन भए एनसेलबाट लाभकर असुल उन्मुक्ति पाउने भएको छ। बिक्रेता टेलियासोनेराले आफ्नो कुनै दायित्व नभएको भन्दै नेपाल छाडिसकेको छ। १ खर्ब ४० अर्ब रुपैयाँमा बिक्री भएको एनसेलबाट लाभकर शीर्षकमा झन्डै ३३ अर्ब रुपैयाँ राजस्व गुमाउनेछ। मन्त्रिपरिषद् बैठकमा ऊर्जामन्त्री जनार्दन शर्मा, स्वास्थ्यमन्त्री गगन थापा, परराष्ट्रमन्त्री डाक्टर प्रकाशशरण महत, सहरी विकासमन्त्री अर्जुननरसिंह केसीले विरोध जनाएका थिए। उनीहरूले लिखित प्रस्ताव मन्त्रिपरिषद्मा पेस गरी बृहत् छलफल गरेर मात्रै निर्णय गर्नुपर्ने अडान राखेका हुन्।"
थोपा सिँचाइबाट तरकारी खेती,"पर्सा बेल्वाका अगुवा किसानले थोपा सिंचाइबाट मौसमी तथा बेमौसमी तरकारी लगाई राम्रो आम्दानी गरेका छन्। तरकारी बालीलाई आवश्यक परे मात्र पानी दिए पुग्ने भएकाले परम्परागतभन्दा यो विधिबाट सिंचाइ गर्दा पानी र श्रमको बचत हुने उनीहरूको अनुभव छ। थोपा सिंचाइबाट स्थानीय किसान अनिरुद्धप्रसाद थारूले गोलभेंडा, घिरांैला, लौका, भिन्डी, काउली, प्याजलगायतका तरकारीको खेती गर्दै आएका छन्। परम्परागत विधिबाट खेती गर्दा कुलो बनाउनुपर्ने, सिंचाइका लागि बढी पानी चाहिने, मजदुर खटाउनुपर्नेजस्ता झन्झट हुन्थे। अब यसबाट मुक्ति मिलेको उनको अनुभव छ। जुन बालीलाई पानी चाहिन्छ त्यो पाइपबाट आवश्यक छोडने गरेको छु, थारू भन्छन्, एक पटक बाली रोपेपछि त्यसको स्याहार आफैं गर्न सक्छु,, अग्लो भिरालो जस्तोसुकै खेतमा सिंचाइ गर्न सहज भएको छ। सिंचाइ प्लान्टबाट बालीलाई जति पानी चाहिन्छ त्यति मात्र दिन सकिन्छ। रातको समयमा यो विधिबाट सिंचाइ गरेको थारूले बताए। ५ लाख रुपैयाँको लागतमा थोपा सिंचाइको प्लान्ट जडान गरेको उनले बताए। प्लान्टमा स्प्रिङ्कलसमेत छ। बालीलाई स्प्रिङ्कलबाट पनि सिंचाइ गर्न सकिन्छ। अग्लो स्थानमा राखिएको ट्यांकीबाट खेतमा ठाउँठाउँमा जोडिएको पानीको पाइपको बिन्दु नजिक तरकारी लगाउने गरेका छन्। जुन बालीलाई जति पानी चाहिन्छ त्यही मात्रामा खोल्छन्। किसानले जिल्ला सिंचाइबाट प्लान्ट जडानको कुल लागतमध्ये ६० प्रतिशत रकम अनुदान पाएका छन्। प्लान्ट जडानपछि आकाशेपानीको भर र पम्पिङसेट चलाउनुपर्ने झन्झट हुँदैन।"
हिउँ परेपछि स्याउ लगाउन चटारो,"मुस्ताङ मार्फा झैरोका प्रेमबहादुर तामाङ कहिले हिउँ पर्ला र बारी खन्न पाइएला भनेर पर्खिरहेका थिए। जब शुक्रबार हिउँ पर्यो, उनलाई बेलैमा स्याउ लगाउने अवसर जुर्यो। बिहानैदेखि परेको हिउँले उनको बारी भिजेको छ। माटोमा चिस्यान नभई यहाँका किसानले बारी खनजोत गर्दैनन्। उनले शनिबारदेखि स्याउ लगाउन बारी खनजोत थालेका छन्।अब स्याउ रोपेन भने ढिला हुन्छ, उनले भने, बिरुवा किनेर ल्याएको छु, अब रोप्छु। अहिले परेको हिउँले बर्खा लाग्दासम्म माटो चिसो बनाउने उनले बताए। पहिलेका स्याउका वोटमा फूल फुल्न थालिसक्यो। थप ५ सय बिरुवा रोप्न उनले थालेका छन्। उनले गएको सिजनमा डेढ करोडको स्याउ बिक्री गरेका थिए। मुस्ताङमा अहिले स्याउका बिरुवा रोप्ने मौसम हो। बिरुवा रोप्न हिउँ पर्खंदै कृषकले फागुनदेखि नै बारीमा खनजोतको तयारी थालेका थिए। फागुन र चैतको मध्यसम्ममा यहाँ स्याउ रोपिसक्छन्। गत वर्ष बेलैमा हिउँ नपर्दा स्याउ उत्पादन घटेको थियो। अहिले कृषकले स्याउ लगाउने क्षेत्रफल विस्तार गरेका छन्। कृषि विकास कार्यालयले माथिल्लो मुस्ताङमा स्याउ लगाउने क्षेत्रफल विस्तार गरेको छ। तल्लो भेगमा तापक्रम बढ्दै गएपछि माथिल्ला गाउँमा स्याउ रोप्ने अभियान सुरु गरिएको कार्यालयले जनाएको छ।कृषकका मागबमोजिम कृषि कार्यालयले बिरुवा वितरण गर्न सकेको छैन। डेढ लाख बिरुवा माग भएकोमा २१ हजार स्याउका बिरुवा वितरण गरिएको कार्यालय जनाएको छ। लेते र कुन्जोबाहेक सबै १४ गाविसमा बिरुवा पठाएका छौं, कार्यालयकी प्रमुख सावित्री बरालले भनिन्, मागबमोजिम बिरुवा पुर्याउनै सकिएन। निजी क्षेत्रबाट पनि बिरुवा उत्पादन हुने भएकाले कृषकलाई स्याउ रोप्न कठिन नहुने उनले बताइन्। लेते र कुन्जोमा तापक्रम बढ्दै गएकोले स्याउ फल्न छोडेको छ। यसपालिदेखि छोन्हुप, छोसेर, लोमान्थाङ, चराङलगायतका उपल्लो मुस्ताङका गाउँमा स्याउ लगाउन थालिएको छ। त्यहाँका कृषकले बिरुवा किनेर लगिसकेका छन्। मार्फा बागवानी केन्द्रलगायत आधा दर्जन निजी कृषि फार्मबाट बिरुवा उत्पादन गरिन्छ। सरकारले बिरुवा पुर्याउन नसकेपछि कृषक यस्तै निजी फार्मबाट बिरुवा किन्न बाध्य छन्। मुक्तिनाथ४ झारकोटका आङया गुरुङले सरकारले आवश्यकताअनुसार स्याउका बिरुवा दिन नसकेको गुनासो गरे। ४४ रोपनी क्षेत्रफलमा स्याउ रोप्न थालेका उनले सरकारले दिने बिरुवा सस्तो पर्ने भएकोले निजीबाट किन्न कृषकलाई मर्का पर्ने बताए। सरकारले स्याउको प्रतिबिरुवा २३ रुपैयाँमा कृषकलाई वितरण गर्दै आएको छ। ४६ रुपैयाँ पर्ने बिरुवालाई ५० प्रतिशत छुटमा वितरण गरिएको अधिकृत बरालले जानकारी दिइन्। एउटा बिरुवा उत्पादन गर्न कम्तीमा ३ वर्ष लाग्छ, लागत बढ्ने र सरकारले सीमित बजेट दिँदा मागबमोजिम स्याउका बिरुवा उत्पादन गर्न नसकिएको उनको भनाइ छ। सरकारले स्याउ उत्पादनमा ध्यान दिन नसक्दा निजी क्षेत्रबाट उत्पादन गरिएका स्याउका विरुवा महँगोमा किन्न कृषक बाध्य छन्। मौसम परिवर्तनले स्याउ उत्पादनमा कमी आउन थालेको छ। मार्फाभन्दा तल्लो भेगमा स्याउ उत्पादनमा निकै कमी छ। अहिलेसम्म यहाँ ४ हजार ४ सय हेक्टरमा स्याउ लगाउने गरिएको छ। केही वर्षपहिलेसम्म ५ हजार ५ सय हेक्टरमा स्याउ फल्थ्यो। पहिलेकै तुलनामा उत्पादन बढाउन मुस्ताङको माथिल्लो भेगमा स्याउ उत्पादन विस्तार गरिएको कृषिका प्राविधिकहरू बताउँछन्। यसका लागि ती स्थानमा बिरुवा वितरणलाई प्राथमिकता दिइएको छ। स्याउको बिरुवा हुर्केर फल फल्न कम्तीमा ४ वर्ष लाग्छ। यो वर्ष यहाँ ४ हजार ५ सय टन स्याउ उत्पादन भएको छ। गत वर्ष ४ हजार ७ सय टन उत्पादन भएको थियो।"
रेन्बोट्राउट माछाबाट मनग्य आम्दानी,"रेन्बोट्राउट अक्सिजन बढी भएको पानीमा हुने भएकाले स्वास्थ्यका लागि पनि निकै उपयोगी हुने राईले सुनाए। उनका अनुसार रेन्बोट्राउटमा ओमेगाथ्री नामक तत्त्व प्रशस्त पाइन्छ। यो तत्त्वले दिमागलाई ताजापन तथा वृद्धिमा सहयोग गर्छ। यसमा कम हाड, बढी मासु र स्वादिष्ट पनि हुने राईले सुनाए।रेन्बोट्राउट खोटाङजस्तो चिसो पानी भएको ठाउँमा हुने भएकाले यसको भविष्य पनि निकै राम्रो भएको राईले सुनाए। यो माछापालनले वैदेशिक रोजगारीका लागि बिदेसिनु बाध्य हुनुपर्ने अवस्थालाई पनि न्यूनीकरण गर्ने राईको तर्क छ।"
अम्रिसो खेतीतर्फ किसान आकर्षित,"नवलपरासी अदुवाले राम्रो बजार भाउ पाउन छाडेपछि यहाँका कृषकले अम्रिसो लगाउन सुरु गरेका छन्। खोरीया फाडेर लगाएको मकै र भटमासले वर्षको तीन महिना खान नपुग्ने भएपछि पहाडी क्षेत्रमा व्यावसायिक अम्रिसो खेती सुरु गरिएको छ। सुरुका केही वर्ष अदुवाले दैनिक जीवनमा परिवर्तन ल्यायो रुचाङ्गका दानबहादुर रानाले भने, हाल नबिकेर घरमै राख्नुपर्ने अवस्था छ। भिरालोमा अदुवा, बेसार, तरुल मात्र हुनाले यसबाट मात्र गुजारा चलाउन मुस्किल हुने रानाले दुखेसो पोखे। अदुवा बेचेर छोराछोरीको अध्ययन र घर खर्च चलेको भए पनि बिचौलियाले गर्दा सस्तोमा बेच्नुपर्ने बाध्यता आएपछि अम्रिसो लगाउन सुरु गरेको उनले बताए। पुर्खाले भीरपाखामा रहेको अम्रिसो काटेर कुचो बनाउने गरेको थाहा भए पनि यसलाई व्यावसायिक खेतीका रूपमा विकास गर्न सकिन्छ भन्ने स्थानीयलाई थाहा थिएन। गाउँमा आयआर्जनका क्षेत्रमा काम गर्ने विभिन्न संघसंस्था र सामुदायिक वनले अम्रिसोबाट राम्रो आम्दानी लिन सकिन्छ भन्ने थाहा पाई पहाडका भीरपाखा र खाली स्थानमा लगाएका छन्। डाँडाझेरीका ओमबहादुर झेडीले सुरुमा अम्रिसो लगाउँदा सबैले गाली गरे। अहिले सबैका खेतमा यसको हरियाली देखिन्छ। गोडमेल गर्न नपर्ने, औषधि तथा सिँचाइको आवश्यकता नपर्ने हँदा किसान यसतर्फ आकर्षित भएका हुन्। यसबाट बन्ने कुचो कावासोती, नारायणगाण, बुटवल र काठमाडौंसम्म स्थानीयले लगेर बेच्ने गरेका छन्। खोरिया फँडानी छाडेर नगदेबालीतर्फ स्थानीय आकर्षित भएपछि आर्थिक आम्दानीसमेत बढेको छ।"
कृषकलाई अनुदान,"हेटौंडा धानको उत्पादन वृद्धि गर्ने उद्देश्यले कृषि विकास कार्यालयले चालु आवदेखि चैतेधान खेती गर्ने स्थानीय कृषकहरूलाई अनुदान रकम उपलब्ध गराउने भएको छ। कृषकलाई उत्साहित गर्ने उद्देश्यले यसै वर्षदेखि कृषिले अनुदान उपलब्ध गराउन लागेको हो। साढे एक बिघामा धान लगाउने कृषकलाई ५ हजार रुपैयाँ अनुदान दिने व्यवस्था गरिएको छ, कार्यालयप्रमुख निर्मल गदालले भने, अनुदान रकम पाउन प्रतिहेक्टर ५ टन धान उत्पादन गर्नुपर्छ। सरकारले धान उत्पादन वृद्धि गर्ने उद्देश्यले मकवानपुरसहित ११ जिल्लामा प्रतिफलमा आधारित अनुदान उपलब्ध गराउने व्यवस्था गरेको छ। वर्षायाम सबैले धान खेती गर्छन् तर चैतमा थोरै कृषकले मात्र गर्ने भएकाले उनीहरूलाई आकर्षित गर्न अनुदानको व्यवस्था गरेको प्रमुख गदालले जनाए। जिल्लमा चैते र वर्षे गरेर १३ हजार ६ सय ८१ हेक्टरमा धान खेती गरिन्छ। त्यसमध्ये २ हजार ५ सय ७१ हेक्टरमा चैतेधान मात्र गरिन्छ। यसको क्षेत्र विस्तार गरेर उत्पादनमा वृद्धि गर्ने उद्देश्यले सरकारले कृषकलाई प्रोत्साहित गर्न अनुदानको व्यवस्था गरेको हो। यहाँ चैतेधानको उत्पादन १० हजार २ सय ६० टन मात्र रहेको छ। उत्पादकत्व प्रतिहेक्टर ४ टन छ। हाँडीखोला, आमभन्ज्याङ, मकवानपुर गढी र हेटौंडा उपमहानगरपालिका ११ का कृषकहरूले चैतेधान खेती गर्दै आएका छन्। यसको क्षेत्रफल विस्तार र उत्पादकत्वमा वृद्धि ल्याउने उद्देश्यले अनुदान रकम वितरण गर्ने कार्यक्रम ल्याएको कृषिले जनाएको छ। थोरै जमिन हुनेले पनि चैते धान गरेर उत्पादकत्व वृद्धि गरेमा त्यस्ता कृषकले जमिनको अनुपातमा अनुदान रकम पाउनेछन्।"
वर्षाले अलैंची खेतीलाई फाइदा,"यो वर्ष कात्तिक लाग्दादेखि नै पानी परेको छैन। पानीको मुहान लामो नभएका ठाडा खोलामा पानी सुकेको छ। सामान्य मात्रै वर्षा भएकाले खोला रसाएको छैन। जिल्लाको पहलो आम्दानीको स्रोत अलैंचंी हो। जिल्लाका अधिकांश किसान अलैंचंी खेतीमा आश्रित रहेका छन्। किसानले धान, मकैजस्ता अन्नबाली हुने खेत बारी मासेर अलैंची लगाएका छन्।"
झरीमाचिप्लिएको ब्याटिङ,"काठमाडौं वर्षाले प्रभावित खेलमा केन्यासँग पराजित भएपछि विश्व क्रिकेट लिग च्याम्पियनसिप नेपालको शीर्ष चारमा रहने सम्भावना कमजोर भएको छ। पाँच पटक विश्वकप खेलिसकेको केन्याले शनिबार नियमित कप्तान पारस खड्काबिनै उत्रेको नेपालमाथि ५ विकेटको विजय हात पार्यो।अघिल्लो दिनदेखि परेको वर्षाका कारण खेल प्रभावित भयो। जसका कारण त्रिवि मैदान कीर्तिपुरमा शनिबार पौने १२ बजे खेल ३८३८ ओभरमा छोटयाइएको थियो। टस हारेर पहिला ब्याटिङ गरेको नेपाल ३६ ओभरमा ११२८ को स्थितिमा पुग्दा पुन: खेल वर्षाले रोकियो।वर्षाले झन्डै एक घन्टाको खेल रोकिँदा केन्यालाई डकवर्थ लुइस पद्धतिमा २९ ओभरमा १ सय ४ रनको विजय लक्ष्य दिइयो। केन्याले २१२ ओभरमा ५ विकेट गुमाई ७९ रन बनाएको समयमा खेल पुन: वर्षाले बिथोलिन पुग्यो। त्यसपछि फेरि प्रयोग गरिएको डकवर्थ लुइस पद्धतिमा केन्याले २६ ओभरभित्र ९४ रन बनाउनुपर्ने भयो, जुन केन्याले ११ बलअगाडि नै पूरा गर्यो।वर्षाले अलिकति प्रभावित पार्यो। पूरा ५० ओभरको भएको भए अवसर हुन्थ्यो होला। मध्यपंक्तिमा हाम्रो ब्याटिङ चल्न सकेन र पतन भयौं। कुनै पनि ठूलो साझेदारी हुन नसक्नु नै हाम्रो कमजोरी थियो। बलरहरूले आफ्नो पूर्ण प्रयास गरेका हुन्। त्यही भएर फाइट दिन सक्यौं, नेपालका कप्तान ज्ञानेन्द्र मल्लले भने, ब्याट्सम्यानहरूले आफ्नो खेललाई अझ माथि लैजानुपर्छ, खेलाडीहरूले पनि आजको खेलबाट धेरै सिकेको हुनुपर्छ। पानीले प्रभावित खेलमा टस महत्त्वपूर्ण नै हुन्छ, त्यो हामीले गुमाएका थियौं।पाँच खेल्न बाँकीको अवस्थामा केन्याको १० अंक पुगेको छ। नेपाल ६ अंकसहित ८ राष्ट्र सहभागी च्याम्पियनसिपको छैटौं स्थानमा छ। नेदरल्यान्ड्स १६, पपुवा न्यु गिनी १२, तथा हङकङ र स्कटल्यान्ड समान ११ अंकसाथ सुरुआती चार स्थानमा छन्। शीर्ष चारमा रहने राष्ट्रले अर्को वर्ष हुने विश्वकप छनोटमा सोझै प्रवेश पाउँछ।महत्त्वपूर्ण खेलमा हारेपछि नेपालको शीर्ष चार स्थानमा रहने सम्भावना निकै कम बनेको छ। तर ज्ञानेन्द्र नेपालको यात्रा अप्ठेरो भए पनि यो दौडबाट आउट नै भएको मान्दैनन्। नेपालले अब हङकङसँग उसकै मैदानमा र युएईमा गएर खेल्न बाँकी छ।हामीले सोचेजस्तो योजना कार्यान्वयन भयो। बिहान बलिङ राम्रो गर्यौं, सही ठाउँमा बल फाल्दै विकेट पनि लिइरह्यौं, केन्याका प्रशिक्षक थोमस ओडोयोले वर्षाका कारण पटकपटक रोकिएको खेल र धेरै दर्शकतर्फ इंगित गर्दै भने, यस्तो कन्डिसनमा खेल्न गाह्रो नै हुन्छ। तर हाम्रा खेलाडी व्यावसायिक हुन्, यस्तो अवस्थाअनुसार उनीहरूले आफूलाई ढालेर खेले।नेपालबाट सुनील धमला र दीपेन्द्रसिंह ऐरीले डेब्यु गरे। सुनील ३ रनमात्र बनाई आउट भए। उनका ओपनिङ जोडी ज्ञानेन्द्र मल्लले दोस्रो ओभरमा इलिजाह ओटिइनोलाई २ चौका प्रहार गरी नेपाललाई राम्रो सुरुआत दिलाउने प्रयास गरे। १० औं ओभरमा ज्ञानेन्द्रले नेहेमिहा एडिम्बोलाई लगातार दुई चौका प्रहार गरे। तर अर्को बलमा एडिम्बोले नेपाली कप्तानलाई बोल्ड गरे। ज्ञानेन्द्रले सर्वाधिक २७ रन बनाए ।क्रिजमा आएसँगै सागर पुनले पनि लगातार दुई चौका प्रहार गरे। तर उनी १० रन बनाई स्लिपमा क्याच दिन पुगे। रनरेट बढाउने प्रयासमा शरद भेषावकर ३ र विनोद भण्डारी ४ रनमा आउट भए। झन्डै २ वर्षपछि पुनरागमन गरेका महबुब आलम पनि २ रनमै आउट भए। वसन्त रेग्मीले ६ रनमात्र बनाउन सके। शक्ति गौचन र सोमपाल कामीले नवौं विकेटमा ३० रन जोडे, जुन नेपाली इनिङ्सको ठूलो साझेदारी थियो। शक्ति २४ बलमा १८ र सोमपाल १७ बलमा १५ रनमा अविजित रहे। दुवैले २२ चौका प्रहार गरे। केन्याका तीव्र बलरहरूले लोभलाग्दो बलिङ गरी नेपालको माथिल्लो ब्याटिङक्रम भत्काएका थिए। देब्रेहाते स्पिनर शेम एनगोचेले मध्यक्रमको ३ विकेट लिएपछि नेपाललाई खेलमा फर्किन कठीन भएको थियो। उनले ६ ओभरमा १ मेडन राख्दै १८ रन खर्चे।केन्याको सुरुआत पनि राम्रो रहेन। सोमपालसँगै नयाँ बल लिएर आएका वसन्तले एलेक्स ओबान्डालाई दोस्रो ओभरमै १ रनमा सागरद्वारा सानदार क्याच गराए। सातौं ओभरमा सागरले इरफान करिम र धिरेन गोन्डारियालाई लगातार बलमा आउट गरी नेपाललाई आशा देखाए। भेट्रान कोलिन्स ओबुयाले २४ रन बनाए। ३२ बल खेल्दै ३ चौका प्रहार गरेका उनलाई सन्दीप लामिछानेले एलबीडब्लु आउट गरे।सन्दीपले नै करण कौललाई ४ रनमा एलबीडब्लु आउट गरे। कप्तान राकेप पटेलले नटआउट ३४ र गुरदीप सिंहले नटआउट १२ रन बनाउँदै केन्यालाई विजय दिलाए। पटेलले सोमपाललाई विशाल छक्का प्रहार गर्दै विजयी रन बटुलेका थिए। पछिल्ला चार खेलमा मैले खासै केही गर्न सकेको थिइनँ, त्यसैले यो इनिङ्स मेरा लागि केही ठूलो थियो, विकेटमा टिकेर खेलेका पटेलले भने।दोस्रो खेल सोमबार हुनेछ।"
रोयल च्याम्पियन,"रोयलले टाइगर स्पोटर््स क्लबलाई ७ विकेटले हरायो। टाइगरका ओपनर तथा कप्तान महेश क्षेत्रीले ३७, प्रज्वल शाहीले ३२ र अनुपम सिहं तथा योगेन्द्रसिंह कार्कीले समान १६ रन बनाए। रोयलबाट कृष्ण कार्कीले ४ र रिजवन अन्सारीले ३ विकेट लिए। टाइगरले १८३ ओभरमा समेटिँदा १ सय २० रन बनाएका थियो। १ सय २१ रनको लक्ष्य रोयलले १७१ ओभरमा ६ विकेट गुमाई पूरा गर्यो। म्यान अफ द म्याच रोयलका कृष्ण कार्की भए। विजेताले ५१ हजार र पविजेताले २५ हजार नगद पुरस्कार थापे।उत्कृष्ट खेलाडी अमरसिंह रौउटेलाले ७ हजार, उत्कृष्ट ब्याट्सम्यान मनोज यादव र बलर कृष्ण कार्कीले ५५ हजार पुरस्कार पाए। डेढ दशकपछि सुरु प्रतियोगिता सञ्चालन गर्न सांसद मैकुलाल बाल्मीकिले सांसद विकास कोषबाट सहयोग गरेका थिए।"
संकटाको जित,"नेपालगन्ज गत वर्षको उपविजेता एपीएफ क्लबलाई रोक्दै सीएमजी क्लब संकटा यहाँ जारी टुबोर्ग दोस्रो नेपालगन्ज गोल्डकपको सेमिफाइनल पुगेको छ। शनिबार संकटाले २१ को जित पायो। संकटाले डिफेन्डिङ च्याम्पियन सुदूरपश्चिम ११ सँगको सेमिफाइनल निश्चित गरेको हो।नेपालगन्ज रंगशालामा पहिलो हाफमा गोलरहित भयो। दोस्रो हाफसँगै एपीएफले आक्रामक रणनीति बुन्यो। ५५ औं मिनेटमा एपीएफका श्याम नेपालीले गोल गर्दै टिमलाई अग्रता दिलाए। गोल खाएपछि संकटाले पनि रणनीति बदल्यो। ७२ औं मिनेटमा संकटाका रवि सिलवालले गोल गर्दै खेल बराबरीमा ल्याए। संकटाले राज पौडेलले ७६ औ मिनेटमा गरेको लामो प्रहार गोलमा परिणत भएपछि एपीएफ दबाबमा परेको थियो। एपीएफले गोल गर्ने राम्रा अवसर पाए पनि सदुपयोग गर्न नसक्दा नेपालगन्ज गोल्डकपबाट बाहिरिएको छ।संकटाले यो सिजन एपीएफलाई निरन्तर पराजित गरिरहेको छ। चार खेलाडी राष्ट्रिय टिमको बन्द प्रशिक्षणमा रहेकाले पनि एपीएफले नेपालगन्जमा बदला लिन सकेन। एपीएफ क्लबका प्रशिक्षक कुमार थापाले पछिल्ला खेलमा संकटालाई जित्न नसक्दा खेलाडीले दबाब महसुस गरेर खेलिरहेको स्वीकारे। मलाई पनि चित्त बुझेको छैन। पाएको बल पछाडि धेरै पास खेल्दा धेरै समय खर्चियो, उनले भने। कप्तान मिलन राईले अग्रता लिए पनि बल होल्ड गरेर खेल्न नसक्दा पराजय बेहोर्नुपरेको बताए।संकटाका प्रशिक्षक सल्यान खड्गी पनि आफ्नो खेलसँग त्यति सन्तुष्ट देखिएनन्। धेरै खेलाडी घाइते रहेको र मैदान राम्रो नहुँदा स्तरीय खेल पस्किन नसकेको उनको दाबी थियो। उनले भने, पाएका धेरै राम्रा मौका सदुपयोग गर्न नसक्दा गोल हुन सकेन।आइतबार मनाङमस्र्याङ्दी र रुपन्देही ११ बीच खेल हुनेछ।"
एपीएफ र न्यु डायमन्ड फाइनलमा,"पर्वत न्यु डायमन्ड एकेडेमी र एपीएफ क्लब प्रथम दिदीबहिनी कप महिला भलिबलको फाइनल भिड्ने भएका छन्। एपीएफले विभागीय प्रतिद्वन्द्वी आर्मीलाई २५११, २५१५, २५१८ को सोझो सेटमा हराउँदै उपाधिमाथि दाबेदारी प्रस्तुत गरेको छ। न्यु डायमन्डले पुलिसलाई ३१ ले हराएको थियो।कुश्मामा जारी प्रतियोगिताको फाइनल शनिबार हुनुपर्ने थियो। सेमिफाइनल खेलहरू वर्षाका कारण सरेपछि तालिकामा फेरबदल भएको छ। न्यु डायमन्डले २५ २१, २५२७, २५१५, २५२३ को नतिजा निकाल्यो।आर्मी र पुलिसबीच तेस्रो स्थानका लागि भएको खेल शनिबार वर्षाका कारण स्थगित भयो। पुलिसले पहिलो सेटमा अग्रता लिएको छ। तर, दोस्रो सेट १६१६ हुँदा वर्षा भएपछि खेल स्थगित भएको संयोजक अरुण श्रेष्ठले जानकारी दिए।"
श्रीलंका ठूलो अन्तरले विजयी,गेल श्रीलंकाले पहिलो टेस्टमा बंगलादेशलाई शनिबार सजिलै २ सय ५९ रनले हरायो। कप्तानी भूमिकामा रहेका रंगना हेराथ टेस्ट क्रिकेटमा बायाँहाते स्पिनरमध्ये सर्वाधिक विकेट लिने खेलाडी बनेका छन्। गेल अन्तर्राष्ट्रिय मैदानमा हेराथले बंगलादेशको दोस्रो इनिङ्समा ५९ रन खर्चेर ६ विकेट लिए। नियमित कप्तान एन्जेलो म्याथ्युज घाइते भएपछि नेतृत्व अवसर पाएका हेराथले मध्य र तल्लो क्रमका बंगलादेशी ब्याट्सम्यान आफ्नो सिकार बनाए।बंगलादेशले ४ सय ५७ रनको विशाल विजय स्कोर पछ्याएको थियो। त्यससामु लन्चपछि एक घण्टाको खेलमा १ सय ९७ रन बनाएर टिम अलआउट भयो। अन्तिम दिन बंगलादेशलाई ३ सय ९० रन आवश्यक थियो। तर गेल मैदानमा अहिलेसम्म कुनै पनि टिमले चौथो इनिङ्समा तीन सयभन्दा बढी रन बनाएका छैनन्। यस्तोमा बंगलादेश पनि सस्तैमा समेटियो। दिनको दोस्रो बलमै प्रारम्भिक ब्याट्सम्यान सौम्य सरकार आउट भए। ५३ रनमा नटआउट सरकारले थप रन बनाउन सकेनन्। उनी एसेला गुणारत्नेको बलमा बोल्ड भए। त्यसयता पाहुना टिमले लगातार विकेट गुमायो। बंगलादेशी कप्तान मुस्फिकर रहिमले ३४ र लिटन दासले ३५ रन बनाए। उनीहरूले १९ ओभर ब्याटिङ गर्दै श्रीलंकालाई जितका लागि कुर्न भने बाध्य पारे। हेराथले २७ औं ओभरमा तीन बल अन्तरमा सकिब अल हसन र महमुदुल्लाहलाई पवेलियन पठाए।यसक्रममा हेराथले न्युजिल्यान्डका ड्यानियल भिटोरीको नाममा रहेको ३ सय ६२ विकेटको प्रदर्शन बराबरी गरे। आउने मार्चमा ३९ वर्ष पुग्ने हेराथले लिटनलाई आउट पार्दै बायाँहाते स्पिनरमध्ये धेरै विकेट लिने खेलाडीको कीर्तिमान बनाए। पूरा खेलमा उनले ९ विकेट लिए। श्रीलंकाका लागि ७९ टेस्ट खेल्दै ३ सय ६६ विकेटको कीर्तिमान आफ्नो नाममा लेखाए। दोस्रो तथा अन्तिम टेस्ट बुधबार कोलम्बोमा हुनेछ।
बालसुधारलाई सिल्ड,"सिन्धुपाल्चोक दुईदिने जिल्लास्तरीय पाँचौं राष्ट्रपति रनिङ सिल्ड खेलकुदमा कुल १ सय ६ अंक बटुल्दै बालसुधार माध्यमिक विद्यालयले उपाधि जितेको छ। ४५ विद्यालय प्रतिस्पर्धी हुँदा पदकका आधारमा ९६ अंक बटुलेको राजेश्वरी माविले दोस्रो र ७९ अंक बटुलेको श्रीकृष्णा रत्नगंगा माविले तेस्रो स्थान हासिल गरे। शीर्ष तीन स्थानका विजेताले नगद पुरस्कार पाए। जिल्ला खेलकुद संघका सचिव अमृतमान श्रेष्ठका अनुसार तीन सयभन्दा बढी खेलाडीले भाग लिएकामा एथलेटिक्सतर्फ कृष्णारत्नगंगा मावि च्याम्पियन थियो। पुरुष तथा महिला फुटबल, तेक्वान्दो, कराँते, उसु, एथलेटिक्समा प्रतिस्पर्धा गराइएको थियो। कृष्णारत्नको जुनियर आर्मी (एनसीसी) को टोलीले विशेष प्रस्तुति दिएको थियो।"
छतिवन च्याम्पियन,"हेटौंडा छतिवन गाविस खेलकुद विकास समितिले १६ औं लक्ष्मीमाया बज्राचार्य स्मृति जिल्लास्तरीय भलिबलको उपाधि जितेको छ। छतिवनले पहिला शनिबार फाइनलमा डिफेन्डिङ च्याम्पियन माउन्टेन भ्यू थकाली भान्सालाई २५१९, २५२०, २५१७ ले हराउँदै पहिलोपल्ट ट्रफी जित्यो। बसामाडी जेसिजले स्वर्ण भण्डारको प्रायोजनमा आयोजना गरेको प्रतियोगिता विजेता र उपविजेताले ५० र २५ हजार रुपैयाँ पुरस्कार पाए।"
हयाप्पी होली,"होली कसरी मनाउने भन्नेबारे खासै सोच्नुपर्दैन । रङ र पानी भए पुगिहाल्यो । लोला, प्लाटिस्कका थैला, पिच्कारी आदि अतिरिक्त सामग्री हुन् । ती नभए पनि हामी होली भव्य मनाउन सक्छौं । पहिले पहिले होली खेल्दा यस्ता सामग्रीको प्रयोग कहाँ गरिन्थ्यो र ? त्यसैले तिमी आफ्ना ममीबाबालाई लोला र पिच्कारी किन्दिनु भन्दै नरोऊ । पानी र रङसँगै रमाएको राम्रो ।बत्तिसपुतलीका सुजन नेपाललाई त रङ पनि पो चाहिँदैन रे । उनी पानी छयापाछयाप गर्नमै आनन्द मान्छन् । रङहरूले कहिलेकाहीं एलर्जी गराउँछन् । त्यसैले होला, उनी एकअर्कालाई पानी खन्याएर होली खेल्न रुचाउँछन् । पोहोर साल स्वास्थ उपचारका लागि दिल्ली जानुपरेकाले उनको होली छुटयो । यसपालि पोहोरको समेत धोको पूरा गर्ने गरी होली खेल्ने सुर छ उनको । परार वसन्तपुरमा होली खेल्दा साह्रै रमाइलो भएको थियो, एपेक्स लाइफ स्कुलको कक्षा ९ मा पढ्ने सुजनले भने, साथीहरूसँग ग्रुप बनाएर खेलेको थिएँ । त्यहाँ कन्सर्ट पनि भएको थियो । त्यो सालको होली याद आइरहन्छ । उनी यसपालि घरमै रमाइलो गर्ने मुडमा छन् । घरका सदस्य र छिमेकी साथीभाइसँग खेल्नेछन् । होली मनाउँदै हिँडेकालाई घरको छतबाट पानी खन्याइदिने हो । खेल्न नरुचाउनेलाई कर नगर्ने, उनले योजना सुनाए । सल्लाघारी, भक्तपुरका रोजनलाई भने यसपालि होली लागेको छैन । चैत ३ गतेदेखि माध्यमिक शिक्षा परीक्षा (कक्षा १० को जाँच) परेकाले उनी पढाइमै व्यस्त हुनुपर्नेछ । पहिले पहिले होली आउँदा उत्साहित देखिन्थ्यो, रोजनकी ममी, गरिमाले भन्नुभयो, यसपालि मतलबै गरेको छैन । कोठा थुनेर पढिराख्छ । होलीको दिन पनि पढेरै बिताउँछ क्यारे ।जाँचभन्दा ठूलो होली होइन । त्यसैले रोजनको निर्णय राम्रो मान्नुपर्छ । तर, दिनभरि पढेको पढयै गर्दा दिमाग थाक्न सक्छ । सबैजना रमाइरहेका बेला आफू मात्रै किताबमा घोटिनुपर्दा दिक्क लाग्न सक्छ । यस्तो हुन्छ भने एकदुई घण्टा होली खेल्दैमा केही बिग्रिन्न । बरु, दिमाग फ्रेस हुन सक्छ । तर, जाँच आएका बेला पढाइ नै माया मारेर दिनभरि होलीमा नभुलिएकै राम्रो । ब्राइट फयुचर स्कुल, नैकापमा कक्षा ८ मा पढ्ने परम्परा नेपालको फेभरेट चाडमध्येमा पर्छ, होली । उनी यस दिन खुलेर आफ्ना साथीभाइसँग रमाइलो गर्छिन् । तर, होली भन्दैमा नचिनेको मान्छेलाई लोलाले हान्ने, पानी खन्याइदिनेजस्ता हर्कतचाहिँ उनलाई मन पर्दैन । आफ्नै समूहमा खेलेको राम्रो हो, उनले भनिन्, समूहसँग जसरी खेले पनि हुन्छ । तर, बाटोमा हिँडेका मान्छेलाई पानी, रङ छयाप्नुहुन्न । ऊ बिरामी हुन सक्छ वा विशेष काममा हिँडेको हुन सक्छ ।परम्पराले जस्तै अरू सबैले सोचिदिए होलीले विकृत रूप लिन पाउँदैन । हुन त अचेल जबरजस्ती गर्ने चलन कम भएको छ । प्रहरीले होली अगावै लोला हान्ने, पानी छयाप्नेलाई कारबाही गर्न थालेदेखि होलीको नाममा मौलाएका विकृति घटेका छन् । नत्र त छतबाट लोला हान्दिनेले धुरुक्कै पार्थे । लोलामा फोहोर पानी भरेर बटुवालाई डयाम्मै हान्दिन्थे । कस्तो खराब प्रवृत्ति थियो । यस्ता प्रवृत्ति निमिटयान्नै हुन भने अझै बाँकी नै छ । परम्पराकै भाइ, परिमल पनि होली आउँदा रमाउँछन् । कक्षा ५ मा पढ्ने उनी रङ, पानी र लोला हानीहानी होली खेल्ने गरेको बताउँछन् । यसपालि पनि यस्तै गरेर होली मनाउँछु, उनले भने, घरकै मान्छेहरूसँग खेल्छु । टोलका अरू केटाकेटीसँग पनि खेलिन्छ होला । धेरैजना मिलेर खेल्दा बढी रमाइलो हुन्छ ।जेम्स स्कुलका सिजेन महर्जनलाई भने बाबाममीले धेरै होली नखेल् भनेर हैरान पार्नुहुन्छ । उनलाई भने निष्फिक्री पानी र रङ खेल्न पाए हुन्थ्यो भन्ने लाग्छ । चिसो लाग्छ भनेर धेरै बेर पानी चलाउन दिनुहुन्न, १२ वर्षीय सिजेनले गुनासो पोखे, तर, त्यो दिन जति पानी खेले पनि जाडो हुँदैन मलाई । रातो र हरियो रङ पानीमा मिसाएर छयाप्न मनपर्छ ।लोलाभन्दा प्लास्टिकका प्याकेटमा पानी भरेर ओल्लो घरदेखि पल्लो घर हानाहान गर्न मन पराउँछिन् कपनकी १२ वर्षे अनिशा दाहाल । तर, टाँसिएकै घरमा समेत प्लास्टिक हुँइकाउन नसक्दा उनलाई रिस उठ्छ । दादादिदीले परपरको घरमासम्म पुर्याउनुहुन्छ, उनले भनिन्, मेरो चाहिँ पुग्दै पुग्दैन । उनले ठूलोममीको घरमा गएर होली खेल्ने बताइन् । त्यसका लागि एक जोर पुरानो कपडा ठिक्क पारेकी छन् । तिमीहरूका पनि आआफ्नै होली योजना होलान् । सबैले मिलीजुली, अनुशासित भएर यो चाड मनाउनू । यसपालि सभ्य भएर होली मनायौ भने अर्को साल पनि बाबामामुको गाली नखाई, ढुक्कले मनाउन पाउँछौ । होली मनाउनतिर लागेर पढाइ नभुल्नू नि । धेरैजनाको फाइनल परीक्षा आइरहेको होला । त्यसैले साँझ एकफेर पाठ रिभाइज गर्न नबिर्स ल ।"
सुरक्षामा ध्यान देऊ है,अतुल मिश्र
आठ वर्षे बालकको ओस्कार यात्रा,"फाल्गुन २९, २०७३ तिमीहरूलाई ओस्कार पुरस्कारका बारेमा थाहा छ ? चलचित्र र अभिनय क्षेत्रमा विश्वकै चर्चित पुरस्कार हो यो । अधिकांश कलाकारको सपना हुन्छ ओस्कार पुरस्कार पाउने । तीमध्ये कतिको यो सपना पूरा हुन्छ, कतिको हुँदैन । पुरस्कारै नपाए पनि ओस्कार सामारोहको रेड कार्पेटसम्म पुग्नुलाई पनि धेरैले ठूलो उपलब्धि ठान्छन् । हालै अमेरिकाको लस एन्जेलसमा सम्पन्न ८९ आंै ओस्कार समारोहमा त्यो कार्पेटसम्म पुगेका छन् भारतका ८ वर्षे बालक सन्नी पवार । लगन, साहस र दृढ इच्छाशक्ति भए उमेरले सफलताको शिखरमा पुग्न छेक्दैन भन्ने कुरोको दह्रो प्रमाण बनेका छन् उनी ।मुम्बईको कलिनास्थित एउटा सानो बस्तीमा जन्मेहुर्केका सन्नीलाई यो उचाइमा पुग्न धेरै संघर्ष गर्नुपर्यो । विपन्न परिवारमा जन्मेका सनीका बुवा एयर इन्डियामा मजदुरी गर्थे । पछि मुम्बई नगरपालिकामा सरसफाइ कर्मचारी बने । सनीका बुवाको तलब थोरै भएकाले पाँच जनाको परिवार एउटै कोठामा बल्लतल्ल दुई छाक टार्छन् । त्यही परिवारका सन्नी भने अहिले हलिउड चलचित्र लायन मा अभिनय गरेर चर्चाको शिखरमा छन् ।एउटा झुपडट्टपीमा हुर्केका सन्नी सानै उमेरमा ओस्कारसम्म पुग्न सफल भए । उनले अभिनय गरेको लायन चलचित्र यो वर्ष ओस्करको मनोनयमा थियो । यो चलचित्रले ओस्कार त जित्न सकेन तर आफ्नो बेजोड अभिनयबाट हलिउडमा सन्नीले सबैको मन जिते । ओस्कार समारोहमा हलिउडका महान् हस्ती र नायकहरू उनीसँग सेल्फी लिन र उनलाई आफ्नो काँधमा राख्न हतारिएका देखिन्थे । लायन चलचित्रको अडिसनका बेला सन्नी कक्षा एकका विद्यार्थी थिए । उनी सरकारी एयर इन्डिया मोर्डन स्कुलमा पढ्छन् । उनलाई अभिनयमा एकदमै रुचि छ । तर गरिबीका कारण उनकी आमा सन्नीलाई यो क्षेत्र असम्भव भएको बताउने गर्थिन् । तिनै लायन टोली अडिसनका लागि विद्यालय पुग्दा सन्नी नै छनोटमा परे । दुई हजार बच्चाबाट उनी एक्लो छानिएका थिए । सन्नी भारत मुम्बईको सान्ताक्रुजस्थित कलिना क्षेत्रमा आमाबुवासँगै अहिले पनि एउटै कोठामा बस्छन् । कक्षा ३ मा पढ्छन् । तर उनलाई अझैसम्म अंग्रेजी बोल्न आउँदैन । अंग्रेजी बोल्नै नआउने बालकले अंग्रेजी चलचित्रमै काम गर्ने अवसर पाउनु चानचुने कुरो होइन । उनी जहाँ जान्छन, अनुवादकलाई लिएर जान्छन् । तर गजबको आत्मविश्वासले उनलाई यो अवसर र सफलता प्राप्त भयो । सन्नीले सञ्चारमाध्यमहरूलाई भनेका छन्, चलचित्रको कथाबारे थाहा पाएपछि म केही डराएको थिएँ । कथा डरलाग्दो थियो, बीचमा अभिभावकबाट छुट्टिनुपर्ने । कथावस्तु बुझ्नै मलाई धेरै समय लाग्यो । बुझेपछि सजिलो भयो, राम्रैसँग भूमिका निर्वाह गरें । सन्नीले लायन चलचित्रमा एउटा सानो बच्चाको भूमिका निर्वाह गरेका छन्, ती बालक आमाबुवासँग गल्तीले छुट्टिएर कोलकाता जाने रेलमा चढ्न पुग्छन् । त्यहाँ एउटा अस्ट्रेलियाली दम्पतीले उनलाई आफ्नो काखमा लिन्छन् । पछि त्यही बालक २५ वर्ष पुगेपछि आफ्नो आमाबुवालाई खोज्छन् । म अत्यन्तै खुसी छु, मैले ओस्कार समारोहमा सहभागी भएर धेरै रमाइलो गरें, म आफ्नो पढाइ गर्दै एक्टिङ पनि गर्न चाहन्छु । चलचित्रको सुटिङ र त्यसको प्रोमोसनमा बाहिर जानुपर्ने हुँदा उनको पढाइ छुट्ने गरे पनि छुटेको पढाइ पूरा गर्न उनी धेरै परिश्रम गर्छन् । सबैमा लोकप्रिय र मिलनसार छन् उनी । शिक्षकहरूका लागि पनि उनी त्यतिकै आज्ञाकारी छन् । गार्थ डेभिसले निर्देशन गरेको लायन चलचित्रमा देव पटेल, निकोल किडम्यान र सन्नीले प्रमुख भूमिका निर्वाह गरेका छन् । चलचित्रमा सहनायकको भूमिकामा रहेका देव पटेल र निकोल किडमनले उनको अभियनको खुबै प्रशंसा गरे । सन्नीसँग हलिउडका धेरै नायकले ओस्करमा फोटो खिचाए । पुरस्कार समारोहमा सुटबुट लगाएका सन्नी रेड कार्पेटमा हिँड्दा उनकी आमा खुसीले रोएकी थिइन् । यो चलचित्रको सुटिङ भारत, मेलबर्नलगायत स्थानमा भएको थियो । लायनको टोलीले अब सन्नीलाई अमेरिका लैजाने योजना बनाएको छ । (एजेन्सीको सहयोगमा)"
छोरालाई आइन्स्टाइनको चिठी,"प्रिय अल्बर्ट !तिमीले पठाएको प्यारो चिठी हिजो पाएर म ज्यादै खुसी भएको छु । तिमीले मलाई अब कहिल्यै चिठी लेख्दैनौ कि भन्ने सोचेर म डराइरहेको थिएँ । म जुरिक आएको बेला तिमीले असहज महसुस गरेको बताएका थियौ । त्यसैले अब कतै जाँदा हामी दुवै सँगै जानु राम्रो होला भन्ने मैले सोचेको छु । त्यो कुनै शान्त ठाउँ होस् जहाँ कसैले हाम्रो आनन्दमा दखल दिन नसकोस् । म त अझ के भन्छु भने हरेक वर्ष हामीले कम्तीमा पनि एक महिना सँगै बिताउनुपर्छ । यसो गर्न पाए तिमीले पनि थाहा पाउने थियौ कि तिम्रो बुवाले तिमीलाई कति माया गर्नुहुन्छ । तिमीले मसँग धेरै राम्रा र सुन्दर कुराहरू पनि सिक्न पाउने थियौ, जुन अरूले सजिलै सिकाउँदैनन् । मैले कडा मिहिनेत गरेर जे चिज प्राप्त गर्न सकेको छु त्यो अपरिचित मानिसहरूका लागि मात्रै हुनु हुँदैन, यो प्राप्ति मेरा छोराहरूका लागि झन् विशेष हुनुपर्छ । हालै मैले आफ्नो जीवनको सबभन्दा सुन्दर काम गरेको छु । तिमी अलि ठूलो भएपछि म यसबारे तिमीलाई बताउनेछु । तिमीलाई पियानो मन परेछ । यो थाहा पाएर मलाई निकै खुसी लागेको छ । मलाई लाग्छ, तिम्रो उमेरका केटाकेटीका लागि पियानो र सिकर्मी काम सबभन्दा उपयुक्त कुरा हुन्, स्कुलभन्दा पनि उत्तम । मलाई लाग्छ, तिमीजस्ता बालकका लागि यी उपयुक्त कुरा हुन् । तिमीलाई जे मन पर्छ पियानोमा त्यही बजाऊ । शिक्षकले अर्कै चिज बजाउन दिए पनि आफूलाई मन परेको धुन बजाउनू । सिक्नका लागि सबभन्दा राम्रो उपाय यही हो । आफूलाई आनन्द आउने काम गर्दा तिमी समय बितेको पत्तै पाउने छैनौ । कुनैकुनै बेला म आफ्नो काममा यति धेरै खुसी र आनन्दित हुन्छु कि म दिउँसोको खानै खान बिर्सिन्छु।तिम्रो बुबा"
सम्झिराख है,अब्राहम लिंकन(१८०९ फेब्रुअरी १२ १८६५ अप्रिल १५)
खितिती खितिती,शिक्षक : घोडाको बहुवचन ?विद्यार्थी : घोडाहरू ।शिक्षक : बच्चाको बहुवचन ?विद्यार्थी : जुम्ल्याहा ।
हयापी होली !,"सुदीप कोइराला, कक्षा६, पिपुल्स फ्रेन्डसिप एकेडेमी, स्वयम्भू, काठमाडौं"
खेल खेलौं,यो खेल सामान्यत : १० देखि १५ वर्षसम्मका बालबालिकाले खेल्न सक्छन् । २ चरणमा पूरा हुने यो खेलको फाइनल खेलका लागि विभिन्न छनोट चरण खेलाउनुपर्छ । प्रत्येक छनोटमा २२ जनाबीच भिडन्त गराएर चरणबद्ध रूपमा फाइनल चरणका लागि २ जना खेलाडी छनोट गर्नुपर्छ । यो खेलका लागि १० मिटर व्यास भएको मैदान तथा खेल सञ्चालनका लागि १ जना सिटीसहितको रेफ्री चाहिन्छ । खेल्ने तरिका : यो खेलका लागि सबैभन्दा पहिले सहभागी खेलाडीहरूलाई २२ जनाका दरले विभाजन गर्नुपर्छ । यसरी विभाजित खेलाडीबीच चरणबद्ध रूपमा खेलाउनुपर्छ । यो खेल खेल्दा हरेक खेलाडीले आफ्नो दायाँ हातले बायाँ खुट्टाको पन्जा समातेर बायाँ हात आफ्नो छातीमा राख्नुपर्छ । यसरी तयार भएका खेलाडीबीच एउटा खेलाडी नलड्दासम्म एकअर्कासँग चोटपटक नलाग्ने हिसाबले भिडाउनुपर्छ । जुन खेलाडी खेल्दा खेल्दै लड्छ वा खेल परित्याग गर्छ उक्त खेलाडी पराजित हुन्छ । यसरी चरणबद्ध रुपमा विजेताका रुपमा छनोट हुँदै फाइनल चरणमा पुगेका २ खेलाडीबीच पुन: भिडन्त गराएर अन्तिम विजेताको छनोट गर्नुपर्छ । यो खेल जुनसुकै बेला पनि खेल्न सकिन्छ ।
बाँसको पिच्कारी,"फाल्गुन २९, २०७३ ला! पिच्कारी त सकियो त बाबु, यसपालि त मैले धेरै ल्याएको पनि थिइनँ, पसले काकाको कुराले मोहितको अनुहार अँध्यारो भयो । उसको अनुहार रुँलारुँलाजस्तो देखियो । धन्न, आँसु खसालिहाल्न भने सकेन । मोहितको मलीन अनुहार देखेर पसले काकालाई पनि नरमाइलो लाग्यो । उनले भने, मैले सहरबाट पन्ध्रवटा जति मात्र ल्याएको थिएँ । बिक्छ कि बिक्तैन भनेर थोरै ल्याएको ।मोहितले दिक्क मान्दै भन्यो, काका फागु आउन त अब अझै पाँच दिन बाँकी छ । तपाईं सहर जानुहुन्छ होला नि फेरि । ल्याइदिनुस् न प्लिज !सबै सामान त ल्याइसकेको छु । फागु अघि सहर जान्छु कि जान्नँ बाबु, थाहा छैन । गएँ भने पक्कै ल्याइदिन्छु है ? पसले काकाले भने । टोलका सबै साथीले पिच्कारी किनिसकेका थिए । उनीहरू पानी छयापाछयाप गर्दै रमाउन थालिसकेका थिए । कक्षामा पनि सबैजना पिच्कारी र रङ किनेको कुरामै रमाउँथे । सबैजना फागुकै रमाइला रमाइला योजना बुनिरहेका हुन्थे । मोहितलाई यही माहोलले तानेको थियो । तर पिच्कारी नपाएपछि ऊ खिन्न भयो । उसलाई साथीहरूले जस्तै रमाइलो गर्न नपाइने चिन्ताले छोप्न थाल्यो । मोहित आफैं सहर गएर पिच्कारी किनिल्याउने अवस्था पनि थिएन । कसलाई भन्ने अब ? त्यति पिच्कारी किनिदिनकै लागि बाबा सहर जाने पनि कुरै थिएन । जानुहोस् पनि कसरी ? घरको कामै छाडेर दुई तीन घण्टाको बाटो पिच्कारी किन्न जाने कुरा सुहाउँदो पनि त भएन । टीभीमा वसन्तपुर (काठमाडौं) मा चिर ठडयाएको खबर आइसकेको थियो । चिर गाडेपछि फागु खुला भएको मानिन्थ्यो । त्यसैले चिर गाडेपछि गाउँ, सहर सबैतिर फागुको रौनक बढ्दै गइरहेको थियो । मोहितलाई भने एउटै कुराको चिन्ता थियो पिच्कारीपिच्कारी । साथीहरूका हातमा रङीविरङीका पिच्कारी थिए । राता, हरिया, नीला, पहेंला । अनि साइज साइजका पिच्कारी थिए । लामा, छोटा, मझौला, डल्ला । उनीहरू हातहातमा पिच्कारी लिएर रमाउँदै हिँडेको देख्ता मोहितको मनमा त्यसै त्यसै औडाहा चल्थ्यो । राजेश र निर्मलले उसलाई कत्तिपटक खेल्न बोलाइसके । तर पिच्कारीबिना पटक्कै मन छैन उसलाई । तिमीहरू खेल्दै गर । म आइहाल्छु भनेर उसले टारिरहेको थियो । यस्तैयस्तैमा भोलि फागुको दिन आइसक्यो । खै, पसले काकाको सहर जाने छेकछन्द छैन त, मोहित एक्लै बर्बरायो । उसको मनमा एउटा सुल मडारियो । उसलाई फागुले जिस्क्याएजस्तै नमिठो अनुभूति भयो । उसको छेउमै हजुरबा आउनुभएको पनि उसलाई पत्तो भएन । के भयो ? किन यसरी एक्लै बर्बराउँदै हिँडेको बाबु ता ? मोहित हजुरबुबालाई अचानक अगाडि देखेर झसङ्ग भयो ।केही होइन हजुरबा ! मोहितले सम्हालिँदै भन्यो । मानौं, हजुरबालाई केही थाहा नहोस् ।तर अनुभवी हजुरबालाई पक्कै केही गडबड छ भन्ने लागिसकेको थियो । हजुरबाले पक्रिहाल्नुभयो, तलाईं म दुई दिनदेखि अलिक फरक देख्दै छु । अनुहार पनि मलिनो पारेको छस् । के भयो ऐ नाथे ! लौ त मलाई नबिराई भन त ।बोली कडा भए पनि हजुरबाको मन मायाले भरिएको थियो । उहाँले दुवै हातले मोहितका गाला मुसार्नुभयो । अनि मोहित हिम्मत गर्दै र केही डराउँदै बोल्यो, हजुरबा ! हेर्नुस् न, सबैको पिच्कारी छ । मेरो मात्र छैन । पसलमा पनि सकिइसकेछ । मचाहिँ के गर्नु अब ? मैले त भोलि पनि फागु खेल्नै नपाउने भएँ ।धत् ! यति सानो कुरामा पनि तैंले चिन्ता गरेको ? यस्तो नि हुन्छ कहीं ? म मेरो नातिलाई सबैभन्दा राम्रो पिच्कारी बनाउन सिकाइदिन्छु ।आहा ! हो र हजुरबुबा, कसरी ? मोहितको मुहार केही उज्यालियो । हजुरबुबाले भन्नुभयो, पहिले पहिले यस्तो प्लास्टिकको पिच्कारी कहाँ पाइन्थ्यो र ? मैले तेरो बाबालाई बाँसको पिच्कारी बनाइदिन्थें । अरू गाउँका केटा पनि मकहाँ पिच्कारी बनाइमाग्न आइपुग्थे । पछिपछि पो यो सब झिलीमिली प्लास्टिकका सामान आउन थाले त । साँझ परिसकेको थियो । हजुरबुबाले भोलि बिहानै पिच्कारी बनाइदिने भनेपछि मोहित ढुक्क भयो । फागुको दिन बिहानै मोहितले बाँसको झयाङबाट बाँसका साना टुक्रा ल्यायो । ऊ खुर्पा र बाँसका टुक्रा लिएर हजुरबासामु उभिन पुग्यो । हजुरबाले मुसुमुसु हाँस्दै खुर्पा र बाँसको टुक्रा लिनुभयो । अनि ओल्टाईपल्टाई हेरेर एउटा सलक्क परेको हरियो बाँसको टुक्रा छान्नुभयो । त्यसको एकातिर आँख्ला र अर्कातिर खुला भाग रहने गरी मुठार्नुभयो । आँख्लामा किलाले साना साना केही प्वाल पार्नुभयो । एउटा छोटो र खिरिलो लट्ठीलाई ताछतुछ पार्नुभयो । अनि त्यसको एक छेउमा एउटा पुरानो कपडा बाँधेर त्यही बाँसमा छिराउनुभयो । मोहित आँखा नझिम्क्याई हजुरबाले केके गर्नुहुन्छ हेरिरहेको थियो । हजुरबाले एकैछिनमा अटलको पानीमा बाँसको आँख्लामा प्वाल परेको भाग डुबाएर कपडा बाँधेको लट्ठी बिस्तारै स्वाइँया तान्नुभयो । अनि अटलबाट उठाएर त्यस लट्ठीलाई बिस्तारै ठेल्नुभयो । मोहितको खुट्टाभरि पिच्कारीको चिसो पानी पर्यो । मोहित पहिले त झसङ्ग भयो । अनि खुसी हुँदै हजुरबाको हातबाट पिच्कारी खोस्यो । थ्यांक यु हजुरबा ! मोहित पिच्कारी लिएर फागु खेल्न दगुर्यो । हजुरबाले दौडिरहेको मोहितलाई हेरिरहनुभयो । साथीहरू मोहितको हरियो बाँसको पिच्कारी देखेर छक्क परे । घरमै बनेको झन् धेरै पानी तान्ने पिच्कारी । मोहित त खुसी थियो नै । उसका हजुरबाचाहिँ पुराना दिन सम्झँदै थिए, यसको बाबुलाई पनि यसैगरी पिच्कारी बनाइदिन्थें ।"

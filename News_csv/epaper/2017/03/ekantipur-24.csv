शीर्षक,विवरण
दर्ता छुटाएका दल समेटिए,आयोगका प्रवक्ता सूर्यप्रसाद शर्माले अदालतको आदेशको सम्मान गर्दै न्याय सेवाबाट उपलब्ध भएसम्मको कर्मचारी मागका लागि फेरि पत्राचार गरिने बताए। कानुन मन्त्रालयका सचिव कमलशाली घिमिरेले आयोगबाट फेरि माग भए त्यहीअनुसारको कर्मचारी व्यवस्थापनका लागि समन्वय गरिने बताए। स्थानीय तह निर्वाचन ऐनले जिल्ला न्यायाधीशलाई मुख्य निर्वाचन अधिकृत बनाउनुपर्ने भनेको छ। न्याय परिषद्मार्फत आयोगले ७५ जनाको नाम प्राप्त गरिसकेको छ। प्रत्येक जिल्लामा एक मुख्य निर्वाचन अधिकृत रहने छन्।
सीमांकन थाती राखे सहमति हुन्छ,"माओवादी केन्द्र प्रवक्ता पम्फा भुसालले प्रतिपक्षी एमालेको उपस्थितिमा सीमांकनबाहेक संविधान संशोधन टुंग्याउन सकिने विकल्पमा बैठक प्रवेश गरेको जानकारी दिइन्। प्रतिपक्षी एमाले र मोर्चा दुवै सकारात्मक हुने ठाउँहरू देखिएका छन्, आजै निष्कर्ष ननिक्ले पनि सहमतिको दिशातिर छलफल उन्मुख भएको छ, भुसालले भनिन्, प्रधानमन्त्री चीनबाट फर्केलगत्तै सीमांकन थाती राखेर संशोधन विधेयक टुंगो लगाउने र चुनावको वातावरण बनाउनेमा सहमति हुन्छ। मोर्चासँग बैठक हुनुअघि दाहालले बिहीबारै दिल्लीबाट फर्केका संघीय समाजवादी फोरम अध्यक्ष उपेन्द्र यादवसँग सिंहदरबारमै भेटेका थिए। स्रोतका अनुसार दुई नेताबीच संविधान संशोधन विधेयक टुंगो लगाउनेबारे विकल्पको खोजीमा कुराकानी भएको थियो।"
एमाले सांसद दुलारीको निधन,सर्लाहीबाट एमालेको समानुपातिक कोटाबाट सांसद बनेकी उनी भारतीय सीमावर्ती बजारमा सामान किन्न जाने क्रममा चढिरहेको मोटरसाइकललाई ट्रकले ठक्कर दिएको थियो। गम्भीर घाइते उनको खुट्टा काट्नुपरेको थियो। एमाले महासचिव ईश्वर पोखरेलका अनुसार सांसद देवीको शव अन्तिम श्रद्धाञ्जलीका लागि शुक्रबार बिहान ११ बजे पार्टी कार्यालय धुम्बाराहीमा राखिनेछ।
चुनौतीपूर्ण बन्दै क्षयरोग नियन्त्रण,पहिले क्षयरोगीले २० देखि ३० महिनासम्म नियमित औषधि सेवन गर्नुपथ्र्यो भने अहिले ९ देखि १२ महिनामात्र नियमित औषधि सेवन गरे निको हुने खालको औषधि ल्याएको डा वर्माले बताए। केन्द्रमा गत वर्षमात्रै ३ सय ५२ जना क्षयरोगका नयाँ बिरामी थपिएको तथ्यांक छ। चिकित्सकका अनुसार क्षयरोगीलाई उपचार गर्ने क्रममा स्वास्थ्यकर्मीलाई नै यसको किटाणु सर्ने भएकाले समेत क्षयरोग निकै चुनौतीपूर्ण बन्दै गएको बताइएको छ।
सबै तह कार्यान्वयन,"पोखरा कास्कीका सबै पाँच स्थानीय तह कार्यान्वयनमा आएका छन्। केही समय केन्द्रसम्बन्धी विवाद रहेको अन्नपूर्ण गाउँपालिकाको कार्यालय पनि बिहीबार उद्घाटन भएको छ। यसअघि पोखरालेखनाथ महानगरपालिका, माछापुच्छ्रे, रूपा र मादी गाउँपालिकामा कामकाज सुरु भइसकेको छ। केन्द्र अपायक परेको भन्दै साबिकको ढिकुरपोखरी गाविसवासी महानगरमै गाभिनुपर्ने मागसहित आन्दोलनमा उत्रिएका थिए। स्थानीयका मागलाई पछि सम्बोधन गर्दै जाने, तत्काललाई आन्दोलन रोक्न लगाउने सर्वदलीय सहमतिपछि गाउँपालिकाको केन्द्र सबैलाई पायक पर्ने गरी बिहीबार उद्घाटन गरिएको हो। साविकका सबै गाविसस्तरीय सर्वदलीय निर्णयले केन्द्र सार्ने प्रस्ताव पारित गरेकाले केन्द्रबाट तोकिएभन्दा फरक ठाउँमा कार्यालय राखेका छौं, अन्नपूर्ण गाउँपालिकाका कार्यकारी अधिकृत खेमराज देवकोटाले भने, आन्दोलन पनि अहिले मत्थर भएको छ। सहज रूपमा काम सुरु गरेका छांै। स्थानीय तह पुन:संरचना आयोगले साविकको लुम्ले गाविस कार्यालयलाई गाउँपालिकाको केन्द्र तोकेको थियो। अहिले दलीय सहमतिअनुसार पोखराबागलुङ सडक खण्डसँगैको खाली रहेको क्षेत्रीय कृषि अनुसन्धान केन्द्र लुम्लेको बीउ प्रशोधन केन्द्र भवनलाई गाउँपालिकाको केन्द्रका रूपमा उद्घाटन गरिएको हो। अन्नपूर्ण गाउँपालिकामा साविकका ढिकुरपोखरी, भदौरेतामागीका १ र २ वडा, सल्यान, लुम्ले, दाङसिङ र घान्द्रुक गाविस समावेश छन्। सबै निकायमा वडा कार्यालयको सिफारिसका आधारमा काम हुन थालेको छ, स्थानीय विकास अधिकारी बलराम ढकालले भने, सरकारले स्थानीय तहको पूर्वाधार विकासमा उपलब्ध गराएको एक करोड रुपैयाँ पनि खर्च प्रक्रियामा छ।"
बजेट दुरुपयोग रोक,"स्थानीय चुनाव घोषणा भइसकेको अवस्थामा निर्वाचन आचारसंहिताले पनि नयाँ कार्यक्रम थप गर्न, नयाँ बजेट बाँडफाँड गर्न र रकमान्तर गर्न बन्देज लगाएको छ। सरकारबाट यसको इमानदारपूर्वक पालना हुन जरुरी छ नत्र निर्वाचनकै निष्पक्षतामाथि प्रश्न उठ्न सक्छ। सत्ता र शक्तिको दुरुपयोग कसैले पनि गर्न हुन्न।"
जनमत बनाउन निर्वाचन,"राज्यको पुन:संरचना गर्दा संघीयताको मान्यता अन्तर्गत रहेर गर्ने भन्नाको तात्पर्य त्यहाँ जातीय अहंकार र कुण्ठा बिसाउनु थिएन। यसमा अन्तरनिहित मान्यता त के थियो भने लोकतन्त्र फैलियोस्, लोकतन्त्रको लोकतन्त्रीकरण होस्, लोकतन्त्र जनजन बीचको सम्बन्धको आधार हुन सकोस्, राज्य र जनताबीच सहज सेतु बनोस्, प्रदेशप्रदेशबीच समृद्धिमा प्रतिस्पर्धा होस्, परस्पर सहयोग गर्दै राष्ट्रिय भावना प्रबल होस्। संघीयतामा निहित यी आकांक्षा र सकारात्मक पक्षबारे देशव्यापी बृहत चर्चा नगरिएका कारण यसका पक्षमा सशक्त जनमत नबनेको हो। त्यसैले संविधान आएपश्चात् प्रथमपटक हुनगइरहेको निर्वाचनलाई संघीयताका पक्षमा सशक्त जनमत बनाउने ध्येयले यसका पक्षधरहरू निर्वाचनमा सहभागी हुनु बुद्धिमानी हुनेछ। यति भनेपछि भनिरहनु नपर्ला, निर्वाचन बहिष्कारको अर्थ हुन्छ, संघीयता विरोधीका लागि एक्लै खेल्ने खुला मैदान प्रदान गर्ने स्वीकृति ।"
स्थानीय चुनावमा महिला सहभागिता,"राज्यले दिएको जुनसुकै जिम्मेवारी पनि महिलाले सहज ढंगले निर्वाह गरेको हामीले देखेकै छौं। संविधानले स्थानीय तहमा प्रमुख वा उपप्रमुखमध्ये एकजना अनिवार्य रूपमा उम्मेदवार हुनुपर्ने व्यवस्था गरेको छ। यो निकै सकारात्मक पाटो हो। तर कतिपय ठाउँमा कोटा पुर्याउनकै लागि महिला खोज्नुपर्ने अवस्था आयो भने त्यसको अर्थ रहँदैन। स्थानीय तहमा ४० प्रतिशत महिलालाई प्रमुख पदमा निर्वाचित गराउनेगरी व्यवस्था राज्यले मिलाउनुपर्छ। राजनीतिमा महिला नेतृत्व हुनु भनेको निर्णय गर्ने थलोमा आधा जनसंख्याको प्रतिनिधित्व हुनुमात्र होइन, निर्णय गर्ने बेला प्रभावकारी रूपले विषयवस्तु समावेश होस् भन्नका लागि पनि हो। नेतृत्वमा महिलाको प्रतिनिधित्व र समावेशी भए सम्बन्धित विषय वा मुद्दाको सम्बोधन हुने सम्भावना प्रचुर हुन्छ। प्राप्त उपलब्धि संरक्षण गर्दै महिला विकासलाई निरन्तरता दिन सशक्त, असल र सामुहिक नेतृत्वको आवश्यकता छ। आगामी निर्वाचनमा महिलाले उत्साहका साथ आफ्नो उम्मेदवारी दर्ता गरे एकातिर संविधानको भावनाको कदर हुन्छ भने अर्कोतिर महिलाको सामाजिक उत्थानमा नयाँ आयाम थपिन सक्छ । क्षत्री नेपाली कांग्रेसकी नेतृ हुन् ।"
कस्तो थियो बीजेपीको चुनावी रणनीति?,"यति मात्र होइन, जनसम्पर्कलाई अगाडि बढाउन राजनीतिक दलले पश्चिमा देशका उल्लेखनीय जनसम्पर्क कम्पनीका विज्ञलाई समेत चुनावी अभियानमा संलग्न गराएका थिए। दलहरूले ट्वीट, फेसबुक, हवाट्सअपलगायतका माध्यममार्फत नेताको चुनावी गतिविधि प्रचारप्रसारमात्र गरिरहेका थिएनन्, विपक्षीलाई प्रहार गर्ने औजारसमेत सोसल मिडिया नै थियो। भापजाले हजारांै मतदातालाई निर्वाचन अगाडि मोबाइल नै वितरण गरेको थियो। मोबाइल वितरण गरेर गाउँगाउँमा हवाट्सअप ग्रुप बनाएर त्यसमा सन्देश प्रवाह गरी मतदातालाई प्रभावित गरेको थियो।"
विद्यार्थी बेहोस,"नुवाकोट विदुर१२ स्थित महेन्द्र माविका छात्राहरू बेहोस भएका छन्। बरबराउने, दाँत किट्ने, टाउको दुख्ने, रिंगटा लाग्ने र हातखुट्टा बाउँडिने लक्षण देखापरेपछि बेहोस हुने गरेको विद्यालयले जनाएको छ। बेहोस भएका सातै जना विद्यार्थीलाई उपचारका लागि त्रिशूली अस्पताल लगिएको शिक्षक गजेन्द्र खडकाले बताए। सुरुमा एक जना छात्रामा देखापरेको थियो, उनले भने, पछि अन्य छात्रामा समेत देखापरेपछि अस्पताल ल्याएका हौं। उनीहरूको होस भने खुलिसकेको छ।"
काठ तस्करी,लमजुङ चलानी पुर्जीअनुसार दाउरा भनेर लोड गरिएका चारवटा ट्रकमा सालको गोलिया देखेपछि प्रहरीले नियन्त्रणमा लिई वन कार्यालयलाई बुझाएको छ। तनहुँको दमौलीतर्फ लाँदै गरेको अवस्थामा ट्रक मध्यनेपाल नगरपालिकाबाट नियन्त्रणमा लिएको हो।
पायकमै सेवा,कास्की भूमिसुधार तथा व्यवस्था मन्त्रालयले पोखरा लेखनाथ महानगरपालिकाको भण्डारढिकमा मालपोत र नापी कार्यालय स्थापना गरेपछि पूर्वी भेगका बासिन्दा लाभान्वित भएका छन्। समय र पैसा दुवैको बचत भएको स्थानीयले बताए। जग्गा नामसारी गर्न रूपाकोटबाट आएका विक्रम गुरुङले आँगनमै मालपोत र नापी कार्यालय पाउँदा खुसी व्यक्त गरे।
पत्रकारलाई दुव्र्यवहार,बाँके नेपालगन्जस्थित रुबरु एफएमका समाचार प्रमुख कमला नेपालीलाई सीमामा खटिएका सशस्त्र प्रहरीले सार्वजनिक सडकमा हातपात गरेका छन्। सीमावर्ती भारतीय बजार रुपैडिहाबाट परीक्षा सकेर फर्किंदै गर्दा ड्युटीमा खटिएका नेपालगन्ज भन्सारस्थित सशस्त्र प्रहरी गणका दुई जना सुरक्षाकर्मीले दुव्र्यवहार तथा हातपात गरेका हुन्। सार्वजनिक स्थलमा पत्रकारमाथि भएको उक्त घटनाप्रति नेपाल पत्रकार महासंघ बाँकेले आपत्ति जनाएको छ।
रानाको अन्त्येष्टि,तनहुँ ह्दयाघातबाट निधन भएका कांग्रेस जिल्ला उपसभापति ताराराज रानाको बिहीबार अन्त्येष्टि गरिएको छ। ६३ वर्षीय रानाको उपचारका क्रममा गत बुधबार पोखरामा निधन भएको थियो। वरिष्ठ नेता रामचन्द्र पौडेल र वनमन्त्री शंकर भण्डारीलगायतले उनको शवमा पार्टीको झन्डा ओढाएर श्रद्धाञ्जली दिएका थिए।
सार्कस्तरीय कार्यशाला सुरु,"काठमाडौं दिगो कृषि विकास गराउने उद्देश्यले राजधानीमा बिहीबारदेखि दक्षिण एसियाली क्षेत्रीय सहयोग संगठन (सार्क) स्तरीय कार्यशाला सुरु भएको छ। कार्यशालामा नेपालसहित सार्क सदस्य मुलुकका कृषि तथा जलसँग सम्बन्धित विज्ञ तथा सरकारी अधिकारी, दातृ निकायका प्रतिनिधिहरू सहभागी छन्। कृषि विकासका लागि अन्तर्राष्ट्रिय कोष (आइफाड), सार्क र साउथ एसिया वाच अन ट्ेरड, इकोनोमिक्स एन्ड एन्भायरोन्मेट (सावती) को संयुक्त रूपमा आयोजना गरेको कार्यशालामा खाद्य सुरक्षा, भूमि, पशुपालन, बीउ, जललगायतका विषयमा कार्यपत्र प्रस्तुत गरिने कार्यक्रम छ।"
भूकम्पपीडितको काठ बेचिँदै,"टीसीएनसँग नै काठ किन्नुपर्ने हो भने भूकम्पपीडित झन् मारमा पर्छन्, उनले भने, सोझै आपूर्ति समितिमार्फत पीडितलाई काठ उपलब्ध गराउनुपर्छ भन्ने हाम्रो माग हो। निर्देशिकामा आपूर्ति समिति नभएका जिल्लामा मात्र टीसीएनले चिरान काठ उपभोक्तालाई बिक्री गर्ने उल्लेख छ। तराईका सबै, उपत्यकाका तीन र भूकम्प प्रभावित सबै जिल्लामा प्रमुख जिल्ला अधिकारीको अध्यक्षतामा वन पैदावार आपूर्ति समिति गठन भएको छ। जिल्ला वन अधिकृत (डीएफओ) समितिको सदस्यसचिव रहने व्यवस्था छ।"
नेप्से पाँच अंकले बढ्यो,नेप्से बढे पनि कारोबार रकम भने घटेको छ। अघिल्लो दिनको तुलनामा कारोबार रकम २७ प्रतिशत घटेको हो। सेन्सेटिभ (क वर्गका कम्पनीको सेयर कारोबार मापक) परिसूचक ०३२ प्रतिशतले र सेन्सेटिभ फ्लोट (कारोबारमा रहेका सबै कम्पनीको सेयर कारोबार मापक) परिसूचक ०५४ प्रतिशतले बढे।
लुम्बिनी र वेस्टर्न भिड्ने,"अर्को खेलमा पहिला ब्याटिङ गरेको वेस्टर्नले निर्धारित ओभरमा ९ विकेट गुमाई १ सय ३८ रन बनाएको थियो। सन्दीप सुनारले ४८, प्रकाश केसीले २६ र राहुल बिकले २२ रन बनाए। न्यु होराइजनले निर्धारित ओभर पूरा खेले पनि ८ विकेटमा १ सय २५ रनमात्र जोड्न सक्यो। विशाल खत्रीले ३८, नूरध्वज सेनले २१ र राजु शाहीले १८ रन बनाए। वेस्टर्नका सन्दीप सुनार म्यान अफ द म्याच घोषित भए। शनिबार फाइनलमा खुकुरी र वेस्टर्नले प्रतिस्पर्धा गर्ने छन्।"
सावित्रा र अनिता माले प्रस्थान,काठमाडौं राष्ट्रिय महिला फुटबल टिमका फरवार्ड सावित्रा भण्डारी र विंगर अनिता बस्नेत माल्दिभ्सको फुटसल प्रतियोगितामा सहभागी हुन बिहीबार माले प्रस्थान गरेका छन्। उनीहरूले वुमेन्स फुटसल फिस्टा मा स्थानीय टिम एमपीएलबाट प्रतिस्पर्धा गर्नेछन्। सोमबार सुरु हुने उक्त प्रतियोगितामा माल्दिभ्सका २० टिम सहभागी छन्। प्रतियोगिता लिगकम नकआउटका आधारमा एक महिना सञ्चालन हुने बताइएको छ।
रनवेमा रेसु,"समय : २० फागुन, ०७१ युरोपबाट २ सय २४ यात्रु बोकेर उडेको टर्किस एयरलाइन्सको वाइडबडी जेट विमान (एयरबस ३३०) काठमाडौं अन्तर्राष्ट्रिय विमानस्थलमा अवतरण गर्ने तरखरमा छ। टर्किसका तर्फबाट काठमाडौं एयरपोर्ट हेर्न तोकिएकी कमर्सियल म्यानेजर रेसु सिंह अरू दिनजस्तै केहीबेरमा यताबाट उड्ने तयारीमा रहेका २ सय ५० यात्रुलाई बोर्डिङ गराउने छिन् भने युरोपबाट आएका यात्रुहरूलाई एयरपोर्ट बाहिर निकाल्ने छिन्। तर, दुर्भाग्य ककपिटमा बसेका ५५ वर्षीय कमान्डर क्याप्टेनका आँखाले काठमाडौंको रनवे प्रस्ट देख्न सक्दैन। १४ हजार घण्टा आकाशमा बिताइसकेका उनले दोस्रोपटक गरेको अवतरण प्रयास असफल हुन्छ। जहाज धावनमार्गमा नभई चौरमा छड्किएर दुर्घटनामा पर्छ।गौचरन विमानस्थलका कर्मचारी, प्रहरी, सेना सबै धावनमार्गतर्फ दौडिन थाल्छन्। रेसु पनि उनीहरूकै पछि लागेर कुद्छिन्। जहाज दबदबे हिलो भएको घाँसे मैदानमा धसियो। उनीभन्दा अघि दमकल र सेना पुगिसकेका छन्। कस्तो आपत्। हुन त रेसुको मोबाइलमा धेरैपटक जहाज किन ल्यान्ड भएन? किन आकाशमा धेरैबेर होल्डमा पर्यो? भनेर सोध्यासोध्यकै अवस्था छ। हेडक्वार्टर इस्तानबुलबाट धेरैपटक गरिएको कलमा उनले बिग्रँदो मौसमका कारण भएको लो भिजिबिलिटी भनिदिएकी पनि हुन्। हिउँदयाममा काठमाडौंको एयरपोर्ट बिहान ६ नबजी खुल्दैन। विमानस्थल खुले पनि हुस्सुले विमान डिलेमा पर्छन्। टर्किसको विमान हिउँदे सिजनमा प्राय: ३० मिनेटेदेखि ४५ मिनेटअघि नै नेपालको सिमाना आइपुग्छ। त्यस दिन पनि विमान आधा घण्टाअघि नै सिमराको आकाशमा पुगिसक्छ। त्यहाँबाट उसले काठमाडौं टावरलाई धेरैपटक मौसमको रिपोर्ट माग्न कल पनि गर्छ। तर, विमानस्थल ६ बजेपछि मात्रै खुलेकाले जुलियटअस्करचार्ली नाम गरेको त्यो विमान आधा घण्टासम्म नेपाली आकाशमा फन्को मारिरहन्छ। बनारसको सम्पर्कमा रहेको विमान एकपटक काठमाडौंभित्र पनि आउँछ। तर, अवतरण गर्न सक्ने मौसम नभएकाले पाइलट ओभरसुट गराई विमानलाई फेरि सिमरामाथिकै आकाशमा पुर्याउँछन्। दुर्घटनापछि रेसु नेपालका लागि तोकिएका जीएममार्फत हेडक्वार्टरमा पनि खबर पठाउँछिन्। त्यति मात्रै होइन, टावर र टीडीओलाई पनि थाहा थिएन, मैले नै खबर गरेकी थिएँ, हालैको भेटमा रेसुले घटना सम्झिइन्। त्यो दुर्घटनाले ब्रेकइभनमा गइनसकेको टर्किस एयरलाइन्सको काठमाडौं स्टेसन सबैतिर चर्चाको विषय बन्यो। भलै त्यो सकारात्मक थिएन। ३ सय ३६ वटा विमान भएको कम्पनीको हेडक्वार्टरमा पनि काठमाडौंलाई नोटिस गर्न थालियो। १ सय १६ मुलुकका २ सय ९० गन्तव्यमध्ये काठमाडौंलाई टर्किसले अलि गम्भीर भई वाच गर्न थाल्यो। घटनापछि कम्पनीका भाइस चियरम्यान र त्यहाँको नागरिक उड्डयनका अधिकारीहरू काठमाडौं ओर्लिन बाध्य भए। यो घटनापछि काठमाडौं स्टेसनकी मेरुदण्ड बनिन् ३० वसन्त पार गरेकी रेसु। सानो उमेरको ठूलो अभिभारा। दुर्घटनाग्रस्त विमानका कारण काठमाडौं रनवे चार दिन ठप्प भयो। त्यसबीचमा उनले केके मात्र गर्नुपरेन त्यो क्षण सपना थियो कि विपना, अहिले पनि कस्तोकस्तो लाग्छ, टर्किसका २० हजार कर्मचारीमध्येकी रेसुले भनिन्। विमानस्थलको रनवेको ठ्याक्कै बाहिर धसिएको जहाजलाई निकाल्न रेसुले कतार एयरसँग पाङ्ग्रा मागिन्, नेपाल एयरलाइन्सका इन्जिनियर ल्याइन्, विमानस्थल विस्तारको ठेक्कामा आबद्ध भएको स्पेनिस कम्पनी सानजोसेबाट लरी र कुल्ली लिइन्। यतिले पनि पुगेन। त्यसताका काठमाडौंमा रहेका अन्य विदेशी एयरलाइन्सहरूबाट रेसुले मद्दत मागिन्। अधिकांशले आआफ्नै ठाउँबाट सघाए पनि। तर जहाज खाल्डाबाट निकाल्न नेपालमा भएको प्रविधि र प्राविधिकहरूले नसक्ने भएपछि परराष्ट्रमार्फत भारतबाट इन्डियन एयरफोर्सको विमान झिकाइयो। त्यो विमानले काठमाडौंमा ल्याएका प्राविधिकको बन्दोबस्ती सबै रेसुको जिम्मामा थियो। ८० लाखको बिल त होटलकै आएको थियो, असनमा जन्मेर वनस्थलीमा हुर्केकी रेसुले भनिन्, पछि भारतीय दूतावासमार्फत इन्डियन एयरफोर्सको ३ लाख डलरको बिल मैले नै क्लियरेन्सका लागि हेडक्वार्टर पठाएँ। यतिमात्रै होइन, नेपाल एयरलाइन्सले पनि आफ्ना उपकरण र प्राविधिकहरूको ज्यालाको २ करोड बढीको बिल रेसुलाई नै भुक्तानीका लागि थमायो। बुम र ट्रस्ट दिने बुद्ध एयरदेखि लरी दिने स्पेनिस कम्पनी सानजोसेको १ करोड ७९ लाखको बिल पनि रेसुकै इमेलमा पुगे। यी सबैलाई व्यवस्थापन गर्नेदेखि लिएर बिग्रेको विमानको दैनिक ५० हजार रुपैयाँ हाराहारी पार्किङको रकम तिर्ने कार्यमा रेसुकै संलग्नता रह्यो। त्यो दुर्घटना नकारात्मक थियो, तर एउटा अविस्मरणीय लर्निङ पनि बन्यो, केही समयअघि रेसुले विमानस्थलमा रहेको स्टेसन अफिसमा भनिन्, अब म कुनै कलेज वा एभिएसनका विद्यार्थीलाई उडानमा हुने विपत्लाई कसरी व्यवस्थापन गर्नेबारे आफ्नो सिकाइ सेयर गर्न सक्ने भएकी छु।अहिले रेसुको प्रमोसन भएको छ। उनी स्टेसन म्यानेजर हुन्। मासिक पारिश्रमिक पनि ६ अंक हाराहारीमै छ। हालसम्म वैवाहिक जीवनमा नबाँधिएकी उनीसँग एयरपोर्टमा ५ जना स्पोर्टिङ स्टाफको टिम छ। हरेक दिन जहाजको काम सकिएपछि उनी दरबारमार्गस्थित हेड अफिसमा पुग्छिन्। झन्डै डेढ वर्षपछि टर्किसको त्यो दुर्घटनामा परेको विमान केही करोड रुपैयाँमा धनगढीको वेद उप्रेती ट्रस्टले खरिद गरिसकेको छ। अर्थात् अब यो विमानको व्यवस्थापनमा पनि रेसुकै संलग्नता थियो।काठमाडौं विमानस्थलमा काम गर्न सजिलो छैन। अझ विदेशी एयरलाइन्सले नेपालको ब्युरोक्रेसीसँग काम गर्नु चुनौती छ। अल्झन, झुलाउने, फाइल हराउने, चाकरी, उपहार त प्राय: यहाँ काम गर्ने अधिकांशका लागि नौला शब्द होइनन्। अझ इकोनमी क्लासको टिकट काटेपछि बिजनेस कलासमा अपग्रेड गर्न भनसुनको होड चल्छ। एयरलाइन्ससँग फ्री टिकट माग्ने, ककटेल डिनर प्रोग्रामको निम्तोमा नबोलाउँदा रिसाउने कर्मचारीको बानी बेहोरा अझै हटिसकेको छैन। यस्तो धमिलो, आचरण नभएकाहरूको समाजमा रेसु मज्जैले टिकेकी छन्। कतिपयले उनलाई छुच्ची पनि भन्छन्। तर, उनी हक्की स्वभावकी छन्। त्यसैले होला लैनचौरको कन्या स्कुल हुँदै पब्लिक युथ कलेजबाट एमबीएस सकेकी उनी ३० बढी एजेन्सी भएको विमानस्थलमा सन्तोषका साथ खटेकी छन्। १८ वर्षकै कलिलो उमेरमा एउटा सानो ट्राभल एजेन्सीबाट टुरिजम क्षेत्रमा देखापरेकी यी किशोरी काठमाडौंमा ठूलो विमान ह्यान्डल गर्ने एक्ली नेपाली हुन्। जो हरेक दिन २६ अर्ब रुपैयाँको विमानमा आउने यात्रु, उनीहरूका सामानको ख्याल राख्छिन्। यताबाट फर्किनेहरूलाई पठाउँछिन्। केही समयअघि पार्किङ वेमा भेटिँदा उनी चिकित्सकको खोजीमा थिइन्। जहाजमा एक नेपाली महिला बिरामी थिइन्, डाक्टरसहित एम्बुलेन्स हिजै मागेको अहिलेसम्म आई नै दिएन, वाकीटकीबाट चिकित्सकको खोजी गरिरहेकी उनी त्रिभुवन विमानस्थल व्यवस्थापनलाई भन्दै थिइन्। बिरामी आउँदा वा पुर्याइँदा ख्याल राख्नुपर्ने मात्रै होइन। करिब ८ घण्टा लामो उडान गरेर आउने विमानमा काठमाडौंबाट इन्धन भराउने काम पनि उनैको हो। कहिलेकाहीँ ५५ हजार लिटर इन्धन हाल्नुपर्छ, बेलैमा यो सबै व्यवस्थापन नगर्दा यताबाट इस्तानबुल हँुदै युरोप र अमेरिका जाने कनेक्टिङ यात्रुको जहाज नै छुट्छ, एक मात्रै भाइकी एक्ली दिदी रेसुले भनिन्। नाकाबन्दीका बेला टर्किसको विमानले करिब ७ हजार लिटर इन्धन जहाजभित्रै ट्यांकीमा राखेर ल्याउँथ्यो। त्यो बेला महँगो इन्धन नपाएपछि यो विमान दिल्लीमा टेक्निकल ल्यान्डिङ गर्न बाध्य भयो। भूकम्पको बेलाको पीडा त छँदै छ। आफ्नै कम्पनीको विमान दुर्घटना, भूकम्प, नाकाबन्दी र इन्धन अभाव रेसुले विमानस्थलको पार्किङ वेमा बसेर सामना गरेका समस्या हुन्।उडान सञ्जालमा विश्वको चौथो स्थानमा पर्ने टर्किसले प्राय: आफ्ना कर्मचारीहरूलाई वर्षमा थुप्रैपटक ट्ेरनिङमा बोलाइरहन्छ। जसमा रेसु पर्छिन् नै। कति तालिम लिइन्, हिसाब निकाल्नै पर्छ। तीन पाइलट, एक एयरक्राफ्ट मेन्टिनेन्स इन्जिनियर, एक फ्लाइङ सेफ, नौ क्याबिन क्रु बोकेर काठमाडौं आउने टर्किस विमानले हरेक पटक फर्किंदा यति नै संख्याको अर्को सेट काठमाडौंबाट पठाउँछ। अर्थात् एक सेट यहाँ आउँछ, रेस्ट गर्छ। अर्को सेटले उडाएर लैजान्छ। उनीहरूको जेनरल डिक्लिरिएसन फर्म राख्ने जिम्मा पनि रेसुकै हो।तीन सय यात्रु र ७० टन कार्गो क्षमता भएको विमान दुर्घटनापछि रेसुमा एउटा मनोवैज्ञानिक त्रासले स्थान लिएको छ। जहाजले काठमाडौंमा अवतरण गरेपछि धावनमार्ग तरेर ट्याक्सीवे नसमातुन्जेल उनको मनमा संशय उम्लिरहन्छ।"
जसले नो भन्न सिकाए,"एस मात्रै होइन, नो पनि भन्न सक्नुपर्छ।लमजुङको राइनास क्षेत्रमा श्रीमान्बाटै यौन हिंसामा परेका महिलाको समस्या बुझेपछि काभ्रे नालाकी नगुमा श्रेष्ठको निष्कर्ष हो यो। सहनु हुँदैन, उनी भन्छिन्, नो भन्नुपर्छ। नो भन्न नसक्दा गाउँका महिला यौन हिंसामा पर्ने गरेका रहेछन्।तीन महिना भयो, नगुमा लमजुङका बस्ती बस्ती छिरेको। ज्ञानकुञ्ज कलेजमा बीबीएस चौथो वर्षकी विद्यार्थी हुन् उनी। पढाइ सक्नासाथ केही गर्ने इच्छा लागेको थियो। समाजमा जाऔं, केही सिकौं र केही सिकाऔं पनि भन्ने इच्छा थियो। त्यही इच्छा पूरा गर्न उनी गाउँ बस्ती छिरेकी छन्। आफ्ना तीन जना स्वदेशी र दुई विदेशी सहित ५ जना छन् टोलीमा। उनको उमेर १८ देखि २२ वर्षसम्मको छ। पहिलो समाज के कस्तो हो भन्ने बुझे उनीहरूले। त्यसपछि ५ क्षेत्र छाने एचआईभी एड्स, प्राथमिक उपचार, परिवार नियोजनका साधन प्रयोग, घरेलु हिंसा र यौन हिंसा। तीमध्ये कुनमा काम गर्न बढी आवश्यक छ भनेर राय मागे। बढी मत प्राथमिक उपचार र घरेलु हिंसामा आयो, उनी भन्छिन्, महिलामाथि हुने घरेलु हिंसा कहालिलाग्दो रहेछ अझै।ठूलो समस्या महिलामाथि हुने घरेलु हिंसा देखियो। घरेलु हिंसामा पनि यौन हिंसा बढी देखियो। हिंसा बढी आफन्तबाटै देखियो, उनी भन्छिन्, बढी हिंसा श्रीमान्बाट भएको महिलाले सुनाए। अब कसरी काम गर्ने? पहिला गाउँमा महिलाको मात्रै भेला गराए। सुरुमा महिला खुल्दै खुलेनन्। विस्तारै एकएक गरेर पनि कुराकानी गरे। अनि खुल्दै गए। धेरैजसोले इच्छाविपरीत शारीरिक सम्बन्ध राख्न बाध्य भएको सुनाए, उनले भनिन्, श्रीमान्लाई खुसी पार्नुपर्छ भनेर नाई भन्न नसकेको सुनाए। यो समस्या कसरी सल्टाउने? उनीहरूसँग कुनै उपाय छैन। नो भन्यो भने परिवारमा राम्रो हुँदैन। घर बिग्रन्छ, उनी भन्छिन्, सधैं एस मात्रै भन्नुपर्दा समस्या भएको छ। पीडा सहनुपरेको छ।यो जटिल समस्या हो। महिलालाई मात्रै सम्झाएर यसको समाधान नहुने उनीहरूको ठम्याइ छ। जबर्जस्ती सम्बन्ध राखेमा वैवाहिक बलात्कार गरेको ठहरिन्छ। वैवाहिक बलात्कार भएमा कारबाही हुने व्यवस्था कानुनले गरेको छ। त्यो प्रक्रियामा जान महिलाहरू चाहँदैनन्। किनभने त्यसो गर्दा घर भाँडिन्छ भन्ने उनीहरूलाई लाग्छ। पुरुषले हिंसा गर्नु हुँदैन भनेर महसुस गरे भने मात्रै यो समस्या सल्टन्छ। पुरुषलाई मनाउन सजिलो छैन। हामी पुरुषलाई सम्झाउन सक्दैनौं, नगुमा भन्छिन्, हामीले समस्या देखाइदियौं। अब कोही जानुपर्छ त्यहाँ पुरुषलाई सम्झाउने कार्यक्रम लिएर। सुन्दा साना लाग्ने समस्या छन् हाम्रो समाजमा तर त्यही साना लाग्ने कुराले ठूलो समस्या बेहोर्नुपर्छ गाउँमा। कोही हातगोडा भाँचिएका हुन्छन्। अस्पताल जान नसक्दा समस्या बेहोरिरहेका हुन्छन्। घाउचोट लाग्दा स्वास्थ्य संस्थामा कसरी पुग्ने भन्ने जानकारी हुँदैन। प्राथमिक उपचार गर्ने विधि थाहा हुँदैन। नगुमाको समूहले उनीहरूलाई प्राथमिक उपचार गर्ने विधि पनि सिकाए। अस्पताल जान प्रोत्साहित गरे। प्राकृतिक विपत्ति आइलाग्दा कसरी सुरक्षित रहने भनेर पनि सिकाए। विपत्ति पर्दाका लागि झटपट झोला तयार पार्ने तरिका सिकाए। टर्च लाइट, औषधि, खानेकुरा, पानी, आफ्ना महत्त्वपूर्ण डकुमेन्ट साथमै राख्नुपर्छ भनेर सिकायौं, उनी भन्छिन्, यतिमा मात्रै ध्यान दिइयो भने पनि संकट पर्दा धेरै राहत पुग्छ। केही गर्नुपर्ने क्षेत्र बालबालिका रहेछ भन्ने पनि त्यहीं गएर पत्ता लगाए उनीहरूले। त्यही भएर बढी केन्द्रित विद्यालयमा भएका छन्। बालबालिकालाई हेर्ने दृष्टिकोण बदल्न जरुरी छ भन्ने लाग्यो। त्यही भएर शिक्षकलाई प्रशिक्षण दिने व्यवस्था मिलाए। प्रशिक्षक झिकाएर स्कुलस्कुलमा शिक्षकलाई प्रशिक्षण दिने व्यवस्था पनि मिलाए। सरसफाइमा विशेष ध्यान दिन अभियान चलाए। टोल सफा राख्न प्रोत्साहित गरे। घरभित्रको सफाइमा ध्यान दिने तरिका सिकाए। पानीको महत्त्व बुझाए। सफा पानी पिउने तरिका सिकाए। हात धुनु मात्रै वास हैन। कस्तो पानीले वास गरियो भन्ने महत्त्वपूर्ण हो। पानीको मुहान सफा राख्नुपर्छ। खोला सफा राख्नुपर्छ, अर्की स्वयंसेवक सविज्ञा पाण्डेले सुनाइन्, सफा पानी पिए के हुन्छ, फोहोर पानी पिए के हुन्छ भनेर सिकायौं।स्कुलमा गएर सरसफाइ अभियान चलाए। विद्यार्थीलाई खेलकुद सिकाए। स्कुल सफा राख्ने तरिका सिकाए। स्कुलको छेउछाउ बिरुवा रोपे। गार्डेन बनाए। ढुंगा पनि बोक्यौं, उनले सुनाइन्, पानी बोकेर हाल्यौं।धमिली कुवाको शैलपुत्री माविको भवन भर्खर बनेको थियो। उनीहरूले मिलेर रंगरोगन गरिदिए। रंगरोगन गर्नेमा नामिबियाकी पेनी र बेलायतकी इजलाटिना पनि खटिइरहेकी थिइन्। हामीले गर्न सक्ने साना काम पनि गर्दैनौं, शैलपुत्री माविका प्रधानाध्यापक बुद्ध चिलुवालको प्रतिक्रिया थियो, सहरमा हुर्केकाहरू यहाँ मरिमेटेर काम गरिरहेका छन्। सात समुद्रपारिबाट आएर काम गरिरहेका छन्। हामीचाहिँ हेरिरहेका छौं। सानातिना काम त हामी पनि गर्न सक्छौं नि भनेर हामीलाई नैतिक दबाब दिएका छन्। हामीलाई धेरै महसुस गराइदिएका छन् यी स्वयंसेवकले। स्वयंसेवकलाई त्यहाँ लैजाने काम गरेका तार्कुघाटका कृष्णराज ओलियाका अनुसार कुनै एनजीओले लाखौं खर्चेर एक वर्षमा गर्न नसक्ने काम स्वयंसेवकले एक महिनामै गरिदिएका छन्। यी भए उनीहरूबाट गाउँलेलाई पुगेका केही फाइदा। अब उनीहरूले गाउँबाट पाएका फाइदाका पनि कुरा गरौं। गाउँलाई पुगेका केही फाइदाभन्दा कैयौं गुणा बढी फाइदा आफ्नो व्यक्तित्व विकासमा सहयोग पुगेको उनीहरूले महसुस गरेका छन्। पहिलो कुरा त भाषा सिकियो, नगुमा भन्छिन्, अंग्रेजी जाने पनि बोल्ने अभ्यास थिएन। बोल्न धक मानिन्थ्यो। यहाँ विदेशी भोलेन्टियरसँग अंग्रेजी बोल्नु परिगो। बोल्दाबोल्दा धक लाग्न छाड्यो। बोल्ने बानी पनि भयो। अनि भाषा बन्यो। यो पनि ठूलो उपलब्धि हो।फार्मेसीका विद्यार्थी नितेश शर्मा दाहालले दुर्गममा औषधि नपाएर कसरी मान्छे मर्नु पर्दाेरहेछ भनेर ज्ञान पाएको प्रतिक्रिया दिए। औषधि विज्ञान र समाजसेवाको मेल कसरी गराउन सकिन्छ भनेर यहाँ सिक्न पाएँ, निस्ट कलेजमा बी फार्म गरिरहेका दाहाल भन्छन्, दुर्गम ठाउँमा औषधि नपुगेर मर्नुपरेको छ। त्यो समस्या कसरी सुल्झाउने भनेर महसुस भएको छ। हेल्थ र हाइजिनलाई शिक्षासँग जोड्नुपर्ने रहेछ भन्ने यहाँ आएपछि बुझियो।रत्नराज्य क्याम्पसमा अंग्रेजी साहित्यमा एमए प्रथम वर्षमा पढ्दै गरेकी अञ्जु खड्काको बुझाइमा यहाँ आएपछि आत्मविश्वास बढ्यो। बूढानीलकण्ठकी स्थायी बासिन्दा उनी भन्छिन्, समूहमा कसरी घुलमिल हुने भनेर सिक्यौं। बोल्न अड नलाग्ने भयो। मास फेस गर्न सकिने भइयो। योजना कसरी बनाउने भनेर तरिका सिक्यौं। अब समुदायमा गएर जुनसुकै काम पनि गर्न सकिन्छ भन्ने आत्मविश्वास बढेको छ।जीवनमा समस्या आउँछन्। ती समस्या आइपर्दा अरूको सहयोग कसरी लिने भनेर सिकेको बताउँछिन् सविज्ञा पाण्डे। नयाँ बानेश्वरको एसई कलेजमा म्यानेजमेन्टमा १२ सकेकी १८ वर्षीय पाण्डे घर छाडेर पहिलोपल्ट बाहिर गएकी हुन्। पहिलो कुरा त एडजस्ट हुन सिकियो, उनी भन्छिन्, लुगा धुन सिकियो। खाना बनाउन पनि सिकियो। घरमा ममी र बाबाका लागि कान्छी छोरी। केही गर्नु पर्दैनथ्यो। लुगा धुनुपरेन। भाँडा माझ्नुपरेन। घरमा बढी काम गर्नुपरेको भनेको कहिलेकाहीँ भाँडा माझ्नुपथ्र्याे। यहाँ सबै गर्नुपर्छ। जीवन के रहेछ भनेर बल्ल बुझिँदै छ।देश चिन्न यात्रा गर्नुपर्ने रहेछ भन्ने महसुस भएको उनीहरूले सुनाए। हिँडेपछि समाज बुझिन्छ। संस्कृति बुझिन्छ। भूगोल बुझिन्छ। क्रस कल्चर बुझिन्छ। हामी कुँजिएका रहेछौं, पाण्डे भन्छिन्, कुवाको भ्यागुतो जस्तो भन्थे, वास्तविकता हो रहेछ। वर्षाैं नपाएको ज्ञान र अनुभव घर छाडेपछि पाइयो।"
बक्स अफिसमा ब्युटी एन्ड द बिस्ट,"गत साता अर्को हलिउड फिल्म रिलिज भयो, ब्युटी एन्ड द बिस्ट। एम्मा वाट्सन स्टारर उक्त म्युजिकल रोमान्टिक फिल्मले यतिबेला बक्स अफिसमा कमाइको रेकर्ड्स राखिरहेको छ। डिज्नेको सन् १९९१ कै यही नामको एनिमेटेड फिल्मको लाइभ एक्सन रिमेकलाई यतिबेला संसारभर रुचाइएको छ। र, उत्तिकै विवादमा पनि तानिएको छ। विवादको मुद्दा भने यस फिल्ममा राखिएको झन्डै चार मिनेटको गे मोमेन्ट सिन बन्न पुगेको छ।बिल कन्डन निर्देशित फिल्मको एउटा सिनलाई लिएर मलेसियन सेन्सर बोर्डले ब्युटी एन्ड द बिस्टको रिलिज नै रोकिदियो। फिल्मका दुई पुरुष पात्र लेफु र ग्यास्टोनबीचको लभ मेकिङ सिनलाई मुस्लिम आधिपत्य रहेको मलेसियाले बिनासम्पादन रिलिज गर्न नदिने भनेपछि फिल्म निर्माण कम्पनी डिज्नेले उक्त दृश्य हटाएर देखाउन राजी भएन।कतिपय फिल्म समीक्षक उक्त दृश्यप्रतिको नकारात्मक टिप्पणीका कारण फिल्मप्रति अन्याय भएको ठान्छन्। हुन पनि अधिकांश लिडिङ मिडियाले फिल्मको उच्च प्रशंसा गर्दै लेखेका छन्। कतिपय दर्शकले त उक्त गे मोमेन्टलाई अनावश्यक ध्यान दिइएकाले मात्रै समस्या आएको भन्दै टिप्पणी गरेका छन्। एक दर्शकले ट्वीटमा लेखेकी छन्, यदि कसैले मलाई लेफुको गे मोमेन्टका बारेमा नभनेको भए मैले साँच्चै त्यो सिनलाई खासै ध्यान पनि दिने थिइनँ। फिल्मको उक्त गे मोमेन्ट मेन प्लटसँग खासै सम्बन्धित नभएकोले पनि बढी कन्ट्रोभर्सी सिर्जना गर्नु उपयुक्त नहुने धेरैको बुझाइ छ।गे मोमेन्ट कन्ट्रोभर्सीमा फसे पनि ब्युटी एन्ड द बिस्टले कमाइमा केही रेकर्ड बनाएर बक्स अफिसमा सुखद सुरुवात गरेको छ। फिल्मले ओपनिङ विकेन्डमा मात्रै ३५ करोड डलरको कमाइ गरेको छ। जसमा आधा कमाइ उत्तर अमेरिकाबाट मात्रै छ। बिगेस्ट ओपनिङ गरेको ब्युटी एन्ड द बिस्टको उक्त कमाइ यसअघि कुनै पनि पीजी रेटेड फिल्मले गरेको भन्दा धेरै हो भने समग्रमा सातौं उत्कृष्ट ओपनिङ मानिएको छ। यस फिल्मले यतिबेला कोङ : स्कुल आइसल्यान्डलाई समेत बक्स अफिसमा टक्कर दिएको छ। त्यसो त डिज्नेकै यसअघिका लाइभ एक्सन रिमेक फिल्म द जंगल बुक होस् वा सिन्ड्रेला, एलिस इन वन्डरल्यान्डलाई समेत कमाइ अनुपातमा उछिनिसकेको छ। बेलायतमा पनि एम्मा वाट्सन स्टारर फिल्म अहिलेसम्मकै बिगेस्ट ओपनिङको पाँचौं स्थानमा आएको छ। भारतमै पनि हलिउड फिल्मले स्थानीय फिल्मको भन्दा बढी कमाइ गरिदिएको छ। फिल्मले तीन दिनमा भारतीय बक्स अफिसबाट मात्रै झन्डै सात करोड भारुको कमाइ गरेको छ। उक्त कमाइ सिन्ड्रेला, मोआना वा जुटोपिया जस्ता डिज्नेकै फिल्मले भारतमा गरेको ओपनिङभन्दा तीन गुणा बढी रहेको डिज्नी इन्डियाले बताएको छ। (एजेन्सीको सहयोगमा)"
हरियो पात,"देशी घिउ, कालीमर्चा, दालचिनी, तेजपत्ता, धनियाँ, अदुवा, जाइफल, पुदिनालगायतका मरमसला राखेर चामलमा बनाइने बिरयानीमा कत्तिको रुचि राख्नुहुन्छ? मुखै रसाउँछ भने नारायणहिटी दरबारको उत्तर ढोकातिर पुग्दा ठीक होला। त्यहाँ नेवारी शैलीमा माटोको हाँडीमा बिरयानी पाक्छ। बिरयानीलाई मेन कोर्समै राखेको आउटलेटको नाम हो, ग्रिन लिभ्स। एक तलामाथिको आउटलेटमा पाक्ने हाँडी बिरयानी खाँदा कस्तो लाग्छ? फेसबुक पेजमा गएर निष्फिक्री कमेन्ट लेखिदिए हुन्छ। यहाँको बिरयानी हैदराबाद, लखनउ सम्झाउने खालको नहोला भलै। यो राइस मिक्स डिस तपाईंलाई पुलाउजस्तो पनि लाग्ला। तर भातकै परिकार हो। यस्तो रेसिपी भारतका कतिपय राज्यमा रसगुल्ला र पानजस्तै पपुलर छ। तपार्इंलाई थाहै छ, बिरयानीको उत्पत्ति भारतीय राजघरानाका किचेनबाट भएको मानिन्छ। अब कुरा गरौं ग्रिन लिभ्सको। खासमा मजदुरहरूको रेस्टुरेन्ट हो। पछिल्ला वर्ष निकै चलेको नक्सालको तबेला रेस्टुरेन्ट तीन मालिकबीचको विवादले बन्द भयो। त्यसपछि त्यहींकै ६ कर्मचारी मिलेर ग्रिन लिभ्स सुरु गरे। १ करोड २० लाख हाराहारी लगानी अनुमान गरिएकामा झन्डै २ करोड नै पुग्यो। शानदार छ रेस्टुरेन्ट। रेस्टुरेन्ट त तयार भयो, तर सुरुमै गर्नुपर्ने एउटा कामचाहिँ छुटेको रहेछ। न्वारन अर्थात् नामकरण। ६ जना एक ठाउँ बसेर २ पाना खेर फाले। अझै फुरेन। फेरि एक दिन सबै जना बसे नाम जुराउन। ठाउँ थियो, लाजिम्पाट उत्तर ढोका। सडकपारि नारायणहिटी दरबार, वारि थियो रेस्टुरेन्ट। ६ जनामध्ये एकले नारायणहिटी परिसरभित्रको बाँसको झ्याङतिर हात सोझ्याउँदै फ्याट्ट भने, ग्रिन लिभ्स ओके डन।बाँकी ५ जना लगानीकर्ताले यही नाममा सहमति जनाउँदै खुसियाली साटासाट गरे। अनि कम्पनी रजिस्टारको कार्यालयमा दर्ज भयो, ग्रिन लिभ्स रेस्टुरेन्ट।६ सञ्चालक मध्ये भक्तपुर गुन्डुका गणेश कार्कीसँग २८ वर्ष यसै क्षेत्रमा संलग्न भएको अनुभव छ। ट्ेरनी ब्वाईबाट इन्ट्री गरेका कार्की यसका अध्यक्ष हुन्। १८ वर्षअघि दरबारमार्गमा उबेलाको नाङ्लो बेकरीमा छिरेका नुवाकोटे गजेन्द्र नेपाल यसका अर्का सञ्चालक हुन्। त्यस्तै १२ वर्षको अनुभव बटुलेका काठमाडौं टोखाका श्यामकृष्ण लामिछाने, २५ वर्ष हाराहारी भान्सा सम्हालेको अनुभव भएका मकवानपुरको चित्लाङका सेफ गणेश बलामी, चित्लाङकै रमेश बलामी (इन्डियन सेफ) र काभ्रेका प्रेम तामाङ (चाइनिज सेफ) हरियो पत्ताका बराबर साझेदार हुन्।अहिले उनीहरूको एउटै ध्याउन्न छ, त्यो हो ग्रिन लिभ्सलाई सबैको जिब्रोमा झुन्ड्याउने। यो फराकिलो र खुला छ। खानामा हलाल विधिलाई अपनाएको यसले फेमेलीलाई फोकस गरेको छ। अध्यक्ष कार्कीका अनुसार २ लाख ७० हजार मासिक घर बहालमात्रै तिर्ने ग्रिन लिभ्सले अहिले दैनिक १ लाख हाराहारीको सेल्स गर्छ। २ सय ५० जनाको अकुपेन्सी रहेको यहाँ सार्वजनिक बिदाका दिन ५ लाखसम्मको कारोबार भएको छ। बुधबार र शुक्रबार लाइभ म्युजिक, फराकिलो पार्किङ, बच्चाहरूका लागि फराकिलो ठाउँ, बार, चाइनिज, कन्टिनेन्टल र इन्डियन मेनु यसका विशेषता हुन्। फेमेली ग्यादरिङ गर्न चाहनेलाई यो शान्त र एकान्त पनि छ।"
कर्णको कमब्याक,"घरेलु फुटबल टुर्नामेन्टहरूमा झापा ११ का फरवार्ड कर्ण लिम्बू, ३२, निकै चर्चित नाम हो। उनले अधिकांश म्याचमा ह्याट्रिक गरेकै हुन्छन्। उत्कृष्ट परफर्मेन्सका बाबजुद पनि नेसनल टिममा भने अक्सर अटाउँदैनथे। यसपल्टचाहिँ यी अभागी फुटबलरको भाग्य चम्कियो। लामो समयको आरोह अवरोह बेहोरेका यी चम्किला स्ट्राइकर झन्डै तीन वर्षको अथक प्रयत्नपछि नेसनल टिममा कमब्याक भए। क्लोज क्याम्प छानिएको खबर पाउँदा पनि यिनलाई उत्साह थिएन। जाउँ कि नजाउँ दोधारमै थिए। तर, अग्रज र फ्यानहरूको अनुरोधलाई यिनले नकार्न चाहेनन् र एकपटक हेरांै न त भनेर गए। क्याम्पमा परेपछि बोलावट भयो। तर, जाने इच्छा नै थिएन, कर्णले सुनाए, फ्यानहरूको अनुरोधपछि एकपल्ट हेरौं न त भनेर गएँ, संयोगले टिममा अटाएँ। क्याम्पमा बोलाउने तर टिममा अवसर नदिएको धेरै अनुभव उनीसँग छ। यसपल्ट भाग्यले पनि साथ दिएको हुनुपर्छ, आगामी चैत १५ मा फिलिपिन्समा हुने एसिया कप छनोट म्याचको तयारीमा जुटेका कर्णले सुनाए, राम्रो परफर्मेन्स दिने सोचमा छु, हेरौं के हुन्छ। यसअघि कर्ण सन् २०१४ मा नेसनल टिममा अटाएका थिए। २५ मार्च २०१४ मा कतारको दोहामा करिब १५ मिनेट खेले। नेपाली टोली यमनसँग २० ले पराजित भयो। यसपटक टिममा पर्नुको मुख्य श्रेय प्रशिक्षक ग्योतोकु कोजीलाई दिन्छन् कर्ण। कोजीले राजधानी बाहिर आयोजना भएका अधिकांश म्याचको प्रत्यक्ष अवलोकन गरे यसपालि। उनले खेलाडी छनोटको मापदण्ड पनि मोफसलका प्रतियोगितालाई नै बनाएको देखिन्छ। जिल्लामा आयोजना भएका अधिकांश गोल्डकपमा उत्कृष्ट प्रदर्शन गरेका कर्ण कोचीको नजरमा नपर्ने कुरै थिएन। प्रशिक्षक कोजीले मेरो खेल ज्यादै मनपराएको थाहा पाएँ, कर्णले थपे, क्लोज क्याम्पमा सोचेजस्तो खेल देखाउन सकें। कतारपछि राष्ट्रिय टोली फिलिपिन्स जाँदा त्यो टोलीमा यिनी अटाएनन्। यिनलाई लाग्यो कतारको म्याचमै जान नदिने रणनीति बनेको रहेछ। तर, कसोकसो गइछाडे। दोस्रो पटक नेसनल टिममा नपरेपछि सार्वजनिक रूपमै एन्फाविरुद्ध यिनी बोले, एन्फामा फुटबलभित्र ठूलो राजनीति छ। त्यसपछि त झन् टिममा पर्ने कुरै भएन। कर्ण विरक्तिएर गृह जिल्ला फर्किए। यसपटक यिनले भने, एन्फाले खेलाडी छनोटमा गर्दै आएको पक्षपातको अन्त्य भएको महसुस भएको छ। नेसनल टिममा कर्णको कमब्याकले उनका प्रशंसकहरू खुसी देखिएका छन्। कर्णको खेल कौशलबारे लामो समयदेखि जानकार प्रशिक्षक भगिरथ आले मामा भन्छन्, कर्ण उत्कृष्ट फुटबलर हो, उसले पहिल्यै टिममा ठाउँ पाउनुपथ्र्यो। तर, ढिलै भए पनि उसको क्षमताको कदर भएको छ। २०६१ सालबाट कर्णले क्लब फुटबल खेल्न सुरु गरे। पहिलो ब्रेक मच्छिन्द्र क्लबले दियो। मच्छिन्द्रबाट बी डिभिजन खेले। मासिक ५ हजार तलब लिएर। मच्छिन्द्रपछि युनाइटेड क्लबबाट पनि बी डिभिजन खेले। बी डिभिजन विजेता बनेपछि मच्छिन्द्रले अन्य खेलाडीलाई पुन: अनुबन्धनका लागि डाक्यो, तर, कर्णलाई बोलाएन। ६२ सालमा युनाइटेड जोइन गरे। अर्को वर्षमा एनआरटी गए। ६५ सालमा मच्छिन्द्र पुन: बोलाउन बाध्य भयो। मच्छिन्द्रबाट कर्णले लिग अवधिभर ८ गोल गर्दै राम्रो प्रशंसा पाए। ६६ र ६७ सालमा जावलाखेलमा गए। ७० सालमा क्याप्टेनसिप गरे। सर्वाधिक ११ गोल गरेर बाइक पनि पाए। २०५७ सालदेखि कर्णलाई फुटबलको नशा लागेको हो। लामो समय राजधानीका ए डिभिजन क्लबहरूबाट खेलेका अनुभवी कर्ण गएको दुई वर्षयता आफ्नै जिल्लाको टिम झापा ११ बाट खेल्दै छन्। हरि खड्का, सुरेन्द्र तामाङ, नरेन्द्रमणि लिम्बूहरूको हौसलाबाट फुटबल रोजेका कर्ण विगत १५ वर्षदेखि फुटबलमै रमाइरहेका छन्। फुटबलबाटै घरपरिवार चलाएका छन्। राम्रो खेल्न सक्दा फुटबलमा नाम र दाम दुवै छ, कर्णको अनुभव छ।"
जोसिलो क्रिकेट,"यू१९ विश्वकप छनोटमा युवा खेलाडीको खेलाडी निकै जोसिलो थियो। त्यही भएर नेपाली क्रिकेट व्यवस्थापनको उनीहरूप्रतिको आस बढेको थियो। त्यसै पनि उमेर समूहमा परेकालाई भविष्यको राष्ट्रिय खेलाडीका रूपमा हेरिन्छ। अहिले ठ्याक्कै दुरुस्तै कुरा मिलेको छ। अर्को हिसाबमा भन्नुपर्दा यू१९ का खेलाडीहरूले आफूमाथि देखाएको विश्वास प्रमाणित गरेका छन्। आउँदो हप्ता हुने एसीसी इमर्जिङ टिम्स कपमा डेढ वर्षअघि यू१९ खेलेका ४ खेलाडी छन् र मलेसियामा खेल्नेमध्ये ५ जनाले नेपाली राष्ट्रिय टोलीको प्रतिनिधित्व गरिसकेका छन्। नेपाली यू१९ का तत्कालीन कप्तान राजु रिजाल गत वर्षदेखि नै नेपाली टिममा परेका हुन्। केन्यासँग हालै भएको विश्व क्रिकेट लिग च्याम्पियनसिप खेलमा उनले आफ्नो स्थान गुमाउन पुगे। यू१९ का सन्दीप लामिछाने, दीपेन्द्रसिंह ऐरी, आरिफ शेख, सुनिल धमला र दिपेश श्रेष्ठले बंगलादेशमा इमर्जिङ टिम्स कपमा नेपालबाट खेल्दै छन्। सन्दीप यू१९ विश्वकप छनोटमा थिएनन्। त्यसयता उनको प्रदर्शन अकासिएको छ र नेपाली टोलीमा प्रमुख बलरको भूमिका जमिसकेका छन्। गत वर्ष नामिबियासँगको खेलबाट उनले राष्ट्रिय टोलीमा डेब्यु गरेका थिए। पारस खड्का अस्वस्थताका कारण बंगलादेश जाने छैनन्। उनीसँगै भेट्रान स्पिनर शक्ति गौचन, वसन्त रेग्मीसहित फास्ट बलर सोमपाल कामीलाई रेस्ट दिइएको छ। शक्तिलाई खेलाडी जीवनको बुढ्यौलीले छोइरहेको र वसन्त पूरै फिट नदेखिएको अवस्था छ। शक्ति र वसन्तको स्थानमा ल्याइएका भुवन कार्की र सुशन भारी पनि युवा खेलाडी हुन्। पछिल्लो पटक नेपालले यू१९ खेल्दा दिलीप नाथ वैकल्पिकमै खुम्चिएका थिए। आसिफ शेख यू१६ मै खेलिरहेका थिए। युवा खेलाडीमाथि यो पटक विश्वास राखिँदा दिलीप र आसिफले पनि नेपाली टोलीमा स्थान पाएका छन्। दुवै विकेटकिपरब्याट्सम्यान हुन्। नेपालले केन्यासँगको खेलमा विनोद भण्डारीलाई विकेटकिपर ब्याट्सम्यानका रूपमा खेलाएको थियो। विनोद पछिल्लो समय ब्याट्सम्यानका रूपमा मात्र खेलिरहेका थिए। अर्का खेलाडी दिपेशले भेट्रान महबुब आलमसँग टिममा स्थान पाउन प्रतिस्पर्धा गर्नेछन्। केन्यासँगको दोस्रो खेलमा महबुबले ओपनिङ स्पेलमा गतिलो प्रदर्शन गरेका थिए। नियमित कप्तान पारस खड्काको भनाइ मान्ने हो, मैदान छिरेपछि कोही युवा अनि भेट्रान हुँदैन। त्यो उसको प्रदर्शनले देखाउने विषय हो। त्यसैले मिडियम पेसर दिपेशका लागि राष्ट्रिय टोलीबाट खेल्न पाउनु सजिलो छैन। तर उनले केन्यासँगको खेलमा नेपाली टोली तेस्रो अन्तिम सूचीमा पर्नेक्रममा राम्रो प्रभाव पारेका थिए। दीपेन्द्रले केन्याविरुद्ध देखाएको प्रदर्शन भने युवा खेलाडीमा भर पर्नुपर्ने आधार हुन्। दुवै खेलमा उनले निडर खेल प्रदर्शन गरेका थिए। उनले ज्ञानेन्द्र मल्लसँग शतकीय साझेदारी बनाएर नेपालको जितको आधार बनाएका थिए। केन्यासँगको डेब्यु खेलमा जम्न नसके पनि सुनिल धमला अर्का खेलाडी हुन्, जोसँग नेपालले धेरै आशा राखेको छ। केन्यासँगको खेल उनका लागि पहिलो परीक्षा थियो। त्यो सुनिलका लागि राम्रो शिक्षा बन्यो। इमर्जिङ टिम्स कप नेपालले उपाधि जित्ने प्रतियोगिता होइन, त्यसैले यस्तो प्रतियोगिता नेपाल जस्तो देशका लागि नयाँ तथा युवा खेलाडीको प्रतिभा उजगार गर्ने रूपमा रहनेछ र नेपालले यो प्रतियोगितालाई त्यही हिसाबमा उपयोग गर्नुपर्छ। केन्यासँगको खेलको अनुभव र बंगलादेशमा हुने आगामी प्रतियोगिताबाट युवा खेलाडीहरू भोलिका लागि तयार रहनेमा कुनै शंका छैन ।"
तसलिमा फोटो सेसन,"फोटोग्राफर मित्र हेमन्त श्रेष्ठले लाउन्जको छेउमा राखिएको लघु आकारका कुर्सी र टी टेबलतर्फ देखाउँदै भने यहाँ पनि हुन्छ।नो, इट्स एन्टिलाइट हाउ इज इट पोसिबल? हायहेलोका थप संवाद हुनै नपाई तसलिमाले ठाडै भनिन्। अनि, उनैले हत्तपत्त कुर्सीलाई अर्को कुनोमा सारेर बस्दै भनिन्, ओके ?त्यसपछि हेमन्तले दुईचार क्लिक तस्बिर लिइहेरे। अहँ, चित्त बुझेन, आनाकानीको अनुहारले भन्थ्यो। बी बोल्ड फर चेन्ज टाइटलमा प्रवचन दिन काठमाडौं उत्रिएकी तसलिमाले हेमन्तलाई अघि खिचिएका तस्बिर देखाउन भनिन्। अनि, त्यही भित्तोमा उभिएको पोजिसनमा पोज दिएर भनिन्, ट्राई इट वान्स, फुल फिगर ।त्यसपछि हेमन्तले निकै क्लिक लिए। अनि देखाए। बल्ल तसलिमाको चित्त बुझ्यो।यसरी लज्जा स्रष्टा तसलिमा नसरिनको फोटो सेसन टुंगियो। कुराकानी गर्न करिब आधा घण्टाको समय पाएकोमा १५ मिनेट त फोटो सेसनमै बित्यो। हेलो डेस्क"

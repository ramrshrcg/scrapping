शीर्षक,विवरण
दानवीर दम्पती,"राजविराज सप्तरीको रूपनीमा एउटा आकर्षक भवन छ, जसमा साइन बोर्ड छ पूर्व क्षेत्रीय प्रहरी अस्पताल ठाकोदेवीजोगेन्द्र भगत । अस्पतालको कस्तो अनौठो नाम, धेरैले जिज्ञासा राख्छन् । तर, यो अस्पताल बन्नुमा जे छ यही नाममा छ ।ठाकोदेवीजोगेन्द्र भगत राजविराजको दानवीर दम्पती हो, जसले घरजग्गा दिएर गत माघबाट यो अस्पताल सञ्चालनमा आएको हो । भगत दम्पतीले २ बिघा ५ कट्ठा जग्गामा चुपचाप २० कोठाको चारतल्ले भवन ठड्याए । सुपरमार्केट बनाउने हुन् कि भन्ने धेरैले ठानिरहेका थिए । अचानक उनीहरूले घोषणा गरे यो सबै प्रहरी अस्पतालका लागि दान भयो । चारतल्ले उक्त भवनका साथै ५० प्रहरी प्रतिब्यारेक अटाउन सक्ने तीनवटा निर्माणाधीन ब्यारेक भवन र चिकित्सक आवासका लागि जगसम्म हालेर थपिदिए । अस्पताल सञ्चालनका लागि भरथेग होस् भनी बीउपुँजीका रूपमा २ लाख ५१ हजार रुपैयाँसमेत हस्तान्तरण गरे । अहिलेको समाजमा दान दिएर समाजसेवा गर्नेभन्दा समाजबाट उल्टै फाइदा लिने बढी छन्, यो अवस्थामा भगत दम्पतीको दानदातव्य उदाहरणीय छ, गत साउनमा प्रहरीलाई दिएको दान ग्रहण गर्न सप्तरी आएका बेला तत्कालीन प्रहरी महानिरीक्षक उपेन्द्रकान्त अर्यालले भनेका थिए, उहाँहरूको दानको मूल्यांकन रकममा हुन सक्दैन ।उमेरले ७१ वसन्त पार गरेका जोगेन्द्र र उनकी जीवनसंगिनी ठाकोदेवीले हालसम्म गरेको दान खासगरी अस्पताल र विद्यालय निर्माणका क्षेत्रमा बढी छ । क्षेत्रीय प्रहरी अस्पतालका लागि दिएको घरजग्गाको मूल्य ३५ करोड रुपैयाँभन्दा बढी पर्छ । अस्पतालमा एक चिकित्सक र १६ स्वास्थ्यकर्मी कार्यरत छन् । यसमा आकस्मिक र बहिरंग सेवा सञ्चालनमा ल्याइएको अस्पतालका प्रमुख प्रहरी निरीक्षक डा किरण मगरले बताए । मधेस आन्दोलनका कारण प्रहरी र स्थानीयवासीबीच तनाव रहेका बेला भगत दम्पतीले दिएको दानले सर्वसाधारण समेतले सेवा पाउने एउटा अस्पताल मात्र बनेन, प्रहरी र नागरिक सम्बन्ध सुधारका पक्षमा पनि कोसेढुंगा नै सावित भयो, तत्कालीन अवस्थामा सप्तरी प्रहरी प्रमुख रहेका एसपी भीमप्रसाद ढकालले सम्झिए । यसअघि भगत दम्पतीले सशस्त्र प्रहरीलाई पनि विद्यालय सञ्चालनका लागि करोडौं रुपैयाँ पर्ने जग्गा दानमा दिएका छन् । सशस्त्र प्रहरी बल पूर्वी मुख्यालय पकलीका निवर्तमान प्रमुख डीआईजी सुरज श्रेष्ठका अनुसार उनीहरूले सप्तरी शम्भुनाथमा साढे ८ बिघा जग्गा दान दिएका छन् । उक्त जग्गाको हालको मूल्य पनि ३५ करोड रुपैयाँ हाराहारी पर्छ । सशस्त्र प्रहरीले त्यहाँ विद्यालय निर्माण सुरु गर्नेबित्तिकै थप अढाइ बिघा जग्गा दानमा दिने प्रतिबद्धता गरिसकेको छु, दाता जोगेन्द्र भगतले भने । उक्त स्थानमा निर्माण हुने विद्यालयको नाममा समेत ठाकोदेवीजोगेन्द्र भगत जोडिने सहमति भएको छ ।सुरक्षाकर्मीलाई अस्पताल र विद्यालय बनाउन मात्र होइन, भगत दम्पतीले जनताका विद्यालय र अस्पताल निर्माणमा पनि निकै दान दिएका छन् । राजविराजस्थित राजदेवी माध्यमिक विद्यालयको नाम परिवर्तन भएर २०५३ सालमा राजदेवीजोगेन्द्र भगतठाकोदेवी विद्यालय भयो । उक्त विद्यालयको नाममा भगत दम्पती जोडिनुका पछाडि कारण थियो विद्यालयको भौतिक पूर्वाधार निर्माणमा उनले गरेको दान । २०४४ सालमै उनीहरूले उक्त विद्यालयमा ४० लाख रुपैयाँभन्दा बढी लगानी गरेर आठवटा पक्की भवन र चारवटा ब्लक बनाई हस्तान्तरण गरे । यस्तै २०५३ सालताका भगत दम्पतीले दन्त चिकित्सालय निर्माणका लागि राजविराज४ स्थित ४० लाख मूल्य पर्ने १५ धुर जग्गा लायन्स क्लबलाई प्रदान गरे । डभगतका अनुसार सप्तरी रेडक्रसको भवन जीर्ण रहँदा २०४८ सालमा आफ्नो निजी १० लाख रुपैयाँ दिएर ब्लड बैंक सञ्चालन, सपिङ कम्प्लेक्स निर्माण र रेडक्रस कार्यालयलाई पक्की भवनमा लाने काम भयो । यसका अतिरिक्त विभिन्न मठमन्दिरमा भगत दम्पतीले आफ्नो निजी रकमबाट मूर्तिसमेत दिएको बताए । को हन् भगत ? जोगेन्द्र २४ वर्षदेखि सप्तरी रेडक्रसका सभापति छन् । सप्तरीको रामपुर जमुवा६ का स्वर्गीय कृपाल भगतका माहिला छोरा जोगेन्द्र युवावस्थामा व्यापारी थिए । पाँच दाजुभाइबीच अंशबन्डा गर्दा उनको भागमा ११ बिघा जग्गा, ७ हजार रुपैयाँ र राजविराजमा भएको घरको केही भाग पर्यो । पैतृक सम्पत्तिमा मैले व्यापार गरेर थप सम्पत्ति जोडें, जुन अहिले दान दिइरहेको छु, भगतले भने । उनले लामो समयसम्म धानचामलको खरिद बिक्रीसम्बन्धी गल्लाको व्यापार गरे । २०२८ सालताका भारतका विभिन्न राज्यमा उनको चामल निर्यात हुन्थ्यो । घर र गाउँमा डकैती हुनुपूर्व २०३५ सम्म उनी व्यापारमै जमिरहे । आफ्नै घर र गाउँमा ठूलो डकैतीका घटना भएपछि २०३६ सालताका समाज र परिवार बचाउन भन्दै आफू राजनीतिमा छिरेको उनले बताए । उनी दुई कार्यकाल प्रधानपञ्च भए । तर राजनीतिमा पनि अनेक जालझेल र प्रपञ्च देख्दा वितृष्णा लागेर समाजसेवाको क्षेत्रमा लागेको उनले सुनाए । २०२६ सालमा रेडक्रसमा आबद्ध भएका उनी २०४९ मा जिल्ला शाखा संयोजक तोकिए । त्यसपछि क्रमश: सभापति हुँदै आएका छन् । बाढी, पहिरो, आगजनीलगायत प्राकृतिक विपतका बेला बुढ्यौली उमेरमा पनि उनी उद्धार र राहतमा जुटेका हुन्छन् । भगत दम्पतीका सन्तान छैनन् । उनीहरू पहिलादेखि नै सम्पन्न परिवार हुन्, प्रेस स्वतन्त्रता सेनानी वैद्यनाथ झाले भने, पछिल्लो समय भगत दम्पतीले दान गरेर सप्तरीको शिक्षा र स्वास्थ्यलगायत समाजसेवाको क्षेत्रमा निकै ठूलो योगदान गरेका छन् ।भगतले आफूसित रहेको बाँकी सम्पत्ति पनि समाजसेवाका लागि दानमै दिने बताए । भगतसित अझै पनि करोडौंको सम्पत्ति छ । अब त धेरै बाँकी छैन, तर जे छ सर्वस्व नै दान दिन्छु, उनले भने, सेवा नै धर्म हो, यही मेरो कर्म हो । मेरो सम्पत्ति आम समाजका लागि प्रयोगमा आउन सकोस् । मैले दिएको दानबाट समाज लाभान्वित हुन पाओस्, यही मेरो इच्छा हो ।"
प्रधानमन्त्रीको चीन भ्रमण फलदायी हुनेछ,"काठमाडौं प्रधानमन्त्री पुष्पकमल दाहालको आसन्न चीन भ्रमण सन्धि सम्झौता बिनै पनि फलदायी हुने परराष्ट्रमन्त्री प्रकाशशरण महतले बताएका छन् । द्विपक्षीय नयाँ सम्झौता हुन नसक्ने अवस्थाका लागि उनले प्राविधिक कारण औंल्याए । भ्रमणको अघिल्लो दिन बुधबार पत्रकार सम्मेलनमा महतले विगतका सन्धिसम्झौता, समझदारी कार्यान्वयनमा लैजाने प्रतिबद्धतासाथ काम भएको जानकारी दिए । चीनसँग ट्रान्समिसन लाइन, क्रस बोर्डर इकोनोमिक जोन, वान बेल्ट वान रोड (ओबर), लगानी र कोदारीरसुवागढी नाकाबारे छलफल गरिने उनले बताए । चिनियाँ प्रधानमन्त्री ली खछ्याङ र विदेशमन्त्री अस्ट्रेलियान्युजिल्यान्डतिर रहेकाले पनि सम्झौता हुने अवस्था नरहेको उनले बताए । दाहाल बोआओ सम्मेलनमा सहभागी हुन बिहीबार राति चीन जाँदैछन् । बोआओमा उनले चिनियाँ उपप्रधानमन्त्रीसँग भेटवार्ता गर्ने कार्यक्रम छ ।"
म्यादी प्रहरी ७५ हजार,"काठमाडौं स्थानीय तह निर्वाचनका लागि ७५ हजार जनालाई म्यादी प्रहरीमा भर्ना लिइने भएको छ । गृह मन्त्रालयले सबै तयारी पूरा गरिसकेकाले मन्त्रिपरिषद्ले स्वीकृत गर्नासाथ भर्ना आह्वान गरिनेछ । गृह प्रवक्ता बालकृष्ण पन्थीका अनुसार शुक्रबार सार्वजनिक सूचना निकालेर भर्नाका निम्ति दर्खास्त आह्वान गरिनेछ । ५५ दिनको नियुक्ति पाउने म्यादी प्रहरीले नेपाल प्रहरीका जवानसरह तलबसुविधा बुझ्नेछन् । दोस्रो संविधानसभा निर्वाचनमा म्यादी प्रहरीमा दर्खास्त हाल्न ५० वर्षको उमेरहद तोकिएकोमा यसपालि बढाएर ५३ वर्ष पुर्याइएको छ । अघिल्लो निर्वाचनमा अनुभव बटुलेकालाई पनि समेट्न उमेरहद बढाइएको हो । पूर्वसुरक्षाकर्मी, विदेशी सेनामा काम गरेका, नेपाल प्रहरी, सशस्त्र प्रहरी र नेपाली सेनाको भर्ना छनोटमा शारीरिक परीक्षा पास गरेका तर लिखितमा छनोट नभएका, सेवानिवृत्त वनरक्षक म्यादी प्रहरी छनोटको प्राथिमकतामा पर्नेछन् । निजी कम्पनीका सुरक्षा गार्डलाई पनि प्राथमिकतामा राखिएको छ । छनोट प्रक्रियामा १८ वर्ष पुगेर ५३ वर्ष ननाघेका नेपालीले सहभागी हुन पाउनेछन् । गृहले म्यादी भर्नासम्बन्धी कार्यविधि ७५ वटै जिल्लामा पठाइसकेको छ । दोस्रो संविधानसभा निर्वाचनमा ४५ हजार म्यादी प्रहरी भर्ना गरिएको थियो । स्थानीय तह निर्वाचनमा मतदान केन्द्र धेरै हुने भएकाले म्यादीको संख्या दोस्रो संविधानसभामा भन्दा झन्डै दोब्बर पुर्याइएको हो । १८ फागुनमा गृह मन्त्रालयमा बसेको केन्द्रीय सुरक्षा समिति बैठकले स्थानीय तहको निर्वाचन सुरक्षा योजना २०७३७४ पारित गरिसकेको छ ।यसैबीच, केन्द्रीय सुरक्षा समितिको बुधबार बसेको बैठकमा स्थानीय तह निर्वाचनमा नेपाली सेनालाई मापदण्ड बनाएर परिचालन गर्नेबारे छलफल भएको छ । सेनाको प्रयोग कहाँ र कसरी गर्ने भन्नेबारे मापदण्ड बनाउन समितिमा बहस भएको थियो । निर्वाचन सुरक्षाका दृष्टिले मधेस र पूर्वी पहाडी जिल्ला संवेदनशील रहेको विषयमा पनि छलफल भएको थियो । निर्वाचनमा पहिलो घेरामा नेपाल प्रहरी, दोस्रोमा सशस्त्र र तेस्रो घेरामा नेपाली सेनाले सुरक्षा प्रदान गर्नेछ । त्यस्तै निर्वाचनसम्बन्धी सामान ढुवानी र मतदाताको सुरक्षा सेनाले गर्ने प्रस्ताव समितिले गृह पठाएको छ ।"
थ्रेसहोल्ड ३,"काठमाडौं व्यवस्थापिका संसद्ले प्रतिनिधिसभा निर्वाचनमा समानुपातिकतर्फ तीन प्रतिशत मत पाउने र प्रत्यक्षतर्फ कम्तीमा एक सिट जित्ने पार्टीलाई मात्रै राष्ट्रिय दलको मान्यता दिने गरी कानुन निर्माण गरेको छ । संसद्बाट बुधबार पारित राजनीतिक दलसम्बन्धी विधेयकले संघीय संसद्को तल्लो सदन प्रतिनिधिसभा सदस्यका लागि हुने निर्वाचनलाई थ्रेसहोल्डको आधार बनाएको हो । प्रतिनिधिसभामा निर्वाचनमा समानुपातिकतर्फ ३ प्रतिशतभन्दा कम मत प्राप्त गर्ने दलले प्रत्यक्षतर्फ जतिसुकै सिट जिते पनि राष्ट्रिय दलको मान्यता पाउने छैन । तर त्यस्ता जनप्रतिनिधिले स्वतन्त्र सांसदका रूपमा प्रतिनिधिसभामा प्रतिनिधित्व भने गर्नेछन् । साना दलको असन्तुष्टि र बहिष्कारबीच पारित विधेयकले दुई वा दुईभन्दा बढी दलहरूले गठबन्धन निर्माण गरी एउटै निर्वाचन चिह्न लिन पाउने व्यवस्था गरेको छ । यसरी संयुक्त रूपमा निर्वाचनमा भाग लिने दलहरूमध्ये सबैभन्दा बढी सिट प्राप्त गर्ने दलको नाममा एउटा मात्रै संसदीय दल गठन हुनेछ । विधेयकमा प्रतिनिधिसभा निर्वाचनमा कुनै दलले तीन प्रतिशतभन्दा बढी मत प्राप्त गरेर पनि प्रत्यक्षतर्फ कुनै पनि क्षेत्रबाट जित्न सकेन भने समानुपातिक कोटाबाट सिट प्राप्त गर्नेनगर्ने विषयमा मौन छ । विधेयकले राष्ट्रिय दलको मान्यता प्राप्त गर्नका लागि आवश्यक मतको थ्रेसहोल्ड मात्रै तोकेको हो, विधेयकमाथिको दफावार छलफलमा उठेका प्रश्नको जवाफ दिँदै भौतिक पूर्वाधार तथा यातायात मन्त्री रमेश लेखकले भने, यससम्बन्धी थप व्यवस्था प्रतिनिधिसभा सदस्य निर्वाचन विधेयकले गर्नेछ ।दलसम्बन्धी विधेयकले व्यवस्था गरेको थ्रेस होल्डसम्बन्धी व्यवस्था स्थानीय तह र प्रदेशसभाको निर्वाचनमा लागू हुँदैन । संसद्ले यसअघि नै पारित गरेको कानुनअनुसार स्थानीय तहको पहिलो निर्वाचनमा संविधानसभाबाट रूपान्तरित संसद्मा प्रतिनिधित्व गरेका सबै दलहरूले राष्ट्रिय दलको हैसियतमा दलीय चुनाव चिह्न प्राप्त गर्नेछन् । संसद्मा प्रतिनिधित्व नभएका दलहरूले भने स्वतन्त्र उम्मेदवारका लागि सूचीकृत चुनाव चिह्न लिएर प्रतिस्पर्धा गर्नुपर्छ ।पहिलो र दोस्रो संविधानसभा निर्वाचनमा थ्रेसहोल्डसम्बन्धी व्यवस्था नभएका कारण देशभरिबाट १८२० हजारको हाराहारीमा मत प्राप्त गर्ने दलले पनि समानुपातिकतर्फ सिट प्राप्त गरेका थिए । दोस्रो संविधानसभाबाट रूपान्तरित संसद्मा रहेका ३० दलमध्ये एकसिटे दल मात्रै १५ वटा छन् । संसद्मा दसभन्दा बढी सिट रहेका दलहरूको संख्या ७ मात्रै छ । दोस्रो संविधानसभा निर्वाचनमा कांग्रेस, एमाले, माओवादी केन्द्र र राप्रपा (तत्कालीन राप्रपा नेपाल) ले मात्रै ३ प्रतिशतभन्दा बढी मत प्राप्त गरेका छन् भने संविधानसभाको पहिलो निर्वाचनमा माओवादी, कांग्रेस, एमाले र मधेसी जनअधिकार फोरमले तीन प्रतिशतभन्दा बढी मत प्राप्त गरेका थिए । लोकतन्त्रको सुदृढीकरणका लागि राजनीतिक दलहरूले आफूलाई सुदृढ र मर्यादित बनाउनुपर्ने उल्लेख गर्दै राज्य व्यवस्था समितिका सभापति दिलबहादुर घर्तीले निर्वाचनमार्फत ठूला दलहरू ठूलै र साना दलहरू सानै रहन्छ भन्ने नरहेको बताए । सत्ता राजनीति र संविधान संशोधनका मुद्दामा विपरीत धु्रबमा उभिएका सत्तापक्ष र प्रतिपक्षी तीन ठूला दलहरू थ्रेसहोल्डका विषयमा एकै ठाउँमा उभिएका कारण बुधबार राज्ययवस्था समितिअन्तर्गतको उपसमिति, समिति हुँदै एकै दिन सदनबाट विधेयक पारित भएको हो । थ्रेसहोल्डसम्बन्धी तीन दलको समझदारीबाट असन्तुष्ट साना दलहरूले प्रधानमन्त्री पुष्पकमल दाहाल र प्रमुख प्रतिपक्षी एमाले अध्यक्ष केपी ओलीलाई विधेयक रोक्न तीब्र दबाब दिएका थिए । साना दलमध्ये सत्तापक्षले प्रधानमन्त्री दाहाललाई संविधान संशोधनमा असहयोग गर्नेदेखि सरकारलाई दिएको समर्थन फिर्ता लिनेसम्मका चेतावनी दिएका थिए । प्रतिपक्षी नौ दलीय गठबन्धनमा रहेका साना दलहरूले भने एमाले नेतृत्वसँग संविधान संशोधन विधेयकका विरुद्धमा बनेको गठबन्धन तोड्नेसम्मको चेतावनी दिएका थिए । साना दलहरूले राजनीतिक अस्थिरताको कारक आफूहरू नभएको जिकिर गर्दै थ्रेसहोल्डको सीमा डेढ प्रतिशतमा झार्ने प्रतिबद्धताबाट समेत प्रधानमन्त्री दाहाल पछि हटेको बताए । तीन प्रतिशतको थ्रेसहोल्ड समावेशी लोकतन्त्रको सिद्धान्त विपरीत रहेको उल्लेख गर्दै साना दलहरूले तीन ठूला दलले आफूलाई निषेध गर्न खोजेको आरोप लगाएका छन् । सत्ता सञ्चालनको नेतृत्व गरेका दलहरूले साना दलहरूको कारण राजनीतिक अस्थिरता भयो भन्न मिल्दैन, नेकपा (माले) का अध्यक्ष सीपी मैनालीले भने, सारा दोष साना दलमा खन्याएर आफू पानीमाथिको ओभानो बन्न मिल्दैन ।संसद्मा दलहरूको संख्या जति थेरै भयो समानुपातिक समावेशी प्रतिनिधित्वको सुनिश्चितता उति धेरै हुने उल्लेख गर्दै ठूला दलहरूले भने साना दलहरूलाई जनतामा जानबाट निषेध नगरिएको बताए । साना दलहरूले आपसमा मोर्चा बनाउने, ठूला दलहरूसँग गठबन्धन गर्ने जस्ता विकल्प छन्, एमाले सांसद रेवतीरमण भण्डारीले भने, थ्रेसहोल्डसम्बन्धी व्यवस्थालाई साना दलहरूले निर्वाचनमा भागै लिन पाइँदैन जसरी लिनु आवश्यक छैन । भौतिक पूर्वाधार तथा यातायात मन्त्री लेखकले पनि साना दलहरूलाई ठूलो बन्ने अवसर प्रदान गर्नकै लागि थ्रेसहोल्डसम्बन्धी व्यवस्था गरिएको बताए ।सदनमा रहेका दुईसिटे दलमा समेत आएका विभाजन, एकसिटे दलको मन्त्रिपरिषद्मा बारम्बारको सहभागिता, सरकार परिवर्तनपिच्छे नयाँ समीकरणका पक्षमा उभिने शैलीका कारण पनि जनस्तरमा थ्रेसहोल्डको माग उठेको थियो । विधेयकको प्रारम्भिक मस्यौदामा निर्वाचन आयोगले डेढ प्रतिशतको थ्रेसहोल्ड प्रस्ताव गरेको थियो । गृह मन्त्रालयले मस्यौदालाई अन्तिम रूप दिँदा थ्रेसहोल्डसम्बन्धी आयोगको प्रस्ताव हटाएको थियो । सरकारले थ्रेसहोल्डसम्बन्धी व्यवस्थाबिना नै सदनमा पेस गरेको विधेयकमा प्रमुख तीन दलका सांसदहरूले संयुक्त र छुट्टाछुट्टै संशोधनमार्फत ३ देखि ५ प्रतिशतको थ्रेसहोल्ड प्रस्ताव गरेका थिए । राज्यव्यवस्था समितिअन्तर्गतको उपसमितिमा भएको लामो छलफलका क्रममा मधेसी मोर्चामा आबद्ध दलका सांसदहरूले थ्रेसहोल्डको विरोध गरेका थिएनन् । तर विधेयक पारित हुने कार्यसूचीमा बसेको बुधबारको बैठक बहिष्कारका क्रममा भने मोर्चाका सांसदहरूले थ्रेसहोल्डविरुद्ध समेत नाराबाजी गरे । मोर्चाले संविधान संशोधन विधेयक अघि नबढेको विरोधमा निरन्तर संसद् बहिष्कार गरिरहेको छ ।"
चुनाव नसकिउन्जेल विदेश भ्रमण रोक,"काठमाडौं निर्वाचन आयोगले स्थानीय तहको चुनाव नभएसम्म सरकारी तहबाट भइरहेका विदेश भ्रमण रोक्न सरकारलाई पुन: निर्देशन दिएको छ । आयोगले तालिम, गोष्ठी, सेमिनार, अवलोकनका नाममा हुने विदेश भ्रमणमा कडाइ गर्ने निर्णय लिँदै त्यस्ता कार्यक्रम स्थगित गर्न बुधबार निर्देश गरेको हो ।आयोग स्रोतका अनुसार सरकारका मन्त्री, उच्च पदस्थ कर्मचारीदेखि अन्यले समेत पूर्वनिर्धारित कार्यक्रम भन्दै भ्रमणका लागि आयोगमा सिफारिस माग्ने क्रम बढेको छ । निर्वाचन आचारसंहिताले निर्वाचन अवधिभर मुलुककै प्रतिनिधित्व गर्नुपर्नेबाहेकका प्रयोजनले विदेश जान सरकारी कर्मचारी, सार्वजनिक पद धारण गरेका व्यक्ति वा स्थानीय तहका कर्मचारीलाई रोक लगाएको छ । विशेष परिस्थितिवश कुनै कर्मचारीलाई विदेश पठाउनुपरे औचित्य खुलाई आयोगबाट सहमति लिनुपर्ने व्यवस्था छ । प्रधानमन्त्री पुष्पकमल दाहाल बिहीबार चीन भ्रमण जाँदै छन् । उनले पनि आयोगबाट सहमति लिएका छन् । अत्यावश्यकबाहेक सरकारी निकायका पदाधिकारीबाट विदेश भ्रमण नहोस् भन्ने आयोगको चाहना छ, आयोग प्रवक्ता सूर्यप्रसाद शर्माले भने, सानातिना कार्यक्रम, नगए पनि हुने जस्ता सन्दर्भमा पनि सहमति माग हुन थालेपछि सचेत गराइएको हो । उनले कर्मचारीको विदेश भ्रमणले निर्वाचनको काम प्रभावित हुन थालेको पनि बताए । आचारसंहिता लागू भएयता आयोगमा त्यससम्बन्धी उजुरी तथा सहमति माग गरिएका ४ सय ४१ निवेदन परेका छन् । सरुवा, विदेश भ्रमणलगायत विषयमा सहमति माग गरिएका निवदेनको संख्या ४ सय २० छ । आचारसंहिताविपरीत कार्य भएको भन्दै २१ वटा उजुरी परेका छन् । निर्वाचन आयुक्त सुधीरकुमार शाहको संयोजकत्वमा आयोगले केन्द्रीयस्तरमा निर्वाचन आचारसंहिता अनुगमन समिति गठन गरेको छ । प्रत्येक दिन बिहान र बेलुका दुई पटक बैठक बसी समितिले निवेदनमाथि निर्णय लिने गर्छ । आयोगका अनुसार सहमति मागिएकामध्ये १ सय ९३ निवेदनमा सहमति दिइएको छ । १ सय २९ लाई सहमति नदिने आयोगको निर्णय छ । त्यसबाहेक ९२ वटालाई थप खुलाई लेखी पठाउन फिर्ता पठाइएको र ६ वटालाई तामेलीमा राखिएको छ । आचारसंहिता उल्लंघनका उजुरीबारे भने निर्णय लिइसकेको छैन । आयोगले संकलित हातहतियारको जिल्लागत विवरणसमेत गृह मन्त्रालयसँग माग गरेको छ । कानुनबमोजिम अनुमति लिएर राखिएका हतियारसमेत निर्वाचन अवधिभर जिल्ला प्रशासन मातहत राख्ने व्यवस्था मिलाउन फागुन १२ गते नै गृहलाई निर्देश गरिसकिएको थियो । हतियारको विवरण चैत ११ भित्र उपलब्ध गराउन आयोगको निर्देशन छ । त्यस्तै, स्थानीय तहमा निर्वाचन अधिकृतको कार्यालयलगायत व्यवस्थापनका लागि आयोगले बुधबार स्थानीय विकास मन्त्रालयलाई निर्देशन दिएको छ । कार्यालय भवन, फर्निचर, सवारी साधन, टेलिफोनलगायत सामग्री व्यवस्थापन गर्न मातहत निकायलाई आवश्यक निर्देशन पठाइसकिएको प्रवक्ता शर्माले जानकारी दिए ।"
बसमोटरसाइकल जुध्दा ४ को मृत्यु,दमक मोरङको बयरवन ९ मा बुधबार साँझ सवारी दुर्घटना हुँदा चार जनाको मृत्यु भएको छ । २३ जना घाइते भएका छन् । घाइतेमध्ये दुईको अवस्था गम्भीर छ । इलाका प्रहरी कार्यालय पथरीका प्रहरी निरीक्षक राजन कार्कीका अनुसार मृतक कसैको सनाखत हुन सकेको छैन । पोस्टमार्टमका क्रममा एक जनाको साथबाट पुरुषोत्तम सुवेदी नामको टिकट फेला परेको उर्लाबारीस्थित मंगलबारे प्राथमिक स्वास्थ्य केन्द्रका प्राविधिक योगेन्द्र कट्टेलले जानकारी दिए । साँझ सवा ७ बजेतिर पूर्वबाट पश्चिम जाँदै गरेको ना ५ ख ५३८७ नम्बरको बस र विपरीत दिशाबाट आउँदै गरेको मे ४ प ८५११ नम्बरको मोटरसाइकल दुर्घटनामा परेका थिए । प्रहरीका अनुसार मोटरसाइकललाई ठक्कर दिई अनियन्त्रित भएर बस पल्टिएको थियो । च्यापिएर बसको क्याबिनमा सवार एक महिला र एक पुरुषको घटनास्थलमै मृत्यु भएको हो । मोटरसाइकलमा सवार दुई युवकको पनि घटनास्थलमै मृत्यु भएको थियो । गम्भीर घाइतेलाई थप उपचारका लागि विराटनगर लगिएको छ । अन्यको पथरीस्थित विभिन्न स्वास्थ्य संस्थामा उपचार भइरहेको छ ।
एमालेमाओवादी मात्रै सबै जिल्लामा,"काठमाडौं आगामी स्थानीय तहको निर्वाचनमा एमाले र माओवादी केन्द्र दुई दलले मात्र ७ सय ४४ वटै गाउँपालिका र नगरपालिकामा उम्मेदवारी दिन पाउने भएका छन् । निर्वाचन आयोगका अनुसार ती दुई दलले मात्रै स्थानीय निर्वाचन प्रयोजनका लागि ७५ वटै जिल्लामा दल दर्ता गराएका हुन् । संसद्को सबभन्दा ठूलो दल कांग्रेस भने त्यसबाट वञ्चित भएको छ । आयोगले स्थानीय तह निर्वाचन प्रयोजनका लागि जिल्लागत रूपमा दल दर्ताका लागि दिएको समयभित्र कांग्रेसले ७४ जिल्लामा मात्रै दल दर्ता गराएको छ । आयोगको राजनीतिक दलसम्बन्ध शाखाका अनुसार कांग्रेसले डोल्पा जिल्लामा दल दर्ता गरेको छैन । चौथो ठूलो दल राप्रपाले ६४ जिल्लामा मात्र चुनावमा उम्मेदवारी दिन पाउने भएको छ । उसले ९ जिल्लामा चुनावका लागि दल दर्ता गर्न छुटाएको छ । आयोगले स्थानीय निर्वाचनका लागि जिल्लास्तरीय समितिमार्फत क्षेत्रीय वा जिल्ला निर्वाचन कार्यालयमा दल दर्ताका लागि पुस २५ देखि माघ १७ सम्मको समय दिएको थियो । आयोग स्रोतका अनुसार कांग्रेसको डोल्पा जिल्ला कार्यसमिति माघ २१ मा मात्रै निर्वाचन कार्यालयमा दल दर्ताका लागि पुगेपछि अस्वीकार गरिएको हो । निर्वाचन आयोगमा दर्ता रहेका राजनीतिक दलले निर्वाचन प्रयोजनका लागि पुन: दल दर्ता गराउनुपर्ने संवैधानिक प्रावधान छ । आयोगमा १ सय १३ राजनीतिक दल दर्ता रहेकोमा संविधानको धारा २७१ अनुसार स्थानीय तह निर्वाचन प्रयोजनका लागि ७९ दलले मात्र दल दर्ता गराएका छन् । अदालतको आदेशअनुसार आयोगले प्रेमबहादुर सिंह नेतृत्वको समाजवादी जनता पार्टीलाई स्थानीय तह निर्वाचनमा समावेश गराउने निर्णय गरेको छ । तीन वर्षको आयव्यय लेखा प्रतिवेदन नबुझाएपछि आयोगले सिंह नेतृत्वको दललाई खारेज गरेको थियो । तर, सर्वोच्चले गत शुक्रबार आयोगको उक्त निर्णयलाई कार्यान्वयन नगर्न आदेश दिएको हो । आयोगको कानुन तथा राजनीतिक दलसम्बन्ध महाशाखा प्रमुख सहसचिव सुशील कोइरालाले सर्वोच्चको आदेशअनुसार समाजवादी जनता पार्टीलाई आगामी स्थानीय तह निर्वाचनमा भाग लिने गरी निर्णय भएको बताए । अब स्थानीय तह निर्वाचनमा प्रतिस्पर्धा गर्न सक्ने दलहरूको संख्या ८० पुगेको छ, उनले भने, निर्धारित समयभित्र दलहरूले जुनजुन जिल्लामा आफ्नो विवरण बुझाएर दर्ता भएका छन्, ती दलहरू तत्तत् जिल्लामा निर्वाचनमा भाग लिन पाउने छन् । सर्वोच्चको आदेशपछि समाजवादी पार्टीले २५ जिल्लामा निर्वाचन लड्ने गरी दिएको निवेदनलाई आयोगले स्वीकृत गरेको छ । छुट भएका जिल्लामा दल दर्ताका लागि नेपाली कांग्रेससहित राष्ट्रिय प्रजातन्त्र पार्टी, संघीय समाजवादी फोरम नेपाल र राष्ट्रिय जनमोर्चासहितका केही दलले निवेदन दिएकोमा आयोगले समयभित्र दर्ता नभएका दललाई समावेश नगर्ने निर्णय गरेको छ । ६६ जिल्लामा दर्ता गराएको राप्रपाले मोरङ, सिरहा, महोत्तरी, धनुषा, बारा, लमजुङ, गोरखा, डोल्पा र रसुवामा छुटाएको छ । त्यस्तै, संघीय फोरमले ६२ जिल्लामा दल दर्ता गराएको छ । उसले १३ जिल्ला सिन्धुली, धादिङ, चितवन, गुल्मी, मुस्ताङ, सुर्खेत, दैलेख, बझाङ, बाजुरा, दार्चुला, बैतडी, डडेलधुरा र मनाङमा दर्ताका लागि आयोगमा निवेदन दिएको छ । त्यस्तै, ५५ जिल्लामा दर्ता रहेको राष्ट्रिय जनमोर्चाले ललितपुर, रसुवा, काभ्रेपलाञ्चोक र नुवाकोटमा छुटेको भन्दै आयोगमा निवेदन दिएको छ । नयाँ शक्ति पार्टी नेपालले पनि ७४ जिल्लामा दल दर्ता गराएको छ । उसले छुटाएको जिल्ला पाल्पा हो । मधेसी जनअधिकार फोरम लोकतान्त्रिकले ४८ जिल्लामा दल दर्ता गराएको छ । मधेसी दलहरूमध्ये लोकतान्त्रिकले मात्रै तराईका २० वटै जिल्लामा दल दर्ता गराएको छ । मधेसी मोर्चामा आबद्ध ७ दलले पहाडी र हिमाली जिल्लामा दल दर्ता गराएका छन् भने तराईकै जिल्ला छुटाएका छन् । संघीय समाजवादी फोरमले चितवन छुटाएको छ । तराई मधेस लोकतान्त्रिक पार्टीले सप्तरी, दाङ र बाँकेमा दल दर्ता छुटाएको छ । जबकि उसले कुल २२ स्थानमा दल दर्ता गराएको छ । त्यस्तै, सद्भावना पार्टीले पनि धनुषा छुटाएको छ । आयोगका अनुसार सद्भावनाले २३ जिल्लामा दल दर्ता गराएको छ । कालिकोटसहित १५ जिल्लामा दल दर्ता गराएको तराई मधेस सद्भावना पार्टीले आफ्नो अध्यक्ष महेन्द्र रायको गृहजिल्ला सर्लाहीमा दल दर्ता गराएको छैन । राष्ट्रिय मधेस सद्भावना पार्टीले तराईको बाँके, बर्दिया, नेपाल सद्भावना पार्टीले सुनसरी, चितवन र दाङ छुटाएको छ । मधेसी जनअधिकार फोरम गणतान्त्रिक तराईको १० जिल्लामा मात्र दर्ता छ । चर्चामा नरहेको पूर्वराष्ट्रसेवक लोकतान्त्रिक पार्टी नेपालले ७० र जन समाजवादी पार्टी नेपालले ५३ जिल्लामा दल दर्ता गराएका छन् । आयोगको राजनीतिक दलसम्बन्ध शाखाका अनुसार मजदुर किसान पार्टी ३० जिल्लामा दर्ता छ ।"
दुर्घटनामा ट्रकचालकको मृत्यु,ललितपुर ललितपुरको वज्रबाराही नगरपालिका चापागाउँ भट्टेडाँडामा मिनीट्रक र मोटरसाइकल ठोक्किँदा ३५ वर्षीय धीरज केसीको मृत्यु भएको छ । बा१प ७३९७ नम्बरको मिनीट्रकले बा१८प ४२१ नम्बरको मोटरसाइकललाई ठक्कर दिएको थियो । मोटरसाइकल चालक उत्तम बजगाईं भने घाइते भएका छन् । घाइते भएका मिनीट्रकका चालक केसीलाई उपचारका लागि अस्पताल लैजाने क्रममा मृत्यु भएको प्रहरीले जनाएको छ ।
अतिक्रमित संरचना हटाइएन,"भक्तपुर नगरकोट सडकको दायाँबायाँ सडक, वन र सार्वजनिक जग्गा अतिक्रमण गरी व्यवसाय गर्नेको संख्या बढ्दै गए पनि सम्बन्धित निकायले हटाउन सकेको छैन । नयाँ थपिँदै गएको संरचना पनि रोक्न नसकेको स्थानीयको गुनासो छ । ०७२ वैशाखपछि भूकम्पको बहानामा सडक, वन तथा सार्वजनिक जग्गा अतिक्रमण गरी संरचना निर्माण गर्नेको संख्या बढेको स्थानीय सानुकान्छी तामाङ बताउँछिन् ।जिल्ला वन कार्यालय भक्तपुरका अनुसार वन अतिक्रमण गरी १८२ घरले ५३२३ हेक्टर अर्थात् ८६५९ रोपनी ओगटेका छन् । जसमध्ये, राष्ट्रिय वनअन्तर्गतको ३१२३ रोपनी जग्गामा ७६ घरटहरा, कालिका सामुदायिक वनअन्तर्गत ५०३ रोपनीमा ८, कुसुम सामुदायिक वनअन्तर्गतका १९२ रोपनी अतिक्रमण गरी ६४, ऐनडाँडा सामुदायिक वनको ६५५ रोपनीमा १४, सुविधा सामुदायिक वनको १०३ रोपनी अतिक्रमण गरी ६ र महामञ्जुश्री सामुदायिक वनको जग्गा अतिक्रमण गरी ८ घरटहरा निर्माण गरेको सूचना अधिकारी सहायक वन अधिकृत सञ्जीव आचार्यले बताए । भूकम्पपछिको तथ्यांक भने कार्यालयसँग छैन । सार्वजनिक जग्गा अतिक्रमण गर्नेमा नगरकोटका ठूला होटलसमेत छन् । वनको जग्गा ओगटेर नगरकोटमा बनाइएको कतिपय होटल, रेस्टुरेन्ट काभ्रेमा पर्छन् । पर्यटकीय क्षेत्र नगरकोट, नाल्दुममा राष्ट्रिय, सामुदायिक वन तथा सार्वजनिक जग्गा अतिक्रमण गर्ने घरटहराको संख्या ४० रहेको काभ्रेका सहायक वन अधिकृत न्हुच्छेकृष्ण श्रेष्ठले बताए । जसमध्ये वन क्षेत्रमा १५ र सडक अतिक्रमण गरी २५ घरटहरा बनेका छन् । काभ्रेमा पर्ने नाल्दुममा मात्र ३६८५ रोपनी अतिक्रमणमा परेको श्रेष्ठले बताए । जिल्ला प्रशासन, जिल्ला वन, जिविस, महानगरीय प्रहरी परिसर, सडक, सर्वदलीय संयन्त्रका प्रतिनिधिलगायत कार्यालयको सक्रियतामा ३ वर्षदेखि बसेको पटकपटकको बैठकले सडक र वन अतिक्रमण गरी बनाइएका संरचना हटाउने निर्णय गर्दै आएको छ । कार्यान्वयन भने हुन सकेको छैन । पहिलो चरणमा नगरकोट क्षेत्रमा सार्वजनिक जग्गा अतिक्रमण गरी निर्माण भएका घरटहरा भत्काउने निर्णय भएको प्रजिअ द्रोण पोखरेलले बताए ।जिल्ला वन कार्यालय भक्तपुरले भने वन अतिक्रमण भएका स्थानको अध्ययन भइरहेको जनाएको छ । जिल्लाभर वन अतिक्रमण गरी बनाएका स्थानको थप अध्ययन थालिएको छ, जिल्ला वन अधिकृत फणिन्द्र पोखरेलले भने ।"
रोकियो रुट परमिट,"ललितपुर यातायात व्यवसायी महासंघलगायत जिल्लाका व्यवसायीहरूको विरोधका कारण साझा यातायातले भक्तपुरमा बस सेवा सञ्चालन गर्न नपाउने भएको छ । व्यवसायीको विरोधकै कारण साझाको भक्तपुर रुट परमिट (इजाजत) रोकिएको हो । भक्तपुरका राम्रो सडकमा मात्र नभई गामीण भेकमा समेत साझा सञ्चालनमा ल्याउनुपर्नेलगायत विभिन्न माग राखी यातायात व्यवस्था विभागमा उजुरी दिएपछि परमिट रोकिएको हो । महासंघका महासचिव सरोज सिटौलाले साझाले जनतालाई सेवा दिन नभई नाफा खोज्न भक्तपुरमा सेवा सञ्चालन गर्न खोजेको आरोप लगाए । साँच्चिकै जनतालाई सेवा दिने हो भने पहिला भक्तपुरका ग्रामीण क्षेत्रमा सञ्चालन गरेर देखाऊ, उनले भने, नत्र इजाजत दिए ग्रामीण भेकमा सेवा ठप्प पार्छौं । साझाले भक्तपुरमा सेवा सञ्चालनका लागि विभागमा चैत ३० गते निवेदन दर्ता गराएको थियो । कानुनी प्रक्रिया पुर्याएर निवेदन दिँदा पनि विभागले स्वीकृति नदिएको साझाको गुनासो छ । विभागअन्तर्गत सानाठूला सवारी कार्यालय वाग्मतीका प्रमुख वसन्त अधिकारीले विवादित रुटमा त्यसै अनुमति दिँदा शान्ति सुरक्षा भंग हुने खतरा भएकाले रोकिएको बताए । यातायात व्यवसाय ऐनमा रुट परमिट दिने सवालमा विवाद भए यातायात व्यवस्थापन समितिका अध्यक्ष प्रजिअ (सीडीओ) सँगको परामर्शमा मात्र अनुमति दिनुपर्ने प्रावधान छ, उनले भने, उजुरी परेको र रुट माग्न आएको अवस्था सबै उल्लेख गरी जिल्ला प्रशासनमा पत्र पठाइसकेका छौं । प्रजिअले उपयुक्त समय मिलाएर बैठक राख्छु भन्नुभएको छ ।उनले साताभित्रै परमिट विवादको टुंगो लाग्ने दाबी गरे । साझाले निवदेन मात्र दियो, उनले भने, परमिटका लागि आवश्यक अन्य कागजात पेस गरेको छैन ।उनले पहिला पनि साझाको नाममा भक्तपुरमा परमिट जारी भइसकेको बताए । नवीकरण गर्ने हो अथवा नयाँ रुट जारी गर्ने हो साझासित बुझ्न बाँकी छ, उनले भने, साझा बस सञ्चालन गर्न नयाँ रुटमा समस्या नभए पनि पुरानो बाटो ठिमी आवगमनमा कस्तो असर पर्छ भन्ने विषयमा प्राविधिकहरूले हेर्न बाँकी छ । यसका लागि २३ दिनमै प्राविधिकहरू खटाउँछौं ।साझा यातायातका कार्यकारी प्रमुख महेन्द्र पाण्डेले भने सम्पूर्ण कागजात पेस गरिसकेको र विभागले चाँडो स्वीकृति दिनुपर्ने बताए । नयाँ रुट परमिट मागेका हौं, उनले भने, पुरानो नवीकरण होइन । भक्तपुरका बासिन्दाले जिल्लामा बस सञ्चालन गर्न साझालाई अनुरोध गरेका थिए । कि त कानुनी रूपमा हामीलाई परमिट दिन नमिल्ने कुरा देखाउनुपर्यो, उनले भने, अल्झाइराख्नु भएन । चाँडै टुंगो लगाउनुपर्यो ।"
पसल हटाउन निर्देशन,काठमाडौं गुठी संस्थानले इन्द्रजात्राका बेला देवता राख्ने सत्तल अतिक्रमण गरी राखिएको किराना पसल हटाउन निर्देशन दिएको छ । पूजा गर्न पैसा कम भयो भन्दै विश्व सम्पदामा सूचीकृत वसन्तपुर दरबार क्षेत्रको कँडेल चोक भगवती मन्दिरको सत्तल गुठी संस्थानकै अनुमतिमा भाडामा दिएको थियो । सत्तलमा १ सातादेखि किराना पसल राख्न कँडेल चोक भगवती गुठीले हरिकृष्ण तन्डुकारलाई बहालमा किराना पसल राख्न दिएको थियो । गुठी संस्थान काठमाडौं कार्यालय कामु प्रमुख लेखनाथ सापकोटाले गुठीका सुसारे पदमकुमार राजलवटलाई पत्र लेखेर पसल बन्द गरी पहिलाकै अवस्थामा सत्तल राख्न सोमबार निर्देशन दिएका छन् ।
नक्कली लाइसेन्स बनाउने पक्राउ,"काठमाडौं नक्कली सवारी चालक अनुमतिपत्र (लाइसेन्स) बनाउने दुईजनालाई महानगरीय प्रहरी परिसर ललितपुरले पक्राउ गरेको छ । ललितपुर कार्यविनायक बस्ने अनिलकुमार पाख्रिन र भनीमण्डल बस्ने गणेशबहादुर गोले पक्राउ परेका हुन् । पाख्रिन नक्कली लाइसेन्स बनाउने काम गर्थे भने गोले त्यसका लागि ग्राहक खोज्थे । पाख्रिनको फल्याटबाट प्रहरीले ११५ वटा नक्कली लाइसेन्स, १९० वटा यातायात व्यवस्था विभागको होलोग्राम र ६ वटा तयारी हालतका नक्कली लाइसेन्स बरामद गरेको छ । त्यस्तै यातायात व्यवस्था विभाग र शाखा अधिकृत लेखिएको छापसमेत बरामद भएको छ । परिसरका एसपी अशोक सिंहका अनुसार यसरी बरामद गरिएको होलोग्राम नक्कली हो कि यातायात व्यवस्था विभागबाटै कर्मचारीसँग मिलेर लिइएको हो भन्नेबारे अनुसन्धान भइरहेको छ । दुवैमाथि सरकारी छाप किर्ते अभियोगमा मुद्दा चलाइने तयारी थालिएको छ । २०५९ देखि लेखापढी व्यवसायमा संग्लन पाख्रिनले पछिल्ला ५६ महिनायता यस्तो धन्दामा लागेको बताएका छन् । परिसर प्रवक्ता ईश्वर कार्कीका अनुसार कति सवारी चालकले यो समूहबाट नक्कली लाइसेन्स बनाएर प्रयोग गरिरहेका छन् भन्नेबारे अनुसन्धान भइरहेको छ । यस्तो नक्कली लाइसेन्स हजारदेखि १० हजारसम्ममा किनबेच हुने गरेको छ । विभागले कागजमा छापिने लाइसेन्सलाई विस्थापित गरी चिप्सयुक्त लाइसेन्स वितरण गरिरहेको भए पनि यो समूहले पुरानै मिति राखेर नक्कली लाइसेन्स बेच्ने गरेको थियो ।"
सहमति कति नजिक ?,"के उसो भए २७४ परिवर्तन गर्दा मोर्चा चुनावका लागि तयार हुन्छ त ? ठाकुरले पहिले गरेर हेर्न सकारात्मक चुनौती दिएझैं गरे । तर मोर्चा चुनावमा जाने हो उनले चार खुडकिला भएको मार्गचित्रमा सरकार जानुपर्ने अर्को सर्त थपे । उनले भने, एक, पहिले यो स्थानीय चुनाव तुरुन्त स्थगित गर्नुपर्यो । दुई संविधान संशोधनमा केके गर्न सकिने हो, पहिले त्यो गरेर देखाउनुपर्यो । तीन, अहिले संशोधन विधेयकमा भएबमोजिम प्रादेशिक सीमांकन गर्नुपर्यो । चार, यदि त्यो गर्न नसकिने भए मधेसमा तत्काल स्थानीय तहको संख्या जनसंख्याको अनुपातमा बढाएर संघीय आयोगबारे के गर्न खोजेको हो त्यो विश्वसनीय ढंगले गर्नुपर्यो । ठाकुरले दोहोर्याएर भने, गरेर देखाउनुपर्यो । एमालेलाई देखाएर पास गर्न सकिएन भन्दैमा हामी मान्दैनौं । उनले २७४ धारा संशोधन गर्छु भनेर यसअघि प्रधानमन्त्रीले पटकपटक भने पनि हालसम्म नगरेकाले सरकारमोर्चाबीच विश्वासको संकट रहेको खुलाए ।मोर्चाले चुनाव स्थगित गर्न र संशोधन विधेयक टुंगो लगाउन सात दिनको अल्टिमेटमसहित फागुन २५ गते प्रधानमन्त्री दाहाललाई ज्ञापनपत्र दिएको थियो । माग सुनुवाइ नभएको भन्दै चैत २ यता सरकारलाई मोर्चाको समर्थन फिर्ता लिए पनि सरकार चुनाव स्थगित गर्ने पक्षमा छैन । प्रधानमन्त्री दाहालले बुधबारको माओवादी हेडक्वार्टर बैठकमा यसको प्रस्टै संकेत गरे । चुनाव गर्नुअघि मधेसी मोर्चालाई सहमतिमा ल्याउन मैले केके गर्नुपर्छ, त्यसको प्रयास गर्छु, तर यो चुनावबाट पछाडि फर्कन सकिन्न, दाहालको भनाइ उद्धृत गर्दै स्रोतले भन्यो, संघीय आयोग बनाएर सीमांकनको जिम्मा दिऔं, बाँकी विषय टुंगो लगाएर जाऔं भन्ने मेरो प्रस्ताव हो । त्यसो गरियो भने एमालेलाई पनि सहमतिमा ल्याउने सम्भावना बाँकी रहन्छ ।सीमांकनको मिलनविन्दुप्रतिपक्षी एमाले अध्यक्ष केपी ओलीले सार्वजनिक टिप्पणीहरूमा संशोधन विधेयक राष्ट्रघाती भएकाले संविधानमा कुनै फेरबदल नगर्ने बताउँदै आए पनि सीमांकन थाती राखेर गए सहमति सम्भव हुने भित्री कुराकानीमा बताउने गरेको स्रोत बताउँछ । चीन भ्रमणमा जानुअघि दाहालले मोर्चासँग संघीय आयोगको विकल्प अघि सार्दै त्यसको कार्यविधिबारे प्रस्टता ल्याउने आश्वासन दिए । सद्भावना पार्टी अध्यक्ष राजेन्द्र महतोले पनि ठाकुरकै शैलीमा भने, सरकारले सहमतिका लागि प्रयास गरेको सन्देश भरपूर दिन खोजेको छ, तर संविधान संशोधन हुन्छ कि हुँदैन, सीमांकन के गरी टुंगो लाग्छ भन्ने कुरा प्रस्ट रूपमै आउनुपर्छ, अहिलेसम्म त कुनै रोडम्याप आएको छैन । महतोले सीमांकन टुंग्याउन यसअघि संविधानसभाभित्रै आयोग बने पनि सहमति लागू नभएकाले विश्वास गर्ने आधार कमजोर रहेको देखाए । एमालेलाई पनि मान्य हुने गरी संविधान संशोधनमा जाने हो भने आयोग बनाएर जाने विकल्प खोजौं भन्ने प्रस्ताव सरकारको हो, त्यसैको छलफल गर्न सरकारले नाम देऊ भनेपछि कार्यदलमा नाम पठाएका हौं, मागेपछि दिन्नौं भन्न त मिलेन नि, महतोले भने, आयोग बनाएर जाने हो भने यसअघिको आयोगले नै सीमांकन र राज्य पुन:संरचनाका आधारहरू स्पष्ट गरेकै छ, त्यसले दिएको रिपोर्ट किन कार्यान्वयन नगर्ने ?माओवादी प्रवक्ता भुसालले भने मोर्चा संघीय आयोगमार्फत सीमांकन टुंग्याउने सर्तमा चुनावमा आउनेछ भन्ने अहिले पनि सरकारलाई विश्वास रहेको दोहोर्याइन् । त्यसको अर्को पनि कारण छ, उनले आफ्नो दाबीलाई बल दिने गरी भनिन्, पहिलो, स्थानीय चुनावलाई अहिलेको संशोधन हुनु र नहुनुले प्रत्यक्ष असर केही गर्दैन । दोस्रो, मोर्चा चुनावमा सहभागी भएन भने स्थानीय चुनाव हुँदा गाउँपिच्छे दुईतीन सय कार्यकर्ता अन्य पार्टीतिर विकल्प खोज्न लाग्नेछन् । त्यसैको डरले पनि नेतृत्व चुनावमा सहभागी भएरै छाड्ने छ भन्ने हाम्रो ठहर हो ।भुसालको आकलन अस्विकार्दै मोर्चाका एक उच्च नेताले भने, हामीलाई सत्तारूढ दलले सीमांकन हेरफेर गर्छन् भन्नेमा ठूलो अविश्वास छ । यदि संघीय आयोगको बाटोमा जाने नै बाध्यता आइलागेको हो भने हामीलाई त्यसको क्षेत्राधिकार र कार्यविधिबारे विश्वसनीय आधार दिनुपर्यो । त्यसका लागि धारा २७४ संशोधन गर्ने गरी पूरक प्रस्ताव ल्याउनुपर्यो । अनि मधेसमा जनसंख्याका आधारमा स्थानीय तह थप्नुपर्यो । त्यसो गर्ने हो भने हामी चुनावमा जानेबारे सकारात्मक हुन सक्छौं ।"
माओवादी केन्द्रले भन्यो सीमांकनबाहेक संशोधन,"काठमाडौं सत्तारूढ नेकपा माओवादी केन्द्रले सीमांकनबाहेक विषयमा संविधान संशोधन प्रस्ताव अगाडि बढाउने निर्णय गरेको छ । समसामयिक राजनीति र प्रधानमन्त्री पुष्पकमल दाहालले बिहीबारदेखि गर्ने चीन भ्रमणबारे छलफल गर्न बुधबार बसेको केन्द्रीय कार्यालय बैठकले यस्तो निर्णय गरेको हो । पार्टी प्रवक्ता पम्फा भुसालका अनुसार सीमांकनका विषयमा अहिले संसद्मा दुई तिहाइ पुग्न नसक्ने भएकाले तत्काललाई थाती राखी भाषा, नागरिकता, निर्वाचन प्रतिशत एवम् जनसंख्याका आधारमा स्थानीय तह संख्या टुग्याउने गरी संशोधन अघि बढाउने निर्णय भएको छ । सीमांकनका लागि तत्काल एमालेको सहयोग नहुने देखिएकाले अरू विषय अघि बढाउँदै गर्ने, प्रदेशसभा चुनावभन्दा अगाडि सीमांकन टुंगो लागाउने गरी बीचको बाटो खोज्ने निर्णय गरियो, उनले भनिन् । बैठकले पार्टी पंक्तिलाई स्थानीय तह निर्वाचनमा परिचालन गर्ने निर्णय पनि गरेको छ । सरकारले आगामी वैशाख ३१ गते स्थानीय तह निर्वाचन गर्दै छ । बैठकमा प्रधानमन्त्री दाहालले चीन भ्रमण र मधेसी मोर्चासँग भइरहेको छलफलबारे जानकारी गराएका थिए । प्रधानमन्त्रीले चीन भ्रमणका क्रममा बोआओ फोरमलाई सम्बोधन गर्नुका साथै राष्ट्रपति सी जिनपिङसँग उच्चस्तरीय भेटवार्ता गर्ने जानकारी बैठकमा दिनुभयो, भुसालले भनिन् ।"
१२ राजदूत सर्वसम्मत,"काठमाडौं सरकारद्वार १२ मुलुकका लागि प्रस्तावित राजदूतको नाम व्यवस्थापिका संसदको संसदीय सुनुवाइ समितिले बुधबार सर्वसम्मत अनुमोदन गरेको छ । समितिमा सोमबारदेखि तीन दिनसम्म सुनवाइ भएको थियो । समितिले प्रस्तावित १२ जनाको नाम सर्वसम्मत भएको जानकारी बुधबारै परराष्ट्र मन्त्रालयलाई गराएको छ । प्रस्तावितमध्ये म्यानपावर व्यवसायसँग जोडिएका ओमनका लागि प्रस्तावित शर्मिला पराजुली र कतारका लागि प्रस्तावित रमेश कोइरालाका साथै २०४६ को जनआन्दोलन दबाउन दोषी देखेको भनेर मल्लिक आयोगले सिफारिस गरेकोबारे इजरायलका लागि प्रस्तावित निरञ्जन थापाविरुद्ध उजुरी परेको थियो । तर उनीहरूको संलग्नताबारे कुनै छानबिन नगरी समितिले अनुमोदन गरेको छ । कुनै नाममा पनि विवाद देखिएन, सबैको सहमतिमा अनुमोदन गरेका हौं, विशेष सुनुवाइ समितिका सभापति कांग्रेस सांसद कुलबहादुर गुरुङले भने । १२ राजदूतमा पराजुली, कोइराला र थापासहित डा विश्वम्भर प्याकुरेल (श्रीलंका), अर्जुनजंगबहादुर सिंह (दक्षिण कोरिया), प्रतिभा राणा (जापान), युवनाथ लम्साल (डेनमार्क), लक्की शेर्पा (अस्ट्रेलिया), चोपलाल भुसाल (बंगलादेश), पदमदास सुन्दास (बहराइन), भीमकृष्ण उदास (म्यानमार) र महेन्द्रप्रसादसिंह राजपुत (साउदी अरेबिया) छन् । सरकारले सुरुमा स्पेनमा नयाँ दूतावास खोल्नेसहित १४ मुलुकका लागि नाम सिफारिस गरेको थियो । विवादित व्यक्ति भन्दै आशा लामा (यूएई) र पराजुली (ओमन) को नाम फिर्ता लिए पनि पराजुलीलाई पुन: समावेश गरियो । स्पेनमा दूतावास खोलेपछि मात्र सुनुवाइमा पठाउने भन्दै सरकारले भरत रायमाझीको नाम भने समितिमै पठाएन ।"
पिटर बड नयाँ अस्ट्रेलियाली राजदूत,"अस्ट्रेलिया अस्ट्रेलिया सरकारले नेपालका लागि नयाँ राजदूतमा पिटर बडलाई नियुक्त गरेको छ । अस्ट्रेलियाकी विदेशमन्त्री जुली बिसपले विज्ञप्ति जारी गर्दै नेपालका लागि नयाँ राजदूत नियुक्त भएको जनाएकी हुन् । नेपालका लागि अस्ट्रेलियाली राजदूत ग्लेन हवाइटको कार्यकल यही वर्ष सकिँदैछ । उनी २०१३ देखि कार्यरत छन् । नयाँ राजदूतका रूपमा नियुुक्त बडले डेपुटी हेड अफ मिसनका रूपमा बगदाद, प्रिटोरिया र पोर्ट भिल्लामा काम गरिसकेका छन् । उनी क्यानबेरामा समेत विभिन्न उच्च कूटनीतिक पदमा रहेर काम गरिसकेको विज्ञप्तिमा उल्लेख छ । विज्ञप्तिमा बिसपले नेपाल र अस्ट्रेलियाबीचको सम्बन्ध सुमधुर रहेको उल्लेख गर्दै अस्ट्रेलियाले नेपालमा पुर्याइरहेको सहयोग समेत उल्लेख गरेकी छन् । नेपाल अस्ट्रेलियाको शिक्षा क्षेत्रमा आठौं धेरै विद्यार्थी उच्च शिक्षाका लागि पठाउने देश भएको उल्लेख गर्दै उनले १५ हजार नेपाली विद्यार्थी अध्ययन गरिरहेको र २५ हजार अस्ट्रेलियन नागरिकले नेपाल भ्रमण गरेको तथ्यांकसमेत दिएकी छन् । अस्ट्रेलियाले बर्सेनि ३४ मिलियन डलर सहयोग पुर्याउँदै आएको जानकारी दिँदै उनले नेपालमा गएको महाभूकम्पपछि पनि पुनर्निर्माणको कार्यमा हातेमालो गर्दै आएको बताएकी छन् । विदेशमन्त्री बिसपले नेपाल र अस्ट्रेलियाबीचको द्विदेशीय सम्बन्धलाई अझ सुदृढ बनाउन बडले काम गर्ने उल्लेख गरेकी छन् ।"
घरेलु कामदार सम्झौतामा साउदीको जोड,"काठमाडौं साउदी अरबले घरेलु कामदारसम्बन्धी विशेष श्रम सम्झौता गर्न नेपाललाई पुन: अनुरोध गरेको छ । साउदी भ्रमणमा रहेको संसद्को अन्तर्राष्ट्रिय सम्बन्ध तथा श्रम समितिको टोलीसँग सोमबार त्यहाँका श्रममन्त्री अली बिन नास्सिर अलघफिसले यस्तो आग्रह गरेका हुन् । मन्त्री घफिसले समिति सभापति प्रभु साह नेतृत्वको ९ सदस्यीय टोलीलाई रियादस्थित आफ्नो मन्त्रालयमा स्वागत गरेका थिए ।साउदी नागरिकले नेपाली घरेलु कामदारलाई विशेष मन पराउँछन् । हामी घरेलुकामदार सम्बन्धी श्रम सम्झौता छिटो होस् भन्ने चाहन्छौं, घफिसको भनाइ उद्धृत गर्दै साउदीका लागि कार्यवाहक राजदूत आनन्दराज शर्माले कान्तिपुरलाई भने, हामी यसमा पूर्ण तयार छौं ।नेपालले घरेलु कामदारसम्बन्धी निर्देशिका जारी गर्दै खाडी मुलुकमा घरेलु कामदार (हाउसमेड) पठाउने नीतिगत निर्णय गरे पनि दूतावासले साउदी र नेपालबीच सरकारी स्तरमा श्रम सम्झौता हुनुपर्ने अडान राखेको छ । त्यही कारण साउदीमा घरेलु कामदार पठाउन रोकिएको छ । दुई देशबीच सामान्य कामदारको श्रम सम्झौताको मस्यौदा भने टुंगोमा पुगिसकेको छ । त्यसमा हस्ताक्षर गर्न मात्र बाँकी छ । नेपालले केही महत्त्वपूर्ण प्रावधान राखेर पठाएको मस्यौदामा साउदीले प्रतिक्रिया दिएको छैन । दुईवटै श्रम सम्झौता भए साउदीले कामदार ल्याउने मुलुकसँग गर्ने श्रम सम्झौता यो पहिलो हुने दूतावासले जनाएको छ । श्रममन्त्री घफिसले साउदीले नेपाली कामदारलाई पहिलो प्राथमिकता दिएको बताए । हामी नेपालसँग सहकार्य गर्न तयार छौं । द्विपक्षीय उच्चस्तरीय भ्रमण बढाउने योजना छ, उनले भने । सभापति साहले नेपाली कामदारले कम्पनीसँग करारपत्र सकिए पनि घर फिर्न नपाएकोप्रति साउदी अधिकारीको ध्यानाकर्षण गराएका थिए । नेपाली कामदारले कम्पनीबाट तलब नपाएका, कम्पनीले आवासीय अनुमति (भिसा) नलगाइदिनुका साथै शव आउने प्रक्रिया निकै ढिलो छ, उनले भने, हामी पीडित कामदारले छिटोभन्दा छिटो न्याय पाओस् भन्न चाहन्छौं । खाडीमा कार्यरत नेपालीको अवस्था अध्ययन गर्ने क्रममा संसदीय टोली ५ गते साउदी पुगेको हो । टोलीले आइतबार अल्मराई कम्पनीमा कार्यरत नेपाली कामदार भेट्नुका साथै क्याम्प भ्रमण गरेको थियो । मंगलबार दमाममा रहेका नेपाली भेटेर बुधबार कतार जाने टोली त्यसपछि कुवेत हुँदै संयुक्त अरब इमिरेट्स पुगेर स्वदेश फिर्ने योजना छ ।"
चिनियाँ मन्त्री आज आउँदै,"काठमाडौं नेपाल र चीनबीच पहिलो पटक संयुक्त सैन्य अभ्यासको सम्झौता भएपछि चीनका रक्षामन्त्री च्याङ वानक्वान बिहीबार नेपाल भ्रमणमा आउँदै छन् । उनले राष्ट्रपति, प्रधानमन्त्री, गृहमन्त्री, रक्षामन्त्री र प्रधानसेनापति लगायतलाई भेट्ने छन् । रक्षा मन्त्रालयका प्रवक्त उत्तमप्रसाद नागिलाका अनुसार भ्रमण अवधिमा दुई मुलुकका आपसी हित र सहयोगबारे छलफल हुनेछ । बिहीबार चीन उड्न लागेका प्रधानमन्त्री दाहालले बिहीबारै रक्षामन्त्री वानक्वानलाई भेट्ने छन् ।"
कडायत सेनाका प्रवक्ता,काठमाडौं नेपाली सेनाको प्रवक्तामा सहायक रथी झङबहादुर कडायत नियुक्त भएका छन् । तीन वर्ष दिल्लीस्थित दुतावासमा सैनिक सहचारीको भूमिका निर्वाह गरिसकेका कडायतले पाकिस्तानबाट नेशनल डिफेन्स कोर्स (वार कलेज) गरेका छन् । मानार्थ उपरथी तथा प्रवक्ता ताराबहादुर कार्कीले अवकाश पाउने भएपछि सैनिक जंगी अड्डाले कडायतलाई उक्त जिम्मेवारी सुम्पेको हो । ३५ वर्ष नेपाली सेनामा बिताएका कार्की करिब १८ महिना सैनिक प्रवक्ता रहे ।
डेढ महिनापछि आयोग बैठक,काठमाडौं अध्यक्ष सूर्यकिरण गुरुङ सम्पर्कविहीन भएपछि काम प्रभावित भएको सत्यनिरूपण तथा मेलमिलाप आयोगको बैठक बुधबार वरिष्ठ सदस्य लीला उदासी खनालको नेतृत्वमा बसेको छ । द्वन्द्वपीडितका लागि न्याय दिन गठित आयोगका अध्यक्ष गुरुङ कार्यालय नै नआएपछि द्वन्द्वपीडितको धर्ना र दबाबमा बैठक बसेको हो । आयोग बैठक यसअघि माघ २० मा बसेको थियो । गुरुङ फागुन १ देखि कार्यालय आएका छैनन् ।
कांग्रेस नेता शाक्य सिकिस्त,काठमाडौं कांग्रेस नेता मार्सल जुलुम शाक्य मस्तिष्कघातले सिकिस्त भएका छन् । उनको राजधानीको ग्रान्डी अस्पतालमा उपचार भइरहेको छ । फागुन २० मा उनलाई नर्भिक अस्पताल लगिएकोमा स्वास्थ्य नसुधारिएपछि चैत ४ मा ग्रान्डीमा भर्ना गरिएको थियो । उनी मुटु र मृगौला रोगबाट समेत पीडित छन् । उनकी धर्मपत्नी सलिनाले शाक्यको उपचारमा सहयोग गर्न सरकारसँग आग्रह गरेकी छन् ।
महासंघ चुनाव प्रभावित,"काठमाडौं निर्वाचन आयोगले नेपाल पत्रकार महासंघका जिल्ला शाखामा चुनाव स्थगित गर्न पत्राचार गरेको छ । काठमाडौं, ललितपुर, भक्तपुरसहित मधेसका केही जिल्ला शाखामा अधिवेशन बाँकी रहेकै बेला आयोगले निर्वाचन आचारसंहिता औंल्याउँदै स्थगित गर्न आग्रह गरेको हो । सबै जिल्ला अधिवेशन हुन नसके महासंघको वैशाख २० गते हुने केन्द्रीय महाधिवेशनसमेत प्रभावित हुनेछ । आयोगले केही प्रश्न उठाई पत्र लेखेको छ । हामी यसबारे छलफल गरिरहेका छौं । आयोगसँग बसेर टुंगो लगाउने छौं, महासंघ अध्यक्ष डा महेन्द्र विष्टले कान्तिपुरसँग भने ।"
विश्व पानी दिवस मनाइयो,"काठमाडौं राजधानीमा विश्व पानी दिवस २०१७ मनाइएको छ । यस वर्ष खेर जाने पानी हो अमूल्य स्रोत, यसको सुरक्षित र अधिकतम प्रयोग गरौं नारासाथ दिवस मनाइएको हो । विश्व स्वास्थ्य संगठनको आयोजित कार्यक्रममा खानेपानी तथा सरसफाइ मन्त्रालयका सचिव भीम उपाध्यायले खानेपानीको उचित प्रयोग गर्नुपर्ने बताए । कार्यक्रममा उपत्यकाका तीनवटा सार्वजनिक शौचालयका प्रतिनिधिलाई सम्मान गरिएको थियो ।"
थ्रेसहोल्ड कोसेढुंगा,"लामो बहस र विवादपछि प्रतिनिधिसभा निर्वाचनमा न्यूनतम मत सीमा (थ्रेसहोल्ड) तोक्ने गरी कानुन टुंगो लागेको छ । समानुपातिक निर्वाचन प्रणालीतर्फ कुल सदरको ३ प्रतिशत मत र प्रत्यक्षतर्फ एक सिट जित्नेलाई राष्ट्रिय दलको मान्यता दिने प्रावधानसहितको विधेयक बुधबार संसद्बाट पारित भएको हो । संसद्को यो निर्णय सकारात्मक छ । थ्रेसहोल्डसम्बन्धी व्यवस्थाले संसद्मा देखिने गरेका विकृति न्यूनीकरण गर्दै संसदीय व्यवस्थालाई थप व्यवस्थित र मर्यादित बनाउने अपेक्षा बढाएको छ । जथाभावी राजनीतिक दल खोल्ने, फुटाउने र सत्तासमीकरणलगायतमा लेनदेन गरिरहनेजस्ता विकृति बढेपछि नै हामीकहाँ निर्वाचनमा थ्रेसहोल्डको माग उठ्दै आएको हो । निर्वाचन आयोगले पनि डेढ प्रतिशत थ्रेसहोल्डको प्रावधानसहित राजनीतिक दलसम्बन्धी कानुनलाई संशोधन र एकीकरण गर्न बनेको विधेयकको मस्यौदा तयार पारेको थियो । सरकारले विधेयक संसद्मा दर्ता गर्ने बेला भने थ्रेसहोल्डको विषयलाई हटाइएको थियो । तर राज्यव्यवस्था समितिअन्तर्गतको उपसमितिले बुधबार समानुपातिकमा तीन प्रतिशत मत र प्रत्यक्षमा एक सिटको न्यूनतम सीमा राख्ने प्रस्तावमा सहमति जुटायो जुन सराहनीय छ । उपसमितिको प्रस्तावलाई पारित गर्दै समितिले बुधबारै प्रतिवेदन संसद्मा पेस गर्यो । थ्रेसहोल्डकै विवादका कारण विधेयक लामो समयदेखि उपसमितिमा अड्किएको थियो । त्यसो त मधेसी मोर्चामा आबद्धलगायत केही साना दल थ्रेसहोल्डको विपक्षमा छन् । उनीहरूले थ्रेसहोल्डको प्रावधान राख्न लागिएको विरोधमा बुधबार संसद् बैठकै बहिष्कार गरे । हामीकहाँ यसअघि प्रत्यक्ष निर्वाचन प्रणाली मात्रै अपनाएका बेला राष्ट्रिय मान्यता प्राप्त गर्नलाई प्रतिनिधिसभा निर्वाचनमा न्यूनतम मतसीमा तोकिएको थियो । संविधानसभा निर्वाचनदेखि मिश्रित निर्वाचन प्रणाली अपनाइए पनि थ्रेसहोल्डको व्यवस्था थिएन जसका कारण दुवै संविधानसभामा जनाधार खासै नभएकासमेत गरी धेरै दलको प्रतिनिधित्व भएको थियो । पहिलो संविधानसभामा २५ दल थिए भने दोस्रो संविधानसभा चुनावपछि २१ हजारभन्दा बढी मत पाउने ३० दललाई समानुपातिक सिट बाँडिएको थियो । मिश्रित निर्वाचन प्रणालीले कुनै एउटा दलले संसद्मा स्पष्ट बहुमत ल्याउने अवस्था लगभग अन्त्य गर्छ । थ्रेसहोल्ड नभएको अवस्थामा धेरै दल भएर सत्ता समीकरणको अस्वस्थ जोडघटाउ चलिरहँदा सरकार नै अस्थिर बन्ने अवस्था आउँछ, जुन हाम्रो मुलुकले भोगिसकेको छ । नयाँ संविधानले व्यवस्था गरेअनुसार निर्वाचन भएर बन्ने प्रतिनिधिसभा २ सय ७५ सदस्यीय हुनेछ, जसमा १ सय ६५ जना प्रत्यक्ष निर्वाचन प्रणालीबाट चुनिनेछन् भने १ सय १० जनालाई समानुपातिक निर्वाचनमा प्राप्त मतका आधारमा दलहरूले छान्नेछन् । थ्रेसहोल्डको व्यवस्थापछि अब समानुपातिकमा तीन प्रतिशत मत ल्याउने दलहरू मात्र १ सय १० सिटका लागि हकदार हुनुपर्छ र थोरै दल सम्मिलित प्रतिनिधिसभा बन्नुपर्छ तर प्रतिनिधिसभा सदस्य निर्वाचन विधेयकमा यस्तो प्रावधान समेटिन बाँकी छ । यसो गर्दा स्वाभाविक रूपमा साना दलहरू प्रतिनिधिसभाबाट बाहिर हुन सक्छन् । थ्रेसहोल्ड संविधानको समानुपातिकसमावेशी भावनाविपरीत हुने तर्क रहे पनि प्रतिनिधिसभालाई समानुपातिकसमावेशी बनाउने जिम्मेवारी सबै दलको हुनुपर्छ । थ्रेसहोल्डको प्रावधानले जथाभावी दल फुटाउने र खोल्ने प्रवृत्ति निरुत्साहित हुन सक्छ । संसद्भित्रका अन्य अवाञ्छित गतिविधि घट्न सक्छ । राष्ट्रिय मान्यताप्राप्त दल थोरै भए तिनलाई चुनाव खर्च राज्यका तर्फबाट दिने प्रावधान ल्याउन र कार्यान्वयन गर्न पनि सरकारलाई सजिलो हुन्छ । राज्यका तर्फबाट बजेट दिने व्यवस्थाले दलहरूले जथाभावी चन्दा उठाउने प्रवृत्तिमा कमी आउन सक्छ । अहिले संसदीय व्यवस्थाको विकल्प खोज्ने अवस्था छैन । संसदीय व्यवस्थालाई व्यवस्थित गर्ने एउटा उपाय थ्रेसहोल्ड हो । थ्रेसहोल्डको प्रावधान पारित गर्ने संसदको बुधबारको निर्णय मुलुकको राजनीतिलाई स्थिर बनाउने कोसेढुंगा बन्न सक्छ ।"
संकटबाट उन्मुक्ति,"विगत केही वर्षयता सरकारप्रतिको जनआस्था र विश्वासमा ओरालो लाग्ने क्रमले द्रुतगति लिनथालेको छ । नेताहरू त्यसमा पनि शीर्ष नेताहरूले प्रदर्शन गरेको सत्तामोह, तिनको कथनी र करनी बीचको पिँजारिँदै गएको खाडल अनि समयसमयमा फेरिरहने बोली र शासकीय अवसर पाउँदाका बखत भ्रष्टाचारमा हुने उनीहरूको संलग्नताजस्ता कारणले गर्दा उनीहरूलाई नागरिकले पत्याउन छोडेका हुन् । तिनको अर्को विशेषता भनेको कार्यकर्ता र नागरिकले उनीहरूलाई जतिसुकै राष्ट्रिय नेताको सम्मान दिए पनि तिनले आफूलाई आफ्नो चुनावी क्षेत्रको परिधिभन्दा बाहिर राख्ने सामथ्र्य प्रदर्शन गर्न सकेनन् । विश्वास गुमाएका नेताहरूले शासन गरेकै कारण जगलाई हँसाउनुछ भने सरकारले नागरिकको प्रतिनिधित्व गर्छ भन्ने पुग्ने अवस्थामा हामी पुगिसकेका छौं । किनकि नागरिक र सरकार बीचको अन्तरसम्बन्ध गाँस्ने कुनै माखेसाङ्लोसम्म पनि कतै भेटिँदैन । शान्ति, स्थिरता र सुव्यवस्थाको अनुभूतिजस्ता चुनौतीपूर्ण जनचाहना त परै जाओस्, सरकारले उसको प्रमुख दायित्व जनधनको सुरक्षा गर्ने सामथ्र्य राख्छ भन्ने विश्वाससमेत जनमानसले पत्याउन छाडिसकेका छन् । सुशासन र कानुनी राज्यको परिकल्पना आम नागरिकका लागि मृगतृष्णा बन्न पुगेको छ । स्थापित नेतृत्व हावी भएको (जुनसुकै पार्टी वा व्यक्ति किन नहुन्) सरकारले देशलाई समुन्नतिको गन्तव्यतिर डोर्याउला भनी कल्पना गर्नुसम्म पनि छेपाराको आहानसिद्ध हुन्छ ।पटकपटक अवसर पाउँदा पनि असफल प्रमाणित भइसकेका शीर्ष नेताहरूले नै डिरेल तुल्याएको मुलुकलाई पुन: लिकमा राख्न सक्छन् भन्नु जग हँसाउनु जस्तै हुन्छ । लिक बाहिर पुगेको मुलुकलाई पुन: लिक चढाउने उपायका विषयमा भने समाजका प्रबुद्ध व्यक्तिहरू जुट्न थालेको पाइन्छ । यस्ता प्रयासबाट सतहमा आएका वैकल्पिक राजनीतिक उपाय र सोच मुख्य तीन प्रकारका देखिन्छन् बेनेभोलेन्ट डिक्टेटर, वैकल्पिक राजनीतिक दलको निर्माण र हाल क्रियाशील दलमा आन्तरिक सुधार ।बेनभोलेन्ट डिक्टेटर शक्तिशाली व्यक्ति जसले आफ्नो होइन, राष्ट्रको स्वार्थलाई सर्वोपरी ठानेर समाजमा अनुशासन कायम गराई देशलाई सुशासन दिने व्यक्तिको खोजमा जुटेको छ, यो समूह । यो काममा लागेका मध्ये कोही अवसान भइसकेको राजसंस्थाको पुनर्जन्म वा बहालीको वकालत गर्न थालेका छन् । यो तप्काको मनसाय बुझेर दुलोबाट टाउको निकाल्दै राजा आऊ, देश बचाऊको नारा दिनेहरूको संख्या पनि क्रमिक रूपमा बढ्न थालेको पाइन्छ । अवसर पाइहाल्ने आसमा होला, मठमन्दिरहरू र दक्षिणको तीर्थस्थलहरूमा हुने पूजाआराधनाबाट विश्राम लिएर भए पनि बेलाबेलामा पूर्व राजाको देशवासीलाई अर्तिउपदेश दिंँदै वक्तव्य जारी गर्ने क्रममा जनसहानुभूति पाइने भाषाको प्रयोग हुनथालेका छन् । विडम्बना, तिनको अर्तिउपदेशको जनमानसमा के कस्तो प्रभाव पर्छ, त्यसको मूल्यांकन नभए पनि सत्तासीनहरूको आसन भने वक्तव्य निस्केको केही दिनसम्म नै डगमगाउने गरेको अनुभव हुन्छ । यही खेमाका अर्काथरी बुद्धिजीवीहरू सेनाले सीमित अवधिका निम्ति सत्ता हातमा लिनुपर्ने तर्क प्रस्तुत गर्नथालेका छन् ।यदि हाम्रो इतिहासतिर फर्केर हेर्ने हो भने यस देशले जंगबहादुर, चन्द्रशमशेर हुँदै मोहनशमशेर जस्ता तानाशाही शासकहरू बेहोरेको थुप्रै उदाहरण पाइन्छन् । त्यसैगरी बदलिँंदो जमाना अनुरूप चार राजाहरू (त्रिभुवन, महेन्द्र, वीरेन्द्र र ज्ञानेन्द्र) ले पनि आफ्नो प्रत्यक्ष्य शासनकालमा बेनेभोलेन्ट डिक्टेटरको मुकुन्डो नपहिरिएका होइनन् । यो राष्ट्रले निरंकुश शासनकालमा केकति लाभ पायो र के कति क्षति बेहोर्यो, तुलनात्मक हिसाबकिताब त्यस्ता शासकका पक्षधरहरूले नगरेको भए पनि दुनियाँ र रैती भएर पीडित जनताले भने अवश्य गरेकै हुनुपर्छ । अन्यथा ३० वर्षे निरंकुश पञ्चायती शासन फाल्न २०४६ सालमा पहिलो र ज्ञानेन्द्रको शाही शासन फाल्न २०६२६३ मा दोस्रो जनआन्दोलन हुने नै थिएन । सैनिक शासकको परिकल्पना गर्नेहरूले अफ्रिका, ल्याटिन अमेरिका वा दक्षिण अमेरिकी राष्ट्रहरूको इतिहास अध्ययन नगरे पनि एकफेर समकालीन म्यान्मार (वर्मा) को इतिहास पल्टाए पुग्छ । एसिया महाद्विपकै जापानपछि सबैभन्दा समृद्धशाली राष्ट्रलाई सेनाका जर्सावहरूले सत्ता हत्याएपछि कसरी त्यो देशको उन्नतिलाई रिभर्स गेअरमा हालेर हुँइक्याए भन्ने वास्तविकता उदांगिन्छ । छिमेकी राष्ट्रहरू पाकिस्तान, बंगलादेश र थाइल्यान्डमा सत्तामा सेना हावी हुने महत्त्वाकांक्षाबाट पीडित मुलुकका प्रतिनिधि राष्ट्र हुन् । नेपोलियन बोनापार्टदेखि रोवर्ट मुगावेसम्मका प्रत्येक तानाशाहले आफूलाई बेनेभोलेन्ट डिक्टेटर नै भएको प्रचार गरेका छन् । तिनलाई सत्ताच्युत निम्ति भएका जनआन्दोलनको सफलतापछि मात्र उदांगिन्छ, उनीहरू कति बेनेभोलेन्ट थिए भन्ने वास्तविकता ।नयाँ दल निर्माणक्रियाशील राजनीतिक दलहरूको कोपभाजनमा परेका वा आजित भएका केही चेतनशील नागरिकले नयाँ राजनीतिक दल निर्माण गर्ने जमर्को पनि गर्नथालेका छन् । डाक्टर देवेन्द्रराज पाण्डेद्वारा नेपाली कांग्रेसको प्रजातान्त्रिक समाजवादी सिद्धान्तबाट विचलित हुँदै गएको अवस्थामा उक्त पार्टीले रित्याएको स्थान परिपूर्तिका निम्ति लोकदल निर्माणबाट सुरु भएको यो प्रयास रविन्द्र मिश्रसम्म आइपुगेको छ । विदेशमा उच्चशिक्षा हासिल गरेका जुझारु युवाहरूले विवेकशील नेपाल पार्टी गठन गरेका छन् । त्यसो त आफू संलग्न भएको दलभित्र राजनीतिक हैसियत गुमेको कारणबाट नयाँ दल खोल्ने डाक्टर डिल्लीरमण रेग्मीबाट सुरु भएको प्रयास पनि आजका दिनसम्म निरन्तरता पाउँदै गरेको छ । हाम्रो मुलुकमा राजनीतिक दलहरूको घनत्व अत्यधिक हुनुको यो प्रमुख कारण हो । समकालीन नेपालमा नयाँ खुलेका दलहरूले सुरुका दिनहरूमा जतिसुकै तडकभडक देखाए पनि तिनले जम्न भने सकेको पाइँदैन । नयाँ दलले प्रभावकारी स्पेस नपाउनुका पछाडि धेरै कारण छन् । तिनमा प्रमुखचाहिंँ ती दलहरू व्यक्तिपरक भएको र नेतृत्व पंक्तिमा तातै खाऊँ जल्दी मरुँ अर्थात् दल निर्माण र त्यसको उत्थान प्रक्रियाका निम्ति आवश्यक हुने धैर्यताको अभाव हो । आफ्नो उद्देश्य, नीति, कार्यक्रम र क्षमता प्रदर्शन गरेर नागरिकको मन जित्नेभन्दा बढी सत्तामोहको मनोविज्ञान भएका हुनाले दल खुल्छन्, केही आसाको तरंग पनि देखापर्छन्, अनि बिलाउँछन् । दुईचार प्रबुद्ध व्यक्तिको राजनीतिक क्षेत्रमा पदार्पण हँुदैमा नागरिकले तिनलाई विश्वास गरिहाल्ने अवस्था आउँदैन । त्यसो त दल निर्माणपूर्व गर्नुपर्ने गृहकार्यदेखि दलको उद्देश्य र तिनको प्राप्तिका निम्ति रणनीतिहरू तर्जुमा गरेर जनसमक्ष प्रस्तुत गर्न नसक्नुलाई पनि त्यस्ता दलहरूको पछि नागरिक नलागेको हुनसक्छ । स्थापित दलहरूमा सुधारयदि पश्चिमी शास्त्रीय चस्मा लगाएर हेर्ने हो भने हाम्रो मुलुकमा भएका दलहरूलाई चार राजनीतिक विचारधाराबाट निर्देशित गरेको पाइन्छ । ती हुन् वामपन्थी (साम्यवादी), दक्षिणपन्थी (पूर्व पञ्चहरूको संगठन), जातीय र क्षेत्रीय पहिचानवादी र प्रजातान्त्रिक समाजवादी (कांग्रेस) ।कार्लमाक्र्स, लेलिन, स्टालिन र माओले प्रतिपादन गरेका सिद्धान्तको स्कुलिङमा हुर्केका आंैलामा गन्न नभ्याइने साम्यवादी दलहरू हामीकहाँ छ्यासछ्यास्ती छन् । साम्यवादी दलहरूको संख्या अत्यधिक हुनुको प्रमुख कारण विचारधारा र कार्यशैलीमा भिन्नता भएर भन्दा पनि व्यक्तित्वको टकरावले भूमिका खेल्ने गरेको छ । नेतृत्व पंक्ति बीचको साधारणभन्दा साधारण मतभिन्नताकै करणले गर्दा पनि कम्युनिष्टहरू एउटा छातामुनि अटाउन सक्दैनन् । त्यसकारण साम्यवादी पार्टीभित्र सुधारको गुञ्जायस कम हुन्छ । सुधारको माग गर्ने त्यहाँ टिक्न सक्दैनन् । हुन त कुनै एक दलले बहुमत प्राप्त गरेर सरकार गठन गर्नसकेको भए सायद साम्यवादीहरूबीच पनि एकता हुने थियो होला । किनकि स्टालिन र माओले सिकाएको विरोधी सफाय गर्ने पाठको कार्यान्वयन यहाँ पनि हुने थियो होला । त्यसो त देङको उदयपछिको चिनियाँ कम्युनिष्ट पार्टीमा बाहेक विश्वको अन्य कुनै पनि कम्युनिष्ट पार्टीमा सुधारकार्य भएको पंक्तिकारलाई थाहा छैन । त्यसकारण साम्यवादी पार्टी सुधार भएर नयाँ नेतृत्व आउला भन्ने सोच्नुु काल्पनिक हुनसक्छ । दक्षिणपन्थी पार्टी हाम्रो सन्दर्भमा पूर्व पञ्चहरूको पार्टी हो । पञ्चायती शासन प्रणालीमा जेजति सुधारका कार्य भए, ती सबै निरंकुशतालाई अझ बढी कठोर र निरंकुश तुल्याउनुतर्फ उन्मुख हुने गर्थे । निर्दलीय व्यवस्थाको स्कुलिङमा हुर्केका पूर्व पञ्चहरूले गठन गरेको पार्टीभित्र सुधार हुनेभन्दा बढी सम्भावना कम्युनिष्टहरूजस्तै विखण्डनको देखिन्छ । जातीय र क्षेत्रीय पहिचानको नारामा जन्मेका दलहरूमा सुधार त परै जाओस्, उनीहरू पनि एकल व्यक्तिको दल नै किन नहोस्, त्यसको निर्माण गर्ने प्रवृत्तिबाट ग्रस्त भएको देखिन्छ । प्रजातान्त्रिक समाजवादी दल नेपाली कांग्रेस न प्रजातान्त्रिक भएको छ, नत यसले समाजवादी सिद्धान्त अनुरूपको कार्य गर्न नै सकेको छ । संविधानसभामा सबैभन्दा ठूलो दल हुँदाहँुदै पनि यो निरीह दलमा परिणत भएको छ । दलको विधान कार्यान्वयन गर्न असमर्थ नेतृत्व राष्ट्रको संविधान कार्यान्वयनमा लागिपरेको भन्नु हास्यास्पद हुन्छ । तर पनि यस दलमा अन्य दलको दाँजोमा एउटा संस्कार हावी भएको छ, नेतृत्वलाई चुनौती दिने कार्यकर्तालाई निस्कासन गर्नेभन्दा सम्मानजनक स्थान दिने परम्परा आजका दिनसम्म पनि यस दलमा कायम छ । पार्टी नेतृत्वलाई चुनौती दिनेहरूलाई केन्द्रीय समितिमा स्थान दिने परम्परा नेपाली कांग्रेसले तोडेको छैन । त्यसकारण यो दलमा सुधार गर्छु भन्नेले दलबाट निस्कासित हुनुपर्दैन ।संवेदनशील पृष्ठभूमिमा निकास दिन विद्यमान नेतृत्व पंक्तिलाई पाखा नलगाई सम्भव देखिँदैन । लोकतन्त्रलाई एकतान्त्रिक शासन पद्धतिले विस्थापित गर्ने सोच राख्नु भनेको तातो तावाबाट आगोमा हामफाल्नु सरह हो । नयाँ दलहरू स्थापित दलहरूको विकल्प बन्न अझ धेरै समय लाग्ने निश्चित छ । यस्तो परिस्थितिमा भएका दलहरूमा सुधार गर्ने सबैभन्दा सहज उपाय हो । त्यसका निम्ति दलहरूमा भएका विभिन्न गुट वा उपगुटहरूमा छरिएका सुधारवादीहरू संगठित भए भने सम्भव हुनसक्छ । यो सम्भावना नेपाली कांग्रेस पार्टीभित्र जति सहज अन्य पार्टीमा देखिँंदैन ।"
सर्वोच्चको स्वागतयोग्य फैसला,"सुविधा वृद्धि नगरियोस्संसद्मा प्रस्तुत हुने विधेयकमा उच्चपदस्थ पूर्वसरकारी अधिकारीलाई विभिन्न सुविधा दिएर राज्यको सम्पत्ति दोहनलाई तीव्र बनाइँदैछ । आर्थिक अवस्थामा कमजोर अनि रेमिटेन्समा लगभग निर्भर देशमाथि विभिन्न सुविधा थपेर अर्थतन्त्र नांगो पार्ने कुरा कुनै पनि हालतमा स्वीकार्य हुने छैन । देशको विकास, आफ्नो सुरक्षा लगायतको लागि भनी गरिब जनता कर तिरिरहेका छन् । तिनको पैसामा रजाइँ गर्न लोकतान्त्रिक नेपालका नेतालाई लाज लाग्नुपर्ने हो । भोलि कोही पूर्व विशिष्टको निधन हुँदा धेरै जनता राज्यको भार घट्यो भनी खुसी हुने अवस्था आफैं ननिम्त्याउन आग्रह छ । हुन सक्छ भने पूर्व विशिष्टले सामान्य नागरिकझैँ जीवनयापन गर्नुपर्छ, देशको अवस्था देखेर । आँखै अघि बेलायती प्रधानमन्त्री र अमेरिकन राष्ट्रपतिको विदाइ हेरेकै हौँ । त्यत्रो विकसित देशका राष्ट्रप्रमुख सामान्य जीवनमा रमाइरहेका छन् भने हाम्रा नेतालाई विलासिता किन ? समय अधिकारीसिनाम, ताप्लेजुङदलहरू मर्ज हुँदा बेसगच्छदारलाई फकाइफकाई कांग्रेस पार्टीमा समावेश गरी घरको न घाटको पार्ने विचार गरेर रामचन्द्र पौडेललाई जस्तै पेन्डुलम बनाउने र गच्छदारलाई राजनीतिबाट संन्यास गराउने काम गरेको छ । रामचन्द्र राजनीतिक दलमा सबैभन्दा सोझा मानिसको रूपमा लिइरहेका व्यक्तित्व मानिन्छन् । गच्छदारलाई सबैभन्दा बढी पैसा र पदको पछिलाग्ने व्यक्तिको रूपमा चिनिन्छ । गच्छदारले पार्टी त्याग गरी कांग्रेसमा विलय भए भने उनको पार्टीको नाकमुख नै हराउँछ । नेपालमा एउटा पार्टी घट्ने र नेपालीको थाप्लोमा भएको ऋण अलिकति भए पनि घट्छ । यसैगरी सबै पार्टी एकअर्कोतिर विलिन हुँदै गए भने नेपालीको जीवनशैलीमा धेरै सहज हुने आस गर्न सकिन्छ । उस्तैउस्तै सिद्धान्त र भावना मिल्ने दलहरू अब मिले वेश हुन्छ । मन मिल्ने बीचको ध्रुवीकरणलाई राम्रै मान्नुपर्छ । दीपकप्रसाद खतिवडाशंखमूल, काठमाडौं सशक्तीकरणबारे चाखलाग्दो बहसइस्लाम धर्मविरुद्ध आवाज निकालेको कारण जन्मभूमिबाट लखेटिएपछि विभिन्न मुलुकमा आप्रवासी जीवन बिताएर अहिले दिल्लीमा बस्दै आएकी बंगलादेशी लेखक तसलिमा नसरिन अन्तर्राष्ट्रिय महिला दिवसको अवसर पारेर काठमाडौंको एउटा समारोहमा सहभागी हुन आइपुग्दा धेरैको ध्यान उनीतर्फ खिचिएको छ । उनको संलग्नतासँग जोडिएको महिला सशक्तीकरण सम्बन्धी बहसलाई बी बोल्ड फर चेन्ज मंगलबारको कला र शैली पृष्ठमा प्रकाशित खबरमा ४ मुलुकका चर्चित महिलाले नारी उत्थानको लागि प्रेरणादायी आवाज निकालेको पाइन्छ । साउथ एसियन डेभलपमेन्ट फोरमले आयोजना गरेको सोमबारको कार्यक्रममा तसलिमा बाहेक चिनियाँ उद्यमी जुन्हुवा वु, भारतीय व्यवसायी रिता सिंह र नेपालको तर्फबाट गायिका आनी छोइङ डोल्मालाई वक्ता बनाइएको थियो । वुले चीनमा महिलापुरुष दुवैलाई रोजगार लगायत सबै क्षेत्रमा बराबर अवसर रहेको विवरण सुनाएपछि चारवटा गाई पालेर काम थाल्ने भारतकी सहभागी सिंहले अहिले भारतको मेस्को स्टिल्सकी प्रमुख बन्न सफल भएको कहानी सुनाउँदा सहभागी महिलामा उत्प्रेरणा थपिएको भान हुन्थ्यो । उता तसलिमाले पुरुष र परम्परामाथि ईष्र्या, क्रोधपूर्ण भाव प्रकट गर्दै अब महिलाहरू विद्रोही र रिसाहा बन्नुपर्छ भन्ने अभिव्यक्ति दिएसँगै गायिका डोल्माले प्रतिशोधपूर्ण क्रोधभन्दा ऊर्जा बढाउने विद्वत्तापूर्ण आक्रोशबाट रचनात्मक काम बन्नसक्ने भाव प्रकट गरिन् । मुुस्लिम संस्कारको बुर्का प्रथा, धर्मद्वारा प्रोत्साहित बहुविवाह र सधैं पर्दाभित्र लुक्नुपर्ने यथार्थलाई ललकार्दै विद्रोही बनेकी तसलिमाको क्रोध सही छ । डा भुवनेश्वर शर्माचन्द्रागिरि२, काठमाडौंसवारी व्यवस्थापनका लागि सुझावबढ्दो सवारी चापका कारण गोंगबु र सामाखुसी चोकमा कार्यालय समयमा ट्राफिक व्यवस्थापन निकै अस्तब्यस्त त बनेकै छ, साथै नियमित दुर्घटना पनि भइनै रहेको छ । तसर्थ यो समस्या समाधान गर्नु अपरिहार्य छ । यसका लागि गल्कोपाखाबाट आउने सवारी साधनलाई बसपार्कतर्फ पठाएर शिव मन्दिरबाट घुमेर बानियाँटार जाने, बानियाँटार, नवजीवन कलेज र टोखातर्फबाट आउने सवारी साधनलाई बसुन्धारातर्फ पठाई गरिमा विकास बैंकबाट घुमेर रानीबारी र गल्कोपाखा जाने, रानीबारीबाट आएको सवारी साधनलाई सिधै टोखातर्फ जाने व्यवस्था मिलाउनुपर्छ । साथै यात्रु चढाउन र ओराल्न सवारी साधनलाई चोकभन्दा १०० मिटर अघि, पछि रोक्ने व्यवस्था गर्नुपर्छ । यसका लागि शिव मन्दिर अगाडि र गरिमा विकास बैंक अगाडि ट्राफिक पोइन्ट बनाई यथाशीघ्र यो व्यवस्थापन गर्न र मिलेसम्म चक्रपथसँग जोडिएका सहायक सडकलाई पनि प्रयोग गर्न ट्राफिक प्रहरी, स्थानीय निकाय र सम्बन्धित पक्षलाई विशेष आग्रह गर्छु । अशोक तिवारी पान्डेय न्युज एन्ड एड एजेन्सी, न्युरोड, काठमाडौं खाद्य प्रयोगशालाहरूको बेहालप्राविधिकको अभावमा खाद्य गुणस्तर जाँचबुझ हुन नसकेर देशमा रहेका खाद्य प्रयोगशालाहरू बेकामे भएको आशयको अमृता अनमोलको लेखले ध्यानाकर्षण गरेको छ । दसंैतिहारजस्ता चाडपर्वका बेला एकदुई दिन बजार अनुगमन गरी झारा टार्ने बाहेक प्रयोगशालाले आफ्नो सेवा र अधिकार क्षेत्रका बजारको नियमित अनुगमनसमेत गर्ने गरेका छैनन् । नियमित अनुगमनको अभावमा सर्वसाधारणले दैनिक रूपमा उपभोग गर्ने तेल, मसला, दाल फलफूल र तरकारीको आकर्षण तथा तौल बढाउन व्यापारी र व्यवसायीले जानी र नजानी रसायन र अखाद्य पदार्थ मिसावट गरी नागरिकको स्वास्थ्यलाई जोखिममा पारेको छ । नागरिकको स्वास्थ्यसंँग प्रत्यक्ष सरोकार राख्ने खाद्यवस्तुको गुणस्तरीयता जाँच्ने सवालमा सरकारको अनदेखी कुनै अर्थमा जायज छैन । सरोकारवाला निकायलाई सरकारले सचेत गराउन जरुरी छ । महेन्द्रसिंह बमटीकापुर१, कैलाली कमजोर प्रतिवेदन चैत ८ गते प्रकाशित नेपालीको खुसी बढ्यो समाचार पढ्न पाइयो । विश्व खुसी प्रतिवेदन२०१७ ले नेपाललाई पोहोरभन्दा ८ स्थान माथि उकाल्दै ९९ औं स्थानमा राखेको जानकारी भयो । आय, स्वास्थ्य, स्वतन्त्रता, उदारता, सामाजिक सहयोग र सरकारी तथा व्यावसायिक क्षेत्रमा हुने भ्रष्टाचारको कमीलाई मुख्य सूचक मानी प्रतिवेदन प्रकाशित गरिएको रहेछ । यी सुचकलाई हेर्दा नेपाल खुसी हुनुपर्ने कारण त छैन । तर पनि जेफ्री स्याक्सले के आधारमा नेपाललाई ९९ औं स्थानमा उकालेका हुन्, बुझ्न सकिएन । वर्षेनि नयाँ प्रधानमन्त्री पाउने र महिनैपिच्छे नयाँनयाँ मन्त्रीहरूको नाम सुन्न पाइने कुरालाई मध्यनजर गर्दा भने नेपालीको खुसी विश्वको ८८ औं स्थानमा हैन, पहिलो नम्बरमा पर्न आउँछ । हैन भने नेपालमा जस्तो बेथिति, भ्रष्टाचारले जरा गाडेको, जे गर्दा पनि हुने कानुनविहीन मुलुक सायदै यो विश्वमा होला । एसपी बडु कृष्णपुर७ कञ्चनपुर प्रधानमन्त्रीको भ्रमण अर्थहीन नहोस्प्रधानमन्त्रीले बिहीबारदेखि एकसाता लामो चीनको भ्रमण गर्दैछन् । तर नेपालको तर्फबाट खास तयारी नभएकोले भ्रमणबाट ठोस उपलब्धि हासिल नहुने अनुमान गरिँदैछ । तयरी जुन रफ्तार र गहिराइमा तयारी हुनुपर्ने हो, त्यो रूपमा नभएको कूटनीतिक वृत्तले बताइरहेको परिप्रेक्षमा प्रचण्डको भ्रमणबाट नेपालले के पाउला ? भनी सबैले आँखा तानिरहेका छन् । चीन हाम्रो छिमेकी मुलुकमात्र नभएर विश्वकै शक्तिशाली मुलुक पनि हो । चीनले चाहेमा नेपालको कायापलट गर्न सक्छ । तर त्यसको लागि तयारी पनि त्यही अनुरूप हुनुपर्ने हो, जुन भएको देखिँदैन । सहयोग त्यत्तिकै आउँदैन, तयारी पुर्याएर माग्न सक्नुपर्छ । भारतले नाकाबन्दी लगाएको बेला गुहार मागेर मात्र हुँदैन । अरू बेला पनि सम्बन्धलाई सहजीकरण गर्न सक्नुपर्छ । जुन प्रचण्डको ७ महिने कार्यकालमा हुनसकेको छैन । चीनसँग ओली सरकारले गरेको १० बुँदे सम्झौतालाई कार्यान्वयनमा ल्याए मात्र पनि नेपालको धेरै विकास हुनसक्थ्यो । प्रचण्डले सी चिनपिङसंँगको भेटमा काठमाडौंसम्म रेलमार्ग जोड्ने, तेल र पारवहनको सुविधा लिने र प्रस्तावित १३ सीमानाका खोल्ने काममात्र गर्नसके पनि भ्रमणको उपलब्धि हुनेछ । गोपाल देवकोटाचावहिल, काठमाडौं मोर्चाले फेरि झुक्याएखान्नखान्न लोकाचार, खान थाले माना चार भन्ने उखानटुक्का यतिखेर मधेस केन्द्रित दलमा देखिन थालेको छ । संविधान सशोधन नगरी निर्वाचनमा नजाने घुर्की देखाउने र अर्कोतर्फ दल दर्ता गर्न पहिलो पंक्तिमा मधेसी मोर्चा अघि सर्ने । निर्वाचन हुने पक्का निश्चित भएपछि आफ्नो घुर्कीको कुनै अर्थ नहुने देखेर मोर्चाले समाजमा राम्रो छवि बनाएका उद्योगपति, समाजसेवी, समाजका अगुवाहरूलाई आआफ्नो पार्टीमा भित्र्याउन तँछाडमछाड गर्न थालेका छन् । सयौं नागरिकलाई अबिर लगाएर पार्टी प्रवेश गराएका छन् । निर्वाचनताका राम्रो छवि भएकालाई आफ्नो प्रतिनिधिको रूपमा खडा गराई आफ्नो पकडलाई मजबुत बनाउने नीति लिएका छन् । मोर्चाको यो कस्तो नैतिकता हो ? मधेसीको रगतले सिंचिएको मधेसको भूमिमा मोर्चाले कस्तो राजनीति गर्न खोजेको हो ? मोर्चाले मधेसीलाई पहिला रुखमा चढाउने अनि रुखको फेद काट्ने मनोवृत्ति किन देखाइरहेका छन् ? यदि मधेसकै हितका लागि आन्दोलनमा उत्रेको भए मधेसीको जायज मागलाई चरमविन्दुमा पुगाउनुपथ्र्यो । सत्ता लोभमा परेर मधेसीको विश्वासलाई कुल्चेर मोर्चा आफ्नो स्वार्थमा लागेको सबैलाई थाहा भएकै हो । त्यसकारण मोर्चाको रणनीतिलाई समयमै मधेसवासीले बुझी सचेत हुनुपर्छ । प्रमोद पौडेलश्रीपुर१४, वीरगन्ज"
उत्तर प्रदेशको गेरुवा बाछिटा,"नेपाली राजनीतिक चिन्तन प्रणालीको एउटा वृत्त उत्तर प्रदेशको राजधानी लखनऊमा अबिर उड्दा त्यसलाई थाप्न काठमाडौंको टुँडिखेलमा लाम लागेका छन् । हालै भारतको सर्वाधिक जनसंख्या भएको सीमावर्ती राज्य उत्तर प्रदेशमा भएको विधानसभा निर्वाचनबाट दिल्लीको केन्द्रीय सत्तामा आरुढ भारतीय जनता पार्टीले चामत्कारिक बहुमत प्राप्त गरी योगी आदित्यनाथलाई मुख्यमन्त्री बनाउँदा नेपालमा मन्त्रमुग्ध हुनेहरू कम छैनन् । लखनऊमा योगीको राज्याभिषेक भएपछि हामीकहाँ अनेकौं अनुमान गर्न थालिएको छ । मिडियाको प्रस्तुति, कोठेगफ र केही राजनीतिक संगठनको हाउभाउले समेत उत्तर प्रदेशको गेरुवा तरंगले नेपाली राजनीतिलाई पनि प्रभावित पार्ने कतिपयको विश्वास छ । यो यथार्थपरक नदेखिए पनि पुरै निराधार भने होइन । त्यस अर्थमा नेपालसँग लामै सरोकार राखेका योगी आदित्यनाथको उदयले नेपाली राजनीतिमा के कस्तो असर पार्ने हो वा होइन भन्नेबारे विश्लेषण हुन जरुरी छ । षड्यन्त्रको आँखाबाट उब्जेको विश्लेषणले कसैको पनि हित गर्दैन । के पो हुने हो ? भन्ने आशंकालाई यथार्थको चौकठमा दाँजेर हेर्नु मुनासिव देखिन्छ ।भाजपा र योगीयोगी आदित्यनाथ गोरखपुरस्थित गोरखनाथ मठका पिठाधिश्वर हुन् । उनी अहिलेको उत्तराखण्डमा जन्मिए पनि लामो समयदेखि मठको उत्तराधिकारी भएर क्रियाशील छन् । सन् १९९८ देखि लगातार पाँचपटक उनी त्यस क्षेत्रका सांसद निर्वाचित भइसकेका छन् । यसले गोरखपुर क्षेत्र अर्थात उत्तर प्रदेशको पूर्वाञ्चल हिस्सामा उनको गहिरो प्रभाव रहेको प्रस्ट्याउँछ । उनीद्वारा संगठित हिन्दु बाहिनी सेनाले त्यस क्षेत्रमा समानान्तर सत्ताको चाबी योगी आदित्यनाथलाई उपलब्ध गराएको गोरखपुरका राजनीतिक टिप्पणीकारहरू बताउँछन् । यस पटकको चुनावी राजनीतिमा तिनका पक्षधरले नारा नै लगाएका थिए, युपी में रहना हैं तो योगीयोगी कहना होगा । पहिला यही नारा गोरखपुरसँग जोडेर भन्ने गरिन्थ्यो । यस पटकको चुनाव प्रचार अभियानमा भाजपाले कसलाई मुख्यमन्त्री बनाउने हो, त्यो नाम अघि सारेको थिएन । चुनावी परिणामपछि मुख्यमन्त्रीको छनोट गर्न भाजपाभित्र अलि अलमल र अन्योल पनि देखियो । त्यसैले छनोटका लागि तन्किँदै गएको समयभित्र अनेक नाम बाहिर आए । तर अन्ततोगत्वा योगी आदित्यनाथको नाम नै तय गरियो । यसरी योगीको छनोटबाट भाजपाले संकेत गर्न खोजेको छ कि उसले विकासको कुरा गरे पनि उसको राजनीतिको केन्द्रीय तत्त्व हिन्दुत्व नै हो । भाजपाकै अटलविहारी बाजपेयी प्रधानमन्त्री हुँदा गुजरातका तत्कालीन मुख्यमन्त्री नरेन्द्र मोदीका सन्दर्भमा मनका कुरा गर्न भ्याएका थिएनन् र फगत राजधर्म पालन गर्नु भनी अर्ति दिएका थिए, त्यसको पछाडि राष्ट्रिय स्वयंसेवक संघको निर्देशन रहेको बताइन्छ । यतिखेर पनि त्यही संघको दबाबमा योगीको छनोट भएको भनिन्छ । अहिले भारतको उत्तर प्रदेश, उत्तराखण्ड, मणिपुर, गोवा र पञ्जावमा प्रान्तीय चुनाव भएको थियो । जहाँ पञ्जावलाई छोडेर बाँकी प्रदेशमा भारतीय प्रधानमन्त्री नरेन्द्र मोदीको प्रभावले काम गरेको देखियो । मोदी आफ्नो कार्यकालको बीचमा छन् र यो सफलताले उनको कार्यशैलीलाई अनुमोदन गरेको मानिंँदैछ ।उत्तर प्रदेश भारतीय राजनीतिको निर्णायक थलो हो । त्यहाँबाट दिल्लीको सत्ताको लागि ८० जना सांसद चुनिन्छन् । सन् २०१९ को निर्वाचनमा यस प्रदेशको भूमिकाले दिल्लीमा फेरि भाजपाको विजय तय गरिनेछ । अटलविहारी बाजपेयी प्रधानमन्त्री हुँदा २००४ मा भाजपा सत्ताबाट बाहिरिनुपरेको थियो । त्यसले पनि यतिखेर भाजपा अत्यन्त चनाखो छ । २०१९ मा हुने केन्द्रीय चुनाव नरेन्द्र मोदीका लागि सहज हुन र त्यसको सहयोगी आधार उत्तर प्रदेशले बनाउन सकोस् भन्ने रणनीति पनि अहिलेको निर्णय पछाडि छ । सँगसँगै सन् २०२४ मा हुने चुनावका बेला मोदी ७५ वर्षको उमेरमा पुग्ने भएकाले त्यसबेलाका निम्ति सम्भावित नेतृत्वको स्वाभाविक विकासक्रमको यत्न पनि यतिखेर परिलक्षित भएको कतिपयले अथ्र्याउने गरेका छन् । सन् २०२५, राष्ट्रिय स्वयंसेवक संघको शताब्दी वर्ष हो । संघ भाजपाको शक्तिको स्रोत रहँदै आएको छ । कतिपयले संघले परिकल्पित गरेको हिन्दु राष्ट्र त्यतिखेर साकार हुने आँकलन गर्छन् । जसरी उत्तर प्रदेशको चुनावमा बहुसंख्यकवादको आधारमा चुनाव प्रचार गरी एउटा मठको महन्थ सत्ताको शीर्षमा पुगेका छन् । यसलाई हिन्दुत्वको विजयको रूपमा लिइएको छ । कठिन गोरेटोअत्यधिक बहुमतका आधारमा कट्टर हिन्दुवादी छविका नेता योगी आदित्यनाथ मुख्यमन्त्री बन्न सफल भए पनि उनका बाटा सहज छैनन् । उनको कार्यकालको मध्यान्तरमै भाजपाको केन्द्रीय सत्ताका निम्ति आरोहणको गति तय हुनेछ । त्यस अर्थमा योगीमाथि भाजपाले जुवा खेलेको छ । उत्तर प्रदेशको २० करोडको आवादीमध्ये १९२६ प्रतिशत मुस्लिम छन् । पश्चिम उत्तर प्रदेशको इलाका चरमपन्थी गतिविधिको लागि चिनिन्छन् । उग्र हिन्दुवादको राजनीतिले भलै भाजपालाई मतको ध्रुवीकरण र त्यसको आधारमा सफलताको सोपान निर्माण गरेको भए तापनि यो प्रवृत्ति अनियन्त्रित हुँदै गयो भने त्यसले भाजपाको केन्द्रीय गन्तव्यमाथि पानी खन्याउनेछ । यस अर्थमा योगी भाजपाका लागि महत्त्वपूर्ण हुन्, उनी असफल भए भने भाजपाको सपना पनि ध्वस्त हुनेछ । अहिले नै हेरांन, त्यहाँको जातिगत गणित र सांगठनिक सन्तुलन बनाउन पिछडिएका समुदायका नेता केशवप्रसाद मौर्य तथा ब्राह्मण तुष्टीकरणका निम्ति दिनेश शर्मालाई उपमुख्यमन्त्री बनाइएको छ । भाजपा नेता सुब्रमण्यम स्वामीले सुप्रिम कोर्टमा अयोध्याको राममन्दिर विवाद मामिलामा तुरुन्त सुनुवाइका लागि माग गर्दा कोर्टले सरोकारवाला पक्षले आपसमै सुल्झाऊ भन्दा मुख्यमन्त्री योगीले त्यसलाई सकारात्मक रूपमा ठम्याएका छन् । उनले पछिल्लो मंगलबार भारतीय लोकसभामा आफ्नो प्रदेशको प्रत्येक जाति, वर्ग, समुदाय र क्षेत्रको विकासका लागि नयाँ ढाँचा निर्माण गर्ने प्रतिबद्धता दोहोर्याएका छन् । योगी रामविना राष्ट्र अधुरो हुन्छ भन्ने मान्यता राख्छन् र भव्य मन्दिर निर्माणका लागि कटिबद्धता देखाउँदै आएका छन् । तर आफैं प्रदेशको मुखिया भइसकेपछि अब उनले मन्दिर निर्माण र सामुदायिक सन्तुलन कसरी मिलाउनेछन् ? त्यसमा उत्तर प्रदेश र भारतको भविष्य निश्चित छ । चुनावी राजनीतिका निम्ति हिन्दुत्वको नारा दिइए पनि यतिखेर विकासको कुरा गरेर आफ्नो छवि रूपान्तरण गर्नु योगीको विवशता हो । त्यसैले होला, उनले आफ्ना मन्त्रीहरूको सम्पत्ति विवरण तत्काल दिनुपर्ने र जथाभावी बयानबाजीमा नियन्त्रण गर्न आग्रह गरेका छन् । प्रदेशमा संस्थागत रहेको भ्रष्टाचारको नियन्त्रण, अराजक कानुन व्यवस्थाको व्यवस्थापन, हुलदंगा नियन्त्रण र जनतामा आश्वस्तताको भाव जगाउनु उनका निम्ति गर्नैपर्ने कार्यसूची हो । जातीय ध्रुवीकरण गरेर चुनावी सफलता प्राप्त गरे पनि मुस्लिम, यादव र जाटव जाति अहिले पनि तिनीसँग टाढा छन्, तिनलाई इन्गेज गरेर नबढ्दासम्म योगीको रथ भुमरीमा पँस्ने पक्का छ । योगीको छनोटमा संघको भूमिका हो वा मोदीको, त्योभन्दा पनि महत्त्वपूर्ण हो, योगीले अब के डेलिभरी दिन सक्छन् । योगी र भाजपासँग समय छोटो छ । किनभने सन् २०१९ को केन्द्रीय चुनाव टाढा छैन । योगीमार्फत उत्तर प्रदेश भारतीय लोकतन्त्रको प्रयोगशाला देखिने भयो । किनभने २०२२ मा भारतीय लोकतन्त्रको ७५ वर्ष पुरा हुँदैछ । त्यहाँ लोकतन्त्रको अनुहार कस्तो हुने हो ? विश्व हेर्दैछ । नेपाली आयामयोगीको नेपाल आवतजावत बाक्लै हुने गरेको छ । त्यसको सांस्कृतिक र राजनीतिक अभिष्ट रहेको छ । गोरखनाथ मठको सरोकार नेपालसँग पनि जोडिएको छ र नेपालीको ठूलो हिस्सा त्यस मठप्रति श्रद्धा राख्छन् । उग्र हिन्दुवादका मत राख्ने योगी विगतमा नेपाललाई धर्मनिरपेक्ष बनाउँदा सन्तुष्ट देखिएनन् । त्यतिमात्र नभएर उनी हिन्दुराष्ट्रको संवैधानिक मान्यताका निम्ति सहयोग र समर्थन जुटाउन लागिपरेकै हुन् । तर कुरो यत्तिले सकिँदैन, योगी अहिले हिन्दु नेतामात्र नभई, धर्मनिरपेक्ष भारतीय प्रदेशका मुख्यमन्त्री हुन् । उनले उत्तर प्रदेशमा विकासका पूर्वाधार विहारका नितिशकुमार जस्तै खडा गर्नसके भने त्यसको प्रत्यक्षपरोक्ष लाभ खासगरी नारायणी पश्चिमको तराईको हिस्साले पाउनेछ । अहिले पनि नेपाली सीमासँग जोडिएका उत्तर प्रदेशका जिल्लाहरूको विकास दर कमजोर रहेको छ । त्यसैगरी त्यहाँ राममन्दिर निर्माणको सवालमा सामुदायिक समझदारी बन्न सकेन र त्यसले तनाव उत्पन्न गर्यो भने त्यसको रापताप यतातिर पनि सल्कने सम्भावना रहन्छ । हो, योगीको आरोहणले नेपालका केही राजनीतिक तत्त्व उत्साहित भएका छन् र उनीहरू विभिन्न सपना साकार हुने मनसुवा राख्न थालेका छन् । नेपाली दलहरूको आपसी तनाव र विभाजनले राजनीति अन्योलग्रस्त भएको र तिनको कर्तव्य विमुखताले गर्दा प्रतिगमनतिर लैजान सक्ने कतिपयको ठम्याइ छ । यही बेला भारतको संघीय संरचना र विभिन्न एजेन्सी बीचको तालमेलको समस्याले गर्दा पनि नेपालप्रतिको भारतीय दृष्टिकोणमा एकरूपता पाउन कठिन हुन्छ । मुख्य नेपाली शक्तिहरूबीच समझदारी नहुँदा जति नेपाली दिक्क छन्, त्योभन्दा कम निराशा दिल्लीमा पनि छैन । यो भनिराख्दा प्रस्ट छ कि उत्तर प्रदेशको सरकारले नेपाल नीति निर्माण गर्दैन । भारतले आत्मसात गर्ने नेपाल नीति निर्माणका आफ्नै प्रक्रिया र पृष्ठभूमि छन् । योगीले आफ्नो प्रभाव र पहुँचका आधारमा नेपाली हितैषीहरूका मनसुवालाई दिल्ली दरबारसम्म पुर्याइदिन सक्छन् । दिल्लीमा आफ्नो कुरा सुनाउन नेपालका ती दक्षिणपन्थी तप्कालाई अहिले सजिलो पक्कै भएको छ । तर यो भनेको भारतको नेपाल नीति रातारात परिवर्तन हुने होइन । विगतमा पनि त्यहाँको स्थायी संरचनाले माओवादीलाई शान्ति प्रक्रियामा ल्याउन भारतीय वामपन्थी घटकलाई प्रयोग गरेकै हो । राजनीतिक शक्तिलाई कहिले र कसरी प्रयोग गर्ने हो, त्यो भारतीय स्थायी संरचनालाई राम्ररी थाहा छ । अर्थात स्थायी संरचनाभित्र योगीमार्फत कुरा पुगे पनि योगी निर्णायक हुने छैनन् । दिल्लीले सबै कुरा तय गर्न सक्दैन, मुख्य आधार नेपालको आन्तरिक राजनीतिक अवस्थाले पनि विकसित गर्छ । कतिपय अब क्षेत्रीयता र जातीयतालाई गौण गर्दै धर्मका आधारमा राजनीतिक ध्रुवीकरण हुनसक्ने आँकलन गर्छन् । अहिले मधेसलाई इन्गेज गर्न सकिएन भने लामो समयसम्म शून्यताको अवस्थामा भुतभुते भित्रको आगोले दनदनी रूप लिन सक्छ । अहिलेका लागि योगी वा मोदी आफ्नैमा केन्द्रित छन् । नेपालको तातो तावामा हात हालेर औंला डढाउन इच्छुक देखिंँदैनन् ।"
खल्तीको अर्थराजनीति,"सानो चिटिक्क परेको सो पिसवाला खल्ती ठिक हुन्छ, लेडिज कोटमा । ठूलो नराख्नुस् बैनी, टेलर दाइले मेरो कोटको नाप लिँदै भने । म छक्क परेँ, खल्ती पनि केटा र केटी भनेर फरक ? एकजना साथीको दुखेसो सम्झिएँ, दिदीले युएसबाट आइफोन सिक्स त पठाइन्, तर त्यो राख्ने ठूलो झोलाचाहिँ बिर्सिछे । कुरा के रहेछ भने ठूलो साइजको फोन तर लेडिजजिन्सको सानो खल्ती । झट्ट हेर्दा समस्या सानो हो, तर महिलाको जीवनशैलीसँंग यो अप्ठ्यारो गरी गाँसिएको छ । आदिम युगमा मानिसले अहिलेजस्तो कपडा लगाउँदैनथे । समाज विकास हँुदै गर्दा कपडा लगाउन थाले । जब फिरन्ते मानिसले आफूसँंग घोडा राख्न थाले, तब सहजताका लागि दुईखुट्टे पहिरन आविष्कार भयो, जसले कालान्तरमा पाइन्टको रूप लियो । त्यो बेला मानिस चाहे महिला होउन् वा पुरुष, हतियार चलाउन पोख्त बनुन् र आफ्नो प्रतिरक्षा गर्दै घोडसवार गर्न सकुन् भन्ने मान्यता रहेको अध्ययनबाट देखिएको छ । समाज विकास एकैनासले भएन । धनीगरिबको वर्गीय विभेद, सम्पत्तिको निजी स्वामित्व सम्बन्धी अवधारणसँंगै महिला र पुरुषबीच लंैगिक विभेद सुरु भयो । महिलाले घर सम्हाल्न, केटाकेटी हेर्न थाले भने पुरुषलाई बाहिर हिँडडुल गरी कमाएर ल्याई परिवार पाल्ने जिम्मा मिल्यो । पहिरनबाटै महिला र पुरुष छुट्टयाइयो । ग्रीक पौराणिक कथामा अम्याजन (भीषण महिला योद्धा) हरूले युद्धमा वीरतापूर्वक लडेका प्रसंग छ । पछि इशापूर्व पाँचांै शताब्दीतिर जब ब्ल्याक सी ग्रीकहरूको उपनिवेश बन्यो, तब फिरंगीहरू त्यस वरपर बसोबास गर्न थाले । व्यापार गर्न थाले । लडाकु भएर युद्धमा होमिएका अम्याजनहरूलाई घोडसवार गर्न प्रतिबन्धित गरियो । त्यसपछिको सयौं वर्ष विभिन्न सभ्यता बीचको लडाइँले पाइन्ट राजा र शासकलाई सघाउने अन्य लडाकुले पनि सहजताका लागि लगाउने पोसाकका रूपमा प्रयोग भयो । तर यसमा पुरुषकै एकाधिकार रह्यो । महिलाले भने घरमा बस्दा लगाउन सजिलो हुने लामा जामा, गाउन लगाउन थाले ।१५ देखि मध्य १६ औं शताब्दीतिर आफ्ना महत्त्वपूर्ण सामान, सिक्का राख्न दुवै महिलापुरुषले छुट्टै कम्मर र पेटीमा सानो झोला (पकेट पर्स) बेर्नथाले । पछि १७ आंै शताब्दीमा सामान सुरक्षित राख्न यी पकेट पर्सहरू पाइन्ट, स्कर्ट र सर्टको भित्रपट्टि बेर्न थालियो । यही बेलाबाट साना झोलामा अटाउने पकेटनाइफ, पकेट पेस्तोल, पकेट मनी र पकेट बुकजस्ता वस्तु प्रचलनमा आए । १८ आंै शताब्दीमा पुरुषको पहिरन अझ फिटिङ बन्न थाल्यो, जसले गर्दा लुगाभित्र पकेट पर्स राख्न मिलेन । पुरुषको पाइन्ट र कोटको बाहिर नै खल्ती सिलाउन थालियो । अनि लुगाका भित्रबाहिर, छातीमा, अगाडिपछाडि पुरुषका सहजताका लागि खल्ती नै खल्ती ।पितृसत्तात्मक व्यवस्थाले महिलालाई भने पकेट पर्सबाट छुटकारा दिएन । बरु यस्ता पर्सलाई अझ सिँंगारी कडाइ गरेर, आभूषण भरेर महिला शृंगारको महत्त्वपूर्ण वस्तुमा स्थापित गरिदियो । महिलाको पहिरनमा खल्ती नराखिनुको पछाडि उनीहरूलाई अनुत्पादक घरायसी काममा खटाइरहने, तर आर्थिक उपार्जनको कामबाट अलग राख्ने नियत स्पष्ट हुन्छ । महिलाको खल्ती नभए पनि पकेट पर्समा भने घरको चाबी रहेका किस्साहरू पनि तत्कालीन साहित्यमा पाइन्छन् । वस्तुगत परिस्थितिले चेतना निर्माण गर्छ भनेझैं औद्योगिक क्रान्ति सुरु भएपछि धेरै सामाजिक परिवर्तन भए । महिलाको सार्वजनिक स्थानमा सहभागिता बढेसंँगै मताधिकार, पुरुषसरह काम र ज्यालाको अधिकार लगायतका माग राखी महिलावादी आन्दोलनको विजारोपण भयो । यो आन्दोलनसँगै तत्कालीन समाजले महिलाको जीवनशैलीमा पहिरनमार्फत थोपरेको लैंगिक पहिचान विरुद्ध पहिरन सुधार अभियान पनि सुरु भयो । अभियन्ता मध्येकी एलिजावेथ स्मिथ मिलरले सन् १८५१ मा टर्किस शैलीको ट्राउजर डिजाइन गरिन्, जसलाई लगाएर ब्लुमर्स मुभमेन्ट भयो । महिलाले पाइन्ट लगाएको यो घटनाले अमेरिकी र युरोपेली समाजमा खैलाबैला मच्चायो । पुरुषको पहिरन महिलाले लगाए अब पुरुषका दैनिक काम सबै महिलाले खोस्छन् भन्ने डरले कतै महिलालाई पाइन्ट निषेध गर्ने त कतै साइकल चढ्न नदिने नीति बनाइयो । दोस्रो विश्वयुद्धसम्म आइपुग्दा पश्चिमा मुलुकमा युद्धमा खटिएका महिलाले पुरुषका लागि बनाइएका ठूला खल्तीयुक्त पाइन्ट लगाए । दोस्रो औद्योगिक क्रान्तिलगत्तै पनि उद्योगमा काम गर्ने श्रमिक महिलाले हिँडडुल र काम गर्न सहज हुने भएकाले पाइन्ट लगाउन थालेका थिए ।प्रविधिको क्रान्तिसँंग भित्रिएको पुँजीवादले महिलालाई श्रम गर्ने र पाइन्ट लगाउने छुट त दियो, तर पुरुषसरह ज्याला दिनु हुँदैन भन्ने मान्यताले महिलाका पाइन्टमा साना, नक्कली वा अस्तित्व नै नभएका खल्ती हुनुपर्छ भन्ने चेतना प्रसार गर्यो । यसरी सामाजिक, सांस्कृतिक र बौद्धिक चेतनाकै तहमा पनि पहिरन र खल्तीबारे लैंगिक भिन्नता पैदा भए, अभ्यास भए । झोलाको व्यापार र महिलाले आफ्ना अत्यावश्यक वस्तु राख्न अर्को ह्यान्ड ब्याग, ठूलो झोला बोक्नैपर्ने बाध्यकारी सौन्दर्यचेत सामन्तवादभन्दा प्रगतिशील मानिने पुँजीवादी व्यवस्थाले दियो । यसरी पहिरनमा खल्ती शक्ति र सत्ताको प्रतीक बन्यो ।परम्परागत रूपमा नेपाली महिलाले खल्ती नभई थैली प्रयोग गर्दै आए । बुढीआमाहरूले स्थानीय मास्टरसंँग चोलीमा गोजी हाल्न त लगाउँथे, तर त्यस्तो सानो गोजीमा मिठाइ, चुरोट र घाँसदाउरा गर्दा चाहिने वस्तु राखिन्थ्यो । अधिकांशले सारी र कुर्था लाउँदै गर्दा पैसा राख्न भने सधंै झोला प्रयोग अप्ठ्यारो भएकोले ब्लाउजभित्र छातीमा च्यापेर पैसाको सुरक्षा गरे । महिलाले कमाउँदैनन् र पैसा धेरै हँुदैन भन्ने मान्यताले हो वा यसबारे कहिले पनि बहस नचलाएर, वर्षौंदेखि हाम्रा पहिरनमा दैनिक आवश्यक वस्तु अट्ने खल्तीको प्रयोग प्राय: भएन ।आवश्यकताले गर्दा आजका महिलाले खल्ती हाल्न त थालेका छन् । तर अझै पनि महिलाको कोट, पाइन्ट र पहिरनमा खल्ती हुनुहुँदैन भन्ने चेतनाविरुद्ध हामी लड्न सक्छौं त ? वा फेरि पनि महिला कमाइ गर्नका लागि होइनन् भन्ने चिन्तनबाट निर्देशित र निर्मित खल्ती बिनाका पहिरन नै महिला सौन्दर्यका लागि फिट हो भनी फिगर सुहाउँदा पकेटलेस वा फेक पकेट पहिरनको खोजीमा पसलपसल धाउँछौं ?"
किन ठगिन्छौं हामी ?,"विज्ञान र प्रविधिको द्रुततर विकास एक्काइसौं शताब्दीको पर्यायजस्तै बनेको छ । अझ विद्युतीय सञ्चार र सूचना प्रविधिको क्षेत्रमा भएको अभूतपूर्व क्रान्तिले एक्काइसौँ शताब्दीको विश्व पलपल परिवर्तन हुँदैछ । ज्ञानविज्ञानका हरेक क्षेत्रको तीव्रतर विकासले मानिसका सोचाइ, जीवनशैली, संस्कार तथा मूल्यमान्यतासमेत परिवर्तन भई नयाँनयाँ अवधारणाको विकास भइरहेको छ । मानवीय जीवनका प्रत्येक क्षण प्रविधि नियन्त्रित हुँदै गइरहेका छन् । यसबाट एकातिर सम्पूर्ण मानवीय क्रियाकलाप सरल, सुगम तथा मनोरञ्जनात्मक हुँदैछन् भने अर्कातिर परिस्थिति उत्तिकै भयावह पनि बन्दै छ । परिवर्तित विश्व परिवेशबाट नेपाली समाज पनि अछुतो छैन ।विज्ञान प्रविधिको विकासले ल्याएको परिवर्तनसँगै आदिम प्रवृत्ति पनि परिवर्तन हुँदै जान्थ्यो भने वर्तमान विश्वमा हत्या, हिंसा, चोरी, ठगी, बलात्कारजस्ता शब्दहरू पनि लोप भइसकेका हुन्थे । आदिम प्रवृत्तिमध्ये ठगी पनि एक हो, जुन जल्दोबल्दो समस्याका रूपमा देखापरेको छ । यीमध्ये हत्या, हिंसा, चोरी, बलात्कारजस्ता अपराधलाई दुर्घटनाका रूपमा बेहोर्नुपर्ने हुन्छ भने ठगीचाहिँ योजनाबद्ध ढङ्गले दुवै पक्षको मिलेमतोमा हुने सामाजिक अपराध हो । अर्काको धनमा आँखा लगाई बढी पाउने लोभले आफ्नो श्रम र सीपले आर्जेको सम्पत्ति अरूलाई सुम्पनु झन् ठूलो अपराध हो ।अहिले भर्चुअल ठगी पनि एउटा जल्दोबल्दो सामाजिक समस्याको रूपमा देखापरेको छ । सामाजिक सञ्जाल फेसबुकको त्यति बिगबिगी नभएका बेला हरेक साताजसो एक प्रकारको इमेल आउने कुरा धेरैलाई सम्झना हुनुपर्छ । कुनै अर्बपति कार दुर्घटनामा परेर मरेको र इमेल पठाउने व्यक्ति काम गर्ने बैंकमा उक्त व्यक्तिको ठूलो धनराशि रहेको, त्यो धनराशि तिम्रा नाममा गरिदिन्छु, त्यसका लागि लाग्ने खर्च पठाउन भनी अनुरोध गरिएको हुन्थ्यो । यस्तो इमेल मलाईमात्र आउँथ्यो कि अरूलाई पनि मैले अहिलेसम्म कसैलाई सोधेको छैन । तर हाम्रो घरका चारै जनाका नाममा अनेकपटक आएको थियो । हाम्रो परिवारमा यस्तो इमेल आएपछि हामी एकअर्कालाई देखाउँथ्यौँ र मरिमरी हाँस्थ्यौँ । फेसबुकको प्रयोगमा व्यापकता आएपछि अहिले इमेलमा यस्तो मेसेज आउन केही कमी भए पनि रोकिएको चाहिँ छैन ।केही समयअघि प्रकाशित एउटा समाचारमा केन्द्रीय अनुसन्धान ब्युरोले फेसबुकको प्रयोगमार्फत हुने ठगीका घटनामा सहरका हुनेखाने शिक्षितदेखि गाउँका कुनाकाप्चासम्म फैलिरहेको उल्लेख गरेको थियो । ठगीमा पर्नेहरूले दिएको बयानलाई केलाउँदा एउटै प्रवृत्ति फेला पर्छ, त्यो हो अज्ञात विदेशी साथीसँगको मित्रता । त्यसपछि उपहारको प्रस्ताव र उपहार हात पार्न भन्सार शुल्क वा अन्य बहानामा रकम असुली । यसरी ठग्नेहरूको सञ्जाल विदेशसम्म फैलिएको देखिन्छ भनी समाचारमा उल्लेख गरिएको थियो ।अहिले केही समययता अपरिचित विदेशीको फ्रेन्ड रिक्वेस्ट आउने मात्रा बढेको छ । यिनले ठग्छन् भन्ने जानकारी नहुँदा पनि न त्यसको पोस्ट पढेर मलाई केही लाभ मिल्छ, न मैले नेपाली भाषामा गरेका पोस्ट त्यसले बुझ्छ भनेर म त्यस्ता अनुरोध डिलिट गरिदिन्थेँ । अहिले यस्ता तथ्य बाहिर आउन थालेपछि मेरो मनमा उठेका केही जिज्ञासा छन् ।पहिलो कुरा, कुनै अपरिचित विदेशीले फ्रेन्ड रिक्वेस्ट पठाउनासाथ हामी उसलाई किन हतारहतार साथी बनाइहाल्छौँ ? न भाषा मिल्ने, न भावना मिल्ने, न दु:खसुख साट्न सकिने । ल, भैगो साथी त बनायौँ रे, यसरी फेसबुकमार्फत साथी बनेको अपरिचित विदेशी साथीले अकल्पनीय एवं मूल्यवान उपहार पठाइदियो भनेर हामी किन यति सजिलै पत्याउँछौँ ? अनि अर्काे कुरा, कुनै फेसबुके साथीले पठाएका यस्ता अमूल्य उपहारबारे परिवारलाई किन जानकारी दिँदैनौँ ? अझ प्रहरीले दिएको जानकारी अनुसार कतिपय महिला आफू ठगिएको भन्दा पनि ठगिएको कुरा पतिले चाल पाउँछन् कि भनी डराइरहेका हुन्छन् रे ।ए, बाबा आफ्नो मुटुको टुक्राजस्ता सन्तान तथा परिवारप्रति चाहिँ विश्वास गर्न नसक्ने हामी त्यो कहिल्यै मुखै नदेखेको अपरिचित विदेशीको चाहिँ किन यति छिटो विश्वास गर्छौँ ? सात समुद्रपारिको विदेशीले कहिल्यै पनि नदेखेको मानिस हामीलाई मूल्यवान उपहार पठाइदियो भनेर मख्ख पर्दै सहजतापूर्वक विश्वास गर्नुले कमजोरी हामीभित्रै रहेको पुष्टि हुँदैन र ? त्यसमा पनि विदेशीहरू भनेका सँगै हिँडेको साथीको बसको भाडा तथा सँगै चिया खान जाँदा एककप चियाको पैसा पनि आफूआफू नै तिर्ने एकाङ्गी संस्कारमा दीक्षित हुन्छन् भनेर हामीले कताकति पढेसुनेकै छौँ । अर्काे कुरा, प्रहरीले दिएको जानकारी अनुसार युरोप र अमेरिकाका विदेशी साथीले पैसा असुल गर्न भने भारतीय नागरिकलाई सबएजेन्टका रूपमा प्रयोग गरेको पाइएको छ रे । युरोप, अमेरिकाका साथीहरूले हामीलाई पठाउने उपहार भारतीय भन्सारमार्फत किन पठायो भन्नेतिर हाम्रो ध्यान किन जाँदैन ? नेपालकै भन्सारमार्फत पठाउनु भनी हामी त्यो साथी भनाउँदोलाई एकपटक एउटा मेसेजसम्म किन गर्दैनौँ ? अनि भन्सारबाट छुटाउन यति रकम लाग्छ भनेर आएको एउटै मेसेजका भरमा उत्साहित हुँदै उसले भनेजति रकम हामी हतारहतार किन पठाइदिन्छौँ ?एउटा मेसेजकै भरमा लाखौँ रुपैयाँ नगद पठाउनु अघि आफ्ना अभिभावक, छोराछोरी, साथीभाइसँग हामी किन सल्लाह गर्दैनौँ ? कम्तीमा अभिभावक, छोराछोरी तथा नजिकका साथीभाइलाई यस्तो मेसेज देखाउँदा सम्भावित दुर्घटनाबाट हामी धेरै हदसम्म बच्न सक्छौँ भन्नेतिर एकपल्ट सोच्ने पो हो कि ?"
चिनियाँ चासोमा पश्चिमा,"अमेरिकी विदेशमन्त्री रेक्स टिलर्सनले चीनसँग द्विपक्षीय सम्बन्ध विस्तारसँगै क्षेत्रीय राजनीतिबारे छलफल गरेको एक सातापछि प्रधानमन्त्री पुष्पकमल दाहाल बेइजिङ पुग्दैछन् । उनले त्यहाँ ग्रेट हल अफ दि पिपुलमा चिनियाँ राष्ट्रपति सी चिनफिङसँग अत्यन्त संक्षिप्त भेट पाउँदैछन्, जहाँ दुईपक्षीय हित, नेपालमा बढेको भारतीय एवं पश्चिमा प्रभाव, दलीय सम्बन्ध लगायतका विषयमा दाहालले ओँठे छलफल गर्नेछन् । अमेरिकाले चीनसँग आफ्नो सम्बन्ध सुधारसँगै क्षेत्रीय चासो व्यक्त गरिरहेको अवस्थामा प्रधानमन्त्री दाहाल सरकारबाट बाहिरनु अघि हतारिएर बेइजिङतर्फ लागेका हुन् ।विदेशमन्त्री टिलर्सन अमेरिकी र चिनियाँ राष्ट्रपतिबीच फ्लोरिडामा हुनलागेको शिखर भेटको वातावरण मिलाउन बेइजिङ गएका हुन् । उनी र सीबीच चैत ६ गते क्षेत्रीय मामिला र अमेरिकासँगको सम्बन्धबारे जहाँ छलफल भएको थियो, त्यही स्थानमा तयारीविना गएका दाहालले पनि चिनियाँ राष्ट्रपतिलाई भेट्दैछन् । कुनै पनि कार्यकारी स्तरको भ्रमण विदेशमन्त्री स्तरमा तयारी भएर अघि बढ्छ । तर हामीले त्यो अभ्यास नै गरेनौं । भ्रमण सफल हुन्छ भनिरहँदा त्यसलाई पत्याउने आधार सरकारले तयारै पारेको छैन । अहिले चीननेपाल सम्बन्ध पनि पुरानो अवस्थामा छैन । चीनको मात्र होइन, अर्को छिमेकी भारतले पनि नेपाली नेताहरूलाई विश्वास गर्न छाडेको छ । नेपालका लागि सोच्ने र विश्वास गर्ने नेताको खडेरी परेको भारतीय र चिनियाँ कूटनीतिज्ञहरूले बताउँदै आएका छन् ।संविधानसभाको दोस्रो निर्वाचनको तयारी हुँदै गर्दा २०७० को नयाँ वर्ष सुरुवातमा पूर्वप्रधानमन्त्रीको हैसियतमा दाहालले गरेको चीन भ्रमण उत्साहप्रद थियो । त्यो भ्रमणमा प्राप्त स्वागत र भेटघाटबाट निकै उत्साहित भई फर्केका दाहालले त्रिभुवन विमानस्थलमा चिनियाँ सुझाव उद्धृत गर्दै भनेका थिए, चीन र भारतबीच सम्बन्ध विस्तार हुँदैछ, तपाईले भारतसँग पनि सहयोग लिनुहोस् । नेपालको राजनीतिक संक्रमणलाई तत्काल टुंग्याएर मुलुकको आर्थिक विकासमा जान ढिलाइ नगर्नुहोस् । यो पुरा गर्न चीनबाट महत्त्वपूर्ण सहयोग मिल्नेछ । त्यतिबेला लाग्थ्यो, अब चीनले दाहाललाई माध्यम बनाएर नेपालमा कम्युनिष्ट शक्तिबीच एकता नै गर्नलागेको छ । दाहालले त्यसबारे बोलेका पनि थिए, चीनको चाहना कम्युनिष्टहरू एक भएर अघि बढुन् भन्ने नै हो । दाहालको त्यो उत्साह ६ महिनापछि दोस्रो संविधानसभा निर्वाचनसँगै शिथिल भयो । छिमेकको होइन, जनताको साथ पहिलो हो भन्ने सन्देश उनलाई मतदाताले दिए । दलमा समेत धमिरा लाग्दै पार्टी नै चोइटियो । कुनै पनि विषयमा बढी उत्साही हुने र चाँडै युटर्न गर्नसक्ने उनको बानी उस्तै छ । त्यसपछि उनले भन्नथाले भारत र चीनलाई सन्तुलन गरेरै हामी अघि बढ्ने हो । उनले हेक्का राखेनन् सम्बन्धमा सन्तुलन भन्ने नै हुँदैन, सम्बन्ध आआफ्नै प्रकारको हुन्छ । त्यससँगै दाहालले नेपालभारतचीन सहकार्यको सूत्र दोहोर्याइरहे, जुन विषय भारतको लागि स्वीकार्य थिएन । त्यसलाई उनले हल्का रूपमा प्रस्तुत गर्दै हिंँडे । लुम्बिनीको विकासदेखि केही परियोजनामा चीनको सहयोग खोज्ने कामभन्दा बढी हल्ला गर्न लागे । मनमै राख्नुपर्ने कतिपय कुरा बाहिर ओकल्दै हिंँडे, जसले गर्दा उनले सबैतिरबाट विश्वास गुमाउँदै गए । कार्यकारी भएपछि सुरुवाती शैलीमा केही सुधार देखिए पनि तत्काल उत्साहित हुने बानी उस्तै छ ।राज्य नियन्त्रित चिनियाँ पत्रिका ग्लोबल टाइम्सले पटकपटक लेख्ने गरेको छ भारतको रणनीतिले मात्र नेपालचीन सम्बन्ध प्रभावमा पर्ने गरेको होइन । भारतले नेपाललाई सधैं आफ्नै लोयल्टी सम्झन्छ । तर यो सोचले नेपाल र चीन सम्बन्धलाई दबाबमा पार्न सम्भव छैन र यो वस्तुगतसमेत होइन, चाइना एकेडेमी अफ सोसल साइन्सका सिनियर फेलो सु लिपिङले लेखेका थिए, नेपाल र चीनबीच हुने संयुक्त सैन्य अभ्यास (प्रशिक्षण) लाई असामान्य भएको भन्दै प्रचार गरेको र विद्वानहरूले लेख लेखेर नेपाललाई दबाबमा राखेका छन् । नेपाली नेता त्यसमा भ्रान्त छन् । त्यो हल्ला भारतमा भए पनि यसको जरा अन्यत्र रहेको उनको बुझाइ छ । भारत वा पश्चिमामा छट्पटी हुनुले पनि नेपालमा चिनियाँ प्रभाव बढेको देखिन्छ । नेपाल निकै महत्त्वपूर्ण भूराजनीतिक स्थानमा छ । भारतीयहरू पनि पश्चिमा शैलीमा सोच्छन् यदि चीन हिमालय पार गरेर नेपालमा दह्रोसँग उभियो भने दक्षिण एसियाली मुलुकमा प्रभाव बढाउँछ । नेपाल र चीन तथा नेपाल र भारतको कुनै पनि साझेदारी तेस्रो मुलुक लक्षित छैन । दुवै छिमेक तेस्रो मुलुकको प्रभावबाट झस्किने गरेका छन् । पश्चिमाको नेपाल उपस्थिति नियन्त्रण गर्न उनीहरूको स्वार्थसमेत मिल्ने गरेको छ । ऐतिहासिक रूपमै नेपाल र भारत आर्थिक, सांस्कृतिक, राजनीतिक र सामरिक हिसाबले निकै जोडिएका भए पनि नेपालमा भारतको दबदबा निकै सघन भएको कुरा चीनले बेवास्ता गर्न नसक्ने त्यहाँका प्राध्यापक र नेताले दिँदै आएका छन् ।यस्तो अवस्थामा रहेको मुलुकका प्रधानमन्त्री विना तयारी चीन जाँदैछन् चीन अनि विश्वले नै पत्याउन छोडेको फोरममा उपस्थित हुँदै बेइजिङसम्म, त्यो पनि आफ्ना समकक्षी देशमा नभएको अवस्थामा । दाहालले चीनको भ्रमण गर्ने भएपछि आफ्ना सकमक्षी नेताहरूदेखि पूर्व राजदूतहरू कसैसँग पनि सघन छलफल गरेनन् । उच्च राजनीतिक तहमा द्विपक्षीय छलफल हुन राम्रो हो, तर तयारी नै नगरी जाँदा असर उल्टो पर्न सक्छ । चीन गफमा होइन, सम्झौता र कार्यान्वयनमा विश्वास गर्छ । दुई पटक प्रधानमन्त्री भइसकेका र कुनै बेला राष्ट्रपति सीले पत्याएका प्रधानमन्त्री दाहालले यो कुरा बुझेनन् वा कूटनीतिक संयन्त्र हेर्ने निकायले सुझाएनन् । कार्यकारी प्रमुखले गर्ने सम्झौता मुलुकको सम्झौता हो, दलहरू माझको होइन । कूटनीतिक सम्बन्ध चुनावी एजेन्डा होइन, तर हामी त्यस्तै अभ्यास गरिरहेका छौं । नेपालमा चीनको प्रसंग आउने बित्तिकै भारतसँग तिक्तता बढाउने र संकीर्ण राष्ट्रवादलाई प्रश्रय दिने पक्ष उद्यत हुन्छ, जुन नेपालजस्तो भौगोलिक राजनीतिक अवस्थामा रहेको मुलुकका लागि घातक हुनसक्छ । एक देशविरुद्ध अर्को देशलाई प्रयोग गर्ने नीति न नेपालको छ, नत यहाँको दलहरूको । नेपालभारत सम्बन्ध विशिष्ट खालको रहे पनि पछिल्लो समय दुबै पक्षमा केही कमीकमजोरी देखापरे । यसलाई सुधार गरेर अघि बढ्न जरुरी छ, दोस्रोपटक प्रधानमन्त्री हुने निश्चित भएपछि भारतीय पत्रिका हिन्दुस्तान टाइम्ससँग प्रधानमन्त्री दाहालले साउन ११ मा भनेका थिए, चीन पनि हाम्रालागि महत्त्वपूर्ण छिमेकी हो । चीनको मुख्य चासो तिब्बत हो । यही कारण उसले नेपालको राजनीतिक र विदेशी शक्तिको भूमिकालाई नजिकबाट नियालिरहेको छ । हामी बढी नै संयम भएर राजनीतिक छलफलमा अघि बढ्न आवश्यक छ । नेपालमा चीनको चासो भारत होइन, पश्चिमा शक्ति हो पनि उनले भनेका थिए । कांग्रेसको बुइँ चढेर कार्यकारी बनेका दाहालले त्रिपक्षीय सहकार्यको वकालत त गर्दै आएका छन्, तर दुईपक्षीय सम्बन्धको पक्षको प्राथमिकता नै उनले बुझ्नसकेको देखिएन । दूत पठाएर मात्र सम्बन्धमा हार्दिकता नआउनेतर्फ उनले हेक्कै राखेनन् । अमेरिकाजस्तो इन्स्टिच्युसनल मेमोरी राख्ने मुलुकले समेत आफ्नो कार्यकारीसँगको भेटपूर्व विदेशमन्त्रीलाई पठाएर तयारी गर्यो । तर हामीजस्तो लथालिंग कर्मचारीतन्त्र भएको मुलुकले कुनै तयारी नगरी चीनका कार्यकारीलाई भेट्दै छौं । यसले बेइजिङमा हाम्रो कूटनीतिक निरीहता कुन रूपमा प्रकट होला, अहिल्यै अन्दाज लगाउन सकिन्छ ।"
कलामय अमरापुरी,"अमरापुरी (नवलपरासी) गैंडाकोटस्थित रेड हाउ जंगल रिसोर्टको बीचभागमा पोखरी छ । पोखरीकै एक छेउमा कटेज बनाइएको छ । शान्त, सुन्दर ठाउँ । काठमाडौंको कोलाहलले आजित नेपाल ललितकला प्रज्ञा प्रतिष्ठानकी कुलपति रागिनी उपाध्यायलाई यस्तो वातावरणले नलोभ्याउने कुरै भएन । मंगलबार भेटदा उनी दंग देखिन्थिन् । चित्रमा रंग भर्न व्यस्त थिइन् । हामीले जीवन मरणको प्वाँख लगाएका छौं, उनले चित्रमा रंग पोत्दै भनिन्, त्यसो त म छाया चित्र बनाउने मान्छे, अहिले बनाएको चित्रले पनि त्यस्तै भाव बोकेको छ, जीवनको अन्तिम घडीसम्म पनि मानिसका सपना रही रहन्छन, जुन कुरा चित्रमार्फत देखाउन खोजेको छु । चराचुरुंगीको आवाज सुन्दै चित्र कोर्न पाउँदा उनको मन प्रफुलित बन्यो । काठमाडौंको धुँवाधुलोले उकुसमुकुस भएकी थिएँ, उनले भनिन्, यो ठाउँमा आएपछि सबै बिर्सिएँ । पहिलोपटक नवलपरासीमा बसेर चित्र बनाउने अवसर पाउँदा खुसी लागेको उनले बताइन् ।कलावती आर्ट काउन्सिल, गैंडाकोटले रमौं रमाऔं प्रकृतिभित्र, सजाऔं घरघरमा एकएक चित्र नारासाथ प्रथम अन्तर्राष्ट्रिय प्रकृति कला उत्सवको आयोजना गरेसँगै यहाँ देशविदेशका कलाकार जुटेका छन् । उत्सवमा बंगलादेशबाट ३, भारतबाट २, जर्मनीबाट १ र नेपालका २२ जना कलाकारको सहभागिता छ ।सबै कलाकार चैत ५ गते गैंडाकोट आए, ६ गते उक्त रिसोर्टान पुगे । त्यहाँको वरिपरिको वातावरण हेरे । सबैलाई वरिपरिको दृश्यले लोभ्यायो । कलाकारलाई चित्रमा यहाँको वरपरको प्रकृति, जनजीवन र वन्यजन्तु, चराचुरुंगीलाई चित्रण गर्न भनिएको थियो,काउन्सिलका अध्यक्ष भीमप्रसाद शर्माले भने, सबैले प्रकृतिसँग सम्बन्धित चित्र बनाउनुभएको छ, कार्यक्रम सोचे भन्दा राम्रो भयो । रिसोर्टमा रहेको मयुरले सबैको ध्यान तान्यो । अधिकांश कलाकारले त्यही मयूरलाई चित्रको रूप दिए । उत्सवमा कुलपति उपाध्यायसँगै प्रज्ञा प्रतिष्ठानको चित्रकला विभाग प्रमुख रमेश श्रेष्ठ, मूर्तिकला विभाग प्रमुख धनु याख्खा, लोक कला विभाग प्रमुख एससी सुमन, हस्तकला विभाग प्रमुख सुषमाराज भण्डारीको उपस्थिति छ । त्यस्तै, भारतका विजय विश्वाल, सञ्जयकुमार राजतपुत, बंगलादेशको ढाका विश्वविद्यालयका प्रोफेसर कमलउद्दिन, बंगलादेशकै शिल्पकला एकेडेमीका उपनिर्देशक प्रद्युतकुमार दास, मोहम्मद अलोप लोगिन र जर्मनीका पिटर होगर सहभागी छन् । सहभागीले प्रकृतिसँग सम्बन्धित नदी, गोही, चरा, मयूर, गैंडालगायतलाई चित्रको रूप दिएका छन । आइतबारदेखि मंगलबारसम्म चित्र बनाउने काम भयो । अन्तर्राष्ट्रिय चित्रकला उत्सव गर्नु चानेचुने कुरा होईन, यति ठूलो कार्यक्रममा सहभागी हुन पाउँदा खुसी लाग्यो, भारतीय चित्रकार विजय विश्वालले भने, सुन्दर ठाउँमा आएर नेपाली कलाकारसँग चिनजान हुने अवसर पाइयो ।उत्सवमा उनलाई दुइटा चित्र बनाउन भनिएको थियो । उनले समयमै सके । फुर्सदमा साथीको चित्र बनाएर रंग भर्ने अवसर गुमाएनन् । घर उडिसा हो, उनले भने, त्यसैले उडिसा र नेपालको संस्कृतिलाई चित्रमार्फत जोड्ने काम गरेको छु । सबैले सुन्दर चित्र बनाउनुभएको छ, काउन्सिल अध्यक्ष शर्माले भने, चित्रबनाउने काम सकियो, अब यी चित्र नवलपरासीकै कावासोतीस्थित मध्यबिन्दु बहुमुखी क्याम्पसमा बुधबार र बिहीबार प्रदर्शनीमा राखिनेछ ।दुई महिनापछि काठमाडौंमा यिनै चित्रको प्रदर्शनी गरिनेछ ।"
काठमाडौं आर्ट ट्रिएनाले हुँदै,"काठमाडौं नेपाली कलाकर्मलाई प्रोत्साहन गर्ने उद्देश्यका साथ काठमाडौं ट्रिएनाले २०१७ हुने भएको छ । सिद्धार्थ आट्र्स फाउन्डेसन र म्युजियम अफ कन्टेम्पररी आर्ट जेन्ट बेल्जियमले गर्न लागेको इभेन्टमा विभिन्न देशका कलाकर्मी सहभागी हुनेछन् ।फाउन्डेसनकी संगीता थापाले काठमाडौं इन्टरनेसनल आर्ट फेस्टिभललाई ट्रिएनालेमा रूपान्तरण गरेको राजधानीमा हालै आयोजित पत्रकार सम्मेलनमा जानकारी गराइन् । यस पटकदेखि बृहत् कला प्रदर्शनीमा लागेका छौं, उनले भनिन्, जहाँ कलाका सबै विधा समेटिनेछन् ।मार्च २४ देखि हुन लागेको इभेन्टमा कला प्रदर्शन मात्रै गरिनेछैन, कलाका विभिन्न आयामलाई समेत प्रस्तुत गर्ने संगीताले सुनाइन् । उनले कार्यक्रममा दर्शकलाई कलाको महत्त्व बुझाउने प्रयत्नसमेत गरिने बताइन् ।नेपाली चित्रकार अस्मिना रञ्जितले पर्फमेन्स र प्रतिस्थापन कला प्रस्तुत गर्नेछिन् । उनले काठमाडौंलाई नराम्रो र फोहोरी भनेर चिनाइने चलनलाई कलाको सौन्दर्यले परिवर्तन गर्ने बताइन् । काठमाडौं कलैकलाको सहर हो, उनले भनिन्, यो इभेन्टले त्यही विषयको पुष्टि गर्नेछ ।त्यस्तै, म्युजियमका डाइरेक्टर एवं क्युरेटर फिलिपी भान कार्टनले काठमाडौं कलाकारका लागि एउटा भाँडो जस्तै रहेको र यसलाई सिँगार्न सके अत्यन्त सुन्दर बन्ने विश्वास दिलाए । २५ देशका क्युरेटर र कलाकार गरी ७० जना सहभागी हुने ट्रिएनालेका लागि पाटन म्युजियम, सिद्धार्थ आर्ट ग्यालरी, तारागाउँ म्युजियम, नेपाल आर्ट काउन्सिल लगायतको व्यवस्थापन गरिएको छ । अप्रिल ९ सम्म चल्ने इभेन्टमा प्रतिस्थापन कला, चित्रकला, मूर्ति कला, भिडियो, डकुमेन्ट्रीलगायत विभिन्न कन्टेम्पोररी आर्ट थिम राखिनेछन् ।"
बिग आइकन को खोजी,"लेखनाथ (कास्की) चितवन पटिहानीका सागर आलेको पारिवारिक माहोल संगीतमय छ । पोखरामा सात वर्षदेखि चलिरहेको गायन प्रतिभाको खोजी बिग आइकन को छैटौं संस्करणका विजेता साजन आले उनैका दाजु हुन् । दाइकै पदचापलाई पछयाउँदै सागर पनि बिग आइकनमा आफ्नो प्रतिभा जाँच्न पोखरा आइपुगे । गायन प्रतियोगिताको विभिन्न चरण पार गर्दै अन्तत: फाइनल पुगे । उनीसँगै पोखरा संगमटोलकी प्रिया गुरुङ र लेखनाथ सैनिक बस्तीका सुवास गुरुङ बिग आइकन को फाइनल पुगेका छन् । राजधानीबाहिर धेरै पुरस्कार राशिको प्रतियोगिता भएकोले पनि स्थानीय बिग एफएमले गर्ने प्रतियोगितामा युवाको क्रेज छ । ५४ जिल्लाका ११ सय ५२ प्रतिस्पर्धीमध्येबाट छानिएर तीनजना प्रतिस्पर्धी ग्रान्ड फिनालेमा आएका हुन् । करिब दुइ महिनाको अन्तरालमा भएको २२ भन्दा बढी विभिन्न राउन्ड पार गरेपछि मात्रै तीनजनाले फाइनलमा प्रवेश पाए । पोखरा संगमटोलकी २० वर्षीया प्रिया गुरुङले बिग आइकनको फाइनलसम्म पुग्छु भन्ने सायदै सोचेकी थिइन् । पाचौं संस्करणमा अन्तिम २० बाट बाहिरिएकी प्रियालाई यसपटक अडिसन दिने इच्छा थिएन । तर साथीसंगीको कर अगाडि उनको केही सीप लागेन । प्रतियोगितामा सामेल पनि भइन्, फाइनलमा पनि पुगिन् । उनलाई अब भने सातौं बिग आइकन आफू नै बन्छु भन्ने लागेको छ । अरू प्रतिस्पर्धी पनि प्रतिभाशाली हुनुहुन्छ, उनले भनिन्, प्रतियोगिता हो जितहार त भई नै हाल्छ । विवाहित प्रिया श्रीमान् र सासुससुराको पनि साथ मिलेकोमा खुसी छन् । लेखनाथ सैनिक बस्तीका सुवासलाई चचिैत सेलिब्रिटी बन्नु छ । सेलिब्रिटी बन्ने माध्यम गायन पनि हो, उनी भन्छन्, बिग आइकनलाई प्ल्याटफर्मको रूपमा लिएको छु । उनी द सैनिक सेभियर्स ब्यान्डको भोकलिस्ट हुन् । रक पप शैलीका गीत उनको रुचिको विषय हो । बिग आइकनको चौथो संस्करणमा पहिलो चरणबाटै बाहिरिएका सुवासले हिम्मत हारेनन् । तत्पश्चात उनी छैटौं बिग आइकनमा पुन: सहभागी भएर उत्कृष्ट २० सम्म पुगे । सातौंमा भने फाइनलसम्मको यात्रा तय गर्न सफल भए । आफूलाई नेपथ्यका अमृत गुरुङको सुपर फयान बताउने सुवासलाई उनीजस्तै बन्नु छ ।सुवासको जस्तै सेलिब्रिटी सपना पूरा गर्न बिग आइकन गतिलो अवसर भएको बिग एफएम अध्यक्ष महेश भण्डारी बताउँछन् । लुकेका प्रतिभालाई मञ्च प्रदान गरेर उनीहरूको बजारीकरण गर्नु हाम्रो लक्ष्य हो, उनी भन्छन्, गला र कला भएर पनि पछि परेकालाई एउटा स्वर्णिम अवसर पनि हो । बिग आइकनमा गायक श्यामसुङ तामाङ, विवेक श्रेष्ठ र संगीतकार सुनील थापा निर्णायकका रूपमा छन् । बिग आइकनको ग्रान्ड फिनालेबाट सर्वोत्कृष्ट एकजनालाई छनोट गर्न अब पूर्ण रूपमा एसएमएस भोटको भर रहने एफएमले जनाएको छ । भोटिङको आधारमा सातौं संस्करणको बिग आइकन चैत १८ गते घोषणा गरिनेछ । यसपटकको बिग आइकन विजेताले पुरस्कार स्वरुप १ लाख ८५ हजार रुपैयाँ बराबरको स्कुटरसहित बेलायतको सांगीतिक भ्रमण गर्ने अवसर पाउनेछन् । फस्र्ट रनरअपले ७५ हजार र सेकेन्ड रनरअपले ५० हजार रुपैयाँ प्राप्त गर्नेछन् । यसअघि म्याग्दीका गगन पुन, पोखराका सुमन गौतम, सर्लाहीका नवीन कार्की, मुस्ताङका कुन्साङ गुरुङ, पोखराकै मुस्कान रानाभाट र चितवनका साजन आलेले बिग आइकनको उपाधि जितेका छन् । क्याप्सन :पोखरामा जारी गायन प्रतियोगिता बिग आइकन का अन्तिम तीन प्रतिस्पर्धी प्रिया गुरुङ, सागर आले र सुवास गुरुङ । तस्बिर : कान्तिपुर"
डिभोर्स हल्लाले हँसायो नवाजुद्दिनलाई,"सेलेब्रिटीहरूको दाम्पत्य जीवनबारे धेरैलाई चासो हुन्छ । बलिउडमा पनि तिनका मिलनविछोडका किस्सा समाचार बन्छन् । आमीर खानरिना दत्त, अमृता सिहंसैफ अलि खान, अरबाज खानमलाइका अरोडा, ह्तिक रोशनसुजैन जस्ता बलिउड दम्पतीको बिछोडले बलिउडमा तरंग ल्याएको थियो । कलाकर्मीहरूको सम्बन्ध किन दिगो हुँदैन भन्ने प्रश्न सुन्नमा आउँछ । केहीले त कलाकारका लागि बिहे र डिभोर्स ठूलो कुरै होइन भनेजसरी प्रतिक्रयासमेत दिने गर्छन् । तर, वास्तविकता त्यस्तो हुँदैन रहेछ । यसलाई बलिउडका राम्रा अभिनेता नवाजुद्दिन सिद्दिकीको भनाइ र गतिविधिले पुष्टि गरिदिएको छ । पछिल्लो समय नवाजुद्दिनकै घरबार खतरामा रहेको खबर बलिउडमा छाएको थियो । उनी श्रीमतीसँग छुट्टिन चाहेका थिए रे । यो विषयमा अभिनेता मौन बसेपछि आगो नबली धूवाँ उडेन होला भन्ठानियो । तर, गत साता उनले फिल्म ग्लसीविरुद्ध मुद्दा हाले । यसले त्यो हल्ला निराधार भएको पुष्टि गरिदियो । उनले अन्यत्र सम्बन्ध राखेको भन्ने खबर छापेकाले उनी पत्रिकाविरुद्ध आगो भएका थिए । यसै साता स्पोटब्वाई लाई दिएको अन्तर्वार्तामा उनले यस्ता हल्ला कसरी उब्जिन्छन् भन्नेबारे आफ्नो अनुभव सुनाउन भ्याए । हल्लाहरू प्रसिद्धिसँगै उम्रिन थाल्छन् क्यारे, उनले भनेका छन्, कुरालाई सनसनीपूर्ण बनाउन मान्छेहरू मनलाग्दी व्याख्या गरिदिन्छन् । आफूहरू खुसीसाथ जीवन बिताइरहेको भन्दै उनले अभिभावकत्व निर्वाह गर्न पाएकामा पनि गौरव व्यक्त गरेका थिए । उनले मलाई उतारचढावहरूमा झेलेकी छन्, अभिनेताले भने, यस्ता हल्लामाथि हाँस्न सिक्दै छु म ।"
सुरशालामा आयुष अब्बल,"काठमाडौं सिन्धुपाल्चोकका आयुष केसीले सुरशाला आइडल जुनियरको उपाधि जितेका छन् ।सुरशाला फाउन्डेसन र म्युजिक एकेडेमीको आयोजनामा सात महिनादेखि भइरहेको बाल गायन रियालिटी सोमा ७ वर्षदेखि १६ वर्षका १५ सय प्रतिस्पर्धीलाई उछिन्दै आयुष विजेता बनेका हुन् । उनले उपाधिसँगै ३ लाख ५० हजार रुपैयाँ बराबरको गीत र म्युजिक भिडियो रेकर्डिङ एवं निर्माणको अवसरसँगै सुरशाला छात्रवृत्ति प्राप्त गरे । दोस्रो भएका सुनसरीका प्रितम आचार्यले २ लाख ५० हजार रुपैयाँ बराबरको सुरशाला छात्रवृत्ति पाए । तेस्रो स्थान हासिल गरेका काठमाडौंका स्रजल महर्जनले पब्लिक च्वाइस अवार्ड का साथै १ लाख ५० हजार रुपैयाँ बराबरको सुरशाला छात्रवृत्ति पाए । चौथो हुने चितवनका आदित्यराज ढकाल र पाचौं हुने पोखराकी ममता गुरुङले जनही १० हजार रुपैयाँको सुरशाला छात्रवृत्ति पाए । सोको सिजनभरि गायक हेमन्त शर्मा, राज सिग्देल र जुना प्रसाईं निर्णायकको भूमिकामा थिए । संगीतकार आलोकश्रीले टप सेभेनलाई गीति एल्बममा गाउने अवसर प्रदान गर्ने घोषणा गरे भने रिबेल क्रिएसनले टप टेनलाई गीति एल्बम र टप फाइभलाई म्युजिक भिडियोको अवसर दिने जनायो । सुरशाला आइडल जुनियरका कार्यक्रम निर्देशक गायक अमृत छेत्रीले सुरशाला फाउन्डेसन निरन्तर बालबालिकाको प्रतिभाको खोजी कार्यमा जुटिरहने बताए ।"
आधुनिक गीतमा दिनेश,"सुर्खेत रेडियो नेपालको ६७ औं वार्षिकोत्सवमा आयोजित प्रदेशस्तरीय खुला आधुनिक संगीत प्रतियोगितामा दिनेश गौतम पहिलो भएका छन् । प्रा महेन्द्रप्रताप गिरीले लेखेको बयान के गरूँ, बखान के गरूँ म गीत गाएर दिनेशले २३ प्रतिस्पर्धीलाई उछिनेका हुन् ।प्रतियोगितामा सुर्खेतकै नवकलाकार अंशु सिंह दोस्रो र बाँकेका अर्जुन पुनमगर तेस्रो भए । पहिलो, दोस्रो र तेस्रोले पदकसहित क्रमश: १० हजार, ७ हजार ५ सय र ५ हजार रुपैयाँ प्राप्त गरे । निर्णायकमा नेपाल संगीत तथा नाटय प्रज्ञा प्रतिष्ठानकी प्राज्ञ पवित्रा घर्तीमगर, वरिष्ठ वाद्यवादक तथा लोकलय संकलक प्रेमदेव गिरी र पाका स्रष्टा भीमबहादुर कार्की थिए ।रेडियो नेपालले २०२२ देखि बर्सेनि खुला आधुनिक संगीत प्रतियोगिता आयोजना गर्दै आएको छ । यस पटकदेखि प्रदेशस्तरीय प्रतियोगिता आयोजनाको सुरुवात गरेको कार्यक्रम महाशाखाका प्रमुख डा नवराज लम्सालले जानकारी दिए ।"
योङस्टार डान्समा प्रिया र दिलिशा,"काठमाडौं योङस्टार डान्स कम्पिटिसनको पाँचौं सिजनमा प्रिया छन्त्याल र दिलिशा गुरुङले बाजी मारेका छन् । प्रियाले सिनियर ग्रुपतर्फ र दिलिशाले जुनियरतर्फ उत्कृष्ट अवार्ड पाएका हुन् । उनीहरूले जनही ५० हजार रुपैयाँ पाए ।सनसाइन प्रोडक्सन हाउसद्वारा आयोजित प्रतियोगितामा विष्णु दर्लामी मगर, पुशम गिरी र आयुष तामाङले सिनियरतर्फ फस्ट, सेकेन्ड तथा थर्ड रनरअप उपाधि पाए । जुनियरतर्फ तेजिना जुगजाली मगर, दिया श्रेष्ठ र रिमिशा गुरुङ क्रमश: फस्ट, सेकेन्ड तथा थर्ड रनरअप भए । दुवै समूहका फस्ट, सेकेन्ड तथा थर्ड रनरअपलाई क्रमश: ३० हजार, १५ हजार र ५ हजार रुपैयाँ दिइयो । प्रतियोगिताअन्तर्गत काठमाडौं र अरू ६ स्थानमा भएका अडिसनमा समेत गरी १२ सय बालबालिकाले सहभागिता जनाएको सनसाइन प्रोडक्सनकी निर्देशक तथा गायिका प्रमिला तामाङले बताइन् । ग्रान्ड फिनालेमा सिनियरतर्फ ७ र जुनियरतर्फ ९ जना भिडेका थिए । उत्कृष्ट ४० सहभागीका नृत्य प्रतिभालाई सूर्य कार्की, सुजित श्रेष्ठ र दिवेश लामाले पाँचमहिने प्रशिक्षण दिएका थिए ।"
सुटिङ नथाल्दै रिलिज डेट १,"काठमाडौं फिल्म निर्माण संख्यामा बढोत्तरी हुन थालेपछि स्वदेशी फिल्मका लागि सोलो रिलिज पाउनु नै उपलब्धि बन्न थालेको छ । सोलो रिलिजका लागि यतिबेला रिलिज डेट घोषणामा समेत प्रतिस्पर्धा चल्न थालेको छ । पहिले रिलिज मिति निश्चित गरेपछि अर्को फिल्मले सोही मितिमा चलाउन खोजे भिडन्त निम्त्याउनु जस्तै हुने भएकोले नैतिक रूपमा आफूलाई बलियो बनाउन पनि फिल्मकर्मीले यति बेला फिल्म सुटिङ फ्लोरमा जानुअघि नै रिलिज मिति घोषणा गर्न थालेका छन् ।सुटिङ मितिको टुंगो अझै निश्चित नगरे पनि फिल्म फाटेको जुत्ता ले आफ्ना सम्भावित दुई रिलिज मिति घोषणा गरिसकेको छ । अर्जुन कुमारको निर्माणमा निकेश खड्काको निर्देशन रहने फाटेको जुत्ता ले साताअघि मात्रै मुख्य कलाकारका रूपमा सौगात मल्ल र प्रियंका कार्कीलाई फाइनल गरेको थियो । अझै अन्य कलाकारको टुंगो लागिनसके पनि फिल्म भने कात्तिक १७ मा रिलिज गर्ने टुंगो भने निर्माता अर्जुन कुमारले लगाइसकेका छन् । त्यसो त यसअघि उनी भदौ २३ मा आफ्नो फिल्म रिलिज गर्ने बताएका थिए । तर उक्त मितिलाई फाटेको जुत्ता ले असीम शाह निर्देशित दुई रुपैयाँ लाई सोलो रिलिजका लागि छोडिदिएको बुझिएको छ । निश्चल बस्नेत र आशिफ शाहको मुख्य भूमिका रहेको दुई रुपैयाँ युनिट यतिबेला सुटिङका लागि झापामा व्यस्त छ ।त्यसो त वर्षको सुरुवातमै तीन नेपाली फिल्मले भिडन्तको बिगुल फुक्दै छन् । दीपेन्द्र लामा निर्देशित घामपानी र दीपेन्द्र के खनाल निर्देशित लभ लभ लभ सँगै जगदीश्वर थापा निर्देशित राधे वैशाख १ मा भिड्दै छन् । सम्भावित भिडन्तलाई रोक्न पनि यतिबेला फिल्मकर्मीबीच रिलिज मिति घोषणामा प्रतिस्पर्धा देखिएको हो । त्यसैले पनि प्रिप्रोडक्सनमै रहेको सुरेन्द्र पौडेलको निर्देशन रहने कृ ले भदौ ८ लाई आफ्नो रिलिज डेट तय गरेको छ । अनमोल केसीको गाजलु पछि आउन लागेको उक्त फिल्म यतिबेला दर्शकमाझ बहुप्रतीक्षित मानिएको छ । त्यसैले पनि उक्त फिल्मले हालसम्म सोलो रिलिज मात्रै पाएको छैन, लगत्तैको शुक्रबार कुनै पनि ठूला फिल्मले रिलिज गर्न आँटेका छैनन् । बरु कृ भन्दा अघिल्लो साता भदौ २ मा ग्याङस्टार ब्लुज रिलिज गरिने भएको छ । आशिरमान देशराज जोशी र आना शर्माको मुख्य जोडी रहने ग्याङस्टार ब्लुज लाई हेमराज बिसीले निर्देशन गर्दै छन् । उक्त फिल्मले पनि सुटिङ अगावै रिलिज गर्ने मिति टुंगाएको हो । ग्याङस्टार ब्लुज टिम फिल्मलाई कुनै पनि हालतमा अनमोलको कृ भन्दा अघि रिलिज गर्ने अड्डीमा लागेको स्रोतको दाबी छ । यसअघि ग्याङस्टार ब्लुज का लागि हेमराजले अनमोललाई नै खेलाउन गरेको प्रयास विफल भएपछि इगो पलाएको हुन सक्ने अनुमान गरिएको छ ।यस वर्ष मात्रै कीर्तिमानी कमाइ गरेर चर्चामा रहेको छक्का पञ्जा युनिटले आगामी वर्षको असोज ११ मा रिलिज गर्ने गरी छक्का पञ्जा २ को प्रिप्रोडक्सन कार्य थालेको छ । यति बेला स्क्रिप्ट सम्पादनको चरणमा रहेको युनिटले यसअघि भदौ १६ मा रिलिज गर्ने गरी फिल्मको नामसमेत छक्का पञ्जा फेरि हुनेगरी घोषणा गरेको थियो । तर पछि फिल्मको नाम र रिलिज डेट दुवै परिवर्तन गरिए ।"
डायरी आउँदै,काठमाडौं नायिका छुल्ठिम गुरुङले आफ्नै ब्यानरमा बनाएको डायरी जेठ ५ मा रिलिज हुने भएको छ । नोभेम्बर रेन की सहनायिकाका रूपमा डल्लीबाट फिल्मी दर्शकमाझ नोटिस भएकी छुल्ठिम डायरी मा भने सोलो नायिकाका रूपमा देखिँदै छिन् । त्यसो त फिल्मका निर्देशक अनिल योन्जनले पनि यही फिल्मबाट डेब्यु गर्न लागेका हुन् ।नायिकाका रूपमा अग्रपंक्तिमा आफूलाई उभ्याएकी रेखा थापालाई पहिलो पटक डायरी मा खलपात्रका रूपमा प्रस्तुत गरिएकाले पनि डायरी दर्शकमाझ कौतूहल बनेको छ । त्यसो त फिल्ममा छुल्ठिम नायकका रूपमा डेब्यु गरिरहेका सन्नी सिंहसँग जोडी बनेर देखिन लागेकी हुन् । छुल्ठिमले सकभर कुनै पनि नेपाली फिल्मसँग जुध्नु उद्योगका लागि राम्रो नहुने ठानेरै अहिलेसम्म कुनै पनि फिल्मले रिलिज निश्चित नगरेको जेठ ५ लाई नै चुनेको बताइन् । वैशाख ३१ को स्थानीय निर्वाचनपछिको वातावरणले पनि फिल्मका लागि सहजीकरणको भूमिका खेल्ने फिल्म युनिटले विश्वास लिएको छ ।यसअघि डायरी ले यसै वर्ष रिलिज गर्ने लक्ष्य लिए पनि निर्देशक अनिलको स्वास्थ्य प्रतिकूल भएर समयमै प्राविधिक काम नसकिँदा आगामी वर्ष धकेलिन पुगेको बताइएको छ । यति बेला फिल्मको पोस्ट प्रोडक्सनको कार्य अन्तिम चरणमा पुगेको निर्देशक योञ्जनले बताए । डायरी लाई रिभेन्ज लभ स्टोरी भनिएको छ ।
जर्नी अफ नेपाली फिल्म लन्डनमा,"लन्डन नेपाली फिल्म इतिहास केलाउने एउटा डकुमेन्ट्री अहिले बेलायतमा प्रदर्शन भइरहेको छ । ४५ मिनेट लामो जर्नी अफ नेपाली फिल्म लन्डनस्थित साउथ हयारो र प्लमस्टिडमा प्रदर्शन भइसकेको छ भने सप्ताहन्तमा अन्य सहरमा समेत प्रदर्शन गर्ने कार्यक्रम छ । आफ्नो डकुमेन्ट्री लिएर पत्रकार राजन घिमिरे बेलायत आएका छन् । करिब दुई दशकदेखि फिल्म पत्रकारिता गर्दै आएका घिमिरेले उक्त डकुमेन्ट्रीमा नेपाली फिल्मको सुरुवात कसरी भयो, आजसम्मको अवस्थामा आउन नेपाली फिल्म क्षेत्रले भोग्नुपरेका समस्याहरू केकस्ता छन्, नेपाली फिल्म बजार कस्तो रह्योजस्ता विषय उठाएका छन् । नेपाली फिल्मसँग जोडिएका सर्जकहरूको अनुभव र धारणासमेत डकुमेन्ट्रीमा समेटिएको छ । नेपाली फिल्मबारे चासो राख्ने र अध्ययन गर्न चाहनेका लागि डकुमेन्ट्री बलियो दस्तावेज बन्ने घिमिरेको दाबी छ । डकुमेन्ट्री फिल्म निर्माणका लागि गोमा विष्ट र दीपेन्द्र रेग्मीले घिमिरेलाई सघाएका हुन् ।"
तयारी मिसेस चितवन को,"चितवन २८ वर्षे सुषमा थापा एक छोराकी आमा हुन् । केही समययता उनको दिनचर्या बदलिएको छ । मिसेस चितवन, २०१७ को प्रतिस्पर्धी बनेकी उनी भन्छिन्, ब्युटी प्याजेन्ट मैले बुझ्ने भएदेखि मन पर्न थालेको हो ।हरेक दिन अपराह्न दुई घण्टा उनी भरतपुरको ग्लोबल होटलमा व्यक्तित्व विकाससम्बन्धी तालिममा व्यस्त हुन्छिन् । पहिला सुन्दरी प्रतियोगिता नारीको सौन्दर्यमा मात्र फोकस हुन्छ होला भन्ने लाग्थ्यो, उनले भनिन, प्रतियोगितामा सहभागिता जानएपछि मात्र थाहा पाएँ, मेरो बुझाइ गलत रहेछ । यसमा सहभागिता जनाएदेखि मेरो आत्मबल बढेको छ । दाताज इभेन्ट म्यानेजमेन्टले आयोजना गर्न लागेको प्रतियोगितामा २५ वर्षदेखि ४० बर्षसम्मका १९ महिलाले प्रतियोगी छन् । आफू नृत्य प्रशिक्षक भएकाले यही पेशाले मात्र मलाई चिन्ने थिए, ३५ वर्षे रेनु तामाङले भनिन्, अहिले मलाई चिन्ने बढेका छन् । व्यक्तित्व र नेतृत्व विकास तालिमले आत्मबल बढाउने काम गरेको छ ।प्रतियोगीहरू विभिन्न पेसा व्यवसायका छन् । म ब्युटिसियन हुँ, ३७ वर्षे सुषमा तामाङले भनिन्, यस्तो प्रतियोगितामा सहभागिता जनाउन पाइएको थिएन, आफुमा निहित प्रतिभा त्यसै गुम्सेर बसेको थियो । तीन सन्तानकी आमा उनले संघारबाट निस्किएर प्रतियोगितामा भाग लिन पाउँदा सबैभन्दा ठूलो खुसी मिलेको बताइन् । पहिले भीडभाडमा पुगेर बोल्न डर लाग्थ्यो, उनले भनिन्, अहिले बोल्न सक्ने भएकी छु । आत्मबल बढेको छ ।प्रतिस्पर्धीहरूलाई सञ्चारकर्मी एवं कोरियोग्राफर जयन मानन्धरले प्रशिक्षण दिइरहेकी छन् । यस्तो प्रतियोगिता गर्न आवश्यक छ, उनले सुनाइन्, घरधन्दामा व्यस्त हुने महिला अहिले एक स्टेप अगाडि आउन पाएका छन् । निर्धक्क भएर सबैका अगाडि बोल्न सक्ने भएका छन् ।प्रतियोगिताको संयोजन भने दुर्गा घिमिरे र मीना झाले गरेका छन् । यसको फाइनल चैत १४ मा हुनेछ । उपाधि विजेताले ५० हजार, फस्ट रनर अपले ३० हजार र सेकेन्ड रनर अपले २० हजार रुपैयाँ पाउने आयोजकले जनाएको छ ।"
२५२ चरा एक ठाउँ,"ललितपुर पछिल्लो समय हाइकिङ कल्चर मौलाएको छ । उपत्यका वरपरका थुम्काथुम्की र जंगलहरूमा हाइकिङ गर्नेहरू मनग्गे भेटिन्छन् । यही माहोललाई छोपेर फोटोग्राफर प्रज्वल प्रधानले बर्डस् अफ नेपाल पुस्तक निकालेका छन् ।हाङकिङ जानेलाई यो पकेट गाइड हुन सक्छ, वरिष्ठ पत्रकार कनकमणि दीक्षितले यलमाया केन्द्रमा बुधबार पुस्तक लोकार्पण गर्दै भने ।प्रधानकी सानी छोरी प्रजिशालाई दूरबीन दिएर पुस्तकको विम्बात्मक लोकार्पण गरिएको थियो । नयाँ पुस्तामा चरा मोह झाँगियोस् भन्ने हेतुले यस्तो गरिएको प्रधानले बताए । नेपालमा बर्ड वाचिङ धेरैलाई थाहा नभएको विषय हो । नेपालमा पाइने करिब ९ सय प्रजातिका चराचुरुंगीमध्ये प्रधानले २५२ प्रजातिका चराका तस्बिर र तिनको जानकारी पुस्तकमा समेटेका छन् । विदेशी पर्यटकलाई समेत यो उपयोगी हुने उनले दाबी गरे । अमेरिकामा रुचिका हिसाबले बर्ड वाचिङ १२ औं नम्बरमा पर्छ, प्रधानले भने, तिनको रुचिलाई हामीले पर्यटन प्रवद्र्धनको माध्यम बनाउन सक्छौं ।दीक्षितले पनि पुस्तकलाई पर्यटन प्रवद्र्धनको सहायक सामग्री मान्न सकिने बताए । नेपालीलाई नेपालकै स्रोतसाधनबारे थाहा पाउन यस्ता किताब महत्वपूर्ण हुने उनको भनाइ थियो । हामीसँग रिसोर्स छ तर तिनलाई चिन्ने जमर्को छैन, उनले भने, हाम्रा चराचुरुंगीबारे जान्न चाहनेलाई यो राम्रो परिचयात्मक पुस्तक बन्नेछ ।समारोहमा चरा विशेषज्ञ हरिशरण नेपाली (काजी) ले नेपालमा चराको अध्ययन कसरी र कहिले सुरु भयो भन्नेबारे जानकारी दिए । सन् १७९० मै गेम बर्डस्बारे अनुसन्धान भएको खुलाउँदै उनले ब्रायन हडसन, जोन स्कली, फ्रयांक बेली, डा फ्लेमिङ जस्ता बेलायती अध्ययनकर्ताले नेपालको अर्निथोलजी (पक्षी विज्ञान) मा प्रारम्भिक भूमिका खेलेको बताए । यसअघि विदेशीले मात्रै चासो देखाएको क्षेत्रमा यसपालि नेपालीकै पहल र परिश्रममा पुस्तक निस्किएको पाउँदा कार्यक्रममा भेला भएका चराप्रेमी खुसी देखिए ।सबै तस्बिर नेपाली नै खिचेका रहेछन्, बर्ड वाचरमध्येकै एक अमूल्य तुलाधरले भने, यसमा चित्र रहेनछन् । यो पनि प्रशंसनीय कुरा हो । चरासम्बन्धी यसअघिका किताबमा तस्बिर नभएर चित्र राखिन्थ्यो ।संकलनकर्ता प्रधानले चितवन, पोखरा, कोसी टप्पुलगायत चहारेर चराका तस्बिर लिएको बताए । यिनमा तामे ढुकुर, भुँडीफोर गरुड, कत्ले काठफोर, कागठुडे चिबे, सोइरने तोरीगाँड जस्ता चराका तस्बिर राखिएका छन् भने तिनको वैज्ञानिक नाम, बासस्थान, आवाज, आहार आदिबारे पनि लेखिएको छ । उक्त पुस्तक फाल्कन पब्लिकेसनले छापेको हो ।"
पूर्वसांसद गुरूङको जीवनी,"काठमाडौं पूर्वसांसद एवं शिक्षासेवी दीपक गुरुङको जीवनीसहित गुरुङ समुदायको संस्कृति र इतिहास खोतल्दै मेदिनीकुमार केवलले नयाँ कृति ल्याएका छन् । पूर्वसांसद दीपक गुरुङ : शैक्षिक तथा राजनीतिक जागरणका अभियन्ता पुस्तक श्रम तथा वैदेशिक रोजगार मन्त्री सूर्यमान गुरुङले राजधानीमा लोकार्पण गरे । मन्त्री गुरुङले शैक्षिक तथा राजनीतिक जागरणका अभियन्ताबारे लेखिएको भए पनि गुरुङ समुदायका विभिन्न पाटो अनुसन्धानमुलक रूपमा पुस्तकमा समेटिएको बताए । डा जगमान गुरुङ, स्रष्टाहरू फूलमान वल, यादव थपलिया, राजन खतिवडा, नारायण कोइराला, मनिराज गुरुङ, क्याप्टेन रामकाजी गुरुङ लगायतका वक्ताहरूले पुस्तकका विविध पक्षबारे टिप्पणी गरे ।कास्कीको दुर्गम ताङतिङमा जन्मेका गुरुङले शिक्षा क्षेत्रमा पुर्याएको योगदान, बेलायती गोर्खा सेनामा जागिरे हुँदाका अनुभवदेखि २०४७ को राजनीतिक परिर्वतनपछि वैदेशिक रोजगारलाई व्यवस्थित गर्न गरेको नीतिगत पहलसम्मका सन्दर्भ पुस्तकमा छन् । कार्यक्रममा गोर्खा प्रतिष्ठान नेपालले साहित्यकार हंसावती कुर्मीलाई कविताका लागि र सविता श्रेष्ठलाई गीतका लागि आशमाया स्मृति पुरस्कार अर्पण गरेको थियो ।"
सविनको छैटौँ,काठमाडौं सविन प्रियासन पल्लवी उपन्यास लिएर आएका छन् । उनको यो छैटौं पुस्तक हो । सकारात्मक सोच र प्रेरणादायी सन्दर्भहरू समेटेर नयाँ उपन्यास ल्याएको उनले बताए । उक्त उपन्यास बीएन पुस्तकले छापेको हो ।
निर्वाचनका पक्षमा माहोल,"स्थानीय तह कार्यान्वयनसँगै जिल्लाजिल्लामा चुनावको पक्षमा माहोल सिर्जना भइरहेको छ । सरोकारवाला पक्ष यसको तयारीमा व्यस्त छन् । पर्वतमा जिल्ला निर्वाचन कार्यालय, प्रशासन र सुरक्षा निकायले चुनाव केन्द्रित योजना अघि बढाइरहेका छन् । मतदान केन्द्र सिफारिस समितिको निर्णयअनुसार ७४ वटा मतदानस्थल तोकेर त्यसैअनुसार कर्मचारीको आन्तरिक तयारीमा जुटेको जिल्ला निर्वाचन अधिकारी लक्षु शर्माले बताए । यसअघिका ६८ मतदानस्थलमा ६ वटा थप्ने सहमति भएर सोही अनुसारको विवरण आइतबार माथि पठायौं, उनले भने, अब मतदानस्थलमा खट्ने कर्मचारी विवरण अद्यावधिक गर्दै छौं । २० गतेसम्म निर्वाचन आयोगले तोकेका केन्द्रीय कार्यक्रममा व्यस्त रहने गरी कार्यतालिका बनाएको कार्यालयले त्यसपछि आन्तरिक तयारीमा जुट्ने योजना बनाएको छ ।समग्र निर्वाचन सफल पार्न विशेष सुरक्षा योजनामा खटिएका छौं, सहायक प्रजिअ प्रवीण ढकालले भने, निर्वाचनमा तोकिने कर्मचारी संयोजनको काम पनि सँगै अघि बढेको छ । आइतबार बसेको जिल्लाका विषयगत कार्यालय प्रमुखहरूको बैठकले निर्वाचन केन्द्रित कार्यक्रम अघि बढाउने निर्णय गरेको प्रशासनले जनाएको छ । केन्द्र विवादले अन्योलगाउँपालिका केन्द्रका विषयलाई लिएर स्थानीय विरोधमा उत्रिएपछि दल भने अन्योलमा छन् । चर्चामा आएका स्थान बदलेर नयाँ स्थानमा केन्द्र तोकेपछि निर्वाचनमा उम्मेदवारी दिने प्रतिनिधिकै टुंगो हुन नसकेको माओवादी केन्द्रका जिल्ला अध्यक्ष कृष्ण पराजुलीले बताए । चर्चामै नआएका केन्द्रले अन्योल बढायो, उनले भने, केन्द्र हेरफेर हुन सक्ने भएकाले कुन गाउँपालिकाबाट कसलाई उम्मेदवार बनाउने अलमल छ । एमालेले गाउँ र नगर कमिटी गठन गरेर मात्रै निर्वाचन केन्द्रित गतिविधि अघि बढाउने जनाएको छ । १५ गतेभित्र सबै गाउँ र नगर कमिटी गठन गरेपछि निर्वाचन केन्द्रित गतिविधि अघि बढ्छन्, जिल्ला अध्यक्ष पदम गिरीले भने । कांग्रेसका केही युवा नेता व्यक्तिगत पहुँचका आधारमा जनमत बढाउँदै गाउँगाउँ पसे पनि पार्टीले निर्वाचन केन्द्रित गतिविधि अघि बढाएको छैन । १९ केन्द्र थपिएतनहुँ जिल्लामा १ सय ३३ वटा मतदान केन्द्र तोकिएका छन् । प्रजिअ संयोजकत्वको जिल्लास्तरीय मतदान केन्द्र सिफारिस समितिले पहिलेभन्दा १९ केन्द्र थप गरेको हो । संविधानसभा निर्वाचनमा जिल्लामा १ सय १४ वटा मात्र मतदान केन्द्र थिए । जनसंख्याको आधारमा केन्द्र थप गरिएको जिल्ला निर्वाचन अधिकारी बाबुराम घिमिरेले बताए । उनका अनुसार सबैभन्दा धेरै व्यास नगरपालिकामा २४ वटा मतदान केन्द्र तोकिएका छन् भने कम देवघाट, घिरिङ र आँबुखैरेनीमा ८८ वटा छन् । भानु नगरमा २०, शुक्लागण्डकीमा १९ र भिमाद नगरमा १४ वटा तोकिएको हो ।म्याग्दीमा ५ थप निर्वाचन आयोगले पुन:संरचनाअनुसार बनेका नयाँ नगरपालिका तथा गाउँपालिकामा नयाँ पाँचवटा मतदान केन्द्र थपेको छ । पुन:संरचना अनुसार नयाँ कायम भएका वडा र गाभिएका बस्तीलाई पायक पर्ने गरी पाँच मतदान केन्द्र थपेका छौं जिल्ला निर्वाचन अधिकृत केदार पौडेलले बताए । निर्वाचन आयोगले जिल्लामा ७२ वटा मतदान केन्द्र कायम गरेको छ । सबैभन्दा बढी बेनी नगरपालिकामा १६ र कम मंगला गाउँपालिकामा ७ केन्द्र छन् । बेनीमा तीन र मंगलामा एक मतदान केन्द्र थप गरिएको हो । लमजुङमा १ सय २३ यहाँ १ सय २३ मतदानस्थल बनाउने तय गरिए पनि केन्द्र अझै तोकिएको छैन । ११ वडा रहेको बेंसीसहर नगरपालिकामा २१ मतदानस्थल, १० वडा रहेको मध्यनेपाल नगपालिकामा १८, १० वडा रहेको राइनास नगरपालिकामा १२ र ११ वडा रहेको सुन्दरबजार नगरपालिकामा १६ मतदानस्थल बनाउन आयोगमा सिफारिस गरिएको जिल्ला निर्वाचन अधिकारी तुलसीप्रसाद तिमिल्सिनाले जानकारी दिए । उनका अनुसार ९ वडा रहेको क्होलासोंथर गाउँपालिकामा १०, ६ वडा रहेको दूधपोखरी गाउँपालिकामा १०, ९ वडा रहेको दोर्दी गाउँपालिकामा १६ र ९ वडा रहेको मस्र्याङ्दी गाउँपालिकामा १९ मतदानस्थल सिफारिस गरिएको छ ।निर्वाचन कार्यालयले यसअघिको ९ वटा मतदानस्थल हटाएर ८ वटा नयाँ स्थल थप गरेको कार्यालयका सूचना अधिकारी जीवाखर शर्माले जानकारी दिए । दोस्रो संविधान सभाको निर्वाचनमा १ सय २४ मतदान स्थल र १ सय ५१ केन्द्र कायम गरिएका थिए । निर्वाचन अधिकारी तिमिल्सिनाका अनुसार हरेक मतदानस्थलमा १ हजारभन्दा बढी मतदाता भए केन्द्र थप हुनेछ । प्रजिअ ऋषिराम तिवारीको अध्यक्षतामा गठित समितिले गरेको सिफारिस आयोग पठाइएको उनले बताए ।चुनावका लागि चहलपहल सिन्धुपाल्चोकमा स्थानीय तह निर्वाचनलाई केन्द्रमा राखेर दलका कार्यकर्ता प्रचारात्मक अभियानमा लागिपरेका छन् । नगरपालिका र गाउँपालिका कार्यान्वयनमा आएसँगै उनीहरू चुनावी अभियान लिएर गाउँ पसेका छन् । नगर र गाउँपालिकाका कार्यकारी प्रमुख पनि चुनावी कामलाई तीव्रता दिइरहेका छन् । कांग्रेसले क्षेत्र नं १ बाट प्रचार सुरु गरेको छ । चीनसँग सीमा जोडिएको भोटेकोसी गाउँपालिकाको तातोपानी र लिस्तीकोटमा चुनावी सभा आयोजना गरिएको महासमिति सदस्य दोर्जे लामाले जानकारी दिए । विगतमा कांग्रेसले गरेका विकास निर्माण र अब गरिने विकासका कुरालाई प्राथमिकतामा राखेर प्रचार गरिरहेका छौं, उनले भने, उम्मेदवार छनोटका लागि आन्तरिक बहस चलिरहेको छ । माओवादी केन्द्रले राज्य पुन:संरचनामा आफ्नो पार्टीले सबैभन्दा बढी बलिदान गरेको र सिंहदरबारमा केन्द्रित अधिकार गाउँसम्म ल्याएको भन्दै प्रचार अभियान चलाइरहेको छ । नयाँ नेपालमा नयाँ युगको सुरुवात गर्न माओवादीले जनयुद्ध लडेकाले त्यसको कार्यान्वयनका लागि विजयी गराउन अनुरोध गर्दै गाउँ पसेका छौं, माओवादी केन्द्रका युवा नेता माधवप्रसाद सापकोटा सुबोधले भने, माहोल हाम्रै पोल्टामा छ । माओवादीले तीन नगर र १२ गाउँपालिकाका आन्तरिक बैठक सकेको छ । घोषणापत्रको मस्यौदा भइरहेको र उम्मेदवार छनोटको मापदण्ड तयार गर्न लागिएको उनले जनाए ।एमालेले आन्तरिक पंक्तिलाई सुरक्षित बनाउन बैठक समापनको अन्तिम चरणमा पुगेको जनाएको छ । आन्तरिक बैठक सकिनुका साथै चुनावी प्रचारलाई प्राथामिकता दिन्छांै, एमाले जिल्ला नेता यज्ञ सापकोटाले भने, राष्ट्रियताको मुद्दालाई जनतासम्म पुर्याउनेछौं, उनले उम्मेदवारको छनोट प्रक्रियालाई तत्कालै टुग्ंयाएर जिल्लामा एकैसाथ औपचारिक घोषणा गर्ने योजना रहेको बताए ।चुनावमै जोड भोजपुर स्थानीय तह कार्यान्वयनमा आएसँगै चुनावी तयारी तीव्र पारेका राजनीतिक दल यतिखेर गाउँकेन्द्रित अभियानमा होमिएका छन् । जिल्लामा दुई नगरपालिका, सात गाउँपालिका र ८१ वडा छन् । यी नगरगपालिका र गाउँपालिकामा निमित्त कार्यकारी अधिकृत तोकिसकेको छ । तोकेको केन्द्रमा कार्यालय स्थापना गरेर कर्मचारीले काम थालेका छन् । स्थानीय तहबाटै कर संकलन, योजना बाँडफाँड, बजेट परिचालन, बजेट अख्तियारी, जग्गा सम्बन्धीलगायत काम गाउँमै पाइने भएपछि समतामूलक विकास हुनेमा स्थानीय बासिन्दा आशावादी छन् । चुनावकै छेको स्थानीय निकाय कार्यान्वयन भएको छ, चुनाव भएर सक्षम नेतृत्व चुन्न सकिए विकास गतिविधि बढ्नेछ, हामी समृद्धितर्फ लम्किनेमा दुईमत छैन, हतुवागढी गाउँपालिकाका रविन थापाले भने । नयाँ संरचनाले कर्मचारीसमेत खुसी छन् । स्थानीय तह तोकिनु कर्मचारीका लागि पनि सुवर्ण अवसर भएको टेम्केमैयुङ गाउँपालिकाका निमित्त अधिकृत सुरेशकुमार ढुंगेलले बताए । गाउँगाउँमा जागरणगोरखा राजनीतिक दलहरूले ग्रामीण क्षेत्रसम्मका लागि चुनावी जागरणका कार्यक्रम सुरु गरेका छन् । घोषित स्थानीय तहको निर्वाचनलाई लक्षित गरेर गाउँ पस्न थालेका हुन् । चुनावी चहलपहलका लागि गोरखामा कांग्रेस, एमाले, माओवादी केन्द्र, राप्रपा नेपाल र नयाँ शक्तिलगायत दलले गाउँ तहमा भेला, छलफल र कार्यकर्ता जागरण अभियान सञ्चालन गरेका छन् ।"
प्रचार अभियान तीव्र,"लमजुङ कांग्रेस, एमाले र माओवादी केन्द्र बढी तातिएका छन् । चुनाव केन्द्रित कार्यक्रमको औपचारिक घोषणा नगरे पनि दलहरूले स्थानीय तहमा औपचारिक कार्यक्रम गर्नुका साथै अनौपचारिक तरिकाले स्थानीय तहको नेतृत्व लिन चाहने अगुवा कार्यकर्ताको सुझाव लिन थालेका छन् । कांग्रेस जिल्ला सभापति भेषबहादुर पौडेलका अनुसार अहिले नयाँ संरचनाअन्तर्गत पार्टीको भेला, प्रशिक्षण तथा अन्तक्र्रिया भइरहेका छन् ।स्थानीय तहअन्तर्गतको वडासम्म पुगेर कार्यक्रम गरिरहेका छौं । चुनाव केन्द्रित कार्यक्रम औपचारिक रूपमा सुरु गर्न बाँकी छ, उनले भने ।एमाले अध्यक्ष धनञ्जय दवाडीले गाउँपालिका संगठन कमिटी बनाएर कार्यालय उद्घाटन, युवा भेला, अगुवा कार्यकर्ता प्रशिक्षण, संगठित सदस्य भेला, गाउँपालिकास्तरीय बैठकलगायत कार्यक्रम भइरहेको बताए । चुनाव केन्द्रीत गतिविधि थालेका छौं । साथीहरूले आकांक्षासमेत व्यक्त गर्न थालेका छन्, उनले भने । माओवादी केन्द्रकी संयोजक मधु अधिकारीले केही दिनपछि चुनाव केन्द्रित गतिविधिको औपचारिक घोषणा गरिने बताइन् । उनका अनुसार अहिले अधिवेशनका लागि नयाँ संरचनाअनुसार वडा, गाउँपालिका तथा नगरपालिकाको सम्मेलन गर्ने कार्यक्रम भइरहेका छन् ।"
फेरिँदै दुर्गमको स्वास्थ्यसेवा,"बाजुरा केही अघिसम्म यहाँस्थित जिल्ला अस्पताल महिनौं डाक्टरविहीन हुन्थ्यो । पछिल्ला दिनमा नियमित चिकित्सक बस्न थालेका छन् । जिल्ला अस्पताल मात्र होइन, समग्र जिल्लाकै स्वास्थ्य सेवाले काँचुली फेर्दै छ । पहिलो पटक विशेषज्ञसहित ६ जना चिकित्सक बिरामी उपचारमा खटिएका छन् ।अहेवको भरमा महिनौं सञ्चालन हुने जिल्ला अस्पतालमा दन्त उपचार सेवा समेत सुरु भएको छ । सुदूरपश्चिमका पहाडी जिल्लाका सरकारी स्वास्थ्य संस्थामा अन्यत्र यो सेवा छैन । स्वास्थ्य मन्त्रालयद्वारा गरिएको सेवा प्रवाह मापनमा आव २०७२०७३ मा देशकै उत्कृष्ट छैटौं स्थान प्राप्त गर्न सफल भएको जिल्ला स्वास्थ्यमा पछिल्लो अवधिमा सेवा विस्तार हुँदै गएको छ । आईसीयूमै राख्नुपर्ने अवस्था बाहेकका बिरामीलाई बाहिर रिफर नगर्ने प्रयास गरिरहेका हुन्छौं, विशेषज्ञ चिकित्सक डा दुर्गाराज महर्जनले भने, यहाँ नपाइने औषधि बाहिरबाटै झिकाएरै भए पनि जिल्लामै उपचार गर्ने प्रयत्न गरिरहेका छौं । हाल जिल्लामा एक जना एमडीजीपी, एक जना दन्त सर्जन र अन्य ४ जना मेडिकल अधिकृतहरू कार्यरत छन् । यी मध्ये ५ जना जिल्ला अस्पतालमा र एक जना मेडिकल अधिकृत सदरमुकाम बाहिरको कोल्टी प्राथमिक केन्द्रमा सेवारत छन् । बाजुरामा पहिलोपटक डेन्टल सेवा आरम्भ भएको छ । उक्त सेवा प्रदान गर्न उपकरणसहित चिकित्सकसमेत उपलब्ध भएका छन् । यस्तै शल्यक्रिया कक्ष (अप्रेसन थिएटर) स्थापना भएको छ । त्यसमार्फत शल्यक्रियाद्वारा प्रसूति गराउने सेवा समेत उपलब्ध भएको छ । मृत्युको मुखमा पुगेका दूरदराजका थुप्रै महिलाहरूको ज्यान जोगिएको छ, डामहर्जनले भने, शल्यक्रिया गर्नुपर्ने अन्य बिरामीले समेत सामान्य अवस्थामा जिल्लाबाहिर जानैपर्ने बाध्यताको अन्त्य भएको छ । यसअघि सामान्य बिरामीको जाँच तथा अन्यत्र पुर्याएर उपचार गराउनुपर्दा आर्थिक व्ययभार खेप्नुपर्ने अवस्था थियो । एपेन्डिसाइटिस, हर्निया, हाइड्रोसिल, पाइल्स, हड्डी भाँच्चिएको लगायत अप्रेशन सेवा जिल्ला अस्पतालबाटै प्रदान भइरहेको जिल्ला स्वास्थ्य प्रमुख डा रूपचन्द्र विकले बताए । प्रविधि र चिकित्सकहरूको संख्या थपिँदै गएकाले सामान्य सेवाका लागि पनि बाहिर जानुपर्ने बाध्यता घट्दै गएकोमा स्थानीय खुसी छन् । उपचारका क्रममा जिल्ला अस्पतालमा रहेकी स्थानीय मनमती विकले भनिन्, पहिला भन्दा धेरै सजिलो रहेछ । दैनिक सरदर सय जना बिरामी उपचारका लागि आउने जिल्ला अस्पतालमा हाल कम्प्युटर प्रणाली जडित प्रयोगशाला, ईसीजी, भिडियो एक्सरे लगायतका सेवाहरू समेत भर्खरै स्थापना भएका हुन् । गरिबी र मानव विकास सूचकांकमा पुछारमा परेको बाजुराका स्वास्थ्य क्षेत्रमा अझै धेरै सुधार गर्नुपर्ने आवश्यकता रहेको भए पनि सकेसम्म सेवा प्रवाहमा कुनै कसर नराख्ने चिकित्सकहरू बताउँछन् ।जिल्लाको स्वास्थ्य अवस्था सुधारका लागि विभिन्न दातृ निकायले समेत सहयोग बढाएपछि सहज भएको छ । स्वास्थ्य मन्त्रालयको सहकार्यमा निक साइमन्स इन्स्टिच्युटले आकस्मिक प्रसूतिलगायत अन्य शल्यक्रियाका लागि पहिलो पटक विशेषज्ञ चिकित्सक पठाएको छ । यस कार्यमा डा महर्जन र डा टीकाराम राईको टोली खटिएको छ । दन्त चिकित्सातर्फ डा बुद्धि खडायत कार्यरत छन् । हाल जिल्ला स्वास्थ्य कार्यालयको प्रमुखमा डा रूपचन्द्र विक सरुवा भएर आएका छन् । उनी यही जिल्लामै जन्मेहुर्केर विद्यालय शिक्षा पढेका दलित समुदायबाट डाक्टर भएका पहिलो व्यक्ति हुन् । लोकसेवामा सफल हुनेबित्तिकै मैले आफ्नै जिल्लाको स्वास्थ्य सुधारका लागि योगदान गर्ने सोच बनाएर यहाँ आएको हुँ, प्रमुख डा विकले भने, कमजोर पूर्वाधार र व्यवस्थापकीय सुधार मुख्य चुनौती भए पनि आवश्यक सुधारमा केन्द्रित हुन्छौं । दन्त चिकित्सक डा बुद्धि खडायत समेत जिल्लाकै बासिन्दा हुन् । छात्रवृत्ति पाएर डाक्टर बनेका डा खडायत समेत आफ्नो पेसागत जीवन जिल्लावासीकै सेवाबाट आरम्भ गर्ने उद्देश्यले बाजुरालाई पहिलो रोजाइमा पारेको बताए । यस्तै विशेषज्ञ चिकित्सक डा महर्जन भन्छन्, विभिन्न तथ्यांक तथा सञ्चार माध्यममार्फत यहाँका विपन्न समुदायको स्वास्थ्य अवस्था थाहा पाएरै केही सुधार्न सकिन्छ कि भनेर सबैभन्दा पुछारको जिल्ला रोजें ।"
शिक्षकमाथि गोली प्रहार,"रौतहट जिल्लाको विश्रामपुरमा मंगलबार राति स्थानीय शिक्षकमाथि गोली प्रहार भएको छ । घरमा सुतिरहेको अवस्थामा वृन्दावन गाउँपालिका ३ का रामएकवाल यादवलाई अपरिचित व्यक्तिले गोली प्रहार गरेका हुन् । झ्यालबाट प्रहार गरेको गोली लागेर शिक्षक यादव गम्भीर घाइते छन् ।उनका भाइ दीपेन्द्रका अनुसार टाउकामा गोली लागेको छ । घाइतेको हेटौंडास्थित चुरेहिल अस्पतालमा उपचार भइरहेको छ । यादव मकवानपुरको कमला मावि डाँडाखरका विज्ञान विषयका शिक्षक हुन् । एसईई परीक्षामा सहभागी छोरी अमृतालाई सहयोग गर्न बिदामा घर आएका थिए । उनलाई कसले र किन गोली हान्यो खुलेको छैन । अस्थायी प्रहरी चौकीका असई रवि लामा नेतृत्वको टोली घटनास्थल पुगेर अनुसन्धान थालेको छ ।घटनाबारे जानकारी लिन प्रहरी उपरीक्षक यज्ञविनोद पोखरेल, सशस्त्र प्रहरी उपरीक्षक भगवान मल्ल, अनुसन्धानका एसपी नवीन अधिकारीलगायतको टोली पनि घटनास्थल पुगेको थियो । घटनापछि घाइते शिक्षककी पत्नी प्रमिलादेवीलगायत परिवारका सदस्य स्तब्ध छन् । झ्याल नजिकै सुतेका यादवको कन्चटमा एक राउन्ड गोली लागेको प्रहरी उपरीक्षक पोखरेलले बताए । गोली प्रहार गर्ने व्यक्तिको अहिलेसम्म पहिचानन हुन सकेको छैन । प्रहरी अनुसन्धानमै छ, उनले भने ।हतियारसहित पक्राउ प्रहरीले जिल्लाकै मठिया ५ बाट मंगलबार राति हतियारसहित २ जना भारतीय नागरिकलाई पक्राउ गरेको छ । भारत विहार पूर्वी चम्पारण मोतिहारी जिल्ला महुआही ग्राम ११ बस्ने रञ्जन साह र जलान्धर साहलाई भारतीय नम्बरप्लेट डीएल ३ बीएएस ९६५९ नम्बरको मोटरसाइकलसहित पक्राउ गरिएको प्रहरीले जनाएको छ । चेकजाँचका क्रममा प्रहरीले उनीहरूको साथबाट यूएस लेखेको स्वचालित पेस्तोल एक थान र त्यसमा लाग्ने ३ थान गोलीसहितको म्यागजिन र एक थान नलकटुवा पेस्तोल तथा त्यसमा लाग्ने ५ थान गोलीलगायत बरामद गरिएको जिल्ला प्रहरीले जनाएको छ । गस्तीका क्रममा रहेको प्रहरी टोलीले शंका लागि जाँच गर्दा हतियार फेला पारेको प्रहरी उपरीक्षक पोखरेलले बताए । प्रारम्भिक अनुसन्धानबाट हतियारसहित पक्राउ परेकाहरू हातहतियार बिक्री गर्ने गिरोहका व्यक्ति भएको बुझिएको छ, प्रउ पोखरेलले भने ।े"
बालबालिकालाई कम्प्युटर,"धादिङ चेपाङ समुदायका बालबालिका अध्ययनरत दुई विद्यालयलाई ४० थान कम्प्युटर हस्तान्तरण गरिएको छ । जिल्लाको चेपाङ बस्तीको डोलभन्ज्याङ र गजुरीपीडा माध्यमिक विद्यालयमा कम्प्युटरमार्फत प्रविधियुक्त शिक्षा सुरु गर्ने उद्देश्यले अन्तर्राष्ट्रिय गैरसरकारी संस्था यूएमएनको सहयोगमा इन्टरनेट सुविधासहित २०२० थान कम्प्युटर हस्तान्तरण गरिएको हो । सामान्यतया सात कक्षा अध्ययन गर्दागर्दै पढाइ छाड्ने चेपाङ विद्यार्थीलाई टिकाइराख्न यसले सघाउने शिक्षकको अपेक्षा छ । बीचैमा कक्षा छाड्ने प्रवृत्तिमा कमी आउने अपेक्षा छ, डोलभन्ज्याङ माविका प्रधानाध्यापक भुवन थापाले भने । प्रगतिशील बाल क्लबकी अध्यक्ष रेनुका पुलामीले सूचना प्रविधिको प्रयोग गरी कक्षाशिक्षण गर्न पाएकामा खुसी व्यक्त गरिन् । विद्यालयमा कक्षा एकदेखि नै कम्प्युटर शिक्षा दिन थालिएको छ । कम्प्युटर शिक्षासँगै विद्यालयले अंग्रेजी माध्यमबाट पढाइ सुरु गरेको छ ।"
क्षेप्यास्त्र परीक्षण विफल,सोल उत्तर कोरियाद्वारा बुधबार गरिएको क्षेप्यास्त्र परीक्षण विफल भएको दक्षिण कोरियाली रक्षा मन्त्रालयले जनाएको छ । उक्त क्षेप्यास्त्र प्रक्षेपण गरिएको केही समयमै पड्किएको दक्षिण कोरियाली अधिकारीहरूले दाबी गरेका छन् ।
बेलायती संसद्मा आक्रमण,"लन्डन लन्डनस्थित बेलायती संसद् भवनबाहिर बुधबार दिउँसो (नेपाली समयअनुसार बुधबार राति) आक्रमण हुँदा एक महिलाको मृत्यु भएको छ । एक आक्रमणकारीले प्रहरीलाई छुरा प्रहार गर्दा ती प्रहरी घाइते भएका छन् । प्रहरीले यो आक्रमणलाई आतंकवादी आक्रमणका रूपमा लिएको छ । मारिएकी महिला को हुन् र कसको आक्रमणमा मारिइन् भन्ने खुलेको छैन । बेलायती सांसदहरूले तीनचारपटक गोली चलेको आवाज सुनेको बताएका छन् । संसद् चलिरहेको बेला आक्रमण भएको हो । सांसदहरू भवनबाहिर निस्केका छैनन् । प्रधानमन्त्री कार्यालयले बेलायती प्रधानमन्त्री टेरेजा मे सकुशल रहेको जनाएको छ । यो समाचार तयार पार्दासम्म आक्रमणको जिम्मा कसैले लिएको छैन । आक्रमणमा कति संलग्न थिए र उनीहरू को हुन् भन्ने पनि खुलेको छैन । बेलायती संसद् भवन रहेको वेस्टमिनिस्टर ब्रिजमा आक्रमणकारीले अनियन्त्रित रूपले फुटपाथमा गाडी चलाउँदा पैदल यात्रुहरू घाइते भएको प्रत्यक्षदर्शीहरूले जनाएका छन् । इन्डिपिन्डेन्ट पत्रिकाका राजनैतिक सम्पादक टम पेकले ट्वीट गर्दै, ठूलो आवाज थियो । मान्छेहरू चिच्याइरहेका थिए । त्यसपछि गोलीको आवाज र सशस्त्र प्रहरीको परिचालन भएको छ भनेका छन् । प्रत्यक्षदर्शीहरूले वेस्टमिनिस्टर ब्रिजमा घाइतेहरू पल्टिरहेको बताएका छन् । घटनाको विस्तृत विवरण आएको छैन । स्थानीय सामाजिक सञ्जलामा भने घाइते र भागदौड गर्नेको फोटो पोस्ट भइरहेका छन् । प्रहरीले सम्पूर्ण आवागमन बन्द गरेको छ । लन्डनको सुरक्षा व्यवस्था अत्यन्तै कडा पारिएको छ । आक्रमणमा संलग्नहरूको खोजी भइरहेको प्रहरीले जनाएको छ । घाइतेहरूलाई स्थल तथा एयर एम्बुलेन्समार्फत उद्धार गरिएको छ ।"
सीमा खोल्न दबाब,"धनगढी पुनर्वास घटनाले दुई सातादेखि व्यापार व्यवसाय चौपट्ट भएपछि सीमापारिका भारतीय व्यापारीले नाका खोल्न दबाब दिन थालेका छन् । कञ्चनपुर नाका हुँदै आयात हुने निर्माण सामग्री, दैनिक उपभोग्य वस्तु, लत्ताकपडा, चिनी, तेल र कस्मेटिक सामग्री पुनर्वास घटनापछि आउन सकेको छैन । नेपालभारत सीमा निर्धारण नहुँदासम्म नाका नखोल्ने नेपाली पक्षले अडान लिएको छ ।दैनिक १५ देखि २५ लाख रुपैयाँसम्मको कारोबार हुन्थ्यो, सीमापारि बसही बजारका हार्डवेयर व्यवसायी सञ्जय सिंहले भने, नाका बन्द हुँदा दुवैतिरको व्यापार धराशायी भएको छ । बसही बजार नाकाबाट मात्र दैनिक १० लाख रुपैयाँभन्दा बढीको व्यापार हुने गथ्र्यो, सिंहले भने, सीमांकन निर्धारणका लागि दुवै देशका सरकारलाई दबाब दिनुपर्छ तर सीमा नाका बन्द गर्नु उचित हुँदैन । औपचारिक रूपमा दुवै पक्षबीच संवाद हुन आवश्यक छ, बसहीका कानुन व्यवसायी योगेन्द्र यादवले भने । दुवैतर्फको सामाजिक सद्भाव नखल्बलिने गरी समस्याको समाधान खोजिनुपर्छ, सीमा निर्धारण स्थानीयस्तरका अधिकारीले गर्न सक्ने विषय होइन, उनले भने । बसही बजारका अर्का व्यवसायी कपिल सिंहले पनि लामो समय सीमा नाका बन्द हुँदा दुवैतिर ठूलो आर्थिक क्षति भएको औंल्याए । हामीले भारतीय सरकारलाई सीमा विवाद टुंग्याउन दबाब दिइरहेका छौं ।नेपाली पक्षका व्यवसायी र सामाजिक अगुवाहरू भने सीमा विवाद नसुल्झेसम्म नाका नखोल्नेमा अडिग छन् । पुनर्वास उद्योग वाणिज्य संघका अध्यक्ष कृष्ण तामाङ नाका बन्द हुँदा असहज भए पनि सीमा विवाद समाधान नहुँदासम्म नाका नखोल्ने बताउँछन् । सीमाका कारण पटकपटक नेपालीले दु:ख पाएकाले अब सीमा निर्धारण नभएसम्म नाका खुल्दैन, तामाङले भने, सीमाका पिल्लर हराएका छन् भने कुनै सारिएका छन् । २ सय नम्बरको पिल्लर हराएको वर्षौं भइसकेको छ । उनले बिहीबार सर्वपक्षीय बैठक बस्ने जानकारी दिए । पुनर्वास क्षेत्रका अगुवा व्यवसायी ज्योतिश्वर अर्याल पनि नाका बन्द हुँदा घाटा बेहोर्नुपरे पनि पहिले समस्या समाधान हुनुपर्ने औंल्याए । कञ्चनपुरको स्थानीय प्रशासनले पनि यस विषयमा कुनै सोधखोज नै गरेको छैन, अर्यालले भने, ज्ञापनपत्र बुझायौं, मन्त्री पनि घटनास्थल पुगे तर विवाद समाधानका विषयमा कोही पनि बोल्न चाहँदैन ।भारतीय सीमा सुरक्षा बलको गोली लागेर पुनर्वास आनन्दनगरका गोविन्द गौतमको दुई साताअघि मृत्यु भएपछि कञ्चनपुरका दक्षिणी क्षेत्रका सबै नाका बन्द छन् । नाकामा नेपालभारत सुरक्षा अधिकारीले कुनै अवरोध नगरे पनि आवतजावत भने ठप्प छ ।"
संसदीय टोली घटनास्थलमा,"महेन्द्रनगर भारतीय सुरक्षाकर्मीको गोली लागी मृत्यु भएका गोविन्द गौतमको घटनाबारे स्थलगत अध्ययन र वस्तुस्थिति बुझ्न ६ सदस्यीय संसदीय टोली बुधबार कञ्चनपुर पुगेको छ ।सांसद धनबहादुर रायमाझीको संयोजकत्वको टोलीमा सांसदहरू प्यारेलाल राना, कमलाकुमारी घिमिरे र राममाया बोगटी तथा संसद् सचिवालयका कर्मचारी सञ्जय दाहाल र पूर्णेन्द्र पाण्डे रहेको कञ्चनपुरका प्रजिअ मनोहरप्रसाद खनालले बताए । संसदीय टोलीले बुधबार घटनास्थल पुनर्वास नगरपालिका ८ मा पर्ने आनन्दबजार क्षेत्रको अवलोकनका साथै गौतमको परिवारजन र स्थानीयबाट घटनाबारे जानकारी लिएको थियो ।टोलीले बिहीबार सदरमुकाम महेन्द्रनगरमा राजनीतिक दल, नागरिक समाज, सञ्चारकर्मी, मानव अधिकारकर्मीसँगै प्रशासन र सुरक्षा निकायका प्रमुखसँग घटनाबारे जानकारी लिने कार्यक्रम रहेको प्रजिअ खनालले बताए ।फागुन २६ गते पुनर्वासको आनन्द बजार नजिक कल्भर्टको विषयमा विवाद हुँदा भारतीय सुरक्षाकर्मीले चलाएको गोली लागी स्थानीय गोविन्द गौतमको मृत्यु भएको थियो ।"
मधेस आन्दोलनका घटना अध्ययन,"जनकपुर पूर्वन्यायाधीश गिरीशचन्द्र लाल नेतृत्वको उच्चस्तरीय छानबिन आयोग बुधबार धनुषा आएर पीडितसँग छलफल गरेको छ । तराईमधेस र थरूहट आन्दोलनका क्रममा भएका घटना अध्ययन गर्न टोली आएको हो ।संविधान जारी हुनुअघि र पछि भएका आन्दोलन क्रममा भएका हत्या, हिंसा, तोडफोड, आगजनी तथा मानव अधिकार हननका घटनाबारे टोलीले जानकारी लिन थालेको छ । टोलीमा लालसहित आयोगका सदस्य सूर्यप्रसाद कोइराला, नवराज ढकाल, सुखचन्द्र झा र सुजन लोकचनलगायत छन् । मंगलबारदेखि सुरु भएको स्थलगत निरीक्षण चैत १४ सम्म जारी रहनेछ । यस क्रममा धनुषा र महोत्तरीमा भएका मानव अधिकार हननसम्बन्धी घटनाको निरीक्षण, प्रमाण तथा उजुरी संकलन एवं सरोकारवालाहरूसँग विमर्श गरिने आयोग अध्यक्ष लालले जानकारी दिए ।आयोगका सदस्य शुभचन्द्र झाका अनुसार आयोगमा हालसम्म १ हजार ३ सय उजुरी दर्ता भएका छन् । सयौं उजुरी अझै पनि दर्ता हुन बाँकी रहेको उनले स्वीकारे । अन्तरक्रियामा सहभागी सहिद परिवार, घाइते तथा मोर्चा सम्बद्ध राजनीतिक दलका नेताहरूले आयोगको कामकाजबारे प्रश्न उठाएका थिए । यसअघि पनि अनेकौं आयोग बने । प्रतिवेदनसमेत बुझाइए । तर कसैमाथि कारबाही भएको थाहा छैन । अनि यस आयोगले के गर्ला त ?, आन्दोलन क्रममा २०७३ भदौ २५ गते सुरक्षाकर्मीको गोली लागेर जनकपुर मिल्स एरियामा मृत्यु भएका सञ्जय चौधरीका भाइ राजु चौधरीले भने ।मधेस आन्दोलनका क्रममा सोही दिन जनकपुरमा सुरक्षाकर्मीको गोली लागेर ३५ वर्षीय सञ्जय चौधरी, १३ वर्षीय दिलीप यादव र १४ वर्षीय नितु यादवको मृत्यु भएको थियो । नियन्त्रणमा लिएर सुरक्षाकर्मीले गोली हानेको आरोप मृतकका परिवारजनले लगाएका थिए । पिडारी चौकमा खेल्दै गरेका नाबालक छोराको हत्या गरियो । अपराधीमाथि कारबाही हुनुपर्छ, मृतक दिलीपका बुबा रामनरेशले भने । आन्दोलनका क्रममा गोली लागी तीनजना गम्भीर घाइते भएका थिए । जनकपुर उपमहानगरपालिका १५ का सुनिलकुमार दासको शरीरबाट अझै पनि एउटा गोली झिक्न सकिएको छैन । २३ वर्षीय दास हालसम्म क्षतिपूर्तिसमेत नपाएको गुनासो गर्छन् । न सरकारले कुनै सहयोग गर्यो, न त मधेसी मोर्चाका नेताले नै वास्ता गरे, उनले भने ।"
दुर्घटनामा मृत्यु,भरतपुर चितवनको दारेचोकस्थित कुरिनघाट नजिक बुधबार भएको सवारी दुर्घटनामा एकको मृत्यु भएको छ । नारायणगढबाट काठमाडौं जाँदै गरेको ग२च ३३६५ नम्बरको बोलेरो पिकअपलाई विपरीत दिशाबाट आउँदै गरेको नम्बर नखुलेको ट्रकले ठक्कर दिँदा दुर्घटना भएको जिल्ला प्रहरीले जनायो । दुर्घटनामा घाइते भएका बोलेरो चालक धादिङ सिम्लेका २१ वर्षीय किरण तामाङको उपचारका लागि भरतपुर ल्याउँदै गर्दा बाटैमा मृत्यु भयो । दुर्घटनामा घाइते दमौलीका राजेश सुनार र भरतपुरका सुरज पोखरेलको मेडिकल कलेजमा उपचार भइरहेको छ । ट्रक चालक फरार रहेको प्रहरीले जनायो ।
बेपत्ताको शव फेला,भरतपुर नारायणी नदीमा हामफालेर बेपत्ता भएका सैनिक जवानको चार दिनपछि शव फेला परेको छ । भरतपुर महानगरपालिका १ स्थित देवघाटबाट नदीमा शनिबार सैनिक जवान सरोज पोखरेल र सम्झना पौडेल हामफालेका थिए । भरतपुर महानगरपालिका २२ की १८ वर्षीया पौडेललाई स्थानीय बोटेले तत्कालै उद्धार गरे पनि सैनिक जवान सरोज नदीमा हराएका थिए । जवानको शव भमनपा १६ काभ्रेघाटमा फेला पारेको जिल्ला प्रहरीका एसपी दीपक थापाले बताए । दुवैबीच प्रेम सम्बन्ध रहेको जानकारी आएको र घटनाबारे थप अनुसन्धान भइरहेको प्रहरीले जनायो ।
खटिए स्वास्थ्यकर्मी,रोल्पा रोल्पाका स्वास्थ्यचौकीमा जिल्ला स्वास्थ्य कार्यालयले अनमी पठाएको छ । स्वास्थ्य कार्यालयका अनुसार लोकसेवा आयोगबाट सिफारिस भई आएका ३७ नयाँ अनमीलाई रिक्त रहेका स्वास्थ्यचौकीमा पठाइएको हो । रोल्पामा पठाइएका ३७ मध्ये १८ जना रोल्पाकै हुन् । स्वास्थ्य नीतिअनुसार गाउँका हरेक स्वास्थ्यचौकीमा दुई जना अनमीको दरबन्दी रहने प्रावधान छ ।
यातायात सञ्चालन,"मुगु भारी हिमपातले सातादेखि अवरुद्ध गमगढीनाग्मा सडक सञ्चालनमा आएको छ । सडक डिभिजन कार्यालय जुम्लाले घुच्चीलेक र सातमोडमा जमेको हिउँ हटाएपछि सडक खुलेको हो । हिमपातले बीच बाटामै रोकिएका दर्जनौं सवारीसाधन गन्तव्यमा पुग्न थालेका छन् । मुगु र जुम्ला सीमा घुच्चीलेक, सातमोड र डाबमा जमेको हिउँ हटाएपछि सडक सुचारु भएको डिभिजन सडक कार्यालय प्रमुख अंगलाल रोकायाले बताए ।"
बारामा अधिकांश स्वास्थ्यसंस्था अवैधानिक,"बारा यहाँका अधिकांश स्वास्थ्यसंस्था सरकारी मापदण्डविपरीत सञ्चालन भइरहेको पाइएको छ । जनस्वास्थ्य कार्यालयका प्रमुख रोशनलाल चौधरीका अनुसार अनुमानित ३ सयभन्दा बढी स्वास्थ्यसंस्था सञ्चालनमा छन् । तीमध्ये हालसम्म २६ वटा मात्रै सरकारी मापदण्डभित्र आएका हुन् ।चोकचोकमा निजी क्लिनिक छन्, जनस्वास्थ्यमा दर्ता गरिएका छैनन्, उनले भने, दर्ता प्रक्रियाका लागि धेरै कमले मात्रै निवेदन दिएका छन् । स्वास्थ्य मन्त्रालयले स्वास्थ्य निर्देशिका २०७० विपरीत सरकारी नियम मिचेर स्वास्थ्यसंस्था सञ्चालन गर्नेलाई मापदण्डभित्र आउन कडा निर्देशन दिएको थियो । फागुन मसान्तसम्म मापदण्डभित्र नआउने स्वास्थ्यसंस्थालाई खारेज गरिदिने बताइएको थियो । तर, बाराका ७५ प्रतिशत स्वास्थ्यसंस्था ढुक्कले नियमविपरीत क्लिनिक चलाइरहेको प्रमुख चौधरीले बताए । अवैध रूपमा चलिरहेका स्वास्थ्यसंस्थामा जनस्वास्थ्य कार्यालयले कुनै अनुगमन वा निरीक्षण नगरेको कार्यालयका जनस्वास्थ्य अधिकृत प्रेमचन्द्र जयसवालले बताए । जनशक्ति अभाव छ, समय छैन, उनले भने, हामीले सबैलाई खबर गरेकै छौं । नियमभित्र आउनेलाई सञ्चालन अनुमति दिन्छौं, नत्र बन्द गरिदिन्छौं ।जिल्लाका अधिकांश स्वास्थ्यसंस्था घरेलु तथा साना उद्योगमा मात्रै दर्ता गरिएको सञ्चालकले बताए । जिल्लाका सहरी भेगमा भन्दा ग्रामीण भेगका अधिकांश सेवाग्राही अवैध क्लिनिक र झोले डाक्टरको उपचारमा भर परिरहेको प्रमुख चौधरी बताउँछन् । न संस्था दर्ता छ न त दक्षताको कुनै प्रमाण, उनले भने, सोझा जनताको स्वास्थ्यसँग खेलबाड गरिरहेका छन्, आफ्नो व्यवसाय चलाइरहेका छन् । सरकारले अनुगमनका लागि छुट्टै जनशक्ति व्यवस्था गरिदिए अवैध संस्था नियन्त्रण गर्न सकिने पनि उनले बताए । दर्ता प्रक्रियाबाँके जिल्ला जनस्वास्थ्य निरीक्षक रामबहादुर चन्दका अनुसार यसअघि मानोमानी रूपमा सञ्चालन हुँदै आएका यहाँका पोलिक्लिनिक, फार्मेसी र स्वास्थ्य क्लिनिक गरी १ सय २० वटा दर्ताका लागि आएका छन् । फागुनभित्रै दर्ताका लागि ती निजी क्लिनिकमा मापदण्डअनुसारका चिकित्सक बस्नुपर्ने उनले बताए ।प्रभावकारी रूपमा अनुगमन हुन नसक्दा बाँकेका सरकारी तथा निजी स्वास्थ्य संस्था मानोमानी रूपमा सञ्चालन हुँदै आएका थिए । कतिपय फार्मेसी र पोलिक्लिनिक फर्मासिस्ट र चिकित्सकबिना सञ्चालनमा छन् । बाँकेका वरिष्ठ जनस्वास्थ्य प्रशासक खिमबहादुर खड्काले त्यसरी सञ्चालनमा रहेका निजी स्वास्थ्य संस्थालाई नयाँ नीतिमा ल्याउने प्रयास गरिएको बताए । फार्मेसीका लागि फर्मासिस्ट हुनुपर्छ । क्लिनिक र पोलिक्लिनिक सञ्चालनका लागि डाक्टर बस्नुपर्छ, उनले भने ।"
मोर्चाको विरोध,नवलपरासी संयुक्त मधेसी मोर्चाले बुधबार परासीमा मोटरसाइकल र्याली निकालेको छ । स्थानीय तहको घोषणा र निर्वाचनको विरोधमा कालो झन्डासहित र्याली निकालेका थिए । संविधान संशोधन नगरी सरकारले स्थानीय तहको घोषणा गरेर निर्वाचनको तयारी थालेको भन्दै मोर्चाले दक्षिणी क्षेत्रका नगरपालिका र गाउँपालिकाका बोर्ड हटाएको छ ।
दुर्घटनामा मृत्यु,धादिङ त्रिशूली नदीमा बलेरो जिप खस्दा बुधबार एक जनाको मृत्यु भएको छ । कुरिनघाट नजिक विपरीत दिशाबाट आएको नम्बर नखुलेको ट्रकले ठक्कर दिँदा ग२च ३३६५ नम्बरको उक्त जिप त्रिशूलीमा खस्दा जिप चालक धादिङ सिम्लेका २१ वर्षीय किरण तामाङको मृत्यु भएको हो ।
वन्यजन्तु उद्धार केन्द्र,"पोखरा लेखनाथको पचभैयामा बनाउन लागिएको पोखरा अन्तर्राष्ट्रिय चिडियाखाना क्षेत्रमा वन्यजन्तु उद्धार केन्द्र सञ्चालनमा ल्याइएको छ । घाइते तथा बेवारिस अवस्थाका वन्यजन्तुको उद्धार, उपचार तथा संरक्षण गर्ने उद्देश्य केन्द्रको छ । प्रस्तावित पोखरा अन्तर्राष्ट्रिय चिडियाखाना निर्माण समितिले पहिलो चरणमा केन्द्र सञ्चालनमा ल्याएर केही वन्यजन्तुको उद्धार पनि गरिसकेको छ । घाइते अवस्थामा उद्धार गरी ल्याइएका जंगली जनावरको उपचार गर्ने, निको भएपछि उसैको बासस्थानमा लगेर छाड्ने योजना केन्द्रको छ । साथै बेवारिसे अवस्थामा भेटिएकालाई चिडियाखाना क्षेत्रमा तारबार गरी खुला छाडेर प्राकृतिक बासस्थान बनाउन दिने र पर्यटकलाई प्रत्यक्ष देखाउने उद्देश्य रहेको निर्माण समितिका संयोजक हिमालय बख्रेलले बताए । अहिले केन्द्रमा विभिन्न स्थानबाट उद्धार गरी ल्याइएका दुई अजिंगर, दुई मृग, एक नीलगाई, एक वनबिरालो, तीन चिल, तीन गिद्ध, दुई बाँदर, दुई खरायो, दुई मुसा प्रजाति, दुई हुचिल र ४ लाटोकोसेरा छन् । धेरैजसो जनावर जिल्ला वन कार्यालय कास्कीले उद्धार गरेका र केही बुटवलस्थित शंकरनगरको वनबाटिकाबाट ल्याइएका हुन्, बख्रेलले भने ।"
पहिला संशोधन अनि चुनाव,"सिरहा नयाँ शक्ति पार्टीका संयोजक बाबुराम भट्टराईले निर्वाचन आवश्यक भएकाले संविधान संशोधनबाट संघीयता, राज्य पुन:संरचना र सीमांकनको मुद्दा टुंग्याएर मात्रै चुनाव गर्नुपर्ने बताएका छन् । पार्टीको हिमाल, पहाड, तराईमधेस राष्ट्रिय अभियानको प्रस्तावित प्रदेश नं २ अन्तर्गत सिरहाको लहानबाट बुधबार सुरुवात गर्दै पूर्वप्रधानमन्त्री समेत रहेका भट्टराईले संघीयतामा सीमांकनको मुद्दा नै गुदी कुरा भएको बताए । सीमांकनको विषय नै थाँती राखी अघि बढे इतिहासमा क्यान्सर जस्तो क्रोनिक भएर पटकपटक बल्झिरहने भएकाले संविधान संशोधन गरेर चुनावमा जानुपर्छ, उनले भने ।बिझेको काँडा नझिकेसम्म घाउ निको नपारेसम्म सम्भव छैन, उनले भने, संविधानको मुख्य घाउ भनेको संघीयता, राज्यको पुन:संरचना सीमांकनको विषय नै भएकाले पहिला यो टुंगो लगाउनुपर्छ, बयलगाडालाई अगाडि बढाउने हो, अगाडि गोरु राखेर तान्न लगाउने कि पछाडिबाट धकेल्ने भन्ने मुख्य कुरा भएको हो । उनले संघीयतालाई स्थापित गर्नका लागि पहिला केन्द्रको, प्रदेश र त्यसपछि स्थानीय तहको निर्वाचन गरिनुपर्ने बताए । ती तीनै निकायको चुनाव गर्न भ्याइँदैन भने तीनवटै निर्वाचन एकैपटक गर्न सकिन्छ, उनले भने, तर, अघि चुनाव र पछि संविधान संशोधन गर्छु भन्नु छली कुरा मात्र हो । विपरीत ध्रुवमा गइरहेको दुईवटा डुंगामा टेकेर पारि तर्न नसकिने उनले बताए ।विखण्डनको बीउ देशमा संघीयताविरोधी दुई थरी प्रवृत्ति अगाडि देखापरेको बताउँदै देशमा दुईवटा विखण्डनका बीउ रोप्ने काम भइरहेकाले त्यसको समाधान संघीयताको प्रवद्र्धन भएकाले यसतर्फ अगाडि बढ्न उनको सुझाव थियो । एकातिर एकात्मक राज्य राख्ने प्रवृत्तिले संघीयताको बाटो छेकिरहेको र अर्कोतिर सीके राउतजस्ता पृथक् प्रवृत्ति देशमा विखण्डनको बीउ रोप्न उद्यत रहेको उनले बताए । एमाले अध्यक्ष केपी ओलीले घुमाएर प्रकारान्तरले विखण्डनको बीउ रोपिराखेका छन् भने सीके राउतले खुलेआम रूपमा त्यसको वकालत गरिराखेका छन्, उनले भने ।"
"मौसम आज सफा, भोलिदेखि उस्तै","काठमाडौं जल तथा मौसम पूर्वानुमान महाशाखाले बिहीबार मौसममा केही सुधार आए पनि शुक्रबारदेखि पुन: गडबड हुने आकलन गरेको छ । महाशाखाका मौसमविद् मीनकुमार अर्यालले बिहीबार राजधानीसहित धेरैजसो भाग घमाइलो हुने भए पनि शुक्रबारदेखि केही दिन बदली भई वर्षा हुने सम्भावना रहेको बताए । पश्चिमी वायुको चेन प्रभाव कायमै भएकाले छिनछिनमा मौसममा बदलाव आइरहेको उनले उल्लेख गरे । जम्मु कश्मीरबाटै आएको पश्चिमी वायु भिन्न खालको छ, अर्यालले भने, त्यसैले एक दिन सफा भए पनि भोलिपल्टै बदलाव आइरहेको छ । शनिबारदेखि मौसममा बदलाव आई मध्यम खालको वर्षा हुने महाशाखाको प्रक्षेपण छ ।"
मन्त्रालय घटाइँदै,"काठमाडौं प्रदेश संरचनामा जाँदा केन्द्रमा मन्त्रालय संख्या आधा घटाउने तयारी भइरहेको छ । केन्द्र, प्रदेश र स्थानीय प्रशासन संरचनासम्बन्धी उच्चस्तरीय कार्यदलअन्तर्गतको उपसमितिले केन्द्रका मन्त्रालय संख्या घटाउन गृहकार्य थालेको हो । विभिन्न मन्त्रालयलाई गाभेर १५ को संख्यामा पुर्याउने सरकारको लक्ष्य छ । प्रारम्भिक अध्ययन गरिरहेका छौं । अहिलेसम्मको छलफलमा हालका मन्त्रालय संख्या अनावश्यक रहेको निष्कर्ष आएको छ, उपसमिति संयोजक एवं सामान्य प्रशासन मन्त्रालयकी सहसचिव नीता पोखरेलले कान्तिपुरसँग भनिन् । यद्यपि उनले अहिले छलफल मात्र सुरु भएको तर यति नै संख्या कायम राख्ने भन्ने निष्कर्षमा पुगिनसकिएको जानकारी दिइन् । संविधान कार्यान्वयनका लागि आवश्यक तयारी गर्न मुख्य सचिवको संयोजकत्वमा रहेको उच्चस्तरीय कार्यदलले गृहकार्य गरिरहेको छ । त्यसमध्ये प्रशासनिक संयन्त्रको उपसमितिमा छलफल भइरहेको हो । अहिले रहेका २९ मध्ये विषयवस्तु, कार्यक्षेत्र मिल्ने मन्त्रालय गाभ्ने विषयमा अध्ययन भएको हो । कार्यदलले प्रधानमन्त्रीको अध्यक्षतामा रहेको निर्देशक समितिलाई अन्तिम प्रतिवेदन बुझाउनेछ । यसअघि उच्चस्तरीय प्रशासन सुधार समितिले समेत हाल कायम मन्त्रालय संख्या आधाभन्दा घटाउन सुझाव दिइसकेको छ ।"
कांग्रेसमा कार्यसम्पादन समिति गठनको तयारी,"काठमाडौं कांग्रेस सभापति शेरबहादुर देउवाले पार्टी केन्द्रीय कार्यसमितिको मर्यादाक्रमअनुसार कार्यसम्पादन समितिमा मनोनीत गर्ने मापदण्ड तय गरेका छन् । वरिष्ठता आधारमा समितिमा सदस्य मनोनीत गर्दा विवाद नहुने ठानी देउवाले यस्तो मापदण्ड बनाएको स्रोतले बतायो । यो मापदण्डअनुसार समितिलाई पूर्णता दिन वरिष्ठ नेता रामचन्द्र पौडेल पक्ष पनि सहमत छ । कांग्रेसको विधानअनुसार समितिमा पदाधिकारीबाहेक बढीमा २२ जना सदस्य सभापतिले मनोनीत गर्न पाउने व्यवस्था छ । पदाधिकारी, संसदीय दलको नेता पदेन सदस्य हुनेछन् । वरिष्ठताको आधारमा समितिमा रामचन्द्र पौडेल, प्रकाशमान सिंह, कृष्णप्रसाद सिटौला, गोपालमान श्रेष्ठ, विमलेन्द्र निधि, कुलबहादुर गुरुङ, खुमबहादुर खडका, चित्रलेखा यादव, पूर्णबहादुर खडका, रामशरण महत, अर्जुननरसिंह केसी, बलबहादुर केसी, महेश आचार्य, नरहरि आचार्य, प्रदीप गिरी, बालकृष्ण खाँड, ज्ञानेन्द्रबहादुर कार्की, रमेश रिजाल, नारायण खडका, मीनेन्द्र रिजाल, प्रकाशरण महत र फरमुल्ला मन्सुर पर्छन् ।देउवाले आइतबारदेखि सुरु हुने केन्द्रीय कार्यसमिति बैठक अवधिमा कार्यसम्पादन समितिका सदस्य र ४२ वटा केन्द्रीय विभागका प्रमुख प्रस्ताव गर्ने तयारी गरेका छन् । कार्यसम्पादन समितिमा परेका सदस्यहरूलाई विभाग प्रमुख नबनाउने मापदण्ड पनि देउवाले तय गरेको उनी निकट एक केन्द्रीय सदस्यले बताए । बिहीबारदेखि सुरु हुने भनिएको बैठक आन्तरिक गृहकार्य र वार्तामा व्यस्त रहनुपरेका कारण जनाउँदै सभापति देउवाले आइतबारसम्मका लागि स्थगित गरेका छन् ।"
अनुदान चुलोको आधा मूल्य घटाउन प्रस्तावे,"काठमाडौं नेसनल ट्रेडिङ लिमिटेडले आधा मूल्य घटाएर इन्डक्सन चुलो बिक्री गर्ने प्रस्ताव गरेको छ । चिनियाँ सरकारले उपलब्ध गराएको चुलो डेढ वर्षमा एउटा मात्रै बिक्री भएपछि मूल्य घटाएर बिक्री गर्ने प्रस्ताव अघि सारेको हो । ट्रेडिङका महाप्रबन्धक लवराज जोशीका अनुसार बजार मूल्य बिश्लेषण तथा अध्ययन गर्न कामु प्रबन्धक गोपाल घिमिरेको संयोजकत्वमा तीन सदस्यसहित समिति गठन गरेको थियो । समितिले पेस गरेको अध्ययन प्रतिवेदनले चुलो बिक्री गर्न आधा मूल्य घटाउनुपर्ने प्रस्ताव गरेको हो । प्रतिवेदनमा चीन बजारको मूल्य, यातायात खर्च, नेपाली बजार मूल्यसहितको अध्ययन प्रतिवेदन तयार पारेको छ, महाप्रबन्धक जोशीले भने, प्रतिवेदनअनुसार चुलोको मूल्य ४ हजार ५ सय रुपैयाँ भए बिक्री गर्न हुन्छ । यो मूल्य भ्याटबाहेकको हो । भ्याटसहित करिब ५२ सय रुपैयाँ भए पनि एक वर्षमा बिक्री गर्न सकिने ट्रेडिङले जनाएको छ । अनुदानको चुलोको मूल्य ५० प्रतिशत घटाउँदा पनि बजारभाउभन्दा बढी नै हुन्छ । जानकारहरूका अनुसार हाल बजार २५ सय रुपैयाँसम्ममा इन्डक्सन चुलो किन्न पाइन्छ । अनुदानको चुलोको मूल्य ११ हजार ९ सय ९५ रुपैयाँ तोकिएको छ । ट्रेडिङले भने अपेक्षित रूपमा बिक्री नभए पनि एक वर्षको अवधिमा बिक्री गर्ने जनाएको छ । इन्डक्सन चुलोसँगै पकाउने भाडा (दुईवटा कराई) उपलब्ध गराउँछौ, महाप्रबन्धक जोशीले भने, चुलोसँगै पकाउने २ वटा सामान दिँदा एक वर्षमा बिक्री गर्न सकिन्छ । अध्ययन प्रतिवेदन ट्रेडिङको सञ्चालक समितिमा पेस गरिएको छ । चुलो अनुदानको भएकाले मूल्य सम्बन्धमा सञ्चालक समितिले निर्णय गर्न मिल्दैन । मूल्य घटाउने सम्बन्धमा अर्थ मन्त्रालयमा पनि पत्रचार गरेको ट्रेडिङले जनाएको छ । उचित मूल्य समायोजन गरिदिनु भनेर आपूर्ति मन्त्रालयमार्फत अर्थ मन्त्रालयमा पत्र पठाएका छौं, उनले भने, तर, जवाफ पाएका छैनौँ । जानकारका अनुसार चुलोको उचित व्यवस्थापन नहुँदा बिक्री हुन नसकेको हो । नाकाबन्दीले खाना पकाउने एलपी ग्यासको चरम अभाव भएपछि चीनले अनुदानमा ११ हजार ३ सय चुलो उपलब्ध गराएको थियो । उक्त चुलो नेसनल ट्ेरडिङमार्फत बिक्री गर्ने सरकारको योजना भए पनि बजारमूल्यभन्दा बढी निर्धारण भएको थियो । डेढ वर्षमा एउटा मात्रै बिक्री भएको थियो । ट्ेरडिङका उपत्यका बिक्री वितरण व्यवस्था कार्यालय प्रमुख श्यामकुमार श्रेष्ठका अनुसार उक्त चुलो बालाजुका शिवप्रसाद भटराईले खरिद गरेका थिए । त्यसपश्चात् भने बिक्री भएको छैन । चिनियाँ सरकारले केरुङ नाकाबाट १३ सय र हवाई मार्गबाट १० हजार चुलो पठाएको थियो । केरुङ नाकाबाट ०७२ मंसिर २८ मा १३ सय थान आयात गरिएको थियो । इन्डक्सन चुलोको मूल्य निर्धारण गर्न वाणिज्य मन्त्रालयले ०७२ माघ ५ मा मूल्यांकन समिति गठन गरेको थियो । वाणिज्यका सहसचिवको संयोजकत्वमा गठित समितिमा अर्थ मन्त्रालयका उपसचिव, आपूर्ति मन्त्रालयका शाखा अधिकृत, परराष्ट्र मन्त्रालयका शाखा अधिकृत र नेसनल ट्रेडिङका दुई जना महाप्रबन्धक थिए । हवाई मार्गबाट आयात भएको १० हजार चुलो अझै नेपाल पारवहन तथा गोदाम व्यवस्थापन कार्यालयकै गोदाममा छ । भन्सार छुटे पनि पारवहन छुट्याइएको छैन । हवाई मार्गबाट ०७२ पुस १६ मा चुलो आयात भएको थियो । १० हजार चुलोको करिब २ करोड ५० लाख रुपैयाँ भन्सार बुझाइएको थियो । तर, गोदाम व्यवस्थापन कार्यालयले विलम्ब शुल्क भन्दै १ करोड रुपैयाँ माग गरेपछि इन्डक्सन चुलो लिन गएको छैन । भूकम्प र नाकाबन्दीको बेला भित्रिएको अनुदानको सामन गोदामै थन्किएपछि संसदीय समितिले पनि चासो दिएको छ । चुलोको विषयमा समितिले छिट्टै छानबिन गर्ने जनाएको छ । अनुदानबाट प्राप्त चुलो बिक्री हुन नसकेर गोदाममै थन्किएको जानकारी पाएका छौं । समितिका तर्फबाट के गर्ने भनेर छलफल भइरहेको छ, उद्योग वाणिज्य तथा उपभोक्ता हित सम्बन्ध समितिका सभापति भीष्मराज आङदाम्बेले भने, छिट्टै निर्णय गर्छौं ।समिति सचिव सुदर्शन खडकाले गोदामै थन्किनु समितिको विषय बनेको बताए । अनुदानको सामानमा भन्सार, विलम्ब शुल्क थपेर मूल्य बढाउने जिम्मेबार निकायलाई छानबिन गरी कारबाही गर्ने सोचमा रहेको बताए । अनुदानको चुलोको मूल्य १२ हजार रुपैयाँ कसरी निर्धारण भयो । गोदाममा थन्किनुमा कोको जिम्मेवार छन् ? समितिको ध्यानाकर्षण भएको छ, खडकाले भने, छानबिन र अध्ययन गरी मूल्य बढाउने जिम्मेवार निकायलाई कारबाही गर्ने सोचमा छौं ।"
पुनर्निर्माण कोष कार्यान्वयन गर्न निर्देशन,"काठमाडौं व्यवस्थापिका संसद्को विकास समितिले एक महिनाभित्र पुनर्निर्माण कोष कार्यान्वयनमा ल्याउन सरकारलाई निर्देशन दिएको छ । पुनर्निर्माण कार्यलाई द्रुत र प्रभावकारी बनाउने उद्देश्यले सरकारले पुनर्निर्माण कोष स्थापना गर्ने निर्णय गरे पनि कार्यान्वयनमा नआएपछि समितिले यस्तो निर्देशन दिएको हो । पुनर्निर्माण प्रक्रियाको प्रगतिबारे छलफल गर्न बुधबार बसेको समितिको बैठकले पुनर्निर्माण कोषको कार्यान्वयनलगायत ११ बुुँदे निर्देशन दिएको छ । पुनर्निर्माण कार्यविधि सरलीकरण गर्न नसकिएका कुरालाई तत्काल सम्बोधन गर्न र पुनर्निर्माण कोष १ महिनाभित्र कार्यान्वयनमा ल्याउन समिति सरकार, प्रधानमन्त्री तथा मन्त्रिपरिषद् कार्यालय, गृह मन्त्रालय, संघीय मामिला तथा स्थानीय विकास मन्त्रालय, राष्ट्रिय पुनर्निर्माण प्राधिकरणलाई निर्देश गर्दछ, समितिको निर्देशनमा भनिएको छ । कोष कार्यान्वयन नहुँदा प्राधिकरणलाई पुनर्निर्माणसम्बन्धी कामका लागि सामान्य बजेट परिचालन गर्न पनि अर्थ मन्त्रालयलाई गुहार्नुपर्ने बाध्यता रहेको पुनर्निर्माण प्राधिकरणका प्रमुख कार्यकारी अधिकृत गोविन्द पोखरेलले बताए । यसअघि बसेको निर्देशक समितिको बैठकले पुनर्निर्माण कोषलाई कार्यान्वयनमा ल्याउन मुख्य सचिवको संयोजकत्वमा कोष प्रवाह संयन्त्र बनाउने निर्णय गरे पनि प्रक्रिया अझै अघि बढेको छैन । प्राधिकरण ऐनले छुट्टै पुनर्निर्माण कोष रहने र उक्त कोषको रकम पुनर्निर्माण कामका लागि खर्च गर्न सक्ने व्यवस्था गरेको छ ।यस्तै प्राधिकरण ऐनले सरकारबाट प्राप्त रकम, प्रधानमन्त्री दैवी प्रकोप उद्धार कोषबाट प्राप्त रकम, कुनै संघसंस्था वा व्यक्तिबाट प्राप्त रकम, विदेशी व्यक्ति, सरकार वा अन्तर्राष्ट्रिय संघ, संस्थाबाट नगद वा वस्तुगत सहायता वा कार्यक्रमबापत प्राप्त रकम वा अन्य कुनै स्रोतबाट प्राप्त रकम कोषमा रहने व्यवस्था गरेको छ । बैठकमा अधिकांश सहभागीहरूले पुनर्निर्माणको कामप्रति असन्तुष्टि जनाउँदै विघटन गर्नुपर्नेसम्मका सुझाव दिएका थिए । पछिल्ला दुई महिनामा १ प्रतिशत पनि काम नहुनुले पुनर्निर्माण प्राधिकरण बेकम्मा भएको विकास समितिका सभापति रवीन्द्र अधिकारीले बताए । प्राधिकरणले अपेक्षित रूपमा काम गर्न सकेन, उनले भने, भूकम्पपीडितको नाममा राजनीति गर्ने काम मात्र भएको छ, सरकार र प्राधिकरण गैरजिम्मेवार देखिएका छन् । व्यावहारिक र कानुनी अडचनका कारण अपेक्षित रूपमा काम हुन नसकेको प्राधिकरणका प्रमुख कार्यकारी अधिकृत पोखरेलले स्वीकार गरे । सुरुमा अध्यादेशमार्फत बनाइएको प्राधिकरणको तुलनामा अहिलेको संस्था निकै कमजोर भएको उनले बताए । प्राधिकरण ऐनलाई हेर्दा यसको हैसियत योजना आयोगको महाशाखा जत्तिको पनि छैन, उनले भने, कार्यविधि यति जटिल बनाइयो कि प्रक्रियागत झन्झटले अपेक्षाअनुरूप काम हुन सकेन, यही अवस्था रहेमा प्राधिकरण गठन गर्नुको औचित्य रहँदैन । प्राधिकरणको कार्यविधि यस्तो जटिल छ, अहिलेकै कार्यविधिलाई युरोपमा गएर लागू गरे पनि त्यहाँका घरले समेत मापदण्ड पूरा गर्न सक्दैनन्, पोखरेलले भने । बैठकमा समिति सदस्यहरूले प्राधिकरण अहिलेसम्म भूकम्प अति प्रभावित १४ जिल्लामा बढी केन्द्रित भएको भन्दै थप १७ जिल्लामा पनि ध्यान दिन सुझाव दिएका थिए । त्यस अवसरमा प्राधिकरणका प्रमुख कार्यकारी अधिकृत पोखरेलले १७ जिल्लामा केही दिनमै अनुदान वितरणको काम सुरु गर्न लागिएको जनाए । सरकारबाट भूकम्पपीडितलाई दिइने सेवा सुविधालाई जतिसक्दो छिटो प्रदान गर्न प्राधिकरणले हरसम्भव प्रयास गरिरहेको उनले बताए । पुनर्निर्माणको काम अघि निकै सुस्त भएपछि यसको कारण बुझ्न र अर्काे बैठकमा प्रधानमन्त्रीसहित सरोकारवाला निकायका प्रतिनिधिलाई बोलाउने निर्णय समितिले गरेको छ । समितिले भूकम्पपीडितहरूलाई राज्य भएको अनुभूत हुने गरी साझा अभियानका रूपमा द्रुत गतिमा काम गर्न, संरचना निर्माणका सम्बन्धमा संहिता परिपालन भए नभएको विषयमा अनुगमन, मूल्यांकनको काम प्रभावकारी बनाउन, विश्वसम्पदा सूचीमा रहेका पुरातात्त्विक महत्त्वका यस्ता महत्त्वपूर्ण सम्पदाको पुनर्निर्माणलाई अति द्रुत गतिमा निर्माण सम्पन्न गर्न गर्न सरकारलाई निर्देशन दिएको छ ।प्राधिकरणका अनुसार हालसम्म ११ जिल्लाका ७१ हजार ६ सय ५९ घरधुरीलाई पहिलो किस्ताबापतको ५० लाख रुपैयाँ वितरण भइसकेको छ । यो सम्झौता भएको संख्याको करिब ९८ प्रतिशत हो । काठमाडौं उपत्यकामा ७४ हजार ९ सय ६७ घरधुरीसँग सम्झौता भएकामा ६२ हजार ८ सय ४१ ले अनुदान पाइसकेका छन् । यस्तै दोस्रो चरणको राहतका १४ जिल्लामा कुल ८ अर्ब ३२ करोड रुपैयाँ पठाइसकिएको प्राधिकरणले बताएको छ । दोस्रो किस्ता राहतका लागि १७ हजार ९ सय १३ घरधुरीसँग सम्झौता भइसकेको र तीमध्ये मंगलबारसम्म १ हजार ६ सय ६७ ले रकम पाइसकेको प्राधिकरणले जनाएको छ । केही जिल्लाका ६७ घरधुरीले तेस्रो किस्ताको रकम पनि पाइसकेको प्राधिकरणले बताएको छ । पहिलो चरणमा प्रतिघरधुरी ५० हजारका दरले अनुदान वितरण गरेको सरकारले दोस्रो चरणमा १ लाख र तेस्रो चरणमा डेढ लाख गरी कुल ३ लाख रुपैयाँ वितरण गर्ने योजना बनाएको छ ।"
मध्यपहाडी लोकमार्ग निर्माणमा तीव्रता,विनायकदेखि ठाँटीखादसम्म र ठाँटीखाददेखि मंगलसैनसम्मको सडकको कालोपत्रेका लागि ३३३३ करोड रुपैयाको ठेक्का स्वीकृत भएको छ । बेलखेतदेखि विनायक सडक खण्डका लागि २९ करोड रुपैयाँ तथा कैलाश खोलादेखि बयालपाटासम्मको सडकका लागि २२ करोड रुपैयाँ दाङ रहेको आयोजना कार्यालय दाङले जनाएको छ । पहिलो वर्षको सडक निर्माणको लक्ष्य २० प्रतिशत रहे पनि आफ्नो निर्माण कार्य २५ प्रतिशतभन्दा बढी रहने मंगलसैनदेखि ठाँटीखाद खण्डको निमार्णको जिम्मा पाएको शर्माचन्द्रा एन्ड वसन्तादिवा निर्माण सेवाका ठेकेदार प्रबन्धक देवहरि सिटौलाले बताए । अछाममा पर्ने सबै खण्डमा काम भइरहेको भन्दै बेलखेतदेखि बयालपाटासम्म एकैपटक काम सुरु भइरहेको छ । सडक खण्डको प्राय: सबै भागमा सामुदायिक वन रहेको छ । त्यसका लागि वातावरणमा कम प्रभाव पार्ने योजनाका साथ अघि बढेको आयोजनाले जनाएको छ ।
हिमालयन पावरको सेयर बाँडफाँट,"काठमाडौं हिमालयन पावर पार्टनरले आयोजना प्रभावित स्थानीयलाई निष्कासन गरेको आईपीओ (प्राथमिक निष्कासन) बाँडफाँट गरेको छ । कम्पनीले अकित मूल्य सयका दरले १० लाख ६५ हजार ४ सय १७ कित्ता सेयर निष्कासन गरेको थियो । उक्त आह्वानमा ९ हजार ४ सय ७४ आवेदनमार्फत ३१ लाख ४१ हजार, ९ सय ३५ कित्ता सेयर माग भएको थियो । तीमध्ये ९ हजार ४ सय ६८ जनालाई सेयर बाँडफाँट भएको हो । सेयर निष्कासन तथा बिक्री प्रबन्धक ग्लोबल आईएमई क्यापिटलले बुधबार सेयर बाँडफाँट गरेको हो । बाँटफाँटमा नपरेको रकम फिर्ता भुक्तानी यही चैत १५ गतेदेखि दरखास्त आवेदनमा उल्लेख गरेको बैंक तथा वित्तीय संस्थाको खातामा सोझै भुक्तानी गरिने कम्पनीले बताएको छ ।"
वैदेशिक रोजगारीमा ठगी मौलायो,"बाँके जिल्लामा उजुरी सुन्ने निकाय नहुँदा वैदेशिक रोजगारीका नाममा हुने ठगीका घटना मौलाउँदै गएका छन् । उजुरी दिन राजधानी जानुपर्ने बाध्यताका कारण पीडितलाई न्याय पाउन समस्या भएको छ । ठगी गर्नेलाई कारबाही नहुँदा घटना दोहोरिने क्रम बढदो छ । वैदेशिक रोजगारीमा गएका नेपालगन्ज उपमहानगरपालिका ८ का रजितराम कुर्मी ३ महिनादेखि सम्पर्कविहीन छन् । करिब २ लाख रुपैयाँ खर्च गरेर विदेश पठाएको छोरा सम्पर्कमा छैन, कुर्मीका बुबा ओमप्रसाद भन्छन्, उजुरीका लागि काठमाडौं आउजाउ गर्दैमा समय बितिरहेको छ । जिल्लामा उजुरी दिन पाएको भए सजिलो हुने थियो । बसदेवपुरका सहजद खाँलाई पनि राम्रो काम लगाइदिने भन्दै साउदी अरब पुर्याएर ढुंगा बोक्ने काममा लगाउने अहमदलाई स्थानीय प्रशासनले काठमाडौं पठाएको छ । उक्त घटनाको अनुसन्धान गर्न प्रशासनले प्रहरीलाई निर्देशन दिए पनि प्रहरीले अहमदलाई पक्राउ गरेर मुद्दा हेर्ने अधिकार नभएपछि श्रम विभागमा पठाएको छ । स्थानीय प्रशासन र प्रहरीलाई वैदेशिक रोजगारसम्बन्धी ठगीका घटनाको उजुरी लिने र अनुसन्धान गर्न कानुनी अधिकार नहुँदा गाउँका पीडितले न्याय नपाएका हुन् । ती निकायहरूले पीडितहरूले दिएको ठाडो उजुरी लिने र दुवै पक्षलाई बोलाएर छलफल गराउनेसम्म गरेका छन् । प्रहरी वा प्रशासनलाई उजुरी सुन्ने अधिकार छैन । त्यसका लागि काठमाडौंस्थित श्रम विभागमा पठाउनुपर्छ, आप्रवासी कामदारको न्यायमा पहुँच परियोजनाका अधिवक्ता सनतकुमार शर्माले भने ।"
३९ करोडको कारोबार,"काठमाडौं सेयर बजार परिसूचक नेप्से बुधबार करिब १९ अंकले बढ्यो । यो वृद्धिले समग्र नेप्से १ हजार ४ सय ८१०८ विन्दुमा पुगेको छ । कारोबार सुरु भएदेखि नै बढदो प्रवृत्तिमा रहेको नेप्से मध्याह्नतिर १ हजार ५ सय १३ नजिक पुगेको थियो । यो करिब ३ महिनाअघिको अवस्था हो । त्यसपछि सम्हालिएको बजार १ हजार ५ सय तल झरेर बन्द भएको छ । कारोबारमा आएकामध्ये बिमाबाहेक सबै समूहको परिसूचक बढेपछि समग्र नेप्से उच्च अंकले उकालो लागेको हो । अघिल्ला दिनहरूमा उच्च अंकले बढेको बिमा समूहको परिसूचक बुधबार करिब साढे ८८ अंक (१२९ प्रतिशत) ले घटेको छ । उक्त दिन विकास बैंक समूहको परिसूचक २५१, बैंकिङको १८७, जलविद्युत्को १४२, वित्त कम्पनीको १३१, अन्य को ०४३ र होटलको ०१९ प्रतिशतले बढे । १० हजार ६ सय व्यापारबाट १ सय ४६ कम्पनीका २५ लाख ५७ हजार ४ सय ५२ कित्ता सेयर किनबेच भए । ती किनबेचबाट करिब १ अर्ब ४० करोड रुपैयाँ बराबरको कारोबार भएको छ । अघिल्लो दिनको तुलनामा कारोबार रकम कम हो । योसँगै सेयर बजारको आकार (बजार पुँजीकरण) बढेर १६ खर्ब ८० अर्ब रुपैयाँ कायम भएको छ । दिन क वर्गका कम्पनीहरूको कारोबार मापन गर्ने सेन्सेटिभ परिसूचक १३५ प्रतिशत बढेर ३ सय २२२२ अंक पुगेको छ ।"
शाखा सञ्चालन गर्न ब्रोकरलाई निर्देशन,"काठमाडौं नेपाल स्टक एक्सचेञ्ज (नेप्से) ले नारायणगढ, बनेपा र बिर्तामोडमा अविलम्ब शाखा सञ्चालन गर्न सम्बन्धित धितोपत्र ब्रोकर कम्पनीलाई निर्देशन दिएको छ । ती स्थानमा शाखा सञ्चालनको अनुमति पाइसकेका ती कम्पनीहरूलाई यथाशीध्र कारोबार सञ्चालन गर्न नेप्सेले निर्देशन दिएको हो । नेप्सेले बुधबार जारी गरेको प्रेस विज्ञप्तिमा यस्तो उल्लेख छ । नेप्सेले सनि सेक्युरिटिजलाई नारयणगढ, भिजन सेक्युरिटिजलाई बनेपा र श्रीहरि सेक्युरिटिजलाई बिर्तामोडमा शाखा सञ्चालन अनुमति दिइसकेको छ । अनुमति पाइसकेका कम्पनीलाई कारोबार लिङ (लगइन) उपलब्ध गराइसकेकाले अविलम्ब कारोबार सञ्चालन गरी धितोपत्र बोर्ड र नेप्सेलाई जानकारी उपलब्ध गराउन निर्देशन छ, नेप्सेद्वारा जारी विज्ञप्तिमा उल्लेख छ । हाल उपत्यकामा ५० वटा ब्रोकर कम्पनी सञ्चालनमा छन् । उपत्यका बाहिर विभिन्न स्थानमा ८ वटा शाखा (रिमोर्ट वर्क स्टेसन (आर डब्लूएस) मार्फत केही ब्रोकर कम्पनीहरूले सेयर कारोबार सेवा दिइरहेका छन् ।"
रत्न तथा आभूषण महासंघमा पुन: महर्जन,"काठमाडौं नेपाल सुनचाँदी, रत्न तथा आभूषण महासंघको चौथो वार्षिक साधारणसभा एवं राष्ट्रिय सम्मेलनले रमेश महर्जनलाई पुन: अध्यक्षमा चयन गरेको छ । अध्यक्षसहित नयाँ कार्यसमिति सर्वसम्मत चयन भएको हो । सभाले विशिष्ट सदस्यमा सुरेशमान श्रेष्ठ, प्रथम उपाध्यक्षमा रुद्रबहादुर बराइली, द्वितीय उपाध्यक्षमा महेशमान श्रेष्ठ, तृतीय उपाध्यक्षमा अमरनाथ गुप्तालाई चयन गरेको छ । यस्तै महासचिवमा कृष्णलाल महर्जन, सचिवमा राजमान सुनार र किसान सुनार, कोषाध्यक्षमा द्वारिका विश्वकर्मा, सहकोषाध्यक्षमा जयराम पाण्डे चुनिएका छन् । सम्मेलनले सुनको आपूर्ति तथा वितरणलाई प्रादेशिक रूपमा विकेन्द्रित गरिनुपर्ने, बहुमूल्य गहनाको उत्पादन, कारोबार तथा नियमनलाई मापदण्डअन्तर्गत ल्याउन निर्देशिका जारी हुनुपर्ने, स्वदेशी रत्न पत्थरको प्रवद्र्धनमा जोड दिनुपर्ने विज्ञप्तिमा उल्लेख छ ।"
सिम्रिकले उडान थप्यो,"काठमाडौं आन्तरिक उडान गर्दै आएको सिम्रिक एयरलाइन्सले बुधबारदेखि भरतपुरसमेत उडान सुरु गरेको छ । यस कम्पनीका बजारबिक्री प्रबन्धक प्रज्ज्वल थापाका अनुसार काठमाडौंभरतपुरकाठमाडौं दैनिक एउटा उडान हुनेछ । चारवटा विमान भएको यस एयरलाइन्सले हाल काठमाडांैंबाट माउन्टेन फ्लाइट, पोखरा, भैरहवा, लुक्ला र जोमसोममा उडान गर्दै आएको छ । केही समयपछि काठमाडौंबाट तुम्लिङटारमा पनि उडान हुने विज्ञप्तिमा जनाइएको छ ।"
जेसीबी मेसिन १२९ प्रतिशतमा उपलब्ध,"काठमाडौं एमएडब्लू अर्थमुभर्सले हेभी इक्विपमेन्ट मेसिनको खरिदमा १२९ प्रतिशत ब्याजदरको फाइनान्स सुविधा ल्याएको छ । हेभी इक्विपमेन्ट मेसिनहरूको बैक फाइनान्सिङमा समस्या भएकाले ग्राहकलाई जेसीबी ब्रान्डमा यो सुविधा ल्याएको कम्पनीले विज्ञप्तिमा जनाइएको छ । बजारमा जेसीबी ब्रान्डका एस्काभेटर, ब्याकहो, रोलर, कम्प्याक्टर र लोडअललगायत उत्पादन छन् ।"
निगमबाट २७ एजेन्सी पुरस्कृत,"काठमाडौं नेपाल वायु सेवा निगमसँग कार्गो र टिकट कारोबार गर्नेमध्ये २७ वटा स्वदेशीसहित विदेशी एजेन्सीलाई पर्यटनमन्त्री दिलनाथ गिरीले पुरस्कृत गरेका छन् । राजधानीमा आयोजित कार्यक्रममा मन्त्री गिरीले आर्थिक वर्ष ०७२७३ का लागि अन्तर्राष्ट्रिय उडानमा सर्वाधिक टिकट बिक्री गर्ने क्रमश: मेगाबाइट, हार्भेस्ट मुन, ओशो वल्र्ड, सिलिंक्स, युनियन इन्टरनेसनल, फास्ट इन्टरनेसनल, देउराली, बोन ट्राभल, रेन्बो र गण्डकी ट्राभल एजेन्टलाई पुरस्कृत गरे । त्यसैगरी आन्तरिक उडानमा सर्वाधिक टिकट बिक्री गर्ने पाथीभरा दर्शन, पीएस ट्राभल र शाश्वत एक्सप्रेस ट्राभल एन्ड टुर पुरस्कृत भए ।"
वातावरण मुद्दामा एनसेललाई जरिवाना,"काठमाडौं सेयर बिक्रीबापतको पुँजीगत लाभकर नतिरेर विवादमा परेको दूरसञ्चार सेवा प्रदायक एनसेल प्रालिलाई वातावरण प्रदूषणसम्बन्धी एक मुद्दामा पनि जरिवाना गरिएको छ । ललितपुरको एकान्तकुनास्थित सम्पर्क तथा कर्पोरेट कार्यालयमा जडान गरिएका चारवटा डिजेल जेनेरेटर सेटबाट धूवाँ र ध्वनि प्रदूषण गरी स्थानीयको जनस्वास्थ्यमा असर गरेको भन्दै एनसेललाई जरिवाना भएको हो । स्थानीयको उजुरीको आधारमा विज्ञान, प्रविधि तथा वातावरण मन्त्रालयले करिब अढाई वर्षअघि नै कम्पनीलाई ५० हजार रुपैयाँ जरिवाना गर्ने निर्णय गरेको थियो । त्यसविरुद्ध एनसेलले पाटन उच्च अदालतमा पुनरावेदन दिएको थियो । गत फागुन १ गते अदालतले विभागको निर्णय सदर हुने फैसला सुनाएपछि एनसेलको जरिवाना कायम भएको छ । एनसेल प्रालिलाई वातावरण संरक्षण नियमावली २०५४ को नियम २३ (२) को कसुरमा वातावरण संरक्षण ऐन २०५३ को दफा १८ (२) बमोजिम ५० हजार जरिवाना गरी मापदण्ड पूरा गरेर मात्र पुन: सञ्चालनमा ल्याउन निर्देशन दिने गरी भएको निर्णय मनासिव नै देखिएको मंगलबार आएको फैसलाको पूर्णपाठमा उल्लेख छ । न्यायाधीश राजेश्वर तिवारी र पदमराज भट्टको इजलासले एनसेलको जरिवाना सदर गरेको हो । ललितपुरस्थित इच्छा युवा समाज र स्थानीयले एनसेलबाट भएको प्रदूषणले स्वास्थ्यमा असर गरेको भन्दै वातावरण विभागमा उजुरी गरेपछि २०७२ भदौमा मन्त्रीस्तरीय निर्णबाट एसनेललाई ५० हजार जरिवाना गर्ने र मापदण्ड पूरा गरेर मात्र जेनेरेटर चलाउन निर्देशन दिने निर्णय भएको थियो । पुराना वातावरणसम्बन्धी मुद्दाहरूलाई समेत नजिर मान्दै पाटन अदालले एनसेलको पुनरावेदन मागलाई बदर गरिदिएको हो । ५० हजार जरिवाना गरी मापदण्ड पूरा गरेर मात्र पुन: सञ्चालमा ल्याउन निर्देशन दिने गरी मिति २०७२५७ मा भएको निर्णय मिलेको देखिँदा सदर हुने ठहर्छ, फैसलाको पूर्ण पाठमा भनिएको छ, पुनरावेदकको पुनरावेदन जिकिर पुग्न सक्दैन । पूर्णपाठअनुसार एनसेलले जरिवाना रकमसमेत अदालतको खातामा जम्मा गरिसकेको उल्लेख छ । स्थानीयको उजुरी आएपछि वातावरण विभागले प्राविधिकहरूको टोली पठाई एनसेलका कार्यालयमा राखिएका जेनेरेटर सेट र तिनीहरूबाट निस्कने प्रदूषणको मापन गराएको थियो । शंकरप्रसाद पौडेलको नेतृत्वमा विभागको ५ सदस्यीय टोलीले एनसेलका प्रतिनिधिको रोहवरमा निरीक्षण र अध्ययन गरी ध्वनि र धूवाँ प्रदूषण भएको प्रतिवेदन दिएको थियो । उजुरी र प्रतिवेदनलाई समेत आधार मानी नेपालको संविधानको धारा ३० स्वच्छ वातावरणको हक, वातावरण नियमावली र वातावरण ऐनअनुसार एनसेललाई जरिवाना गरिएको वातावरण मन्त्रालयको निर्णयमा उल्लेख छ । सुरुमा विभागले एनसेलका प्रतिनिधि र पीडितलाई बोलाएर छलफल गराई प्रदूषण हटाउने सम्झौता गराएको थियो । तर, पटकपटक सम्झौतासमेत पालन नगरी प्रदूषण कायम राखेपछि जरिवाना गरिएको निर्णयमा उल्लेख छ । वातावरण ऐनअनुसार कसुर हेरी अधिकतम ५० हजार रुपैयाँसम्म जरिवाना गर्ने व्यवस्था भएकाले त्यसैलाई टेकेर निर्णय गरिएको हो । प्राविधिक प्रतिवेदनसहित एनसेललाई प्रदूषण हटाउन निर्देशन दिएकामा त्यसको पालनासमेत नभएको भन्दै कारबाही गरिएको थियो । गत वर्ष एनसेल बिक्रीमा पुँजीगत लाभकर छल्न खोजेपछि एनसेल कर विवादमा परेको छ । दुई साताअघि एनसेलको कर छलीलाई सहयोग पुग्ने खालको प्रस्ताव मन्त्रिपरिषद् बैठकमा लगिएपछि कर विवाद थप चुलिएको छ । कर विवादकै विषयमा सार्वजनिक लेखा समितिले प्रधानमन्त्री पुष्पकमल दाहाललाई बोलाउने निर्णय गरिसकेको छ भने गत बिहीबार अर्थमन्त्री कृष्णबहादुर महरालाई समितिमा बोलाएर छलफल गरेको थियो । गत वर्ष एनसेलको ८० प्रतिशत सेयर मलेसियाली कम्पनी आजियटाले १ खर्ब ४४ अर्बमा किनेपछि कम्पनीले तिर्नुपर्ने करिब ३३ अर्ब रुपैयाँ पुँजीगत लाभकर छल्न खोजेपछि एनसेल कर विवादमा फसकेको हो । एनसेल कर छलीलाई फाइदा पुग्ने खालको प्रस्ताव मन्त्रिपरिषद्मा समेत पुगेपछि त्यसविरुद्ध अहिले नागरिक समाज, युवा र पेसागत संगठनले विरोध प्रदर्शनसमेत गर्न थालेका छन् । विवाद बढेपछि गत साता मन्त्रिपरिषद् बैठकमा प्रधानमन्त्री पुष्पकमल दाहालले कर छल्न सहयोग पुग्ने प्रस्ताव पारित नभएको भन्दै निर्णयबाट पछि हटेको जनाउ दिएका थिए ।"
विकासोन्मुख मुलुकले दिगो ऊर्जामा ध्यान दिनुपर्ने,"काठमाडौं विकासोन्मुख मुलुकहरूले प्रदूषणयुक्त परम्परागत ऊर्जाको साटो प्रदूषण कम गर्ने र नवीकरणीय ऊर्जामा केन्द्रित हुनुपर्ने सरोकारवालाले बताएका छन् । एसिया प्रशान्त क्षेत्रका कम विकसित मुलुकका लागि दिगो ऊर्जासम्बन्धी दुईदिने बैठकको उद्घाटनमा बोल्दै उनीहरूले यस्तो धारणा राखेका हुन् । कम विकसित, भूपरिवेष्ठित तथा साना टापु राष्ट्रका लागि संयुक्त राष्ट्रसंघीय उच्चायुक्तको कार्यालय, नेपाल सरकार र संयुक्त राष्ट्रसंघीय विकास कार्यक्रम (यूएनडीपी) को आयोजनामा भएको बैठकमा बोल्दै उनीहरूले आधुनिक ऊर्जाको सर्वसुलभ उपलब्धताले नै यस क्षेत्रको आर्थिकसामाजिक विकासमा टेवा पुग्ने बताए । दिगो ऊर्जाले कम विकसित मुलुकहरूलाई सबैलाई सुलभ, विश्वासिलो, दिगो र आधुनिक ऊर्जाको पहुँचमा पुर्याउने लक्ष्य हासिल गर्न फाइदा पुर्याउँछ, संयुक्त राष्ट्रसंघका उपमहासचिव एवं कम विकसित, भूपरिवेष्ठित तथा साना टापु राष्ट्रका प्रतिनिधि ज्ञानचन्द्र आचार्य भने, यसले दिगो विकासका सन् २०३० सम्मका लक्ष्यलाई अझ विस्तार गर्नुका साथै वातावरणसम्बन्धी पेरिस घोषणालाई पूरा गर्न पनि सहयोग गर्नेछ । एसिया प्रशान्त क्षेत्रका कम विकसित मुलुकहरू अहिले परम्परागत ऊर्जाबाट दिगो ऊर्जा स्रोततर्फ जाने संक्रमणकालमा रहेको बताउँदै आचार्यले त्यसका लागि सरकार, विकास साझेदार, निजी क्षेत्र र अन्तर्राष्ट्रिय वित्तीय संस्थाहरूले ध्यान पुर्याउनुपर्नेमा जोड दिए । उनीहरूले यी मुलुकको दिगो विकास र दीर्घकालीन हितलाई ध्यान दिएर लगानी गर्नुपर्ने बताए । कार्यक्रमका वक्ताहरूले नेपालले गएको १७ वर्षमा विद्युत् क्षेत्रमा ठूलो उपलब्धि हासिल भएको भन्दै नेपालको प्रशंसा गरेका थिए । सन् २००० मा जम्मा २० प्रतिशत नेपालीले विद्युत्को सुविधा पाएकामा अहिले ८० प्रतिशतले उपभोग गरिरहेको भन्दै उनीहरूले प्रशंसा गरेका हुन् । तर, नेपाली प्रतिव्यक्ति विद्युत् खपत कम रहेकामा उनीहरूले चिन्ता व्यक्त गरे । प्रतिव्यक्ति विद्युत् खपत करिब १ सय ४० किलोवाट प्रतिघण्टा मात्र छ, यो यस क्षेत्रकै सबैभन्दा कम हो, राष्ट्रिय योजना आयोगका सदस्य अरविन्दकुमार मिश्रले भने, प्रतिव्यक्ति विद्युत् खपत बढाउन तत्कालै केही अभियान चलाउनु जरुरी देखिन्छ ।यूएनडीपी क्षेत्रीय हबकी नीति तथा कार्यक्रम प्रमुख क्याटलिन विसेनएन्टिनले नेपाल सरकारले हालै ल्याएको ऊर्जा संकट निवारण कार्ययोजनाले दिगो विकासको ऊर्जासम्बन्धी लक्ष्य हासिल गर्न सहयोग गर्नेमा विश्वस्त रहेको बताइन् । ऊर्जामन्त्री जनार्दन शर्माले नेपाल अहिले आर्थिक विकासको चरणमा प्रवेश गरेकाले ऊर्जालाई महत्त्व दिएको बताए । उनले नेपालले विद्युत् आयोजना अघि बढाउनका साथै जनताको लगानीमा जलविद्युत् विकासलाई प्राथमिकता दिएकाले दिगो विकासको लक्ष्य हासिल हुने दाबी गरे । दुईदिने बैठकमा सरकारी, दातृ निकाय, निजी क्षेत्रलगायतका प्रतिनिधिहरू सहभागी छन् ।"
नेपालबाट सिक्दै जिम्बावे,"काठमाडौं नेपालले किसान, साना तथा मझौला उद्यम, सहकारी र समावेशी विकासमा गरेको प्रगति र नीतिगत व्यवस्थाको अध्ययन गर्न जिम्बावेका मन्त्रीसहितको टोली नेपाल आएको छ । करिब साताव्यापी भ्रमणमा आएको टोलीले कृषिमा बैंक ब्याज र बिमाको सुविधा, साना उद्यमका लागि दिइएको सहुलियत र स्थानीयस्तरमा अपनाइएको समावेशिताबारे चासो राखेको छ । जेम्बाब्बेकी साना तथा मझौला उद्यम र सहकारीमन्त्री सिथेम्बिसो न्योनीसहितको टोलीले एक सातासम्म सरकारी अधिकारीसँग छलफल र राजधानी बाहिरका सफल उद्यमको अवलोकन गर्नेछ । नेपाली साना तथा मझौला उद्यम र सहकारीमा गरेको प्रगतिबारे थाहा पाएर संयुक्त राष्ट्रसंघीय विकास कार्यक्रमको एक्सचेन्ज कार्यक्रमअन्तर्गत यहाँ आएका हौ, मन्त्री न्योनीले भनिन् । उनले कृषकलाई सरकारले दिएको बिमा र सहुलियत कर्जा अनुकरणीय भएको बताइन । कृषि विमामा लाग्ने बिमा शुल्कको ७५ प्रतिशत सरकारले व्यहोर्ने गरी अनुदान दिएको छ । यसैगरी चालु आर्थिक वर्षदेखि बैंकको ब्याजदर जतिसुकै भए पनि ५ प्रतिशतमा किसानले ऋण पाउने व्यवस्था गरेको छ । ५ प्रतिशत र बैंकको वास्तविक ब्याजदरबीचको फरक बराबरको रकम सरकारले बेहोर्नेछ । बिमाको सुविधा आकर्षक लाग्यो, मन्त्री न्योनीले भनिन् । उनले संघीय मामिला तथा स्थानीय विकास, कृषि र उद्योग मन्त्रालयका अधिकारीहरूसँग छलफल गरेको बताइन् । स्थानीयस्तरमा महिला, जनजाति र पछाडि परेका समुदायका लागि गरिएको प्रबन्धबाट पनि आफू प्रभावित भएको उनले बताइन् । महिला र पछाडि परेका समुदायका लागि ३५ प्रतिशत बजेट व्यवस्था गरिनु निकै र सकारात्मक पक्ष लाग्यो, उनले भनिन् । यसले महिला र यी समुदायका लागि आय आर्जन र विकासमा सहयोग पुग्ने उनको बुझाइ थियो । सँगै असन्तुष्ट पक्षसँग वार्ताद्वारा सामाधान खोज्नुपर्ने बताइन् । वार्ताद्वारा कुनै सानो समस्या पनि हुन सक्छ र समाधान निस्कन सक्छ, उनले भनिन्, तर, वार्ता नै भएन भने बल्झिँदै जानेछ ।नेपालमा रहँदा उनले सहकारीहरूबारे पनि अध्ययन गर्ने छिन् । मुलुकमा सञ्चालित किसान सहकारीहरूले स्थानीयस्तरमा पुर्याएको योगदान उनको रुचिको विषय रहनेछ । उनले नेपालमा साना तथा मझौला उद्यमका लागि सरकारले गरेको नीतिगत व्यवस्था र उनीहरूले गरेको कामको बारेमा पनि जानकारी लिनेछिन् । यहाँका असल अभ्यासलाई जिम्बावेमा पनि अनुकरण गर्न सकिनेछ, उनले भनिन् । पछिल्लो समय अगाडि बढाउन खोजिएको दक्षिण दक्षिण सहकार्यमा पनि उनले जोड दिइन् । यो पृथ्वीको दक्षिणतर्फ अधिकांश गरिब मुलुक भए पनि सँगसँगै विकास गर्न सकिने सम्भावना रहेको उनले बताइन् । उनले जिम्बावेको अर्थतन्त्र पनि सुधार भइरहेको बताइ् । पछिल्लो समय अत्यधिक मूल्य वृद्धिका कारण जिम्बावे चर्चित छ । सन् २००७८ मा जिम्बावेले अत्यधिक मूल्य वृद्धिको मार खेपेको थियो । उसले त्यतिबेला १० खर्ब रुपैयाँ बराबरको नोटसमेत बजारमा ल्याएको थियो । अर्थतन्त्र अनियन्त्रित भएपछि आफ्नो मुद्रालाई हटाएको थियो । हाल त्यहाँ अमेरिकी डलर र दक्षिण अफ्रिक र्यान्ड चल्छ । अरूको मुद्रा चलाउँदा समस्या पनि हुँदो रहेछ, उनले भनिन्, आफ्नै मुद्रा चलाउनेबारे सोच भइरहेको छ तर कहिले भनेर टुंगो लागिसकेको छैन ।"
विवादले तीन करोड खर्च नहुने,"सर्लाही समयमै योजना पेस नगर्दा निर्वाचन क्षेत्र पूर्वाधार विशेष कार्यक्रमअन्तर्गत क्षेत्र नम्बर ६ को ३ करोड रुपैयाँ बजेट यस वर्ष खर्च नहुने भएको छ । उक्त क्षेत्रका ४ सांसदबीच विकास योजना बनाउने कुरामा मतभेद भएपछि बजेट खर्च नहुने अवस्था आएको हो । आफ्नो क्षेत्रभित्रका विकास योजना बनाई जिविसबाट स्वीकृत गरेपछि बजेट खर्च गर्नुपर्ने कानुनी प्रावधान छ । स्थानीय विकास अधिकारी जगन्नाथ पन्तले सांसदबीच योजनामा तालमेल नमिल्दा योजना पेस नै नभएको बताए । तोकिएको मितिमा कार्यक्रम पेस भएन, उनले भने, अब त्यो बजेट खर्च गर्न मिल्दैन । त्यस क्षेत्रका जनताले पाउनुपर्ने विकास पाउन नसक्ने अवस्था बन्यो । समानुपातिकसमेत उक्त क्षेत्रमा ४ अलग पार्टीका सांसदले प्रतिनिधित्व गरेका छन् । अघिल्ला वर्ष उक्त कार्यक्रमअन्तर्गतको सबै रकम सदरमुकाम मलंगवा जोड्ने हुलाकी सडकमा खर्च भएको थियो । सांसदबीच भागबन्डा नमिलेका कारण बजेट खर्च नहुने अवस्था आएको हो । प्रत्यक्ष निर्वाचित सांसद संयोजक र अन्य सदस्य सांसदको बैठकले योजना तर्जुमा गरी निर्णयसहित जिविसमा पेस गर्नुपर्नेमा कुरा नमिलेपछि पेस नभएको जिविसका कर्मचारी बताउँछन् । सोही क्षेत्रबाट प्रतिनिधित्व गर्ने समानुपातिक सांसद कमलादेवी महतोले संयोजकले बैठक नै नराखेकाले कुनै योजना बन्न नसकेको बताइन् । संयोजकले सडकमा सबै रकम खर्च गरौं भन्नुभयो, उनले भनिन्, क्षेत्रमा धेरै आवश्यकताहरू छन् । सकेसम्म सबैलाई समेटौं भन्ने हो । बैठक राखेको भए सहमति पनि हुन सक्थ्यो । समानुपातिक सांसदले पनि प्रत्यक्षसरह बजेटमा भागबन्डा खोजेपछि विवाद भएको प्रत्यक्ष निर्वाचित सांसद अमरेश सिंहले बताए । समानुपातिक सांसदले बराबरी बजेट बाँड्न दबाब दिएपछि बैठक बसे पनि निर्णय हुन नसकेको सिंहले सुनाए । प्रत्यक्ष जित्ने सांसदको जनताप्रति उत्तरदायित्व हुने र जनताको पनि प्रत्यक्ष जितेको सांसदसँग अपेक्षा हुने भएकाले योजना छनोटमा समानुपातिकको समेत समान अधिकार राख्नु गलत भएको उनले बताए । एउटै ठूलो योजना बनाएर मजबुत काम गरौं भन्ने मेरो प्रस्ताव थियो, उनले भने, बजेट भाग लगाएर दुरुपयोग गर्ने नियत देखेपछि कुनै योजना नै बनेनन् । खर्च नभएको बजेट सरकारकै कोषमा बस्ने हो । दुरुपयोग हुनुभन्दा काम नगरेकै ठीक छ । उनले ३ करोड रुपैयाँ बराबरको अर्काे योजना ल्याएर जनतालाई विकासबाट भने वञ्चित हुन नदिने दाबी गरे ।"
स्थानीय प्रशासनद्वारा छानबिन सुरु,"गुलरिया कर्णालीमा निर्माण थालिएको तटबन्धमा मापदण्ड विपरीतका सामानको प्रयोग भएकामा स्थानीयले गुनासो गरेपछि प्रशासनले छानबिन सुरु गरेको छ । प्रमुख जिल्ला अधिकारी विष्णुबहादुर थापाको संयोजकत्वको सर्वपक्षीय टोलीले बुधबारदेखि छानबिन सुरु गरेको हो । कर्णाली र गेरुवा नदीमा निर्माणाधीन तटबन्धको अनुगमन सुरु गरिएको स्थानीय प्रशासनले जनाएको छ । स्थानीयले सिद्धि शाही प्रकाश कन्स्ट्रक्सनबाट निर्माण भइरहेको तटबन्धमा मापदण्डअनुसार तारजाली र ढुंगा प्रयोग नगरिएको आरोप लगाएका थिए । कर्णाली नदी व्यवस्थापन कार्यालय राजापुरबाट ठेक्का कबोल गर्दा ९५ प्रतिशत मेसिनमेड जाली प्रयोग गर्नुपर्ने सम्झौता भएको थियो । दलैघाटमा निर्माण भइरहेका तटबन्धमा करिब ४० प्रतिशत हातले बुनेका जाली प्रयोग गरिएको र ढुंगा पनि मापदण्डअनुसारको आकारमा नभएको स्थानीयले बताए । व्यवस्थापन कार्यालयका प्रमुख तिलकबहादुर क्षत्रीले मेसिनमेड जाली अन्यत्रबाट ल्याउनुपर्ने बाध्यताका कारण हातले बुनेका जाली प्रयोग गरिएको जनाए । उनले ८० प्रतिशतभन्दा बढी मेसिनमेड जाली तटबन्धमा प्रयोग भएको बताए । १०१२ सेमि साइजको ढुंगा नपाइएकाले साना प्रयोग भएको छ, उनले भने । पर्याप्त मात्रामा सानाठूला ढुंगा पाइने कर्णालीमा ठेकेदार कम्पनीले आफूखुसी तटबन्धमा कमसल काम गरेको स्थानीय रमेश कडायतले बताए । उनका अनुसार काम गुणस्तरहीन हुँदा वर्षात्को समयमा डुबानको जोखिम बढी हुन्छ । अनियमितता भएको भन्दै स्थानीयले जिल्ला प्रशासनमा उजुरी दिएका थिए । प्रमुख जिल्ला अधिकारी थापाले अनुसन्धान कार्य सुरु भएकाले मापदण्डविपरीत काम गरेको पाइए कारबाही प्रक्रिया अघि बढाइने बताए ।यसैबीच समयमा बजेट निकासा नहुँदा चार वर्षभित्र कर्णाली र यसको भँगालो गेरुवा नदीमा गरिने तटबन्धको काम समयमै नसकिने भएको छ । ०७१ साल फागुनबाट सुरु भई ०७५ सालभित्र दुवै नदीमा ४३ किमि तटबन्धको काम सम्पन्न गर्ने लक्ष्य राखिएको छ । आयोजनाका अनुसार कर्णालीमा ३० र गेरुवामा १३ किमि तटबन्ध गर्ने गरी निर्माणको काम सुरु गरिएको हो । समयमै बजेट निकासा नभएका कारण दुई वर्षमा १२ किमि मात्र निर्माण सम्पन्न भएको छ । करिब ११ अर्ब रुपैयाँको लागतमा काम सम्पन्न हुने लक्ष्य राखिएकामा दुई वर्षमा ५६ करोड रुपैयाँ निकासा भएको आयोजना प्रमुख खत्रीले बताए । सयममै पर्याप्त बजेट निकासा नहुँदा निर्माण व्यवसायीले उधारोमा काम गर्दै आएको बताएका छन् ।"
नाकामा एकै प्रकारका प्रयोगशाला हुने,"काठमाडांै वाणिज्यमन्त्री रोमी गौचन थकालीले स्वदेशी उत्पादन प्रवद्र्धन गर्न सिमानामा प्रयोगशाला राखिने बताएका छन् । अदुवा, अलैंची, सुपारीलगायत कृषि उत्पादनको दुरुपयोग रोक्न प्रयोशाला राख्ने तयारी थालेको बताए । कृषि उत्पादनको दुरुपयोग भएको गुनासो पर्याप्त मात्रामा पाएका छौं । चीन, भारत र तेस्रो मुलुकका सिमानामा एकै प्रकारको प्रयोगशाला राख्ने प्रस्ताव गरेका छौं, सोमबार आयोजित पत्रकार सम्मेलनमा मन्त्री थकालीले भने, मित्र राष्ट्रहरू प्रस्तावमा सहयोग गर्ने इच्छुक छन् । सीमा नाकाहरूमा छुट्टाछुट्टै प्रयोगशाला हुँदा परीक्षण प्रतिवेदन पनि फरक हुने गरेको छ । जसले गर्दा निर्यातमा केही कठिनाइ भएको मन्त्रालयले जनाएको छ । एउटै प्रकारको प्रयोगशालाले निर्यात गर्न सहयोग मिल्छ, उनले भने । कृषिजन्य उत्पादनहरू स्वच्छ रूपमा उत्पादन हुन नसक्दा दुई मुलुकबीच व्यापारमा समस्या भएको उनको भनाइ छ । मौलिकजन्य वस्तु उत्पादन गर्दा गुणस्तरमा विशेष जोड दिनुपर्ने मन्त्रालयको ठहर छ । स्वच्छ व्यापारमा विचलन ल्याउने मनसायले गरिएको व्यापारलाई निरुत्साहित गर्नुपर्छ, उनले भने । साना किसान तथा महिला उद्यमी, व्यवसायीबाट सञ्चालित साना तथा मझौला उद्योगबाट उत्पादित वस्तु तथा सेवाको प्रवद्र्धनको कार्यलाई मन्त्रालयले प्राथमिकतामा जनाएको छ ।दुर्गम र ग्रामीण क्षेत्रका सीमान्तीकृत किसान जीवनस्तरमा सुधार ल्याउन योगदान पुर्याउने अलैंची, अदुवा, चिया, कफी, जडीबुटी, औषधिजन्य तथा सुगन्धित वनस्पति प्रवद्र्धन र बजार विस्तारका लागि मन्त्रालयले विशेष जोड दिएको मन्त्री थकालीले बताए । यस्तै चीनसँगको बढ्दो व्यापारलाई प्रभावकारी बनाउन वैदेशिक व्यापारलाई बैंकिङ प्रणालीमार्फत सञ्चालन गर्न आवश्यक पर्ने व्यवस्था मिलाउन चिनियाँ समकक्षीसँग पनि छलफल गरेको बताए ।वैदिशिक व्यापारका लागि आवश्यक पर्ने बैंकिङ प्रणाली नहुँदा नेपाली पक्षले लाभ लिन सकेन, उनले भने, चीनका समकक्षीसँग छलफलको क्रममा बैंकिङ प्रणाली व्यवस्था गर्न आग्रह गरेको छु ।"
संस्थानले थाल्यो चामल उत्पादन,"सिरहा स्थानीय व्यवसायी र उत्पादकले चामलको मनपरी मूल्य निर्धारण गरेपछि खाद्य संस्थानले महँगी रोक्न चामलको उत्पादन र बिक्री सुरु गरेको छ । धान खरिद गरी केन्द्रमा पठाउँदै आएको सगरमाथा अञ्चल कार्यालयले यस वर्षदेखि आफैंले कुटानी गरी चामल उत्पादन गरेर कार्यालयबाटै बिक्री सुरु गरेको हो ।सगरमाथा अञ्चलभरि चामल आपूर्ति गर्दै आएको लहानस्थित कार्यालयले चामल उत्पादन सुरु गरेको छ । बजारमा चामलको भाउ मनपरी हुन थालेपछि संस्थानले चामल उत्पादन गरी बिक्री वितरण गर्न बाध्य भएको संस्थानका अञ्चल प्रमुख लालमोहन ठाकुरले बताए । उनका अनुसार उत्पादित चामल स्थानीय उपभोक्तासँगै माथिल्लो सगरमाथाका ओखलढुंगा, सोलुखुम्बु तथा खोटाङका डिपोहरूमार्फत बिक्री र थापाथली, सुर्खेत, दाङ, धनगढीलगायतका अञ्चल कार्यालयमा समेत आपूर्ति गरिनेछ । गत वर्षसम्म धान खरिद गरी अन्यत्र पठाउने गथ्र्यौं तर अब आफैंले कुटानी गरी तयारी चामल बिक्री गर्न थालेका हौं, उनले भने, संस्थानले यसपटक चामलका लागि किसानबाट प्रत्यक्ष रूपले धान लिएकाले उनीहरूले पनि राम्रो मूल्य पाउन थालेका छन् ।खाद्यका अनुसार बजार मूल्यभन्दा संस्थानबाट उत्पादित चामलमा प्रतिक्विन्टल एक सयदेखि डेढ सय रुपैयाँ सस्तो छ । अनुगमन नहुँदा बजारमा पसलैपिच्छे फरक मूल्य छ । यसबाट उपभोक्ता मारमा परेका छन् । संस्थानले दररेट निर्धारण गरी चामल बिक्री सुरु गरेपछि बजार मूल्यसमेत नियन्त्रणमा आउन लागेका छ । लहानस्थित कार्यालयले चालु आर्थिक वर्षमा ५० हजार क्विन्टल धान खरिद गरी ३५ हजार क्विन्टल चामल उत्पादन गर्ने लक्ष्य लिएको छ । अहिलेसम्म ३३ हजार क्विन्टलभन्दा बढी धान खरिद गरिसकेको छ ।मूल्य निर्धारण गरी धान खरिदयस वर्ष संस्थानले बेलैमा धानको मूल्य निर्धाण गरी कृषकबाट खरिद सुरु गरेको छ । समयमै वर्षा भएर धानको उत्पादन बढेको बेलामा उचित मूल्य पाउँदा किसान खुसी भएका छन् । संस्थान प्रमुख ठाकुरका अनुसार चालु आर्थिक वर्षमा पुस ४ र माघ २७ मा गरी दुईपटक धानको खरिद मूल्य बढाएर सोना मन्सुली प्रजातिको २ हजार २ सय प्रतिक्विन्टल, जिरा मसिनोको ३ हजार २ सय र बासमतीको ३ हजार २ सय ५० रुपैयाँ कायम गरिएको छ ।"
चौथो राष्ट्रिय ब्याडमिन्टन सुरु,"म्याग्दी चौथो राष्ट्रिय ब्याडमिन्टन प्रतियोगिता बुधबार सदरमुकाम बेनीको कालीपुलस्थित कभर्डहलमा सुरु भएको छ । सर्वाधिक पुरस्कार राशिको प्रतियोगितामा पुरुष र महिला दुवैको एकल र युगल, मिश्रित युगल, यू१७ ब्वाइज र भेट्रान्स गरी ७ इभेन्ट समावेश छन् । गंगटा क्लबले आयोजना गरेको प्रतियोगिताको पुरुष डबल्समा पहिलो, दोस्रो र तेस्रोलाई एक लाख, ५० हजार र १० हजार पुरस्कार पाउने छन् । प्रथम, द्वितीय र तृतीय हुनेमा पुरुष एकलतर्फ क्रमश: ६०, ३० र १० हजार, महिला एकलतर्फ ३०, १५ र ५ हजार तथा भेट्रान्सतर्फ ३०, १५ र ५ हजार पुरस्कार पाउने छन् ।नेपाली ब्याडमिन्टनमा यो सर्वाधिक ठूलो धनराशिको प्रतियोगिता हो, प्रतियोगिताका लागि आएका नेपालका अन्तर्राष्ट्रिय ब्याडमिन्टन रेफ्री उदय अर्यालले आयोजकको दाबी पुष्टि गरे ।सबै इभेन्टलाई जिल्लाका प्रमुख पर्यटकीय स्थलको नाममा नामाकरण गरिएको छ । पुरुष एकललाई प्रख्यात झरना रुप्से, पुरुष डबललाई अन्धगल्छी, महिला एकल सिंगातातोपानी, यू१७ लाई प्रख्यात पर्यटकीय गन्तव्य पुनहिल र भेट्रान्स प्रतियोगितालाई धार्मिकस्थल गलेश्वर नामाकरण गरिएको छ ।खेलसँगै आन्तरिक पर्यटन प्रवद्र्धन गर्न राजधानीमा आयोजना हुँदै आएको राष्ट्रिय प्रतियोगिता पहिलो पटक जिल्लामा आयोजना गरिएको आयोजक गंगटा क्लबले जनाएको छ ।"
बंगलादेशीको अग्रता,"काठमाडौं एसियन जोनल ३२ चेस च्याम्पियनसिपमा बंगलादेशी ग्रान्ड मास्टरद्वय जियाउर रहमान (२५२०) र अब्दुल्ला अल रकिब मोलाह (२४९२) ले साढे ३ अंक बटुल्दै अग्रता लिएका छन् ।डिफेन्डिङ च्याम्पियन रहमानले बुधबार चौथो चरणमा आफ्नै देशका ग्रान्ड मास्टर इनामुल हुसैन (२४७४) लाई हराए । अर्का ग्रान्ड मास्टर रकिबले बंगलादेशकै फिडे मास्टर हसन मेहदी (२२६३) लाई माथ दिएका थिए । बंगलादेशी ग्रान्ड मास्टर नियाज मुर्सिद र फिडे मास्टर सैइद महफुजुर रहमान र नेपालका क्यान्डिडेट मास्टर केशव श्रेष्ठ ३३ अंकमा छन् । २४२२ रेटेड ग्रान्डमास्टर नियाजले क्यान्डिडेट मास्टर मदनकृष्ण कायस्थ (२०९९) माथि विजय पाए । २०७७ रेटेड केशवले श्रीलंकाली कालुगाम्पिटिया आरएस (२१२९) माथि जित पाए । २२५० रेटेड फिडे मास्टर महफुजुरले नेपालका फिडेमास्टर मनीष हमाल २०५२ लाई हराए ।नेपालका हिमाल लामा, सुमित पन्त र भगवतीप्रसाद शर्मा साढे २ अंकमा बटुलेका छन् । माल्दिभ्सका अनरेटेड अहमद अमन इब्राहिम, नेपालका मदनकृष्ण कायस्थ, मनीष हमाल, आशिष फुयाँल, मिलन लामा, सुमन राईको समान २ अंक छ । महिलातर्फ बंगलादेशी इन्टरनेसनल मास्टर रानी हमिदको एकल अग्रता लिएकी छन् । १९९० रेटेड उनले आफ्नै देशकी समिहा सिम्मी सारमिनलाई हराइन् । चौथो चरण समाप्तिमा शतप्रतिशत जित पाएकी रानीसँग ४ अंक छ ।"
हिमालयन शेर्पाको जित,सर्लाही कर्मैयाको मैदानमा बुधवार सुरु राजर्षि जनक कप फुटबल प्रतियोगितामा हिमालयन शेर्पा क्लबले सिएमजी क्लब संकटालाई २१ ले पराजित गरेको छ ।उद्घाटन खेलको पहिलो हाफमा दुवै टिमले गोल गर्न सकेनन् । हिमालयन शेर्पाले खेलमा निरन्तर दबाब बनाएको थियो । दोस्रो हाफको सुरुमै शेर्पाका कमल थापाले गोल गरे । तर अनिश गुरुङको आत्मघाती गोलमा खेल बराबरी भयो । हिमालयनकै एलेक्सले गरेको गोल निर्णायक भयो । बिहीबार सरस्वती युवा र त्रिभुवन आर्मी क्लबबीच खेल हुने आयोजकले जनाएको छ ।
श्रीलंकाली क्रिकेटर आउँदै,"काठमाडौं नेपाल क्रिकेट संघ (क्यान) आन्तरिक कलहका कारण अन्तर्राष्ट्रिय क्रिकेट परिषद् (आईसीसी) को निलम्बनमै रहेको छ । र, सम्बिन्धित व्यक्तिहरू विवाद सुल्झाउन सहमतिका लागि मौखिक रूपमा मात्र तयार छन् । त्यसैले नेपालका लागि आईसीसीको टेस्ट त के वान डे मान्यता पाउने अभियानमा पनि धक्का लागिरहेको छ । प्रतिकूल परिस्थितिमा पनि नेपाली क्रिकेटले भने गति लिइरहेकै छ ।घरेलु क्रिकेटकै सबैभन्दा ठूलो प्रतियोगिता धनगढी प्रिमियर लिग (डीपीएल) चैत २७ मा सुरु हुँदै छ, जहाँ ६ सहरका ६ टिमले प्रतिस्पर्धा गर्दै छन् । सुदूरपश्चिममा डीपीएल सकिएलगत्तै राजधानी काठमाडौंमा श्रीलंकाली लिजेन्ड र अहिलेका चर्चित खेलाडीहरू आउने भएका छन् । उनीहरूले नेपाली राष्ट्रिय क्रिकेट टिमसँग तीन ट्वान्टीट्वान्टी खेल खेल्ने भएको छ ।पेरिविंकल सर्भिसले आयोजना गर्न लागेको शृंखलामा वान डे विश्वकप (सन् १९९६) च्याम्पियन श्रीलंकाली टिमका सनथ जयसूर्या, अरविन्द डी सिल्भा, रोमेश कालुविथरना, चामिन्दा भाससहित पुराना क्रिकेटर उपुल चन्दना, फरवेज महारुफ, दिलहारा फर्नान्डो, कौशल्या वैरारत्ने लगायत पनि हुनेछन् । भर्खरै बंगलादेशसँग ११ को बराबरीमा टुंगिएको टेस्ट शृंखलामा श्रीलंकाको कप्तानी गरेका रंगना हेराथ, वान डेको कप्तानी सम्हालिसकेका उपुल थारंगासहित दिलसान मुनावेरा, सचित्रा सेनानायके र चामरा सिल्भाले पनि पाहुना टिमबाट खेल्ने पेरिविंकल सर्भिसका प्रमुख कार्यकारी अधिकृत दीपेश घलेले बताए ।उनीहरूको सहभागिता निश्चित भइसकेको छ, बुधबार आयोजित पत्रकार सम्मेलनमा घलेले भने, उनीहरूले नेपाली राष्ट्रिय टिमसँग तीन ट्वान्टीट्वान्टी खेल खेल्ने छन् । खेल वैशाख १४, १६ र १८ गते त्रिभुवन विश्वविद्यालयको कीर्तिपुरस्थित मैदानमा हुने बताइएको छ ।अन्तर्राष्ट्रिय मैत्रीपूर्ण खेलका रूपमा यो शृंखला दुई वर्षअघि नै आयोजना गर्ने प्रयास गरिएको थियो तर विविध कारण बल्ल हुन लागेको छ, घलेले भने, क्रिकेटको विकासमा सहयोग गर्न महत्त्वाकांक्षी कार्यक्रम ल्याइएको हो । यसबाट नेपाली खेलाडीले सुधारको मौका पाउने विश्वास लिइएको छ । प्रायोजन लगायतका कारणले नेपाली राष्ट्रिय टिमले गोर्खा राइनोज र श्रीलंकाली खेलाडीहरूले लंकन लायन्स टिमका रूपमा प्रतिस्पर्धा गर्ने उनले बताए ।उनका अनुसार पारस खड्काले गोर्खा राइनोजको कप्तानी गर्नेछन् भने अरविन्द डी सिल्भा लंकन लायन्सका कप्तान हुनेछन् । फिल ह्युजको स्मृतिमा भएको खेलले टेस्ट खेलेका खेलाडीलाई पनि नेपाल ल्याएर राम्रो सन्देश दिएको थियो, आठ वर्षयता नेपालको कप्तानी सम्हाल्दै आएका पारस खड्काले भने, अहिले कप्तानीगरिसकेका र १९९६ का विश्वकप विजेता खेलाडीहरू आउँदै छन् । उनीहरूसँगको खेल हाम्रा लागि राम्रो एक्सपोजर हुनेछ । यो खेलाडीका लागि राम्रो अवसर हो । अन्तर्राष्ट्रिय रूपमै चलेका खेलाडी ल्याउँदा नेपालको सम्बन्ध पनि राम्रो बन्नेछ ।"
पारसले डीपीएल खेल्ने,"डीपीएलबाट खेलमा फर्कंदै छु, पारस खड्काले भने । उनी डीपीएलको फ्रेन्चाइज टिम चौराहा धनगढीका कप्तान पनि हुन् । राष्ट्रिय टिमका कप्तान पारस पेटको शल्यक्रियापछि पूर्ण स्वस्थ नभएकाले विश्व क्रिकेट लिग च्याम्पियनसिपमा केन्यासँग टिममा रहेर पनि दुवै खेलमा मैदान ओर्लिएका थिएनन् । अर्को साता बंगलादेशमा हुने इमर्जिङ टिम्स कपमा पनि उनी सहभागी हुने छैनन् । कीर्तिपुरमा एक हार र एक जितको नतिजा निकालेको केन्यासँगको खेलमा नेपालको कप्तानी ज्ञानेन्द्र मल्लले गरेका थिए । उनले इमर्जिङ टिम्स कपमा पनि नेपाली टिम सम्हाल्दै छन् ।"
चीन कठिन मोडमा,"चाङसा दक्षिण कोरियासँग बिहीबार हुने गर या मर बराबरको विश्वकप छनोट खेलका लागि चीनका प्रशिक्षक मार्सेलो लिप्पीले आफ्ना खेलाडीको हौसला बढाइरहेका छन् । उनी टोलीमा आत्मविश्वास बढाउन चाहन्छन् । चीनले समूह ए मा अहिलेसम्म ५ खेलबाट मात्रै २ अंक बटुल्दै पुछारमा ठाउँ बनाएको छ । फेरि कोरियासँग हारेको खण्डमा उसको छनोट हुने सम्भावना टुंगिनेछ ।भोलिको खेल निकै महत्त्वपूर्ण छ । यसका लागि हाम्रो मनस्थिति बलियो हुनुपर्छ, ६८ वर्षे प्रशिक्षकले भने, मैले खेलाडीहरूलाई बारम्बार भनेको छु कि नडराइकन दबाबबिना खेल्नुपर्छ ।उनीहरूले डेढ अर्ब चिनियाँ जनताको सम्मानका लागि खेल्नुपर्छ । हामी एसियामा कोहीभन्दा कम छैनौं यदि साँच्चै खेल देखायौं भने, उनले भने । चीन आफ्नो समूहमा दोस्रो स्थानको दक्षिण कोरियाभन्दा ८ अंक पछाडि छ भने पहिलो नम्बरको इरानभन्दा ९ अंक । अर्को वर्ष विश्वकप खेल्ने सपना साकार पार्न भोलि जित्नैपर्छ, इटालीलाई सन् २००६ मा विश्वकप दिलाएका लिप्पीले खेलको अघिल्लो दिन भने ।"
चुप लागेर बस्दैनौं,"काठमाडौं रुक्म शम्शेर राणा समूहले सातदोबाटोस्थित एनओसी मुख्यालय भवन कब्जा गरेपछि बुधबार बागबजारस्थित एक होटलमा आयोजित पत्रकार सम्मेलनमा नेपाल ओलम्पिक कमिटी (एनओसी) का अध्यक्ष जीवनराम श्रेष्ठले भने, हामी चुप लागेर बस्दैनौं ।एक दशकअघि भएको निर्वाचनलाई लिएर चुलिएको विवादले चर्को रूप लिँदा अन्तर्राष्ट्रिय ओलम्पिक कमिटी (आईओसी) को लगानीमा निर्मित भवनबाट श्रेष्ठ समूह बाहिरिन बाध्य भएको हो । नेकपा एमाले नेता श्रेष्ठको समूह र कांग्रेस बाहुल्यको राणा समूहबीच दुई महिनायताको विवादले उग्र रुप लिएको हो । सुरुमा भवनमा तालाबन्दी गरिएको थियो । मंगलबार ताला तोडेर राणा समूह भवनमा प्रवेश गरेको हो ।सुरक्षाकर्मीको समूहमा असम्बन्धित समूहलाई प्रवेश (भवनमा) गराउने काम भयो । सर्वोच्च अदालतको हवाला दिएर नितान्त गलत काम भयो, श्रेष्ठले भने, सर्वोच्चले एउटा निर्णय हेर्दा अर्को बेवास्ता गरेको छ । त्यसले गम्भीर परिस्थिति सिर्जना गरेको हो । उनले राणा समूहको भवन कब्जा गर्ने कार्यलाई सरकारले टेवा पुर्याएको आरोप पनि लगाए ।अन्तर्राष्ट्रिय मान्यता हामीलाई छ । राष्ट्रिय मान्यता पनि हामीलाई छ । हामी मात्र काम गर्न सक्छौं । अन्तर्राष्ट्रिय सहभागिता चाहिन्छ कि चाहिँदैन सरकारले निर्णय गरोस्, उनले भने, रुक्म शम्शेरसँग धेरै कुरा भएको छ तर यो अन्त्यन्त दु:खद् घटना भयो । २०६३ सालदेखि के हेरेर बसेको ? गर्न सक्छ भने गरोस् । अन्तर्राष्ट्रिय सहभागिता सक्छन् ?अहिलेको कार्यले नेपाली खेलकुद निलम्बनमा पर्न सक्ने उल्लेख गर्दै श्रेष्ठले भने, हामी सडकमै बसेर पनि काम गर्न सक्छौं । तर, आईओसीले बनाइदिएको भवनमा बसेर काम गर्न पाइँदैन भने निलम्बनको अवस्था आउन सक्छ । कानुनी रूपमा होइन, व्यावहारिक रूपमा मिलाएर जान खुला छौं । खेल र खेलाडीका लागि हामी हँदैसम्म लचिलो हुन चाहन्छौं । उनले पछिल्ला घटनाबारे आईओसी र ओसिए (ओलम्पिक काउन्सिल अफ एसिया) लाई जानकारी गराइएको पनि बताए ।"
फेरि चाहियो हवार्ड नै,"सान जोसे आफ्ना सहकर्मी खेलाडीहरू बिहानीपखको शीतलमा ट्रेनिङ गरिरहँदा टिम हवार्ड चाहिँ नजिकै जिउ तन्काइरहेका थिए । उनी घरी काँध खुकुलो पारिरहेका थिए, घरी बायाँ खुट्टाको सन्तुलनमा नितम्ब बटारिरहेका थिए । हवार्डका लागि यो नयाँ सुरुआत हो । खास गरी नोभेम्बरमा गरिएको दायाँ तिघ्राको शल्यक्रियाले उनलाई खेल बाहिर राख्यो । अब खेलमा फर्किदा उनी ३८ वर्षका पनि भइसके । म बुढो पो भएँ त, हवार्ड जिस्किए । उनी पछिल्लो समयका शीर्ष अमेरिकी गोलरक्षक हुन् । उनले गएका दुई विश्वकप खेले । मेरो दैनिकी यस्तै हो । अझ तीन वर्ष यस्तै गरी बित्छ कि, उनले भने । हवार्डले शुक्रबार होन्डुरससँगको विश्वकप छनोट खेल्ने अपेक्षा छ । लगत्तै अमेरिकी टिमले पानामामा खेल्नेछ । उनी टिममा फिर्ता आउनु राम्रो हो, रक्षक डामार्कुस वेस्लीले भने, उनी लामो समयदेखि टिममा छन् । ठूला खेल खेलेका छन् । टिममा उनी हुनु हामी सबैका लागि हौसला हो । हवार्ड चोटग्रस्त भएका बेला पोस्ट सम्हाल्न आइपुगेका ब्राड गुजानलाई पारिवारिक कारणले भन्दै बिदा दिइएको छ । गुजान आइतबार राति छोरीका बाबु बने । यस्तो अवस्थामा परिवार ठूलो कुरा हो, प्रशिक्षक ब्रुस एरेनाले भने, यस्तो बेला परिवारसँग हुनुपर्छ । हवार्ड दायाँ खुट्टाले बल हान्न विश्वस्त देखिए । उनको बायाँ खुट्टा पनि काम चलाउ बन्दै गएको छ । प्रशिक्षक एरेना हालै मात्र टिममा बोलाइएका हुन् । उनी १० वर्षअघि बर्खास्तगीमा परेका थिए । तर जर्मन प्रशिक्षक जर्गेन क्लिन्सम्यानको नेतृत्वमा अमेरिकाले लगातार दुई खेल हारेपछि उनको भाग्य पुनरावृत्त भएको हो । हवार्डसँगै क्लिन्ट डेम्पसे पनि अस्वस्थ अवस्थाबाट आएका कारण एरेनालाई चनाखो हुनुपर्ने अवस्था छ । हवार्ड लामो समय आराममा बसेर फर्केकामा निकै सर्तक छन् । म शरीरले दिएभन्दा अगाडि बढ्न चाहन्न । जे गरिरहेको छु, राम्रै छ । म यो उमेरमा अब शतपतिशत ठीक हुन सक्दिनँ । यसमा म चिन्तित छैन, उनले भने । टोलीमा अन्य गोलरक्षक निक रिमान्डो र डेभिड विङहामले सोमबार ड्रिल गरे । यदि गुजान घाइते हुन्थेनन् भने हवार्डलाई फिर्ता बोलाउनेमा एरेना हुन्थेनन् होला । हामीले लाइनअप अझै निर्णय गरेका छैनौं, उनले भने । डेम्पसे र जोर्डन मोरिसले सोमबार ट्रेनिङ गरेनन् । डेम्पसे चाहिँ मैदानमा आएका थिए । हवार्ड फेरि कमब्याकको अवसर पाएकैमा खुसी छन् । जे होस् मेरो प्रतिक्रियात्मक क्षमतामा कमी आएको छैन । म होसियार भएर खेल्छु, हवार्डले भने ।"
पिप्ले युवा फाइनलमा,हेटौंडा आयोजक पिप्ले युवा क्लब यहाँ जारी रोहनी हाउजिङ पिप्ले क्याम्पा गोल्डकप फुटबल प्रतियोगिताको फाइनल पुगेको छ ।क्याम्पाडाँडा मैदानमा बुधबार आयोजकले सेमिफाइनलमा वीरगन्ज युनाइटेड पर्सालाई २१ ले पराजित गरेको थियो । पिप्लेले शनिबार हुने फाइनलमा बीएफसी भरतपुर र नेपाल खेलकुद क्लब रौतहटबीचको विजेतासँग प्रतिस्पर्धा गर्नेछ । दोस्रो सेमिफाइनल विहीबार हुनेछ ।आयोजकको विजयमा सुजित बुढाथोकी र सुनील बलले गोल गरे । सुजितले ३४ औं मिनेटमा गोल गर्दै अग्रता दिलाए । वीरगन्जका खेलाडीले पेनाल्टी बक्सभित्र फुत्काएको बल खोस्दै उनले गोल गरेका थिए । वीरगन्जबाट खेलेका विदेशी खेलाडी ड्यानियलले ५० औं मिनेटमा गोल गर्दै खेल बराबरीमा ल्याए । उनलाई आयोजकका डिफेन्डरले पेनाल्टी बक्समा लडाएपछि वीरगन्जले पेनाल्टीको मौका पाएको हो । खेलको ६५ औं मिनेटमा राष्ट्रिय टोलीका सदस्य भइसकेका सुनीलले गोल थप्दै आयोजकलाई विजयतर्फ डोहोर्याए । उनले वीरगन्जका गोलरक्षकले नियन्त्रणमा लिन नसकेको बलमा गोल गरेका थिए । म्यान अफ द म्याच आयोजकका पास्कल भए । उनलाई निर्माण व्यवसायी संघ मकवानपुर अध्यक्ष आनन्दराम पराजुलीले ट्रफी प्रदान गरे । यस प्रतियोगिता विजेता र उपविजेताले क्रमश: १ लाख र ५० हजार रुपैयाँ पुरस्कार प्राप्त गर्नेछन् ।
रहेनन् मोरान,"लन्डन लिभरपुलका कुनै समयका निकै चर्चित खेलाडी रोनी मोरानको बुधबार ८३ वर्षको उमेरमा निधन भएको छ । क्लबका पूर्व कप्तानले टिमका लागि ३ सय ७९ खेल खेलेका थिए । उनले खेलाडीका रूपमा र प्रशिक्षण विभागमा गरी एनफिल्डमा पाँच दशक बिताए । लिभरपुल फुटबल क्लब रोमन मोरानको निधनबाट स्तब्ध भएको छ, लिभरपुलले वक्तव्यमा भनेको छ । लिभरपुलका लागि रोनीले गरेको ४९ वर्ष लामो सेवा सदैव स्मरणयोग्य छ । उनले खेलाडी, प्रशिक्षक, फिजियो र कार्यवाहक प्रबन्धकका रूपमा उल्लेख्य काम गरे, विज्ञप्तिमा उल्लेख छ । उनी रहेका बखत क्लबले १३ लिग उपाधि जितेको थियो ।"
काहिलको जोस,"सिड्नी अस्ट्ेरलियाका चर्चित फुटबलर टिम काहिलले आफ्नो देशलाई लगातार चौथो पटक विश्ककपमा पुर्याउन आफू डटेर खेल्न तयार रहेको बताएका छन् । काहिलले गएका तीन विश्वकपमा टिम अस्ट्रेलियाका लागि अधिकांश गोल गरेका थिए । उनी फेरि विश्वकप छनोटका लागि टोलीमा फर्केका छन् । अस्ट्रेलियाले विश्वकप छनोट बुधबार इराकसँग तेहरानमा खेल्दै छ । ३७ वर्षीय काहिलले इङलिस क्लब एभरटन र मिलवालमा लामो समय बिताए । उनको स्कोरिङ क्षमता र खेलप्रतिको लगाव उत्कृष्ट छ । उनले अमेरिका र चीनमा पनि खेले । उनी अहिले मेलबर्न सिटीका लागि खेल्छन् । उनको व्यावसायिक जीवन यति बेला २० औं वर्षमा चलिरहेको छ । मेरो खेलप्रतिको व्यग्रता कसैले सोचभन्दा बढी छ, उनले भने ।"

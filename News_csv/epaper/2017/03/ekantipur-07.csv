शीर्षक,विवरण
मोर्चा कार्यकर्ताप्रहरी झडप,"सप्तरी प्रहरी र संयुक्त लोकतान्त्रिक मधेसी मोर्चाका कार्यकर्ताबीच सोमबार भएको झडपमा प्रहरीको गोली लागी तीन जनाको मृत्यु भएको छ । अरू ८ जनालाई गोली लागेको छ । २० भन्दा बढी घाइते छन् । तीमध्ये एकको अवस्था गम्भीर छ ।मोर्चा कार्यकर्ताले एमालेको मेचीमहाकाली अभियानको सभा बिथोल्न खोजेपछि प्रहरीसँग उनीहरूको झडप भएको थियो । सप्तरी सदरमुकाम राजविराजभन्दा तीन किलोमिटर उत्तर पर्ने राजविराजरुपनी सडक खण्डस्थित गजेन्द्रनारायण सिंह औद्योगिक क्षेत्रको पूर्व र दक्षिणको गहुँखेतमा प्रहरी र मोर्चाका कार्यकर्ताबीच झडप भएको हो ।प्रहरीको गोली लागेर मलेठ गाविस२ का १९ वर्षीय सन्जन मेहताको घटनास्थलमै मृत्यु भएको छ । उनको टाउकोमा गोली लागेको थियो । मेहता औद्योगिक क्षेत्रभन्दा ३ सय मिटर दक्षिणमा प्रहरीको गोली लागेर ढलेका थिए । गोली लागेकामध्ये परसवनी४ का आनन्द साह र राजविराज९ का पीताम्बर मण्डलको उपचारका क्रममा बीपी कोइराला स्वास्थ्य विज्ञान प्रतिष्ठान धरानमा मृत्यु भएको मधेसी मोर्चा सप्तरीले जनाएको छ । आनन्द साह कांग्रेसका क्रियाशील सदस्य हुन् । मोर्चा आबद्ध राष्ट्रिय मधेस समाजवादी पार्टीका केन्द्रीय सचिव गजेन्द्र मण्डलका अनुसार प्रहरीको गोली लागेर दिलीप यादव, सुरेन्द्र मण्डल, दिगम्बर यादव, लक्ष्मण यादव, परमेश्वर मण्डल, जितेन्द्र साह, इन्द्र साह र वीरेन्द्र महतो गम्भीर घाइते भएका छन् ।उनीहरूलाई उपचारका लागि धरान र विराटनगर पठाइएको छ । धरानमा उपचार भइरहेका सुरेन्द्र र दिगम्बरको अवस्था चिन्ताजनक छ । अन्य घाइतेहरूको गजेन्द्रनारायण सिंह सगरमाथा अञ्चल अस्पतालमा उपचार भइरहेको छ ।पूर्व क्षेत्रीय प्रहरी कार्यालय विराटनगरका प्रमुख डीआईजी रमेश भट्टराईले तीन जनाको मृत्यु भएको पुष्टि गरे । मेचीमहाकाली अभियानअन्तर्गत एमालेको टोली कार्यक्रमस्थल औद्योगिक क्षेत्र नपुग्दै मोर्चाका कार्यकर्ताले पूर्वी र दक्षिणी भाग घेराउ गरेका थिए । गाउँगाउँबाट आएका मोर्चाका कार्यकर्ताले टायर बाल्दै कालो झन्डा लिएर एमाले र अध्यक्ष केपी ओलीविरुद्ध चर्को नाराबाजी गरिरहँदा दिउँसो औद्योगिक क्षेत्रको पूर्वी र दक्षिणी भागमा पटकपटक प्रहरी र प्रदर्शनकारीबीच झडप भएको थियो ।सप्तरीका प्रहरी प्रमुख एसपी दिवेश लोहनी र सशस्त्र प्रहरी बल सीमा सुरक्षा कार्यालयका प्रहरी उपरीक्षकले सुरक्षा कमान्ड सम्हालेका थिए । एमालेको टोली कार्यक्रमस्थल पुगेपछि कालोझन्डा देखाउँदै मोर्चाका कार्यकर्ताले विरोध गरेका थिए । सभा सुरु हुनासाथ मोर्चाका कार्यकर्ता थपिँदै गएका थिए । मोर्चाका सप्तरी संयोजक दिनेशकुमार यादवले प्रहरीको समूहमा आएर एमालेका कार्यकर्ताले मोर्चाका कार्यकर्तामाथि ढुंगा हानेपछि झडप भएको बताए । तर पूर्वाञ्चलका डीआईजी भट्टराईले मोर्चाका कार्यकर्ताको समूह कार्यक्रमस्थलतर्फ बढ्न थालेपछि प्रहरीले रोक्दा झडप भएको बताए । प्रहरीले नरोकेको भए धेरै ठूलो क्षति हुन सक्थ्यो, उनले भने । सभास्थलमा एमाले अध्यक्ष केपी ओलीले भाषण सुरु गर्नासाथ औद्योगिक क्षेत्रको दक्षिणी भागको गहुँखेतमा झडप भएको थियो । करिब १५ सयको संख्यामा रहेका नेपाल र सशस्त्र प्रहरीले मोर्चाका कार्यकर्तालाई पछि हटाउन सयौं राउन्ड अश्रुग्यास प्रहार गरेका थिए । विभिन्न जिल्लाबाट प्रहरी टोली आएकाले अश्रुग्यास र गोली कति प्रहार भयो भन्ने यकिन नभएको एसपी लोहनीले बताए । डीआईजी भट्टराईका अनुसार झडपमा नेपाल प्रहरीका ३५ र केही सशस्त्र प्रहरी घाइते भएका छन् ।मोर्चाका कार्यकर्ता लखेट्ने क्रममा सशस्त्र प्रहरीको टोलीले बस्तीमा पुगेर कुटपिट गर्न थालेपछि स्थानीय गाउँले पनि प्रतिकारमा उत्रेका थिए । विरोध गर्नेहरूको समूह बाक्लिँदै जानुका साथै अश्रुग्यास तथा गोलीको आवाज सभास्थलमै सुनिन थालेपछि एमाले अध्यक्ष ओलीले भाषण छोट्याएका थिए । भीड अनियन्त्रित हुन थालेपछि अभियानको टोलीसँगै रहेका १ हजारभन्दा बढी सुरक्षाकर्मी र स्थानीय स्तरमा ठूलो संख्यामा परिचालित प्रहरीलाई एमालेका शीर्षनेता र अभियानमा सहभागी कार्यकर्तालाई कार्यक्रमस्थलबाट पठाउन मुस्किल परेको थियो । मोर्चाका कार्यकर्ताले एमाले कार्यकर्ताको एउटा मोटरसाइकल जलाएका छन् । झडपपछि राजविराजको स्थिति तनावपूर्ण छ । मोर्चा सप्तरीको साँझ बसेको आकस्मिक बैठकले मंगलबारदेखि विरोधका नयाँ कार्यक्रम सार्वजनिक गरेको छ । यसअघि बिहानैदेखि मोर्चाका कार्यकर्ताले राजविराज भारदह, कञ्चनपुर रुपनी, तोपालगायत स्थानमा प्रदर्शन गरेका थिए । मोर्चाका कार्यकर्तालाई रोक्ने क्रममा ती क्षेत्रहरूमा दिनभरि पटकपटक झडप भएको थियो । प्रहरीले औद्योगिक क्षेत्र नजिकबाट ५ जना, रुपनीबाट २, भारदहबाट २ र कञ्चनपुरबाट ३ जना मोर्चाका कार्यकर्तालाई नियन्त्रणमा लिएको छ ।"
एमाले जिम्मेवार: मोर्चा,"काठमाडौं संयुक्त लोकतान्त्रिक मधेसी मोर्चाले सप्तरी घटनामा प्रहरीले दमन गरेको भन्दै सरकारको निन्दा र भत्र्सना गरेको छ । शान्तिपूर्ण प्रदर्शनमाथि प्रहरीले दमन गरेको भन्दै मोर्चाले उक्त घटनाबाट मानव अधिकार र अन्तर्राष्ट्रिय मानवीय कानुन समेतको उल्लंघन भएको पनि बताएको छ । एमालेका शीर्ष नेताहरूले मधेस र मधेसीविरुद्ध गरेको व्यवहार र दिएका उत्तेजक अभिव्यक्तिका कारण उक्त घटना भएको मोर्चाले आरोप लगाएको छ । सप्तरी घटनाको विरोधमा आन्दोलनका कार्यक्रम पनि अघि सारेको छ । मोर्चाको सोमबार बसेको आकस्मिक बैठकमा सरकारलाई दिएको समर्थन फिर्ता लिनेबारे छलफल भए पनि औपचारिक निर्णय भने भएन । मंगलबार अपराह्न ३ बजेका लागि अर्को बैठक बोलाइएको छ । प्रहरीले टाउको र छाती ताकेर गोली प्रहार गरेको छ, गणतान्त्रिक फोरमका अध्यक्ष राजकिशोर यादवले भने, सरकारको रवैयाबारे बैठकमा गम्भीर छलफल भएको छ । मंगलबार बस्ने बैठकले थप निर्णय लिनेछ । सोमबारको बैठकमा तमालोपा अध्यक्ष महन्थ ठाकुर र रामसपा अध्यक्ष शरदसिंह भण्डारी अनुपस्थित रहेकाले सरकारबाट फिर्ता हुनेनहुने निर्णय हुन नसकेको हो । रामसपाका महासचिव केशव झाले भने सरकारबाट फिर्ता हुनेबारे एकमत रहेको र त्यसको जनकारी मंगलबार सभामुखलाई एकैपटक दिइने जनाए । तमलोपा सहमहामन्त्री राकेश मिश्रले सरकार र प्रमुख प्रतिपक्षीको व्यवहारले मोर्चा फेरि आन्दोलनमा जान बाध्य भएको बताए । उनले मधेसी समुदायलाई अपमानित गर्ने होच्याउने र घोचपेच गर्ने एमाले नेताहरूको व्यवहारले सप्तरी घटना भएको बताए ।"
एमाले अभियान ३ दिन स्थगित,"काठमाडौं मधेसी मोर्चा हिंसात्मक विरोधमा उत्रिएपछि एमालेले मेचीमहाकाली राष्ट्रिय अभियान तीन दिनका लागि स्थगन गरेको छ । सप्तरीमा भएको सभालाई बिथोल्ने क्रममा प्रहरीसँगको झडपमा ३ जनाको मृत्यु भएपछि स्थिति झन् बिग्रिने ठहर गर्दै एमालेले पूर्वनिर्धारित कार्यक्रम स्थगित गरेको हो । एमालेका अनुसार अब तराईको प्रदेश नम्बर २ मा निर्धारित सबै कार्यक्रम तत्कालका लागि स्थगित भएको छ । २७ गते हेटौंडाबाट पुन: पूर्वनिर्धारित तालिकाअनुसार कञ्चनपुरसम्म अभियानअन्तर्गतका कार्यक्रमलाई निरन्तरता दिने एमालेको निर्णय छ ।सप्तरीको सभा सकिएपछि रूपनगरमा बसेको स्थायी समितिको बैठकले २४, २५ र २६ गतेका लागि निर्धारित कार्यक्रमहरू स्थगित गर्ने निर्णय लिएको हो । सिरहाको गोलबजार, धनुषाको जनकपुरधाम, रौतहटलगायत स्थानमा एमालेले सभा गर्ने तय गरेको थियो । तत्कालका लागि ती कार्यक्रम स्थगित गरिएको छ, एमाले महासचिव ईश्वर पोखरेलले कान्तिपुरसँग भने, उपयुक्त समयमा ती स्थानमा पनि फेरि कार्यक्रम गर्छौं, अहिलेलाई २७ गतेबाट पूर्वनिर्धारित कार्यतालिकाअनुसार कार्यक्रम हुनेछन् । एमालेले संविधान कार्यान्वयनका लागि दबाब, तराई मधेसमा जनजागरण र चुनावका लगि संगठन सुदृढीकरण गर्न भन्दै गत शनिबारदेखि झापाको काँकडभिट्टाबाट अभियान थालेको थियो । तराईका करिब सबै ठूला सहरमा केन्द्रीय टोलीसहित एमालेका सबै शीर्ष नेताहरू करिब १५ दिनसम्म त्यहीं बस्ने गरी तराई ओर्लिएका थिए । प्रहरीको गोलीबाट ज्यान जाने गरी भएको घटनापछि प्रधानमन्त्री पुष्पकमल दाहाल र उपप्रधान तथा गृहमन्त्री विमलेन्द्र निधिले एमाले अध्यक्ष केपी ओलीलाई टेलिफोन गरी अभियानका कार्यक्रमबारे पुनर्विचार गर्न आग्रह गरेका थिए ।कार्यक्रम यथावत् रूपमा सञ्चालन भए अझै तनाव बढदै जाने र त्यसले मुलुकलाई झन् मुठभेडतर्फ लैजाने भन्दै प्रधानमन्त्रीले ओलीलाई कार्यक्रम फिर्ता लिइदिन भनेका थिए । जवाफमा ओलीले शान्तिपूर्ण रूपमा भइरहेको कार्यक्रम बिथोल्न खोजिएको भन्दै सत्तारूढ दलहरूप्रति आपत्ति जनाएका थिए । उनले आफ्नै मुलुकमा शान्तिपूर्ण कार्यक्रम गर्दा अवरोध गर्न खोजिएको भन्दै प्रधानमन्त्रीको हैसियतमा तपार्इं मुलुकमा के गर्दै हुनुहुन्छ ? भन्ने प्रश्न गरेको स्रोतले बतायो । दाहालले भने ओलीलाई स्थिति बिग्रिए चुनाव हुने वातावरणसमेत बिथोलिने भन्दै पुनर्विचार गर्न पटकपटक अनुरोध गरेका थिए ।प्रधानमन्त्री दाहाल र गृहमन्त्री निधिले समेत एउटै खालको आग्रह गरेपछि एमालेको स्थायी समिति बैठकमा कार्यक्रमबारे समीक्षा भएको थियो । मुलुकलाई जबर्जस्ती मुठभेडतर्फ धकेलेर निर्वाचन हुन नदिने र अन्तत: संविधानलाई असफल पार्ने षड्यन्त्र हुँदै गरेको विश्लेषण विगतमै हामीले गरेका थियौं, यो घटनाले मधेसी मोर्चाको आवरणमा भइरहेका यस्ता षड्यन्त्रकारी र विध्वंसात्मक गतिविधिलाई नै पुष्टि गरेको छ, बैठकपछि एमाले सचिव योगेश भट्टराईले जारी गरेको विज्ञप्तिमा भनिएको छ ।संविधानप्रदत्त अधिकारको प्रयोग गर्दै शान्तिपूर्ण अभियानमा निस्किएको एमालेलाई प्रवेश निषेधको धम्की दिने, कार्यक्रममा सहभागी हुन हिँडेका सर्वसाधारणमाथि सांघातिक आक्रमण गर्ने, कार्यक्रमस्थल नजिकै विस्फोटक पदार्थ बिछ्याउने र संयमतापूर्वक आफ्नो कर्तव्य निर्वाह गरिरहेका सुरक्षाकर्मीमाथि ढुंगामुढा, पेट्रोल बम प्रहार गर्नेजस्ता काम गरेर मधेसी मोर्चाका कार्यकर्ताले अत्यन्त अराजक र हिंसात्मक गतिविधि प्रदर्शन गरेको एमालेले उल्लेख गरेको छ । सोमबार राजविराजमा ज्यान जाने गरी भएको घटनालाई एमालेले दु:खद भनेको छ ।बैठकले सभालाई बिथोल्नका लागि आपराधिक प्रकृतिका मानिसलाई प्रयोग गरिएको निष्कर्ष निकालेको छ । प्रहरीले संयमित ढंगबाट शान्तिपूर्ण रूपमा स्थितिलाई नियन्त्रण गर्न खोज्दा पनि उनीहरूमाथि नै आक्रमण गर्ने काम भएको छ, एमाले महासचिव पोखरेलले भने, यस्तो काम आपराधिक व्यक्तिहरूले मात्र गर्न सक्छन्, पुलिसमाथि नै पेट्रोल बम हान्ने काम भएको छ । शान्तिपूर्ण रूपमा आफ्ना कुरा जनतामा लैजाने क्रममा चरम अलोकतान्त्रिक व्यवहार भएको पोखरेलले बताए ।एमाले सचिव प्रदीप ज्ञवालीले स्थितिलाई भडकाउने र त्यसबाट आफ्नो राजनीतिक फाइदा उठाउन खोज्ने मधेसी मोर्चाको सुनियोजित षड्यन्त्रका कारण सोमबारको घटना भएको बताए । मोर्चाका नेताहरू कुनै न कुनै रूपमा स्थितिलाई भडकाउन षड्यन्त्रमूलक ढंगले लागिरहेका थिए, सचिव ज्ञवालीले भने, हामीले लचिलो भएर पूर्वनिर्धारित कार्यक्रमस्थल परिवर्तन गरी मुख्य बजार नपसी बाहिरै कार्यक्रम गर्दा पनि बिथोल्न खोज्नु भनेको स्थिति भडकाउन खोज्ने नियत नै हो । राजविराजको घटनापछि गृहमन्त्री निधिले मधेसी मोर्चाका नेताहरूसँग पनि कुराकानी गरेका थिए । मन्त्री निधिले जनकपुरमा रहेका तराई मधेस लोकतान्त्रिक पार्टीका अध्यक्ष महन्थ ठाकुरसँग कुरा गर्दै कुनै पनि शान्तिपूर्ण कार्यक्रमलाई बिथोल्न प्रयास नगर्न आहवान गरेका थिए । उनले मोर्चाका नेतालाई आफ्ना कार्यकर्तालाई संयमित बनाउन आग्रह गरेका थिए । मन्त्री निधिले घटनाप्रति दु:ख व्यक्त गर्दै घाइतेहरूको उपचारको व्यवस्था गर्ने प्रतिबद्धता जनाएका छन् ।"
दोस्रो किस्ता खोइ ?,थन्कियो पैसा गोविन्द पोखरेलप्रमुख कार्यकारी अधिकृतपुनर्निर्माण प्राधिकरणदोस्रो किस्ताका लागि डेढ महिनाअघि नै बजेट निकासा भइसकेको छ । करिब ८ अर्ब ३२ करोड रुपैयाँ दोस्रो किस्ता दिने भनेर निकासा भएको हो । तर हालसम्म निकै कमले मात्रै दोस्रो किस्ता माग गरेका छन् । जस्तो कि धादिङले लगेको २२ करोड पनि यत्तिकै थन्किएको छ । दोस्रो किस्ता नजानुमा मुख्य दुई कारण छन् । पहिलो त धेरैले पहिलो किस्ता लिएर घर निर्माणका लागि गर्नुपर्ने कामै गरेका छैनन् । दोस्रो घर बनाएकाहरूले पनि मापदण्डअनुसार बनाएका छैनन् । घर नबनाएका वा मापदण्ड नपुगेकाले दोस्रो किस्ता पाउँदैनन् । हालसम्म करिब १० हजारले मात्रै दोस्रो किस्ता लगेको देखिन्छ । अब मापदण्ड नपुगेकालाई पनि रेट्रोफिट गरेर सुरक्षित बनाउने गरी डिजाइन जिल्लाजिल्लामा पुर्याउने तयारी छ । सबैले सरकारले दिएको अनुदान पाऊन् भन्ने हो ।
"कालो हैन, रातो झन्डा बोक्नुस्","राजविराज एमाले अध्यक्ष केपी शर्मा ओलीले कालो झन्डा देखाउँदैमा एमाले नतर्सिने बताएका छन् । एमालेको मेचीमहाकाली अभियानअन्तर्गत सोमबार आयोजित सभामा ओलीले भने, एमाले पाहुना पार्टी होइन, आतेजाते पार्टी पनि होइन, एमाले रैथाने पार्टी हो, कालो झन्डा देखाउँदैमा तर्सिंदैन ।ओलीले अब विकासको रफ्तारलाई कसैले रोक्न नसक्ने उल्लेख गर्दै सबै मिलेर देश बनाउन अघि बढ्नुपर्ने पनि बताए । सामाजिक सद्भाव र आपसी एकता नै देश विकासको मेरुदण्ड हो, उनले भने, कालो झन्डा होइन, रातो झन्डा बोक्नुस्, ढुंगा हान्ने र झगडा गर्ने होइन, केही गर्न र मिल्न आउनुस् । मधेसी मोर्चाको अवरोध र कडा सुरक्षाबीच सप्तरी सदरमुकाम राजविराजबाट तीन किलोमिटर उत्तर गजेन्द्रनारायण सिंह औद्योगिक क्षेत्रमा आयोजित सभामा ओलीले नेपाली र मैथिली भाषामा सम्बोधन गरेका थिए । ओलीले एमाले नेतृत्वको सरकारले तराईका २० हजार गरिबलाई आवास बनाएर बाँड्ने, तराई मधेस सिँचाई कार्यक्रम, आधुनिक कृषि प्रणाली, ६ लेनको राजमार्ग र विद्युतीय रेलजस्ता तराईको विकासको कायापलट हुने योजना ल्याएको बताए । आफ्नो मन्तव्यको सुरुवातमा ओलीले पञ्चायतकालमा बेपता बनाइएको सप्तरीका शाकेतचन्द्र मिश्रलाई सम्झेका थिए ।कार्यक्रममा एमाले नेता एवं पूर्वप्रधानमन्त्री माधवकुमार नेपालले मधेसीहरू सच्चा धरतीपुत्र भएको बताए । मैथिली र भोजपुरी मिश्रित भाषामा मन्तव्य दिएका नेपालले देशको भूमि रक्षा गर्ने मधेसीहरू नेपाली सीमाको सच्चा पहरेदार भएको बताए । उनले एमाले मधेसविरोधी भएको प्रमाण देखाउन चुनौती दिए । नेता नेपालले भने, यही मधेसको धर्तीमा मेरो पुर्खा आए, आफ्नो जिन्दगी समर्पित गरे हामी कसरी मधेस विरोधी ? एमालेका लागि मधेस सबभन्दा प्यारा रहेको उनको भनाइ थियो ।नेता नेपालले मधेसको संस्कार सबैको अस्तित्व स्वीकार र सम्मान गर्ने रहेको बताए । सप्तरी बुद्धिमानको धर्ती हो, कालो झन्डा देखाउनेको धर्ती होइन, उनले भने । मधेसको सम्मान देश विकाससित जोडिएको उल्लेख गर्दै नेपालले मधेसी आयोग स्थापनाको तथा मधेसीलाई अधिकार सम्पन्न बनाउने आवाज एमालेले बताए । राजधानीको रानीपोखरीमा छठ पूजा मनाउने कार्यको सुरुवात पनि एमालेले गरेको हो, अनि कसरी एमाले मधेस विरोधी ? कसरी एमाले मधेसको संस्कृति विरोधी ? उनले भने । देशको नागरिकको समस्याबारे कुरा नउठाउने अनि विदेशीको नागरिकताको विषयमा कुरा गर्नेहरू देशभक्त हुन सक्दैनन्, नेपालले भने, भाइभाइमा लडाएर विष रोप्ने कार्य भइरहेको छ । संसारको सबभन्दा शक्तिशाली देशमा दिइएको अधिकारभन्दा एक इन्च पनि कम अधिकार मधेसीलाई नदिइएको भन्दै नेपालले मधेसीलाई अधिकार कम भए एमाले लड्न तयार रहेको बताए ।कार्यक्रममा एमाले प्रदेश नम्बर २ का संयोजक सत्यनारायण मण्डल, सांसद लालबावु यादव लगायतले सम्बोधन गरेका थिए । कार्यक्रममा पूर्वप्रधानमन्त्री झलनाथ खनाल, एमाले नेताहरू वामदेव गौतम, ईश्वर पोखरेल, लालबाबु पण्डित, योगेश भट्टराई, गोकर्ण बिष्टलगायत उपस्थित थिए ।"
राजपत्रमा आएलगत्तै नयाँ संरचना,"काठमाडौं सरकारले ७ सय ४४ वटा स्थानीय तह कार्यान्वयनमा लाने निर्णय गरेसँगै संघीय मामिला तथा स्थानीय विकास मन्त्रालयलाई भ्याईनभ्याई छ । मन्त्रिपरिषदको निर्णय राजपत्रमा प्रकाशित हुनासाथ हालका स्थानीय निकायहरूलाई स्थानीय तह (गाउँपालिकानगरपालिका) मा परिवर्तन गरेर काम गर्नुपर्नेछ । मन्त्रालयलाई नयाँ संरचनाबाट तत्कालै जनताले पाइरहेको सेवालाई निरन्तरता दिने चुनौती पनि छ । कार्यालय, कर्मचारी व्यवस्थापनलगायत पुरानो संरचनाबाट नयाँमा हस्तान्तरण गरिनुपर्ने जस्ता धेरै विषयमा मन्त्रालयले यथाशीघ्र तयारी गर्नुपर्ने छ । स्थानीय विकास राज्यमन्त्री श्रीप्रसाद जवेगु मन्त्रालयले बल्ल नामअनुसारको काम गरिरहेको बताउँछन् । मन्त्रालयको नाममा संघीय जोडिएको छ, उनले भने, तर विकासका योजनाकै काममा बढी समय दिनुपथ्र्यो । पछिल्लो केही सातायता मन्त्रालयको पूरा समय संघीयता कार्यान्वयनकै लागि खर्च भइरहेको छ । उनले नयाँ संरचना कार्यान्वयनमा जानासाथ एक दिन पनि जनतालाई अप्ठ्यारो नहोस् भन्नेतर्फ आफूहरूको ध्यान रहेको बताए । उनले सरकारको निर्णय यथाशीघ्र राजपत्रमा प्रकाशन गर्ने र त्योसँगै नयाँ संरचनालाई सञ्चालन गर्ने जनाए । राजपत्रमा आएसँगै अहिलेका गाउँ विकास समितिहरू गाउँपालिकामा परिवर्तन हुनेछन् । तिनले आफ्नो साइनबोर्ड, लेटरप्याड, छाप सबै परिवर्तन गरी नयाँ ढंगबाट काम थाल्नुपर्छ । मन्त्रालयका सचिव केदारबहादुर अधिकारीले तत्काल कर्मचारी व्यवस्थापन गर्न आफूहरूले विशेष ध्यान दिएको बताए । सोमबार साँझ अबेरसम्म मन्त्रालयका सहसचिवहरूसँग त्यही विषयको छलफलमा जुटेका सचिव अधिकारीले भने, केही दिन बिहानबेलुका नभनी काम गर्नुपर्ने स्थितिमा छौं । उनले जननिर्वाचित प्रतिनिधि बहाल नभएसम्मको संक्रमणकालीन अवधिका लागि मन्त्रालयले स्थानीय तह सञ्चालनमा कुनै बाधा नहुने गरी गृहकार्य र तयारी गरेको बताए । मन्त्रिपरिषद्ले स्थानीय तह सञ्चालन आदेशसमेत स्वीकृत गरिसकेकाले त्यसैअनुसार कर्मचारी व्यवस्थापनदेखि सेवा प्रवाहसम्मको विषयमा काम गरिने छ, अधिकारीले भने ।"
आयोग सदस्यद्वारा राजीनामा,"काठमाडौं सरकारले स्थानीय तहको संख्या बढाएकामा असन्तुष्टि जनाउँदै स्थानीय तह पुन:संरचना आयोगका सदस्य सुनीलरञ्जन सिंहले राजीनामा दिएका छन् । आयोगको म्याद सकिन ८ दिन बाँकी रहँदै सिंहको राजीनामा आएको हो । उनले सोमबार प्रधानमन्त्रीसमक्ष राजीनामा पठाएका छन् । सरकारले स्थानीय तहको संख्या बढाएर आयोगको कार्यक्षेत्रमा हस्तक्षेप गरेको आरोप लगाएका छन् । आयोगलाई पन्छाएर सरकारले आयोगको संवैधानिक क्षेत्राधिकारमाथि हस्तक्षेप गरेको छ, उनले भने, संविधानअनुसार स्थानीय तहको सिमाना निर्धारण आयोगको सदस्य नभई सिफारिस आयोगको सदस्य भएको महसुस भएको छ । उनले नैतिकताका आधारमा आयोगको पदाधिकारीको हैसियतमा बसिरहन वाञ्छनीय नदेखिएकाले राजीनामा दिएको बताए । सरकारले आइतबार आयोगले निर्धारण गरेको ७ सय १९ वटा स्थानीय तहलाई बढाएर ७ सय ४४ पुर्याएको थियो । यसअघि, सदस्य सिंहले जनसंख्याका आधारमा तराईमा स्थानीय तहको संख्या निर्धारण गरिनुपर्ने भन्दै आयोगको प्रतिवेदनमा आफ्नो असहमतिसमेत पेस गरेका थिए । साथै प्रदेश नम्बर २ को संयोजकको जिम्मेवारी पाएका उनले स्थलगत रूपमा काम गर्न नपाएपछि संयोजक पदबाट समेत राजीनामा बुझाएका थिए ।"
एक दिन पनि काम रोकिन्न,"सरकारले ७ सय ४४ वटा स्थानीय तह कार्यान्वयनमा लैजाने निर्णय गरेसँगै तिनको सञ्चालन कसरी हुन्छ भन्ने कौतूहल छ । त्यसैको तयारी छलफलमा व्यस्त रहेका संघीय मामिला तथा स्थानीय विकास मन्त्रालयका सचिव केदारबहादुर अधिकारीसँग कान्तिपुरले गरेको कुराकानी :सरकारको निर्णय कहिलेदेखि कार्यान्वयनमा आउँछ ? सरकारले गरेको निर्णय राजपत्रमा प्रकाशित भएपछि ७ सय ४४ स्थानीय तह कार्यान्वयनमा आउने हो । सरकारको निर्णयलाई रुजु गरेर यथाशीघ्र राजपत्रमा प्रकाशन गर्न पठाउने तयारी छ । राजपत्रमा कहिलेसम्म प्रकाशित हुन्छ ? मन्त्रिपरिषद्ले गरेको निर्णयको कपी आइसकेको छैन । ढिलोमा मंगलबारसम्म आइसक्छ । त्यसको आवश्यक प्रक्रिया पूरा गरेर बिहीबारसम्म राजपत्रमा प्रकाशित गराइसक्ने लक्ष्य लिएका छौं । शुक्रबारबाट नयाँ संरचनाले काम गर्ने अपेक्षा छ । राजपत्रमा प्रकाशन भएलगत्तै स्थानीय तहहरू कार्यसञ्चालन गर्ने तयारी कस्तो छ ? पछिल्ला केही महिनादेखि नै मन्त्रालय गृहकार्यमा जुटेको छ । रातदिन नभनी काम गर्नुपर्ने अवस्था पनि छ । कर्मचारी, आर्थिक स्रोत, तत्कालीन भौतिक पूर्वाधार व्यवस्थापन लगायतका कैयौं विषयमा मन्त्रालयले तयारी गरिरहेको छ । राजपत्रमा प्रकाशन भएलगत्तै स्थानीय तहहरूले नयाँ नामबाट काम थालिहाल्नुपर्छ । साइन बोर्ड, लेटरप्याड र छाप फेरेर नयाँ संरचनाबाट सेवा दिनुपर्छ । कार्यादेश स्वीकृत भइसकेकाले राजपत्रमा प्रकाशन भएसँगै त्यो विषयको जानकारी सहितको पत्राचार गर्छौं । त्यही आदेशअनुसार जिल्लामा जिल्ला विकास समितिदेखि गाविससम्मका खातापाता बन्द भएर नयाँ नाममा खाताहरू पनि तत्कालै खोलिने छ । आर्थिक प्रशासन, राजस्व प्रशासन, सेवा प्रवाह सबै नयाँ ढंगबाट चल्छ । जनताले नयाँ ठाउँबाट सेवा पाउँछन् । एक दिन पनि काम नरोकिने गरी तयारी गरिरहेका छौं । स्थानीय तहलाई कार्यान्वयनमा लान मन्त्रालयले के गरिरहेको छ ? कर्मचारी व्यवस्थापन, अर्को आर्थिक व्यवस्थापन जस्तो कि स्रोत कसरी जुटाउने, राजस्व कसरी परिचालन गर्ने, त्यस्तै आवश्यक ऐनकानुनको मस्यौदा तयार गर्ने, स्थानीय तहलाई धेरै कानुन चाहिने भएकाले नमुना कानुनको मस्यौदा पनि तयारी गरिरहेका छौं । विनियोजन, राजस्व उठाउने, खर्च गर्न सक्ने जस्ता कानुनहरू पनि तयार भइरहेका छन् । मन्त्रालयले विभिन्न कार्यविधि पनि तयार पारिरहेको छ । जनप्रतिनिधि नयाँ हुने भएकाले उहाँहरूलाई तत्कालै अलमल नहोस् भनेर सघाउने गरी पनि मन्त्रालयले कार्ययोजना बनाएको छ । चुनाव नहुन्जेलसम्मको व्यवस्थापन, चुनाव भइसकेपछि जनप्रतिनिधिलाई हस्तान्तरण अवधिको व्यवस्थापन र तेस्रो स्थानीय सरकारले गर्नुपर्ने कामको निक्षेपणसम्मको कार्ययोजना बनाएर काम गरिरहेका छौं । विभिन्न मन्त्रालयले गरिरहेको काम संविधानअनुसार स्थानीय तहलाई यथाशीघ्र ट्रान्सफर कसरी हुन्छ भन्नेतर्फ पनि मन्त्रालयको ध्यान छ । तत्कालै कति कर्मचारी चाहिन्छ ?७ सय ४४ वटै गाउँपालिका र नगरपालिकामा तत्कालै नेपाल सरकारबाट कार्यकारी अधिकृत पठाउनुपर्छ । त्यसका लागि मन्त्रालय मातहतका निकायमा ३ सय ५० जति अधिकृत परिचालन गर्न सकिने पहिचान गरिएको छ । बाँकी १ सयभन्दा बढी अधिकृत र डेढ सय उपसचिव अन्य मन्त्रालयबाट ल्याउनुपर्छ । त्यसका लागि सामान्य प्रशासन मन्त्रालयसँग छलफल भइरहेको छ । कार्यकारी अधिकृत नपुगुन्जेल गाभिएका गाविसहरूमध्येका ज्येष्ठ सचिवले त्यो जिम्मेवारीमा काम गर्नेछन् । निश्चित जनसंख्याभन्दा बढी, ठूलो भूगोल र आर्थिक गतिविधि बढी भएका गाउँपालिकामा उपसचिवलाई कार्यकारी अधिकृत तोक्ने तयारी गरिएको छ । नयाँ संरचनामा तत्कालै लेखा र प्राविधिक तर्फका कर्मचारी पनि चाहिने भएकाले त्यसतर्फ गृहकार्य गरिएको छ । कहाँकहाँबाट कर्मचारी ल्याउन सकिन्छ भन्नेबारे नै हाम्रो ध्यान केन्द्रित छ । सरकारले स्वीकृति दिइसकेकाले अन्यत्रबाट कर्मचारी झिकाउन सक्छौं । निर्वाचनको दायित्वसमेत हेरेर तत्कालै तल कर्मचारी पठाएर सेवा थाल्छौं । हाल स्थानीय निकायबाट भइरहेका कामको अवस्था के हुन्छ ? हाल सञ्चालनमा रहेका कार्यक्रम, योजना, ठेक्कापट्टा नयाँ संरचनाको नाममा हस्तान्तरण हुन्छ । चालु आर्थिक वर्षसम्म साविकका निकायले चलाएका योजनाहरूलाई निरन्तरता दिने भनिएको छ । ठेक्काहरू पनि निरन्तर रहनेछन् । निर्वाचन आयोगलाई प्रतिवेदन कहिले जान्छ ? मन्त्रिपरिषद्ले गरेको निर्णय पर्खेका छौं । उहाँहरूलाई काममा बाधा नहोस् भनेर प्रतिवेदन पहिले पनि दिएका छौं । अब कार्यान्वयनमा जानासाथ निर्वाचन आयोगलाई थप सजिलो हुन्छ । थप भएका गाउँपालिका र नगरपालिकाको विवरण पनि तत्कालै पठाउँछौं ।"
गण्डकी कलेजका आरोपितलाई सफाइ,"काठमाडौं विशेष अदालतले गण्डकी मेडिकल कलेजको सिट निर्धारणका क्रममा फर्जी प्रतिवेदन तयार गरी भ्रष्टाचारको आरोप खेपेका सबैलाई सफाइ दिएको छ । न्यायाधीशहरू भूपेन्द्र राई, पवन शर्मा र प्रभा बस्नेतको इजलासले अख्तियारको आरोप पुष्टि हुन नसकेको भन्दै सफाइ दिएको हो । गण्डकी मेडिकल कलेजको सिट संख्या निर्धारण गर्न जाँचबुझमा गएको टोलीका पदाधिकारीले झुटो प्रतिवेदन दिएको र त्यसक्रममा बदनियत राखेको आरोपसहित अख्तियारले मुद्दा दायर गरेको थियो, विशेष अदालतका प्रवक्ता जगन्नाथ पौडेलले कान्तिपुरसित भने, गलत प्रतिवेदन दिएको देखिन नआएको आधारमा आरोपितहरूले सफाइ पाउने फैसला भएको छ । अख्तियारका विवादास्पद प्रमुख आयुक्त लोकमानसिंह कार्कीले प्रतिशोधका आधारमा मुद्दा दायर गरेका थिए । मुद्दा दायर गर्ने क्रममा अख्तियारकै पदाधिकारीहरू असन्तुष्ट थिए । पोखराको गण्डकी मेडिकल कलेजमा एमबीबीएस कार्यक्रमको सिट निर्धारणका लागि झुटो प्रतिवेदन पेस गरेको आरोपमा अख्तियारले १२ जनाविरुद्ध २०७३ जेठ ७ गते भ्रष्टाचार मुद्दा दायर गरेको थियो । अख्तियारले यथार्थ विवरण लुकाई गलत प्रतिवेदन दिएको आरोप लगायतका प्राध्यापकहरू गणेशकुमार राई, नरमाया थापा तथा उपप्राध्यापकहरू प्रदीप ज्ञवाली र राजीव यादवले सफाइ पाएका हुन् । त्यसैगरी नेपाल मेडिकल काउन्सिलका सदस्य कृष्ण अधिकारी, निरीक्षण टोली सदस्य प्रेणितकुमार पोखरेलले पनि सफाइ पाएका छन् । गण्डकी मेडिकल कलेजका सञ्चालक खुमा अर्यालसहित अन्य सञ्चालकहरू रमेश शर्मा, प्रकाश लामिछाने, भेषराज अर्याल, हुमनाथ कोइराला र निसान राजभण्डारीमाथिको भ्रष्टाचारको आरोप पनि पुष्टि भएको छैन । अख्तियारले उनीहरूमाथि कुनै बिगो मागदाबी गरेको थिएन । मुद्दा दायर गरिएकामध्ये अधिकारी नेपाल मेडिकल काउन्सिलका सदस्य र नेपाल स्वास्थ्य अनुसन्धान परिषद्मा अध्यक्ष समेत थिए । ज्ञवाली, यादव, थापा र पोख्रेल त्रिभुवन विश्वविद्यालयको चिकित्साशास्त्र अध्ययन संस्थानमा कार्यरत थिए । राई भने कान्ति अस्पतालका चिकित्सक हुन् ।"
सार्क महासचिव भेटघाटमा,काठमाडौं दक्षिण एसियाली क्षेत्रीय सहयोग संगठन (सार्क) का नवनियुक्त महासचिव अमजद हुसेन बी सियाल राष्ट्रप्रमुख र सरकार प्रमुखसितको भेटघाटमा सक्रिय भएका छन् । सार्क महासचिव हुनासाथ होस्ट मुलुकका सरकार र राष्ट्रप्रमुखसँग भेटघाट गर्ने प्रचलनअनुरूप उनले सोमबार राष्ट्रपति विद्या भण्डारीसँग शिष्टाचार भेटघाट गरेका छन् । महासचिव सियालले नेपालपछि अन्य मुलुकको भ्रमण गर्नेछन् ।
सेवा दल सबै जिल्लामा हुने,"काठमाडौं सरकारले राष्ट्रिय सेवा दललाई सबै जिल्लामा विस्तार गर्ने भएको छ । हाल राष्ट्रिय सेवा दलले ६६ जिल्लामा विस्तार गरेको युवा प्रशिक्षण तालिमलाई आगामी आर्थिक वर्षदेखि ७५ जिल्लामै विस्तार गर्न लागिएको हो । राष्ट्रिय सेवा दलका प्रमुख संरक्षकसमेत रहेका प्रधानमन्त्री पुष्पकमल दाहालले सोमबार सिनियर डिभिजन १२ औं ब्याच तालिमको दीक्षान्त समारोहमा युवालाई समयसापेक्ष अनुशासन, नेतृत्व विकास, बफादारिता, राष्ट्रिय एकता र विपद् व्यवस्थापनसम्बन्धी ज्ञान दिलाउन सके युवा पलायन रोक्न सकिने बताए । अनुशासित युवा वर्ग तयार भए मुलुकको विकासका लागि पर्याप्त जनशक्ति निर्माण हुने दाहालको भनाइ थियो । दाहाल स्वयंले २०२८ सालमा राष्ट्रिय सेवा दलमा अभ्यास गरेका थिए । प्रधानमन्त्री दाहालले तालिमको दायरालाई थप फराकिलो पार्ने स्पष्ट योजनाको कार्यान्वयनका लागि सरकारले कुनै कसर बाँकी नराख्ने प्रतिबद्धतासमेत जनाए । २०७३ फागुन २३ बाट उपत्यकाभित्रका ९ वटा विद्यालय सम्मिलित गराई सञ्चालित सिनियर डिभिजन १२ औं ब्याच तालिमको दीक्षान्त समारोहमा काठमाडौं, भक्तपुर तथा ललितपुर जिल्लाको विभिन्न शाखाका ४ सय ३५ जना छात्रछात्राले दीक्षान्त कवाज प्रदर्शन गरेका थिए ।"
डीपीआर फिर्ता,"काठमाडौं सहरी विकास मन्त्रालयले बाहिरी चक्रपथ को विस्तृत आयोजना प्रतिवेदन (डीपीआर) स्पष्ट नभएको भन्दै संशोधनका लागि पुन: काठमाडौं उपत्यका विकास प्राधिकरणमा फिर्ता गरेको छ । आर्थिक, कानुनी र प्राविधिक पक्षमा केही स्पष्टता नभएको उल्लेख गर्दै मन्त्रालयले एक साताभित्र डीपीआर संशोधन गरी पठाउन प्राधिकरणलाई निर्देशन दिएको हो ।मन्त्रालयका एक अधिकारीका अनुसार ठूलो आयोजना भएकाले दीर्घकालीन रूपमा प्रभाव पार्ने विषयवस्तु खुलाएर पठाउन निर्देशन दिइएको छ । निर्माणको जिम्मा ठेकेदारलाई दिने कि उपभोक्ताबाट बनाउने ? बाहिरी चक्रपथबाट भित्र पस्ने शाखा सडकको चौडाइ कति हुने ? आदि कुरा स्पष्ट पार्न निर्देशन दिएका छौं, ती अधिकारीले भने, जवाफ आउनेबित्तिकै डीपीआर स्वीकृतिका लागि मन्त्रिपरिषद् पठाउँछौं । प्रस्तावित बाहिरी चक्रपथमा जग्गाधनीहरूको विवरणसमेत माग गरिएको छ । प्राधिकरणले डीपीआर संशोधनको प्रक्रिया अघि बढाइसकेको छ । प्राधिकरणका जिल्ला आयुक्त दीपक श्रेष्ठले एक साताभित्र डीपीआर संशोधन गरी मन्त्रालय पठाउने जानकारी दिए । ठेकेदारभन्दा पनि उपभोक्ताबाट काम गराउन सजिलो हुन्छ, उनले भने, प्रत्येक सडकको चौडाइ ६ मिटर राख्छौं, जग्गाधनीको नामवली संकलन गरिसकेका छौं । मन्त्रालयका अनुसार मन्त्रिपरिषद् बैठकले डीपीआर स्वीकृत गरे चैतदेखि बाहिरी चत्रपथ निर्माण प्रक्रिया अघि बढ्नेछ । करिब एक महिनाअघि प्राधिकरणले बाहिरी चक्रपथ को डीपीआर मन्त्रालयमा पेस गरेको थियो । चक्रपथ निर्माणका क्रममा ७० हजार रोपनी जग्गा अधिग्रहण गर्नुपर्नेछ । अधिग्रहण गरेको क्षेत्रमा व्यवस्थित सहर निर्माण गरिन्छ, कोही विस्थापित हुनु पर्दैन, उनले भने । आर्थिक वर्ष ०५६५७ मा सरकारले बाहिरी चक्रपथको परिकल्पना गरेको थियो । व्यवस्थित बस्ती र दिगो सहरीकरणको महत्त्वाकांक्षी योजनाका रूपमा यसलाई अघि सारिएको हो । चक्रपथवरिपरि वातावरणमैत्री, आधुनिक, प्रविधियुक्त र सुविधासम्पन्न बस्ती निर्माण गर्ने लक्ष्यसहित अघि बढाइएको प्राधिकरणको भनाइ छ ।चक्रपथको सामाजिक तथा वातावरणीय अध्ययन पूरा भएको श्रेष्ठले बताए । यसको लम्बाइ ७१ दशमलव १० किमि हुनेछ । उपत्यकाको दक्षिण र पूर्वी भागमा आवागमन सुविधा बढाउने र व्यवस्थित बस्ती विकास गर्ने उद्देश्यले आयोजना अघि बढाइएको हो । सम्पूर्ण चक्रपथ ५ वर्षभित्र निर्माण गर्ने लक्ष्य रहेको प्रमुख श्रेष्ठको भनाइ छ ।सतुंगलदेखि गम्चा हुँदै चोभारसम्म नयाँ ट्रयाक खोल्ने तयारी पूरा भएको उनले बताए । ७ वर्षअघि अर्थ मन्त्रालयले आयोजनाका लागि करिब १० करोड र क्षतिपूर्तिमा खर्च गर्न ३ करोड रुपैयाँ छुटयाएको थियो । त्यसमध्ये ९ करोड रुपैयाँ कार्यालय सञ्चालनमै सकिएको छ भने मुआब्जाका लागि छुटयाएको रकम खर्च गर्न नसकेर प्रत्येक वर्ष फ्रिज हुँदै आएको छ । बाहिरी चक्रपथ काठमाडांै, ललितपुर र भक्तपुरमा क्रमश: ३५८, १५८० र २१०५ किमि पर्ने अनुमान छ । सडकखण्डका विभिन्न स्थान गरी १ दशमलव ५ किमि सुरुङमार्गसमेत रहनेछ । चक्रपथको चौडाइ ५० मिटरको हुनेछ, जसमा ८ लेन हुनेछ । यसले उपत्यकाभित्रको ठूलो भूभागलाई ओगट्नुका साथै तीव्र गतिमा बस्ती विकास हुने तथा सहरीकरणको चापमा परेका अधिकांश क्षेत्रलाई समेट्नेछ । यसका लागि सडकको दायाँबायाँ दुवैतिर २५० मिटरवरपरका बस्ती व्यवस्थित बनाइनेछ । नेपालकै पहिलो काठमाडौंनिजगढ फास्ट ट्रयाकसमेत चक्रपथको सानो खोकनाखण्डमा जोडिनेछ ।"
तलब दोब्बर बनाउन चिकित्सकको माग,"काठमाडौं नेपाल चिकित्सक संघले सरकारी डाक्टरहरूको साविकको पारिश्रमिक र सेवा सुविधा दोब्बर बनाउनुपर्ने माग गरेको छ । संघका अध्यक्ष डा मुक्तिराम श्रेष्ठका अनुसार चिकित्सकहरूको चितवनमा सम्पन्न विशेष बैठकले शतप्रतिशत तलब वृद्धिको माग गरेको हो । स्वास्थ्य मन्त्रालय मातहतका अस्पतालहरूमा बहिरंग सेवाबाहेक चिकित्सकहरू आवश्यक पर्दा चौबीसै घण्टा खटिनुपर्ने, सार्वजनिक बिदाको समयमा राउन्ड, अनकल र अन ड्युटीमा समेत रही काम गर्नुपर्ने भएकाले शत प्रतिशत सेवासुविधा थप गरिनुपर्ने माग गरिएको हो, उनले भने । संघले अस्पतालको ड्युटी समयबाहेक अन्य समयमा स्वास्थ्य मन्त्रालयअन्तर्गत काम गर्ने चिकित्सकहरूले निजी प्राक्टिस गर्न स्वीकृति पाउनुपर्ने समेत माग गरेको छ । यस विषयमा मन्त्रालयले हाल तयार गरिएको फारमलाई सरलीकरण गर्नुपर्ने उल्लेख गर्दै डा श्रेष्ठले निजी स्वास्थ्य संस्थामा प्राक्टिस गर्न स्वीकृतिका लागि तोकिएको फागुन मसान्तसम्मको समयसीमालाई बढाउनुपर्ने समेत जनाए । चिकित्सा शिक्षामा गुणस्तरीयता कायम गर्न एकद्वार या एकीकृत परीक्षा प्रणाली लागू गरिनुपर्ने माग समेत संघको छ ।"
मर्मत भएन अस्पतालको कुलर,"ललितपुर पाटन अस्पताल प्रशासनले बिग्रिएको शवगृहको कुलर मर्मतमा चासो दिएको छैन । यसले गर्दा शवगृहमा झन्डै ३ महिनादेखि रहेका शव कुहिएर दुर्गन्ध फैलिन थालेको छ । दैनिक अस्पताल आउने बिरामी र कुरुवाहरू शवगृह छेउछाउ पुग्दा दुर्गन्ध खेप्न बाध्य छन् । अस्पताल क्षेत्रबाहिरसमेत दुर्गन्ध फैलिएको छ । पाटन अस्पताल प्रशासन प्रमुख तीर्थ भुजेलले कुलर मर्मतका लागि बेवारिसे शव हटाउने तयारी भइरहेको बताए । २ कुलरले काम गरिरहेको छ, उनले भने, बिग्रिएको कुलर मर्मतका लागि अस्पतालमा प्राविधिक र बजेटको पनि व्यवस्था छ ।उनले बेवारिसे शव अस्पतालमा ३०३५ दिन राख्ने गरेकाले पनि समस्या भएको बताए । शवगृहमा ६ वटा कुलर छन् । अस्पतालमा चापागाउँ प्रहरीले ल्याएको २, आश्रमबाट ल्याएको एक, पाटन अस्पतालमै उपचारका क्रममा मृत्यु भएका १ गरी ४ वटा पुरुष र ३ बालकको शव छन् । महानगरीय प्रहरी पोस्ट पाटन अस्पताल प्रहरीका अनुसार केही शवको मुचुल्का भइसके पनि उपमहागरपालिकाले शवको व्यवस्थापन नगरेको हो ।बेवारिसे शव व्यवस्थापन गर्दै आइरहेका महालक्ष्मी नगरपालिकाका विनयजंग बस्नेतले उपमहानगरले व्यवस्थापनको बजेट अन्यत्र पठाएकाले समस्या भएको बताए । उपनपा वातावरण शाखाका इन्जिनियर प्रदीप अमात्यले पर्याप्त बजेट नहुँदा समयमै व्यवस्थापन हुन गाह्रो भएको बताए । भएको बजेटबाट चाँडै शव व्यवस्थापन गरिनेछ, उनले भने, ३ लाख बजेटले वर्ष दिनका बेवारिसे शवको दाहसंस्कार गर्नुपर्छ ।"
अझ पुगेन पहिलो किस्ता,"काठमाडौं पुनर्निर्माण प्राधिकरण, काठमाडौं महानगरपालिका र कोष तथा लेखा नियन्त्रक कार्यालयबीच समन्वय नहुँदा महानगरका केही स्थानमा निजी आवास पुनर्निर्माणको पहिलो किस्तासमेत पुग्न सकेको छैन । केही वडामा पहिलो किस्ताको रकम खातामा नपुगेको महानगरपालिकाले जनाएको छ । महानगरबाहिर अन्य नगरपालिका र जिल्लामा पहिलो किस्ताको सबै काम सम्पन्न भएर पनि दोस्रो किस्ता दिने तरखर भइरहँदा यहाँ कुन बैंकमार्फत दिने भन्ने विषयको निक्र्योलसमेत भएको छैन । यसअघि प्राधिकरणले विभिन्न जिल्ला र नगरपालिकाका लागि लगभग ७० बैंकसँग सम्झौता गरेको थियो । तर, महानगरका अधिकांश वडा नबिल बैंकलाई दिएकाले बैंकर्स एसोसिएसनले आपत्ति जनाएको थियो ।अरू सबैतिर ठिकै छ । महानगरपालिकाको हकमा दुई महिनाअघि वार्ता गरी सहमति भयो तर सिस्टममा नयाँ बैंकको नाम अपडेट भएन, एसोसिएसन सम्बद्ध एक अधिकारीले भने, जिविस, महानगरपालिका, कोलेनिका र प्राधिकरण सबैको उपस्थितिमा भएको बैठकले वडापिच्छे अनुदान आउने बैंक बाँडेको छ । तर अहिले सबै चेक कोलेनिकाले नबिलको नाममा पठाएकाले फिर्ता आएको हो । यसरी पठाएको चेक नबिलले आफ्नो नभएको भन्दै पुन: कोलेनिकालाई पठाइरहेको छ । आइतबार मात्र ७ वटा चेक फिर्ता आएको कोलेनिका स्रोतले जनाएको छ । मंसिर र पुसको चेक पनि फिर्ता आइरहेका छन् । हाम्रो अभिलेखमा पैसा गइसकेको भए पनि फेरि फिर्ता आएको छ, उनले भने ।काठमाडौंमा कुल ३३ हजार १ सय २७ लाभग्राही भएकोमा ३३ हजार जतिको खातामा पैसा गइसकेको र २ हजार जना प्रभावित भएको उनले बताए । आइतबार ३४ करोड रुपैयाँबराबरको चेक फिर्ता आइसकेको थियो । तर, बाँडिएको नयाँ बैंकको सूची कोलेनिकालाई सोमबार पठाइएकाले अब ती तोकिएका बैंकलाई चेक काटिएको र फिर्ता नआउने कोलेनिकाका चतुर्भुज ज्ञवालीले बताए । हामीले नयाँ बैंकको सूचीमा चेक काटेका छौं, ज्ञवालीले भने, जिविसलाई पनि पठाएको छौं । त्यो सूची नगरपालिका हुँदै वडाहरूमा जाने हो । जिविस काठमाडौंका सूचना अधिकारी प्रवीण प्याकुरेलका अनुसार महानगरपालिकाको ३५ मध्ये २२ वटा वडाको बैंक परिवर्तन भएको छ ।प्राधिकरणका प्रवक्ता यमलाल भुसालले नयाँ बैंकको सूची पठाइएकाले चाँडै लाभग्राहीले खातामा रकम पाउने बताए । महानगरपालिकाका वित्त विभाग प्रमुख नुुरनिधि न्यौपानेले नयाँ कायम भएको बैंकमा पैसा पठाइने भनेर वडाहरूलाई पत्राचार गरिएको बताए । प्रारम्भिक लाभग्राहीको सूचीमा ६ हजार ८ सय ४५ जना परे पनि ५ हजार १ सय ४८ घरमा अनुदान सम्झौता सम्पन्न भएको जिविसको तथ्यांक छ । जिविसबाट भने ४ हजार ९ सय ४० लाई लाभग्राहीका रूपमा पहिचान गरेको थियो । जसमध्ये ४ हजार ८ सय ८९ लाई पहिलो किस्ताबापतको रकम दिइसकेको जनाइएको छ । महानगरभित्र जम्मा ११ सय ८ गुनासा दर्ता भएका छन् ।"
दोस्रो तलाबाट खस्दा मजदुरको मृत्यु,काठमाडौं राजधानीको बौद्धमा बन्दै गरेको घरको दोस्रो तलाबाट खस्दा एक मजदुरको मृत्यु भएको छ । बौद्ध सरस्वतीनगरस्थित सचिन सिलवालको निर्माणाधीन घरमा डन्डी फर्माको काम गर्ने काभ्रेका ३५ वर्षीय बाबु तामाङको खसेर मृत्यु भएको हो ।
ओंतको छालासहित दुई पक्राउ,काठमाडौं प्रहरीले संरक्षित जनावर ओंतको छालासहित दुईजनालाई सोमबार पक्राउ गरेको छ । नेपाल प्रहरीको केन्द्रीय अनुसन्धान ब्युरो महाराजगन्जबाट वन्यजन्तुसँग सम्बन्धित अपराध नियन्त्रणका लागि खटिएको टोलीले एकथान ओंतको छालासहित दोलखा सुनखानीका खड्कबहादुर आचार्य र विष्णु तामाङलाई पक्राउ गरेको हो । उनीहरूलाई आवश्यक कारबाहीका लागि जिल्ला वन कार्यालय काठमाडौंमा बुझाइएको प्रहरीले जनाएको छ । मांशाहारी स्तनधारी ओंतका १३ प्रजाति पाइन्छन् ।
एकीकृत घुम्ती सेवा सञ्चालन,"ललितपुर जिल्ला प्रशासन कार्यालयको पहलमा दक्षिण दुर्गम पहाडी गाविसमा सोमबार एकीकृत घुम्ती सेवा सञ्चालनमा ल्याइएको छ । कार्यालयले प्युटार, गिम्दी, आश्राङ र माल्टाका ६३ जनालाई नागरिकता विरतण, जनस्वास्थ्य र नेपाली सेनाले सञ्चालन गरेको नि:शुल्क स्वास्थ्य शिविरमा २११ जनाको स्वास्थ्य जाँच गरिएको छ ।"
सम्बन्ध परिषद्मा खरेल,"काठमाडौं नेपाल विश्व सम्बन्ध परिषद्मा ३ वर्षका लागि नयाँ नेतृत्व चयन भएको छ । पूर्वसहसचिव हेमन्त खरेलको अध्यक्षतामा नयाँ कार्यसमिति चयन भएको हो । परिषद् देशकै सबभन्दा पुरानो गैरराजनीतिक विचारक संस्थाका रूपमा सन् १९४८ मा स्थापना भएको हो । परिषद्को शुक्रबार सम्पन्न साधारणसभाले नयाँ कार्यसमिति चयन गरेको हो । उपाध्यक्षमा उमेशबहादुर मल्ल, महासचिवमा असिम थापा, सचिवमा भुवन पाठक र कोषध्यक्षमा रवीन्द्रनाथ भट्टराई निर्वाचित भएका छन् । यसमा पूर्वमन्त्रीदेखि विभिन्न क्षेत्रका व्यक्तित्व छन् । गैरराजनीतिक भनिए पनि निर्वाचनमा भने प्रजातन्त्रवादी र प्रगतिशीलका नाममा प्रतिस्पर्धा भएको थियो । सदस्यमा बुद्धिनारायण श्रेष्ठ, जया शर्मा, प्राडा रामदयाल राकेश, विमल खडका, पूर्वमन्त्री सुरेन्द्र चौधरी र विराज प्रधान निर्वाचित भएका छन् ।"
अभिभावक संघमा पुरी,"ललितपुर अभिभावक संघ नेपालको पाँचौं अधिवेशनले केशव पुरीको अध्यक्षतामा नयाँ कार्यसमिति चयन गरेको छ । संघको वरिष्ठ उपाध्यक्षमा सुभाष भण्डारी, सरिता अर्याल, उपाध्यक्षमा मणिरत्न वज्राचार्य, रघुनाथ महर्जन, रमेश घिमिरे चुनिएका छन् । महासचिवमा बद्रीप्रसाद सञ्जेल, उपमहासचिवमा प्रकाश धिताल, सचिवमा घनश्याम पाण्डे, सुजाता घिमिरे, सचितानन्द घिमिरे, कोषाध्यक्षमा केदार कार्की, सहकोषाध्यक्षमा मोदती केसी छन् ।"
प्रतिवेदन नआउँदा अन्योल,"मध्य तथा पश्चिम तराईका जिल्लामा निर्वाचन सफल हुनेनहुनेबारे बहस चलिरहेका बेला स्थानीय तह पुन:संरचना आयोगको प्रतिवेदन आइनसकेकाले निर्वाचन कर्मचारी भने अन्योलमा छन् । पर्साका जिल्ला निर्वाचन अधिकारी हुमनाथ पराजुली निर्वाचन घोषणादेखि नै तयारीमा जुटे पनि प्रतिवेदन नआएकाले अन्योल कायमै रहेको बताउँछन् । जिल्लामा कतिवटा मतदान केन्द्र हुने भन्ने अझै यकिन छैन, उनले भने, मतदानका लागि कति जनशक्ति कहाँ खटाउने, सुरक्षा व्यवस्थापन, परिचालन आदिको योजना बनाउन पनि कठिनाइ भएको छ । निर्वाचन आचारसंहिता लागू भएको मितिदेखि नै कार्यालयले त्यसको अनुगमन गरिरहेको पनि उनले बताए । सोमबारसम्म कार्यालयमा आचारसंहिता उल्लंघनको एउटा पनि उजुरी परेको छैन । जिल्लामा कुल २ लाख ८१ हजार ६ सय २२ मतदाता छन् जसमा १ लाख २१ हजार ४ सय १७ महिला, १ लाख ६० हजार १ सय ३४ पुरुष र १७ तेस्रो लिंगी छन् । निर्वाचनका लागि ४० दल दर्ता भएका छन् । राजधानीपछि सबैभन्दा बढी दल दर्ता भएको जिल्ला पर्सा नै हो । राजधानीमा ४५ दल दर्ता छन् । चहलपहल छैन कपिलवस्तु जिल्लाको निर्वाचन कार्यालयमा चुनावी चहलपहल देखिँदैन । कर्मचारी फुसर्दिला नभए पनि प्रतिवेदन आइनसकेकाले उनीहरूमा उत्साह छैन । मन्त्रिपरिषद्ले आइतबार स्थानीय तह टुंगो लगाए पनि त्यसको जानकारी जिल्ला तहमा पुगेको छैन । नयाँ मतदान केन्द्र छनोट गर्नुपर्ने भएकाले तयारीमा समय लाग्ने जिल्ला निर्वाचन अधिकृत ज्ञानहरि घिमिरेले बताए । यो प्राविधिक विषय हो, शून्यबाटै सुरु गर्नुपर्छ, उनले भने, मतदान केन्द्र कायम गर्ने निर्देशिका पूरै पालना गर्नुपर्छ । पहिले कायम जिल्लाको स्थानीय तहको संख्या यकिन नहँुदा अन्तिम मतदाता नामावली पनि तयार गर्न सकिएको छैन । दैनिकजसो सुरक्षा निकाय र अन्य सरोकारवाला मतदान केन्द्रबारे बुझ्न आइरहे पनि उत्तर दिन नसकिएको उनले घिमिरेले बताए । सुरुकै काममा अडकएर बसेका छौं, उनले भने, अघि बढ्न सकेका छैनौं । मतदान केन्द्र पुनरावलोकन गर्ने काम सजिलो छैन । कम्तीमा एक हजार मतदातालाई एउटा मतदान केन्द्र हुनुपर्ने र ५ किमि सेरोफेरोका मतदातालाई सजिलो हुने गरी केन्द्र कायम गर्नुपर्ने प्रावधान छ । प्रजिअको अध्यक्षतामा रहेको पुनरावलोकन समितिले मतदान केन्द्र तोक्ने गर्छ । अन्य तयारी गर्नुपर्ने बेला मतदान केन्द्र पुनरावलोकन गर्दा समस्या हुने अधिकारी बताउँछन् । अनौपचारिक तयारी गरेका छौं, प्रजिअ विष्णुप्रसाद ढकालले भने, निर्देशन आउनासाथ जोडबलले लाग्छौं । मधेसीलाई मनाएर निर्वाचनमा जोडरौतहट तोकिएकै मितिमा निर्वाचन हुनुपर्नेमा जिल्लाका उत्तरी भेगका बासिन्दाले जोड दिएका छन् । उनीहरूले आन्दोलनरत मधेसीको माग संविधान संशोधनमार्फत पूरा गरी सहमतिमा ल्याउन पनि आग्रह गरे । चन्द्रपुर७ उप्रेती टोलकी कमला उप्रेती पनि सरकारले निर्धारित समयमै निर्वाचन गराउने वातावरण तयार गर्नुपर्ने बताउँछिन् । सर्वदलीय संयन्त्रका नाममा विकास बजेट दलीय भागभन्डामै सिध्याउनेगरिएको छ, जनताले चाहेअनुसार विकासनिर्माण भएको छैन, उनले भनिन्, त्यसैले चाँडै चुनाव हुनुपर्छ । अगुवा कृषक रमा भण्डारी पनि निर्वाचनको वातावरण बनाइनुपर्नेमा जोड दिन्छिन् । जनप्रतिनिधि अभावमा किसानले पनि गतिलो सेवा नपाएको उनको गुनासो छ । सरकारी अड्डाको काम गराउन सिफारिसका लागि अहिले धेरैलाई गुहार्नुपर्छ, उनले भनिन्, जनप्रतिनिधि हँुदा एक जनालाई गुहारे पुग्छ । चन्द्रपुर(७ कै यादव उप्रेतीले चुनाव भइदिए राम्रो हुने प्रतिक्रिया दिए । अन्योलकै बीच दौडधुपलमजुङ निर्धारित मितिमै स्थानीय चुनाव हुनेमा लमजुङमा क्रियाशील दलका नेताकार्यकर्ता त्यति ढुक्क देखिँदैनन् तर उम्मेदवार आकांक्षीहरूको दौडधुप तीव्र छ । उनीहरू मत आफ्नो पक्षमा पार्न विभिन्न सामाजिक गतिविधिमा सक्रिय भइरहेका छन् । सार्वजनिक कार्यक्रममा सहभागी भई आफ्नो दलले उठाएका व्यक्तिलाई जिताउन आग्रह गर्दै छन् । नयाँ संरचनामा पहिलोपटक हुन लागेको स्थानीय तह निर्वाचनमा जनप्रतिनिधिको चयन कसरी हुन्छ भन्नेबारे सर्वत्र चासो छ ।जिल्ला निर्वाचन कार्यालयका अनुसार लमजुङमा हालसम्म १ लाख १० हजार ८ सय ९५ जना फोटोसहितको मतदाता नामावलीमा दर्ता भएका छन् । फागुन ९ गतेसम्मको रेकर्ड अनुसार ५७ हजार १ सय ९७ महिला र ५३ हजार ६ सय ५९ महिला रहेको जिल्ला निर्वाचन अधिकारी तुलसीप्रसाद तिमिल्सिनाले जानकारी दिए । सबै नामलाई एकीकृत तथ्यांकका लागि आइतबार निर्वाचन आयोग पठाइएको उनले बताए । दर्ता भएका सबै मतदाता होइनन् । आयोगले अन्तिम नामावली पठाएपछि मात्रै मतदातामा गनिन्छ, उनले भने, आयोगले चैत २० अघि अन्तिम नामावली पठाउने भनेको छ ।जिल्लामा १४ राजनीतिक पार्टीले दल दर्ताका लागि निवेदन दिएका छन् । कार्यालयका अनुसार आयोगले दिएको समयसीमा माघ १७ भित्र ११ पार्टीले मात्र दर्ता गराउन सफल भए ।३ सय ९६ जनप्रतिनिधि चुनिँदैवैशाख ३१ हुने स्थानीय तह निर्वाचनमा लमजुङबाट कम्तीमा ३ सय ९६ जना जनप्रतिनिधि चुनिने भएका छन् । स्थानीय तह पुन:संरचना आयोगबाट कुनै फेरबदल नभए प्रस्तावित ३ नगरपालिका र ५ गाउँपालिकाका ७६ वडाबाट ३ सय ८० जनप्रतिनिधि निर्वाचित हुनेछन् । ३ नगरपालिकाको प्रमुख र उपप्रमुख गरी ६ जना र ५ गाउँपालिकाको अध्यक्ष र उपाध्यक्ष गरी १० जना जनप्रतिनिधि निर्वाचित हुनेछन् । यस्तै, हरेक वडाको वडाअध्यक्ष र ४४ जना सदस्य निर्वाचित हुनेछन् । यसमा २ जना महिला अनिवार्यमा एकजना दलित महिला हुनुपर्ने प्रावधान रहेको निर्वाचन अधिकारी तिमिल्सिनाले बताए । यद्यपि राज्य पुन:संरचना आयोगले सरकारलाई चार नगरपालिका र चार गाउँपालिकाको खाका बुझाएको आयोग स्रोतले बताएको छ । पूर्वजनप्रतिनिधिको चासोताप्लेजुङ कालिखोला गाविसका पूर्वअध्यक्ष नारायणप्रसाद चापागाईं फेरि पनि चुनाव लड्ने सोचमा छन् । विगतमा स्वतन्त्र उम्मेदवार भएर जितेका उनी अब एमालेबाट टिकटै लिन दौडधुप गरिरहेका छन् । तत्कालीन माओवादी विद्रोहका कारण फलैंचामा बसाइँ सरेका उनी चुनाव घोषणापछि पहिलेकै गाउँमा बाक्लो उपस्थिति जनाउन थालेका छन् । पहिले द्वन्द्वका कारण सोचेजति काम गर्न नसकेकाले अझै एकपटक नेतृत्व गर्ने चाहना छ, उनी भन्छन् । मेहेलेका पूर्वगाविस अध्यक्ष नरबहादुर कडरियाको सक्रियता पनि उस्तै छ । विगत निर्वाचनमा कांग्रेसबाट निर्वाचित उनी अहिले गाउँपालिका अध्यक्षका लागि दाबी गरिरहेका छन् । पहिलाको गाविस अहिले एउटा वार्ड भएको छ । वडामा नेतृत्व गर्ने मनस्थिति छैन । त्यसैले गाउँपालिकाको नेतृत्व दाबी गर्ने तयारीमा छु, उनले भने ।एमालेबाट माओवादी प्रवेश गरी फेरि एमालेमै फर्किएका नाङ्खोल्याङ गाविसका पूर्वअध्यक्ष पुण्यप्रसाद खतिवडा अब स्थानीय तहको नेतृत्वमा आउन लागिपरेका छन् । सांसद भूपेन्द्र थेबेको सांसद विकास कार्यक्रममार्फत मोटरबाटो निर्माणका लागि १० लाख रुपैयाँ लगेका उनले उक्त योजनामा धेरैलाई सहभागी गराउनुका साथै बजेट आफ्नो पहलमा ल्याएको सुनाउँदै मतदाताको ध्यान तानिरहेका छन् ।निर्वाचनको चर्चासँगै गाउँ र पार्टीमा आफ्नो उपस्थिति बाक्लो बनाएका पूर्वजनप्रतिनिधिहरू मिति घोषणापछि थप सक्रिय भएका हुन् । गाउँमै बसेर काम गरिरहेकाहरूले पुन: आफ्नै नेतृत्वका लागि पहल गर्ने संकेत गरेका छन् । विगतमा द्वन्द्वका कारण काम गर्न नसकिएकाले अब एकचोटि मौका दिनुपर्ने उनीहरूको तर्क छ । स्थानीय निर्वाचनको यति लामो अन्तरालमा एकादुईबाहेक पूर्वजनप्रतिनिधि गाउँमै छन् । गाविस अध्यक्ष भएका डम्बरध्वज तुम्बाहाम्फे र भूपेन्द्र थेबे सांसद भए । अन्य भने पार्टीमा पदका लागि प्रतिस्पर्धा गर्दै गाउँमै बसिरहेका छन् । निर्वाचनको चर्चासँगै पार्टी कार्यालयमा पूर्वजनप्रतिनिधिको उपस्थिति बाक्लिएको कांग्रेस जिल्ला सभापति लीलादेवी बोखिम बताउँछिन् । मत अपग्रेट भए अब गाउँपालिकामा जान्छु, पार्टीले कार्यक्रम राखिदिनुपर्यो भनिरहेका छन्, उनले भनिन् । एमाले जिल्ला उपाध्यक्ष मात्रिकाप्रसाद भट्टराई पार्टीका तर्फबाट चुनिएका पूर्वजनप्रतिनिधि पछि ढिला हुन्छ, कार्यकर्तामा चिनिँदै गर्नुपर्छ भनी आउने गरेको सुनाउँछन् । साढे १५ हजार नयाँ मतदाताधनकुटा तीन वर्षको अवधिमा जिल्लामा साढे १५ हजार नयाँ मतदाता थपिएका छन् । निर्वाचन कार्यालयले यसै महिना सम्पन्न गरेको मतदाता नामावली संकलन तथा अद्यावधिक कार्यक्रमअनुसार जिल्लामा झन्डै एक लाख मतदाताले मतदान गर्नेछन् । पुरुष मतदाताको संख्या केही वृद्धि भएको छ । २०७० मा ३९ हजार १ सय ९८ पुरुष र ४३ हजार १ सय ६ जना महिला गरी कुल ८२ हजार ३ सय ४ मतदाता थिए । पछिल्लो तथ्यांकअनुसार ४७ हजार ९ सय ९३ पुरुष र ४९ हजार ९ सय ७१ महिला गरी कुल ९७ हजार ९ सय ६४ मतदाता रहेको कार्यालयका सूचना अधिकृत केशव पौडेलले जनाए । यसका आधारमा १५ हजार ६ सय ६० नयाँ मतदाता थपिएका छन् ।उम्मेदवार आकांक्षीकै प्रतिस्पर्धाम्याग्दी निर्वाचन मिति घोषणापछि उम्मेदवार आकांक्षीले दलभित्रै प्रतिस्पर्धी नेताकार्यकर्ताको मन छाम्न सुरु गरेका छन् । दलले पनि निर्वाचनका लागि तयार रहेको दाबी गरेका छन् । निर्वाचनमा सहभागी हुन जनता उत्साहित छन्, हामी पनि तयारी अवस्थामा छौं, एमाले जिल्ला अध्यक्ष हरिकृष्ण श्रेष्ठले भने, हामी तीन दिनभित्र सबै तहका उम्मेदवार तयार गरी निर्वाचनमा जान सक्छौं । स्थानीय तहको संरचनात्मक अन्योलकै बीच प्रस्तावित गाउँपालिका र नगरपालिकाका प्रमुखउपप्रमुखका लागि कार्यकर्ता कोठे बैठक गर्न थालेका छन । कोको उठ्दा जित्छन्, कसको प्रभाव र क्षमता कति हो भन्ने चर्चा सुरु भएको छ, कांग्रेस कार्यकर्ता कृष्णबहादुर बरुवालले भने, हामी स्थानीय कार्यकर्ताबाट सुझाव लिएर जिल्लाबाटै उम्मेदवार छनोट गरी मातहतका निकायमा सर्कुलर गर्ने तयारीमा छौं । निर्वाचन घोषणाले ग्रामीण बस्तीमा पनि चुनावी चर्चाले उत्साह र कौतूहल बढाएको छ । गाउँपालिकाको संरचनात्मक स्वरूप, अधिकार क्षेत्र र आयस्रोतका विषयमा गाउँले छलफलमा जुटेका छन् घोषित मितिमै चुनाव हुनेमा उतिसारो पत्यार छैन तर हलचल आएको छ, प्रस्तावित अन्नपूर्ण गाउँपालिकाअन्र्तगतको घारगाउँका कृषक नारायण बरुवालले भने, अबको नेतृत्वले आफ्नो ऐन, कानुन आफैं बनाउनुपर्ने भएकाले पढेलेखेको योग्य र इमानदार व्यक्ति आवश्यक छ । कानुनले यस्तो योग्यता भएको भनिदिए धेरै पैसा खर्चेर चुनाव लड्ने चलन हट्थ्यो होला ।निर्वाचन कार्यालयका अनुसार जिल्लामा ३८ हजार ७ सय ९२ महिला र ३५ हजार ४ सय ८३ पुरुष गरी ७४ हजार २ सय ७६ जना मतदाता छन् ।महिलाका आफ्नै योजनागुल्मी कांग्रेसकी विष्णु सापकोटाले प्रस्तावित मुसिकोट नगरपालिकाको मेयर पदमा उम्मेदवारी दिने तयारी गरेकी छन् । पार्टीका आन्तरिक निर्वाचन लड्दै महासमिति सदस्य र महिला संघको जिल्ला अध्यक्ष भइसकेकी उनले त्यही अनुभवका आधारमा नेतृत्वका लागि आन्तरिक कसरत थालिसकेकी छन् । नगरपालिकाको प्रमुख पदमै लड्ने तयारीमा छु, उनले भनिन्, महिलालाई पनि नेतृत्व दिनुपर्छ भनेर हामीलाई राज्यले अवसर दिएको छ । एमालेकी सचिवालय सदस्य कुर्घाकी कमला शर्मा पनि मुसिकोटको मेयर पदमा उठ्ने तयारीमा छिन् । म गाउँमा निर्वाचनकै सन्दर्भमा छलफलमा जुटेकी छु, उनले भनिन्, चुनाव केन्द्रित अभियान पनि चलाएका छौं । संधिवानले नगर, गाउँ र वडाको प्रमुख वा उपप्रमुख पदमा एक महिला अनिवार्य गरेपछि गाउँ तहसम्म नै नेत्री र कार्यकर्ता उत्साहित छन् । सदरमुकाम समेत रहेको रेसुंगा नगरपालिकामा यसपटक माओवादी केन्द्रबाट गीता थापा मेयर पदकी दाबेदार हुन् । स्थानीय तह चलाउने अवसर अब हामीलाई आएको छ, उनले भनिन्, मेयर पदमै उठ्ने तयारीमा छु । सशस्त्र द्वन्द्वको समयदेखि नै पार्टीको गाउँ जनसरकारदेखि विभिन्न वर्गीय संगठनका प्रमुख पदमा बसेर काम गरेको अनुभवले नगरपालिका चलाउन सक्ने उनको दाबी छ । जिल्लामा अहिले प्रस्तावित स्थानीय तहअनुसार १० गाउँपालिकामा ७० वडा छन् । त्यस्तै २ नगरपालिकामा २३ वटा वडा छन् । यही संख्याअनुसार प्रत्येक गाउँपालिकामा १ र प्रत्येक वडामा एक जनाका दरले महिला उम्मेदवार बनाउँदा प्रत्येक दलले जिल्लाभरमा ८० जना महिला खोज्नुपर्ने हुन्छ । त्यस्तै २३ वटा वडा रहेका २ नगरपालिकामा पनि २५ महिला खोज्दा एउटा दलले १ सय ५ जना महिला उम्मेदवार बनाउनुपर्छ । जिल्लामा कांग्रेस, एमाले र माओवादीसहित १४ दल निर्वाचन कार्यालमा दर्ता छन् । कांग्रेस नेत्री धना भण्डारीका अनुसार सबै राजनीतिक दलले जिल्लामा आयोगले तोकेअनुसार महिला उम्मेदवार तयार गर्न भने सजिलो छैन । नेतृत्वको जिम्मेवारीमा अघि सर्न यो महिलाका लागि ठूलो अवसर हो, उनले भनिन्, हरेक परिवर्तनका आन्दोलनमा काखमा बच्चा च्यापेर सरिक हुने महिलालाई बल्ल नेतृत्वमा पुग्ने अवसर आएको छ । बाध्यकारी अवस्थाले बल्ल महिला उम्मेदवार खोज्दै हिंड्नुपर्ने बेला आएको उनले बताइन् । महिलालाई यो अवसरसँगै अब आर्थिक, सामाजिक र राजनीतिक पाटोमा सबै दलले सँगसँगै अघि बढाउनुपर्छ, उनले भनिन् । महिला उम्मेदवारको संख्या बढ्दै गर्दा जिल्लाभर झन्डै १० हजारले महिला मतदाता नै बढी देखिएका छन् । निर्वाचन कार्यालयको तथ्यांकअनुसार जिल्लामा फागुन ९ सम्म दर्ता भएका मतदाताको संख्या १ लाख ८१ हजार २ सय ६६ छ । यसमा महिला मतदाता ९५ हजार १ सय २१ र पुरुष ८६ हजार १ सय ४४ छन् ।"
नेतृत्व लिन कस्सिँदै महिला,"गोरखा जिल्लामा पुरुषभन्दा महिला मतदाता बढी छन् । संविधानले निर्वाचनमा महिला उम्मेदवारलाई प्राथमिकता दिनुपर्ने प्रावधान राखेपछि अगुवा महिला उत्साहित देखिन्छन् । पार्टीले नेत्रीहरूलाई निर्वाचनका लागि तयार रहन आन्तरिक रूपमा निर्देशन गरिसकेको कांग्रेसकी रविकला खनालले बताइन् । पुरानो संरचनामा निर्वाचन भए महिला उम्मेदवार पाउन मुस्किल हुन सक्थ्यो, उनले भनिन्, नयाँ संरचनामा उम्मेदवार हुन योग्य महिला प्रशस्त छन् । कांग्रेसको ३३ सदस्यीय जिल्ला कार्यसमितिमा ८ जना महिला छन् । जिल्लाका अगुवा महिलाबीच आफ्ना पार्टीबाट जिम्मेवारी पाउन आन्तरिक प्रतिस्पर्धा सुरु भएको छ । धेरै महिला चुलोचौकाबाट निस्केर राजनीतिमा आइसकेकाले उम्मेदवार आकांक्षी पर्याप्त रहेको एमाले अगुवा सम्झना देवकोटाले बताइन् । महिला उम्मेदवार पाइँदैन, नेतृत्व गर्न सक्दैनन् भनेर शंका गर्नु पर्दैन, उनले भनिन्, हामी सचेत भइसकेका छौं । चुनाव लड्न तयार छांै । एमालेको जिल्ला कमिटीदेखि गाउँ तहसम्म ३३ प्रतिशत महिलाको प्रतिनिधित्व सुनिश्चित रहेको उनले बताइन् । पार्टीले गाउँपालिका र नगरपालिकाको संरचना बनाउँदा महिला उम्मेदवारलाई अघि सारेको माओवादी केन्द्रकी कमला नहर्कीले बताइन् । सफल सहकारी, महिला समूह चलाएका महिलाले स्थानीय तहको नेतृत्व गरेर हाँक्न सक्छन्, उनले भनिन्, समयले महिलालाई पहिलेभन्दा निकै चेतनशील बनाइसकेको छ । राजनीतिक पार्टीहरूले पनि चुनाव लक्षित कार्यक्रम लिएर गाउँस्तरमा गतिविधि थालेका छन् । जिल्लाको कुल मतदाता १ लाख ७१ हजार ७१ मध्ये महिला ५ हजार ५ सय ४४ संख्याले पुरुषभन्दा बढी छन् । जिल्ला निर्वाचन कार्यालयका अनुसार ८८ हजार ३ सय ७ जना महिला मतदाता छन् । मतदातामा महिला संख्या बढीस्याङ्जा निर्वाचन कार्यालयले पुस १० देखि नामावली संकलन तथा अद्यावधिक कार्यक्रम सञ्चालन गरेकामा यहाँ महिला मतदाताको संख्या बढी देखिएको छ । नामावली संकलन, अद्यावधिक र संकलित विवरणमा दाबीविरोध एकैपटक थालिएको निर्वाचन अधिकारी गुरुप्रसाद मरासिनीले बताए । जिल्लाका ४ नगरपालिकासहित ५३ गाविसमा क्षेत्रअनुसार नौवटा टोली परिचालन गरिएको थियो । उनका अनुसार यसअघि भएको दर्तामा १ लाख ९० हजार २ सय २१ मतदाता थिए । मृत्यु र विभिन्न कारणले १६ सय ९५ जनाको विवरण हटाइएको छ । जिल्लामा हाल १ लाख ९ सय ८ महिला, ८९ हजार ३ सय १२ पुरुष र एक जना तेस्रोलिंगी मतदाता छन् ।"
हत्या प्रहरीबाटै,"जाजरकोट भेरीमालिका नगरपालिका४ की राधिका सुनारको हत्या प्रहरी हवल्दार कमल सुनारले गरेको अनुसन्धानबाट खुलेको छ । अनुसन्धान प्रतिवेदनअनुसार जिल्ला प्रहरी कार्यालय जाजरकोटमा कार्यरत हवल्दार सुनारले गत माघ २१ गते घरदेखि २ किमि टाढा पासागाढ खोलामा बलात्कारपछि खुकुरी प्रहार गरी राधिकाको हत्या गरेका हुन् ।सुनारलाई जिल्ला अदालत जाजरकोटका न्यायाधीश लीलाराज अधिकारीको इजलासले आइतबार पुर्पक्षका लागि कारागार चलान गरेको छ । जिल्ला न्यायाधिवक्ता शिवप्रसाद आचार्यले हत्यामा संलग्न सुनारलाई सर्वस्वसहित आजीवन कारावासको माग गर्दै जिल्ला अदालतमा अभियोग पत्र दायर गरेका थिए । मृतकका पति दलबहादुर सुनार नेपाली सेनामा कार्यरत छन् । कमलले पति घरमा नभएको मौका छोपी राधिकालाई प्रेम जालमा पारेर यौन सम्बन्ध राख्दै आएको पनि अनुसन्धानबाट खुलेको छ । राधिकाले कमललाई विवाह गर्न बारम्बार दबाब दिएपछि हत्याको योजना बुनिएको अनुसन्धानमा उल्लेख छ । पति दलबहादुरले कमलसँगको अवैध सम्बन्ध थाहा पाएपछि राधिकालाई घरबाट निक्लन भन्दै बारम्बार कुटपिट गरेका थिए । विवाह गर्न दबाब आएपछि बिहे गर्नभन्दा मारिदिँदा उन्मुक्ति पाइने भन्दै हत्या गरेको पाइएको प्रहरी नायव उपरीक्षक भावेश रिमालले बताए । यो सबै विवरण मोबाइलको कल डिटेलबाट खुल्यो, उनले भने । जिल्ला प्रहरी कार्यालयको मुद्दा फाँटमा कार्यरत प्रहरी हवल्दार सुनारले बयानका क्रममा अपराध स्विकारिसकेका छन् । राधिकाका ६ र ४ वर्षका दुई छोरा छन् ।"
सीमास्तम्भ बनाउन भारत उदासीन,"पर्सा भारतले नेपालसँग दुई देशबीचका सीमास्तम्भ पुन:स्थापना तथा मर्मत गर्ने सम्झौता गरे पनि अझै काम थालेको छैन । भारतीय पक्षले बजेट अभाव देखाउँदै आफ्नो जिम्मेवारीको काम अघि नबढाएको हो ।यस वर्ष सीमास्तम्भ व्यवस्थापनअन्तर्गत दुई मुलुकबीच भएको सम्झौताअनुसार नेपालले बिजोर र भारतले जोर अंकका स्तम्भ मर्मत तथा पुनर्निर्माण समेत गर्नुपर्नेछ । हराएका तथा जीर्ण सीमास्तम्भको पुन:स्थापना र मर्मतका लागि नेपालभारत सीमा सर्वेक्षण २ नम्बर टोलीले गत डिसेम्बर २० देखि काम थालेको हो । जिल्लाको अमरपट्टी गाविसबाट सीमास्तम्भ नम्बर ४ सय ४० बाट काम थालिएकोमा टोलीले त्यहाँबाट पूर्वतर्फ वीरगन्जको अलौसम्म काम सम्पन्न गरिसकेको छ । यस क्रममा नेपाली पक्षले ४ ठूला र ७० साना गरी ७४ स्तम्भको मर्मत र १ सय ३ नयाँ स्तम्भ निर्माण गरिसकेको छ । भारतीय पक्षको जिम्मा रहेका १ हजार ५९ जोर सीमास्तम्भ मध्ये यस वर्ष हालसम्म परेको ३ सय ८ सीमाको हकमा उसले मर्मत र नयाँ निर्माणको काम गर्न नसकेको नेपालतर्फका प्रमुख नापी अधिकृत रमेश ज्ञवालीले जानकारी दिए । भारतीय पक्षले बजेट अभाव देखाउँदै यस वर्ष कुनै पनि स्तम्भ मर्मत र नयाँ निर्माणको काम गरेको छैन, उनले भने, उनीहरूको सीमा सशस्त्र बलमार्फत यस प्रयोजनका लागि बजेट आउने रहेछ, यस वर्ष बजेट नआउने संकेत भारतीय पक्षले गरेको छ ।नेपालतर्फ समस्या नरहेको र परराष्ट्र मन्त्रालयले नापी विभागलाई सोझै रकम निकासा गरिरहेको उनले जनाए । भारतको सीमाका खोलामा स्तम्भ बनाउनुपर्ने जिम्मेवारी छ । जिल्लामा औरैया र सिर्सिया खोलामा गरी ८७ वटा सीमास्तम्भ बनाउनुपर्नेछ । गत वर्ष यसै अभियानअन्तर्गत भारतले ७९ वटा नयाँ स्तम्भ निर्माण र १ सय ४१ को मर्मत सम्भार गरेको थियो । नेपाली पक्षले पनि गत वर्ष १ सय ९८ वटा नयाँ स्तम्भ निर्माण र ९३ को मर्मत सम्भार गरेको थियो । हाल भारतसँगको सीमामा रहेका स्तम्भ व्यवस्थित गर्न ३ वटा सीमा सर्वेक्षण संयुक्त टोली खटिकोमा यहाँ २ नम्बर टोलीले काम गरिरहेको छ । यस वर्ष नेपाल र भारतका ९९ गरी १८ जनाको संयुक्त टोली यस काममा खटिएको छ । भारततर्फबाट सर्वेयर अधिकृत मञ्जुल ममगाईं नेतृत्वको टोली छ । संयुक्त टोलीले यस वर्ष मे महिनाको अन्तिमसम्म काम गर्नेछ । सन् २०१५ मा पहिलो चरणमा संयुक्त टोलीले पर्सा, बारा र चितवनस्थित सीमामा रहेका १ हजार ८ सय ७० स्तम्भ निरीक्षणको काम गरेको थियो । पर्सामा ४९४९ मुख्य र मझौला तथा ९ सय ६१ सहायक गरी कुल १ हजार ५९ सीमास्तम्भ हुनुपर्नेमा ९ मुख्य, ३ मझौला र २ सय ७६ सहायक गरी कुल २ सय ८८ सीमास्तम्भ हराइरहेका थिए । बारामा कुल ६ सय ८५ सीमा स्तम्भ हुनुपर्नेमा ५ मुख्य, आधा दर्जन मझौला र १ सय ६८ सहायक गरी १ सय ७९ वटा हराएको पाइएको थियो । चितवनमा १ सय २६ स्तम्भ हुनुपर्नेमा खोलाक्षेत्रका ९० बाहेक ३६ वटा फेला परेका थिए । तीमध्ये अधिकांश चितवन राष्ट्रिय निकुञ्जको वन क्षेत्रमा रहेका छन् । टोलीले गत वर्ष पर्साको ठोरीमा ४ वटा नयाँ सीमास्तम्भ निर्माण गरी त्यहाँको निकै पुरानो सीमा विवाद साम्य पारेको थियो । त्यहाँ ४ सय ३५ नम्बरको मुख्यसमेत गरी २ वटा मुख्य तथा २ वटा सहायक सीमास्तम्भ निर्माण भएको छ ।"
फर्जी कागजात देखाएर राहदानी,"विराटनगर नेपाली नागरिकतासहित सबै कागजपत्र नक्कली बनाई राहदानी निकाल्न गिरोह नै सक्रिय रहेको पाइएको छ । यसअघि सुनसरी, सप्तरीलगायत जिल्लामा यस्ता घटना भएकामा अहिलेजिल्ला प्रशासन कार्यालय मोरङबाटै राहदानी निकाल्ने प्रयास गरेको भेटिएको हो । नागरिकतासहित अन्य विवरणसमेत नक्कली बनाई जिल्ला प्रशासनमा राहदानीका लागि फारम भर्न आएका सप्तरी वेल्ही५ का मोहमद हसनलाई प्रहरीले कार्यालयबाटै पक्राउ गरेको छ । हसनकै जस्तै नक्कली नागरिकता र अन्य कागजपत्र लिएर राहदानी बनाउन आएका सप्तरी वेल्ही३ का अर्जुन साह भने फरार छन् ।हसनले सप्तरी प्रशासनबाट २०६७८२५ गते नागरिकता नम्बर १६१०८१९१ स्थायी ठेगाना सप्तरी वेल्ही५ र जन्ममिति २०४९२१६ भएको नागरीकता लिएका थिए । उक्त नागरिकतामा प्रशासकीय अधिकृत होमनाथ खत्रीको हस्ताक्षर छ । कार्यालयको छाप र स्टिकरसमेत टाँसिएको छ । उनले सप्तरीबाट २०७३९१३ वेल्ही गाविसका सचिव डिकबहादुर कटुवालको हस्ताक्षर भएको बसाइ सराइको कागज ल्याएका छन् । उनी त्यहाँवाट मोरङको कदमाहा गाविस५ मा वसाइसरी आएको कागजमा देखिन्छ । फागुन १५ गते जिल्ला प्रशासन कार्यालय मोरङमा राहदानीका लागि आवेदन दिन आएका हसनले जिल्ला प्रशासन कार्यालय सप्तरीको अभिलेख खुलाएको पत्र समेत ल्याएका थिए । चलानी नम्बर ४३५१ भएको उक्त पत्रमा प्रशासकीय अधिकृतको हस्ताक्षर भएको तर नाम भने नखुलेको देखिँदैन । हामीलाई शंका लागेर तत्काल सप्तरी प्रशासनमा सोध्दा माथि उल्लिखित मिति नाम र नम्बरमा कुनै पनि नागरिकता जारी नभएको र अभिलेख खुलाई पठाएको पत्र समेत नक्कली भएको जवाफ आयो, राहदानी शाखाका अधिकृत नवराज कार्कीले भने, त्यसपछि पक्राउ गरी आवश्यक कारबाही अघि बढाउन प्रहरीमा पठाएका हौं । जिल्ला प्रशासन कार्यालय मोरङले पक्राउ गरी जिल्ला प्रहरी कार्यालयमा बुझाएको थियो । प्रहरीले आवश्यक कारबाहीका लागि भन्दै हसनलाई सप्तरी पठाएको छ ।यसै गरी सप्तरी वेल्ही३ स्थायी ठेगाना भई विराटनगरमा बसाइँ सरेको प्रमाणपत्र बनाएर मोरङ प्रशासनबाट राहदानी बनाउन आएका साह भने कार्यालयमा कागजपत्र छाडेर भागेका छन् । उनको खोजतलासका लागि प्रशासनले प्रहरीलाई पत्र काटेको छ । जन्ममिति २०५१२१७, स्थायी ठेगाना सप्तरी वेल्ही गाविस३, नागरिकता नम्बर १६१०५५९८, जारी मिति २०६७५२५ भएको नागरिकता जारी गर्ने अधिकारीमा शाखा अधिकृत होमनाथ खत्रीकै हस्ताक्षर छ । साहले उनले २०७३३२९ मा बसाइँसराइका पत्र ल्याई विराटनगर उपमहानगरपालिका११ मा २०७३१०२ मा दर्ता गराएका थिए । २०७३१११० मा नागरिकताको अभिलेखसमेत ल्याएका थिए । दुवै जनाले ल्याएको अभिलेख पत्रको हस्ताक्षर उस्तै छ । साहले पेस गरेका कागज पत्रमा पनि शंका लागेर हामीले सप्तरी प्रशासनलाई अभिलेख भिडाउन पत्र पठाउन थाल्यौं, अधिकृत कार्कीले भने, उताबाट पत्र आइपुग्दा ऊ भागिरहेको रहेछ । नागरिकता, बसाइँसराइदेखि अभिलेखसमेत सबै नक्कली बनाउने गिरोह नै रहेको मोरङका प्रमुख जिल्ला अधिकारी यज्ञराज कोइराला बताउँछन् ।यो गिरोहले यता पनि चलखेल सुरु गरेको सूचना पहिला नै पाएका थियौं, उनले भने, त्यसैले सजग भएका कारण पत्ता लाग्यो, अझै पनि केहीमा शंका छ, त्यसलाई पनि अनुसन्धानको दायरामा ल्याएका छौं, यहाँबाट उम्कन सक्दैनन् । अहिले व्यक्ति मात्र फेला परेको, त्यही माध्यमबाट गिरोहसम्म पुग्ने विश्वास प्रजिअ कोइरालाको छ । यो गिरोह नै छ, केही सुराकसमेत मिलेको छ, कोइरालाले भने, चाँडै त्यहाँसम्म पुग्छौं ।"
हिंसा र तनाव फैलन नदेऊ,"एमालेले सप्तरीमा आयोजना गरेको आमसभा बिथोल्न गएको समूहमाथि प्रहरीले गोली चलाउँदा कम्तीमा तीनजना स्थानीय बासिन्दा मारिएको घटना जति दु:खद् छ, त्यति नै संवेदनशील पनि । यसलाई मधेस या पहाडका समुदायगत पहिचानसँग जोडेर जसरी आरोपप्रत्यारोप गर्न खोजिएको छ, यसले समस्या सुल्झाउनेभन्दा चर्काउने भूमिका खेल्छ । तसर्थ त्यस्ता साम्प्रदायिक चस्मा उतारेर सप्तरीमा भएको नेपाली नागरिकहरूको मानवीय क्षति मूलत: राजनीतिक दलहरूले संयम र सहिष्णुता गुमाउँदै आआफ्नो प्रतिष्ठालाई मात्र केन्द्रमा राखेर गतिविधि गर्दाको परिणति रहेको तथ्यलाई प्रथमत: आत्मसात् गर्नुपर्छ । त्यहाँ जे भयो, त्यसैमा टेकेर अन्यत्र पनि हिंसा र तनावको व्यापार फैलाउने धन्दा अब कसैबाट हुनु हुँदैन । जतिसुकै आक्रोश र तिक्तता भए पनि दलहरू संयम, संवाद र सहमतिमै फर्कनुपर्छ । एमालेले थालेको मेचीमहाकाली राष्ट्रिय अभियान रोक्नुपर्ने मधेसी दलका नेताहरूको आह्वानमुताबिक सोमबार सप्तरीको सभा बिथोल्न गएको समूहमाथि प्रहरीले गोली चलाउँदा यस्तो दु:खद् घटना भएको हो । त्यहाँ सभा सुरु नहुँदै प्रदर्शन गर्न थालेका मधेसी दलका कार्यकर्ताहरू कार्यक्रमको अन्तिममा एमाले अध्यक्ष केपी ओलीले भाषण गर्न थालेपछि थप उत्तेजित भएका थिए । स्थिति तनावग्रस्त भएपछि प्रहरीले कडा सुरक्षाबीच ओलीसहित एमाले शीर्ष नेताहरूलाई बाहिर सुरक्षित स्थलतर्फ पुर्यायो, तर लगत्तै त्यहाँ जसरी गोली प्रहार गरियो, त्यो निन्दनीय छ । त्यहाँ नेपाल प्रहरीले जुन किसिमको संयम अपनाउनुपथ्र्याे, त्यसमा ऊ चुकेको देखिन्छ । त्यहाँ मारिएका र घाइते भएका थुप्रैको टाउकोमा गोली लागेको तथ्यले पनि सुरक्षाका चरणबद्ध उपायहरू नअपनाइएको र अत्यधिक बल प्रयोग गरिएको संकेत मिल्छ । त्यहाँ त्यसरी गोली प्रहार गर्नुपर्ने बाध्यकारी परिस्थिति सिर्जना भएको थियो वा थिएन ? यो घटनाको गृहप्रशासन र समग्र सरकारले जिम्मेवारी लिनुपर्छ र निष्पक्ष छानबिन गर्नुपर्छ ।सोमबारको घटनापछि एमालेले आफ्नो अभियानको स्वरूप र शैलीमा पुनर्विचार गर्दै यसलाई तीन दिनका लागि स्थगित गरेको घोषणा गरेको छ, त्यो सकारात्मक छ तर पर्याप्त छैन । चौतर्फी तनाव विस्तार हुने देखिएमा उसले यस्ता कार्यक्रम हाललाई पूर्ण रूपमै स्थगन गर्ने परिपक्वता देखाउनुपर्छ । कुनै समुदाय र क्षेत्र विशेषलाई लक्षित गरेर उग्र र अतिवादी टिप्पणी गर्ने क्रम अब उसले रोक्नुपर्छ । एमालेलगायत सबै दल जातीय तथा क्षेत्रीय संवेदनशीलतालाई ध्यानमा राख्दै जिम्मेवारपूर्ण ढंगले प्रस्तुत हुन जरुरी छ । एमालेले सम्भावित दुर्घटनाको आकलन पहिल्यै गर्न सकेको भए सोमबारको दु:खान्तबाट मुलुक जोगिन्थ्यो । तर उसले जिम्मेवारीबोध गर्दै कार्यक्रम रोकेन, कार्यक्रमथलो मात्र परिवर्तन गर्यो । राजविराज रंगशालामा गर्ने भनिएको कार्यक्रम औद्योगिक क्षेत्रमा सारे पनि मधेसी दलहरूले अवरोध यथावत् राखे, जसको परिणामस्वरूप झडप निम्तियो । मधेसी दलहरूले सभासम्मेलन नै गर्न नदिने भनी जुन किसिमको विरोध र अवरोधको क्रम सुरु गरेका छन्, त्यो प्रवृत्ति पनि सरासर गलत छ । कुनै पनि दललाई बिनाअवरोध सार्वजनिक स्थानमा शान्तिपूर्वक र्याली र सभा गर्ने स्वतन्त्रता संविधानले नै सुनिश्चित गरेको छ । यो संविधानप्रदत्त हकअधिकारलाई कोहीकसैले कुण्ठित गर्न पाउँदैन । आफूले त्यसो गर्न खोज्दाको परिणामस्वरूप सप्तरीमा मानवीय क्षति हुन पुगेको सत्यबोध अवरोधकारी नेताहरूले समयमै गर्नुपर्छ । आगामी दिनमा यस्ता अप्रिय र दु:खद् घटना दोहोरिन नदिन मधेसी मोर्चाले कुनै राजनीतिक दल विशेषविरुद्ध लक्षित अवरोधका कार्यक्रम तत्काल फिर्ता लिनुपर्छ । बरु, मोर्चाले पनि आफ्ना माग र एजेन्डा जनतालाई बुझाउनबताउन यस्तै सभासम्मेलनहरू गर्ने बाटो रोज्नुपर्छ । शान्तिपूर्वक गरिएको सभासम्मेलन रोक्ने र अवरोध सिर्जना गर्ने कदमले अन्तत: तराईमधेसमा भित्र्याउन खोजिएको अतिवादी धारलाई प्रश्रय मिल्नेछ, जसको पहिलो सिकार आफूहरू नै हुने तथ्य मध्यमार्गी राजनीति गरिरहेका मधेसी मोर्चासम्बद्ध दलका नेताहरूले जति चाँडो बुझ्नेछन्, त्यति उचित हुनेछ । हालको ध्रुवीकृत समाजमा कतिपयलाई एकोहोरो अर्थहीन रटानजस्तो लाग्न सक्छ, तर हामी फेरि पनि दोहोर्याउन चाहन्छौं संयम, संवाद र सहमतिको विकल्प छैन, मधेसी मोर्चा र प्रमुख राजनीतिक दलहरू फेरि पनि यही कम क्षतिपूर्ण बाटोमा फर्कनैपर्छ ।"
"मुठभेड होइन, सहमति खोजौं","स्थानीय निर्वाचन घोषणा भएदेखि मधेसी मोर्चा र संघीय गठबन्धन दबाबमा छ । निर्वाचनमा नजाऊँ वा त्यसलाई बिथोलौं त निर्वाचन विरोधी होइने डर र जाऊँ त संविधान संशोधनको आफ्नो माग ओझेलमा पर्ने डर । यो असमञ्जसमा मधेसी नेताहरू यतिबेला एकातिर हामी निर्वाचन हुनदिँंदैनौं पनि भन्दैछन् भने साथमा हामीलाई निर्वाचन विरोधी भनेर चित्रित नगरियोस् वा हामी निर्वाचनका विरोधी होइनौं पनि भन्दैछन् । तर अहिलेको धरातलीय यथार्थ के हो भने मधेस केन्द्रित दलहरूले जति नै मरिहत्ये गरे पनि जबसम्म एमाले सहमत हुँदैन, तबसम्म संविधान संशोधन हुनेवाला छैन । र जहाँसम्म एमाले सहमत हुने कुरा छ, त्यो तत्कालै सम्भव देखिन्न । यतिबेला आफूसँग गरिएको तीनबुँदे सहमति प्रचण्ड सरकारले लत्यायो भनेर मधेसी मोर्चाले सरकारलाई आरोप लगाउनुको कुनै तुक छैन । किनकि सरकारसँग दुई तिहाइ बहुमत नभएको अवस्थामा उसले संविधान संशोधनको प्रस्ताव त दर्ता गर्न सक्छ, तर पारित गराउन कसरी सक्छ ? कित मोर्चाले संशोधन प्रस्ताव प्रक्रियामा लगियोस्, त्यसबाट निस्कने परिणाम हामी स्वीकार्छौं भन्न सक्नुपर्यो । कित दुई तिहाइ पुर्याउन एमालेलाई सहमत गराउन सक्नुपर्यो । यी दुइटै कुरा नभएको अवस्थामा संशोधन प्रस्तावलाई होल्डमा राखेर निर्वाचनमा जानुबाहेक अब अर्को कुन विकल्प बाँकी हुन्छ ? एमालेलाई मधेस विरोधी भनी चित्रण गरेर राजनीतिक लाभ त लिन सकिएला, तर संविधान संशोधन हुनसक्दैन । फेरि एमालेले पनि यदि मधेस केन्द्रित दललाई आफू विरोधी ठान्छ र उसलाई इग्नोर गर्न चाहन्छ भने कसरी अन्यथा भन्न सकिन्छ ? मधेसमा आन्दोलनको ज्वारभाटा उठिरहेकै बेला पनि केपी शर्मा ओलीलाई प्रधानमन्त्रीमा हराउन मधेसी मोर्चा संसद्मा भोट हाल्न आएकै हो । त्यति मात्र होइन, ओली सरकारलाई ढाल्ने खेलमा पनि मोर्चा खुलेर लागेकै हो । यस्तोमा एमाले मधेसी मोर्चाको मागप्रति असहिष्णु देखिन्छ भने त्यो बुझ्न सकिने कुरा हो । यो बेग्लै कुरा हो कि मुलुकको एक जिम्मेवार पार्टीका रूपमा एमालेले जस्तालाई त्यस्तैको सोच राख्नु ठिक होइन ।यतिबेला स्थानीय निर्वाचन हुन्छहुँदैन वा हुन्छ भने त्यो कति सहज र विना अवरोध हुन्छ भन्ने विषय नै महत्त्वपूर्ण छ । सामान्यतया निर्वाचनलाई राजनीतिक विवाद समाधान गर्ने युक्तिका रूपमा लिइन्छ । तर विवादबीच निर्वाचन हुँदा निर्वाचन स्वयं पनि थप विवादको कारण बन्न सक्छ । अहिले हामी दोस्रो अवस्थामा छौं । निर्वाचनका दृष्टिले अबका एक, दुई हप्ता अत्यन्त संगीन हुने देखिन्छ । हामीले चाहे पनि, नचाहे पनि यतिबेला एमालेले सञ्चालन गरेको मधेस केन्द्रित मेचीमहाकाली अभियान कसरी सम्पन्न हुन्छ, त्यससँग स्थानीय निर्वाचनको भविष्य जोडिन पुगेको छ । भने पनि, नभने पनि यो अभियानलाई एमाले र मधेस केन्द्रित दल दुवैले आआफ्नो प्रतिष्ठाको विषय बनाएका छन्, एकअर्काको तेजोवध गर्ने अवसरका रूपमा लिएका छन् । यो अभियान मुठभेडमा परिणत भएर रक्तरञ्जित नहोस् र दुवै पक्षले संयम अपनाउन् भनी कामना गर्न सकिन्छ । तर सोमबार दुखद घटना हुन पुगेको छ । राजविराजमा गर्ने भनिएको कार्यक्रम मोर्चाका कार्यकर्ताहरुले विथोल्न सक्ने देखेर एमालेले औद्योगिक क्षेत्रमा सार्यो । त्यस स्थानमा समेत मोर्चाका कार्यकर्ताले विथोल्न खोजेपछि प्रहरीले चलाएको गोली लागी प्रर्दशनकारीको निधन भएको छ । तथापि के अडकल काट्न सकिन्छ भने दुवै पक्षका अभिप्राय: आंशिक रूपमा मात्र पुरा हुनसक्छन् । न यो अभियान दुई नम्बर प्रदेशमा एमालेले सोचेजस्तो हुनेवाला छ, नत मधेसी दलले विथोल्न खोजेजस्तो हुनेवाला छ । बरु अन्त्यमा दुवै पक्षले हामी सफल भयौं भनी दाबी गर्नेवाला छन् । र फाट्टफुट्ट हुने घटनाका लागि दुवै पक्षले शान्ति सुरक्षा बहाल गर्न नसकेको भनी सरकारलाई आरोप लगाउनेवाला छन् । तर स्थिति यो अड्कलबाजी सोचेभन्दा नितान्त फरक पनि हुनसक्छ । साँच्चै यसले उग्र भिडन्तको रूप लियो भने त्यसको गुञ्ज धेरै पछिसम्म रहन सक्छ र मुलुकले ठूलो मूल्य बेहोर्नुपर्ने अवस्था पनि आउन सक्छ । यो बेला मधेसको ५१ प्रतिशत जनसंख्या भएकाले स्थानीय तहको संख्या पनि ५१ प्रतिशत नै हुनुपर्छ भन्नु तर्कका लागि तर्क गर्नुमात्र हो । प्रतिनिधिसभाको सदस्यको हकमा सम्म यो तर्क मान्न सकिन्छ । तर स्थानीय तहको गठन र संख्या जनसंख्याको तराजुमा राखेर जोख्ने विषय होइन । यो त आवागमनको सुविधाअसुविधा, सहजअसहज पहुँचजस्ता विषयसँग जोडिने कुरा हो । फेरि प्रदेशचाहिंँ मधेसमा एउटा वा दुइटा मात्र चाहिने अनि गाउँपालिकाहरू मात्रै किन धेरै चाहिने ? तर्कै गर्ने हो भने मधेसमा चाहिँं किन दुइटामात्र मुख्यमन्त्री, दुइटामात्र प्रदेश प्रमुख र पहाडमा चाहिंँ किन पाँचपाँचवटा मुख्यमन्त्री र प्रदेश प्रमुख भनेर पनि तर्क गर्न सकिन्छ नि तर यस्ता अर्थहीन तर्कले हामीलाई कहीं पुर्याउँदैन । वस्तुत: अबका स्थानीय तह भनेका उपजिल्लाहरू हुन् । तिनलाई हिजोका गाविसहरूसँग तुलना गर्नुको कुनै तुक छैन । न अधिकार न हैसियत कुनैमा पनि ती एकअर्कोमा तुलनायोग्य छैनन् । कहाँ आजका संवैधानिक हैसियतका स्थानीय तह, कहाँ हिजोका कानुनले खडा गरेका स्थानीय निकाय । हो, अब हिजोको गाविसले दिनेभन्दा बढी सेवा दिने हैसियतमा स्थानीय तहका वडाहरू हुन्छन् । ती वडासँगै सेवाकेन्द्र पनि हुन्छन् । त्यसैले यतिबेला मधेसी मोर्चा र संघीय गठबन्धनले यथास्थितिमा सम्भव नहुने संविधान संशोधनका लागि ढिपी गर्नु र त्यस बहानामा निर्वाचन बहिष्कार गर्नु वा बिथोल्न खोज्नु सही रणनीति होइन । मधेसमा स्थानीय तहको संख्या बढाएर सरकारले एउटा जेस्चर दिएको छ । त्यसैलाई आधार मानेर निर्वाचनलाई पनि आन्दोलनको रूपमा प्रयोग गरेर जानु सेफ साइड हुन्छ । यतिबेला मधेसी मोर्चाको मागको विरोध गर्नेहरू अहिलेको संसद्मा मोर्चाको न्युन उपस्थिति देखाउँछन् र तिनसँग मधेसको जनमत छैन भन्छन् । हुन त त्यसो भन्नेहरू निकट अतितमा भएको बलिदानपूर्ण मधेस आन्दोलनमा उर्लेको जनसागरलाई बिर्सन्छन् । अत: मधेसी मोर्चाले स्थानीय निर्वाचनमा भाग लिएर झापादेखि कञ्चनपुरसम्मका नगरपालिकागाउँपालिकाहरूमा आफ्नो उल्लेख्य उपस्थिति दर्ज गर्नुपर्छ । यसो गर्नसके मधेस आन्दोलन र मधेसी मोर्चाको माग नयाँ उचाइमा त पुग्ने नै छ, साथमा त्यसले मधेसी मोर्चालाई थप ऊर्जावान पनि बनाउनेछ । मोर्चाले आफ्नो संविधान संशोधनको मागलाई नवनिर्वाचित जनप्रतिनिधिहरूको मागस्वरूप दिनसक्यो भने संविधान संशोधनका लागि त्योभन्दा ठूलो दबाब अरू के हुनसक्छ ? अझ संविधान संशोधनको माग मधेसीको होइन, मोर्चाका नेताहरूको मात्र हो भन्नेहरूलाई योभन्दा ठूलो जवाफ अर्को के हुनसक्छ ? वस्तुत: मधेसी मोर्चाले यसो गरेमा त्यो नेपालको वर्तमान राजनीतिको साँच्चै टर्निङ प्वाइन्ट हुनेछ ।संविधान संशोधनमा उठाइएका कतिपय विषय राष्ट्रिय स्तरका छन् भने कतिको सम्बन्ध स्थानीय तहसँग भन्दा पनि प्रदेशसँग देखिन्छ । यस्तोमा स्थानीय तहको निर्वाचनको प्रक्रिया अवरुद्ध गर्नुभन्दा त्यसलाई सफल बनाएर नयाँ जनमतका साथ संविधान संशोधनको सवालमा प्रवेश गर्नु बढी निरापद् देखिन्छ । प्रदेश र संघीय संसद्को निर्वाचन भनेको अब २०७४ को कात्तिकमंसिर नभई हुने होइन । अत: स्थानीय तहको निर्वाचनपछि मुुलुकले संविधान संशोधनका विषयमा सोच्ने र काम गर्ने पर्याप्त ब्रेदिङ स्पेस पाउँछ । त्यो समयलाई अहिले होल्डमा रहेको संविधान संशोधनका लागि खर्च गरे भइहाल्छ । यो बेला जोखिम लिने बेला हो । तर मधेसी मोर्चाको सबैभन्दा ठूलो समस्या के हो भने त्यसमा त्यस्तो कुनै नेता छैन, जसले त्यो जोखिम लिन सकोस् । र यदि कोही अग्रसर भइहाल्यो भने पनि उसको निर्णय कसैले मान्छन् भन्ने सुनिश्चित छैन । आन्दोलनमा सँगै हिंँड्नेहरू र मोर्चाबन्दी गर्नेहरू आजसम्म पनि निर्वाचनमा कहिल्यै मोर्चाबन्दी गर्न सफल भएनन् । बरु उल्टो जहिल्यै पनि आपसमा हानाथाप गरिरहे । यही आन्दोलनका दौरान पनि एकको कमजोरीबाट अर्कोले फाइदा लिने मौका खोजेको देखिएकै हो । वस्तुत: उनीहरूको यही कमजोरीको ठूला पार्टीहरूले फाइदा उठाएका हुन् र मोर्चालाई दच्काउने मौका पाएका हुन् । तर अब आफ्नो यो पुरानो बानी दोहोर्याउने सुविधा मोर्चामा आबद्ध दलहरूलाई छैन । अहिले ती एउटै नाउमा सवार छन् । अत: तिनले किनार भेट्टाए सँगै भेट्टाउने वा डुबे सँगै डुब्ने अवस्था छ । यतिबेला एमाले होस् वा मधेसी मोर्चा दुवै त्यो अतिसम्म जान हुँदैन, जहाँबाट फर्कन गाह्रो होस् । राजनीतिक दलहरूले समयको पदचाप बुझेर कदम बढाउनुपर्छ । जसले जे भने पनि अहिलेसम्मको अवस्थामा मधेसी मोर्चा भनेको मधेसको शान्तिपूर्ण राजनीति गर्ने मूलधारको शक्ति हो । त्यो असफल भयो भने अघिदेखि नै टाउको उठाउन खोजिरहेको अतिवादी शक्ति मधेसको राजनीतिमा हावी हुने अवस्था छ । त्यतिमात्र होइन, छिमेकी मनसुवाले नयाँ ढंगले फणा उठाउने खतरा पनि उत्तिकै छ । त्यसो हुनु न मधेस केन्द्रित दलहरूको हितमा छ, नत मुलुकका अन्य ठूला राजनीतिक दलहरूको हितमा छ । त्यो स्थिति मुलुकको कुरै छाडौं, मधेसको हितमा समेत छैन । यो सरल सत्यको बोध सबैलाई यथाशक्य छिटो होस् र मुलुक मुठभेडको बाटोमा होइन, सहमतिको बाटोमा हिँंडोस् ।"
कर्मचारीको अराजकता,"स्वास्थ्यसेवा अन्तर्गतका कर्मचारीको आन्दोलन तथा विरोधको कारण हालै केही ठाउँमा ५ वर्ष मुनिका बालबालिकालाई पोलियो थोपा खुवाउने कार्यक्रम प्रभावित भएछ । यसै विषयमा मन्त्री गगन थापाले पहिला चेतावनी दिएको पनि सुनेँ भने अहिले त्यस्ता कार्यमा उत्रने कर्मचारीलाई स्पष्टीकरण माग्दै निलम्बन गरेको समाचार पढेँ । स्पष्टीकरण लिएर पछि हिम्मतसाथ सेवाबाट बर्खास्ती गर्नुपर्छ, ताकि भविष्यमा यस्ता मानवीय संवेदनाका विषयमा खेलवाड गर्ने हिम्मत अरूले नगरुन् । सकिन्छ भने जिल्ला जनस्वास्थ्य कार्यालयको दरबन्दी खारेज गरी जिल्ला अस्पतालमै समायोजन गरौं । साथै आयुर्वेद विभागको जिल्ला तहलाई पनि गाभेर एकीकृत सेवा लागु होस् । ताकि यस्ता अनेक निकायले बेलाबेलामा अराजकता देखाउँदा पनि धेरै कर्मचारीको कारण सेवा अवरुद्ध नहोस् ।महिला स्वयंसेवकका वडा तहसम्म बोर्ड देखिन्छ वा पाइन्छ । यसलाई पनि समयानुकूल विकास वा व्यवस्थित गरौं । अहिले मुलुकभर प्राथमिक स्वास्थ्य तालिम लिएका वा अनमी, सीएमए पढेकाको बेरोजगारी बढ्दैछ । कमसेकम तिनलाई पढाइपछि अनिवार्य ६ देखि १ वर्ष न्युन बेतनमा अस्थायी सेवा उपलब्ध हुने, प्रयोगात्मक अभ्यासकै क्रममा दुर्गमका स्वास्थ्य चौकीमा ३ महिना भए पनि अनिवार्य सेवा दिएर मात्र प्रमाणपत्र पाउने प्रावधान होस् । हामीकहाँ सरकारी कर्मचारीको उद्दण्डता यसरी बढेको छ कि राजनीतिले मात्र देश बिग्रेको होइन, दलका नेताकार्यकर्ताले भन्दा बढी सरकारको दानापानी खाएर राजनीति गर्नेहरूको मनपरीतन्त्रले लोकतन्त्र धरापमा परेको हो । व्यवस्था परिवर्तन गरेजस्तै लगभग सबै कर्मचारीतन्त्रलाई यदि कुनै हिम्मतिला दलीय व्यवस्थाले नफ्याँकेसम्म हामीले आमूल परिवर्तनको अनुभूत गर्न पाउने छैनौं । सिंहदरबारभित्रै नाराजुलुस र मुख्य सचिवको टेबुलसम्म घेराउ गर्न जाने अभ्यास पनि देख्यौं । कहिले गाविस सचिवले हडताल गर्छन्, कहिले निजामती त कहिले अनेक संघसंगठनका नाममा शिक्षा होस् या स्वास्थ्यजस्तो संवेदनशील क्षेत्रमा समेत राजनीति गर्न पछि परेका छैनन् । हाम्रा बालअधिकारकर्मी तथा मानवअधिकारकर्मी यस्ता विषयमा चुइँक्क बोल्दैनन्, उही कहीँ कतै बालबालिकाको अन्याय र अत्याचार भएको खबर आएपछि हतारहतार विज्ञप्ति निकाल्न भने जानेका छन् । सरकारले स्थायी जागिरेलाई स्तरोन्नति वा समयसापेक्ष गर्न ढिला भइसक्यो । भरसक अधिकृतमुनि अस्थायी वा निजी क्षेत्रमा ठेक्कामा दिने हो भने अहिले प्राप्त सेवा दुई गुणाले बढी गुणस्तरीय र सुलभ हुनेछ । श्रीकृष्ण राजवंशीसिन्धुली"
नि:शुल्क पाठ्यपुस्तकको कथा,"शिक्षा प्रणालीमा पाठ्यक्रमलाई महत्त्वपूर्ण साधनको रूपमा लिइन्छ । किनकि यसले भविष्यमा कस्ता नागरिक तयार गर्ने भन्ने विषय तय गर्छ । पाठ्यक्रमका अपेक्षित उपलब्धि विद्यार्थीमा हासिल गराउन विविध क्रियाकलाप आवश्यक हुने हुनाले शिक्षा प्रणालीले त्यसै बमोजिम शिक्षण सिकाइ क्रियाकलाप सञ्चालन गर्नुपर्छ । यस्ता क्रियाकलाप सञ्चालन गर्नेगराउने दायित्व शिक्षकमा रहन्छ, जसका लागि शिक्षक दक्ष र मिहेनती हुनुपर्छ । शिक्षा प्रणालीले शिक्षकको क्षमता र मनोबल बढाउन सक्नुपर्छ । कमजोर शिक्षा प्रणाली, न्युन क्षमताका शिक्षक वा चलिआएको अभ्यासका कारण कक्षाकोठामा पाठ्यक्रमलाई भन्दा पनि पाठ्यपुस्तकलाई शिक्षण सिकाइ क्रियाकलापको प्रमुख साधनको रूपमा लिएको पाइन्छ । शिक्षकले पाठ्यपुस्तक पढाउने पद्धति आमरूपमा स्थापित भइसकेको छ । सबैको ध्यान शिक्षकको हातमा पाठ्यक्रम पुगेन भन्नेमा छैन, विद्यार्थीले पाठ्यपुस्तक पाएनन् भन्नेमा हुन्छ । वर्षेनि अर्बौं रुपैयाँ विद्यार्थीका पाठ्यपुस्तकमा खर्च गरिन्छ । तर शिक्षकलाई पाठ्यक्रम उपलब्ध गराउन खासै लगानी छैन । विकल्पबारे खासै छलफल भएका छैनन् र भएका छलफलले पनि ठोस परिणाम दिनसकेका छैनन् । प्रस्तुत लेखमा नि:शुल्क पाठ्यपुस्तकको समयमा नै उपलब्धताबारे केही खोतल्ने प्रयास गरिएको छ । समस्या केमा छ ?हरेक नयाँ शैक्षिक वर्षको सुरुवातका केही महिनासम्म विद्यार्थीले नि:शुल्क पाठ्यपुस्तक प्राप्त गर्न नसकेको विषयमा प्रशस्त चर्चा हुने गर्छ, जुन समयको क्रमसँगै क्रमश: सेलाउँछ र अर्को नयाँ वर्षसम्म सुषुप्तजस्तै बन्छ । यस्ता बहस सरकारले समयमा पाठ्यपुस्तक नपुर्याएको विषयमा हुने गर्छ । किनकि सरकारले यो समस्या निराकरण गर्नसकेको छैन । हरेक वर्ष पाठ्यपुस्तक बाँड्नुपर्नेनपर्ने र यसका विकल्प के हुन सक्लान् भन्ने विषयमा बौद्धिक बहस केन्द्रित छैन । शिक्षकले पाठ्यक्रमका आधारमा शिक्षण सिकाइ क्रियाकलाप सञ्चालन गर्नुपर्छ भन्ने आवाज यात उठ्दै उठदैन, उठिहाले पनि त्यसले खासै स्थान पाउँदैन । समग्रमा धेरैथोरै जेजति मात्रामा भए पनि सामुदायिक विद्यालयका विद्यार्थीले समयमै पाठ्यपुस्तक पाउनसकेका छैनन् र त्यसको अभावमा पाठ्यक्रमलाई आधार मानी शिक्षण सिकाइ क्रियाकलाप सञ्चालन गर्नुपर्छ भन्ने दायित्वबोध शिक्षकहरूमा भएको पाइँदैन । पाठ्यक्रम शिक्षण सिकाइको मूल आधार हो भन्ने जान्दाजान्दै पनि शिक्षाविदहरूले यसलाई दह्रोसँग उठाएका छ्रैनन् । पाठ्यपुस्तक समयमा नपुगे पनि हुन्छ भन्ने कदापि होइन । सरकारले स्वीकृत कार्यतालिका बमोजिम नि:शुल्क पाठ्यपुस्तक सबै विद्यार्थीलाई उपलब्ध गराउन सक्नुपर्छ, जुन हुनसकेको छैन । नयाँ शैक्षिक वर्ष र नि:शुल्क पाठ्यपुस्तकअहिले २०७३ सालको विद्यालय शिक्षाको शैक्षिक वर्ष समापनको संघारमा आइपुगेको छ । नयाँ शैक्षिक वर्षको सुरुवातसँगै मुलुकका झन्डै ३४,००० विद्यालय, लगभग ७५ लाख विद्यार्थी र तिनका अभिभावक, हजारौं शिक्षक तथा पदाधिकारीहरू एवं लाखौं सरोकारवाला परोक्षअपरोक्ष रूपमा नयाँ पाठ्यपुस्तकको उपलब्धताको विषयसम्बन्धी बहसमा संलग्न हुन पुग्छन् । सार्वजनिक क्षेत्रमा सबैको चासो पाठ्यपुस्तकको उपलब्धतामा केन्द्रित हुनपुग्छ, जुन स्वाभाविक छ । कसलाई के काम गर्न दिइएको थियो र जिम्मा लिनेले त्यो पुरा गर्न सक्योसकेन भन्ने विषयले भन्दा पनि पाठ्यपुस्तक किन पाइएन भनी सरकारतर्फ सबैका औंला तेस्र्याइने बेला हो यो । नि:शुल्क पाठ्यपुस्तकबारे हुने चर्चा फागुनदेखि किन सुरु हुन्छ भने मुलुकका दुर्गम हिमाली क्षेत्रका पाँच जिल्ला मनाङ, मुस्ताङ, डोल्पा, जुम्ला र हुम्लामा हरेक वर्षको फागुन १ गते र बाँकी ७० जिल्लामा अर्को वर्षको वैशाख १ गतेबाट नयाँ शैक्षिक वर्ष सुरु हुने व्यवस्था छ । यही व्यवस्थाअनुरूप दुर्गम पाँच हिमाली जिल्लामा २०७३ फागुन १ गतेबाट नयाँ शैक्षिक वर्ष सुरु भइसकेको छ भने बाँकी ७० जिल्लामा २०७४ वैशाख १ गतेबाट नयाँ शैक्षिक सत्र सुरु हुन्छ । सरकारी नीति र कार्यान्वयनसामुदायिक विद्यालयका कक्षा १० सम्म अध्ययन गर्ने सम्पूर्ण विद्यार्थीलाई नि:शुल्क पाठ्यपुस्तक उपलब्ध गराउने नीति सरकारले विगतदेखि नै अवलम्बन गरिआएको छ । यो नीति कार्यान्वयनमा विभिन्न निकायले विशिष्ट प्रकृतिका जिम्मेवारी निर्वाह गर्नुपर्छ, जुन एकआपसमा सम्बन्धित छन् र एउटाको कार्यसम्पादनबाट अर्को प्रभावित हुन्छ । सबैले गर्ने कार्यको अन्तिम नतिजा भनेको विद्यार्थीले समयमै पाठ्यपुस्तक पाउनु हो । आम नागरिकले कुन निकायले काम गर्योगरेन भन्दा पनि विद्यार्थीले पाठ्यपुस्तक पाएपाएनन् भन्नेमा चासो राख्छन्, जुन स्वाभाविक नै देखिन्छ । तर समग्रमा सबैलाई दोषी किटान गर्नुभन्दा पनि समयमा काम सम्पन्न गर्न नसक्ने निकाय र त्यसको कार्यपद्धति पहिचान गरी संलग्न निकाय र पदाधिकारीलाई बेलैमा सचेत गराउनुका साथै आवश्यक परेमा कारबाही गर्नसकेमा नीति कार्यान्वयनमा प्रभावकारिता आउन सक्छ । नि:शुल्क पाठ्यपुस्तकको चक्रनि:शुल्क पाठ्यपुस्तक व्यवस्थापनमा हालसम्म धेरै परीक्षण भइसकेका छन् । पछिल्लो विधि अन्तर्गत विद्यालय आफैंले आवश्यक पाठ्यपुस्तक खरिद गरेर विद्यार्थीलाई उपलब्ध गराउनु हो । पुस्तक खरिदका लागि शिक्षा विभागले विद्यार्थी संख्याको आधारमा आवश्यक अनुदान सामुदायिक विद्यालयको खातामा पठाउने गर्छ । पाठ्यक्रम विकास केन्द्रले जनक शिक्षा सामग्री केन्द्र लिमिटेड र निजी मुद्रण व्यवसायीहरूलाई पाठ्यपुस्तकको मुद्रणीय प्रति छपाइका लागि समयमा नै उपलब्ध गराउनुपर्छ र यी निकायले पाठ्यपुस्तक छपाइ गरेर बिक्रेतासम्म पुर्याउनुपर्छ । प्रधानाध्यापकले बजारमा उपलब्ध पाठ्यपुस्तक समयमा नै खरिद गरेर विद्यार्थीलाई उपलब्ध गराउनुपर्छ । समग्रमा नि:शुल्क पाठ्यपुस्तकको चक्र यही हो । नि:शुल्क पाठ्यपुस्तक व्यवस्थापनको चक्रभित्र रहेका शिक्षा विभाग र पाठ्यक्रम विकास केन्द्र शिक्षा मन्त्रालय अन्तर्गतका निकायहरू भएकोले यिनका कार्यलाई मन्त्रालयले प्रत्यक्ष रूपमा निर्देशन र नियन्त्रण गर्न सक्छ । जनक शिक्षा सामग्री केन्द्र लिमिटेड र निजी मुद्रण व्यवसायीहरू शिक्षा मन्त्रालयको प्रत्यक्ष संगठन संरचनाभित्र नपरे तापनि यी निकायले मन्त्रालयको निर्णय बमोजिम काम गर्नुपर्छ । किनकि मन्त्रालयले यिनीहरूलाई पाठ्यपुस्तक छपाइ र वितरणको जिम्मा लगाएको हुन्छ । विगतमा जस्तै यस वर्ष पनि मन्त्रालयले जनक शिक्षालाई कक्षा ११० सम्मका र निजी क्षेत्रका मुद्रण व्यवसायीहरूलाई कक्षा १५ सम्मका पाठ्यपुस्तक छपाइ र वितरण गर्ने जिम्मेवारी दिएको भए तापनि व्यवहारमा जनक शिक्षाले कक्षा ६१० सम्मका र निजी क्षेत्रका मुद्रण व्यवसायीहरूले कक्षा १५ सम्मका पाठ्यपुस्तक छपाइ र वितरण गर्ने व्यवस्था गरेको पाइन्छ ।जिम्मेवारी कसको ?पाठ्यपुस्तक व्यवस्थापनको यतिका संगठनात्मक संरचना हुँदा पनि विद्यार्थीले समयमा किन प्राप्त गर्न सक्दैनन् त ? कसको कमजोरीका कारण हरेक वर्ष यो समस्या दोहोरिन्छ ? पाठ्यपुस्तक खरिद गर्ने रकम विद्यालयको खातामा समयमा नपुगेमा त्यसको जिम्मेवारी शिक्षा विभागले लिनुपर्छ । पाठ्यपुस्तक बजारमा समयमा उपलब्ध हुन नसकेमा कक्षा १५ को हकमा निजी मुद्रण व्यवसायी र कक्षा ६१० को हकमा जनक शिक्षाले जिम्मा लिनुपर्छ । यसैगरी बजारमा पाठ्यपुस्तक उपलब्ध भएर पनि विद्यार्थीले प्राप्त नगरेमा प्रधानाध्यापकले जिम्मा लिनुपर्छ । यी सबै कार्यको अनुगमन गर्ने जिम्मेवारी शिक्षा विभागमा छ र तोकिएका निकायले जिम्मेवारी पुरा नगर्नेलाई कारबाही गर्ने जिम्मेवारी शिक्षा विभाग र शिक्षा मन्त्रालयमा रहेको छ ।अबको निकासशिक्षा मन्त्रालयले जिम्मा लगाइएका कार्यको सूक्ष्म अवलोकन गरेर जिम्मेवारी अनुरूप काम नगर्ने निकाय पदाधिकारीलाई कारबाही गर्ने पद्धतिको विकास गर्ने हो भने समयमा पाठ्यपुस्तक पुगेन भन्ने समस्यालाई सधैंका लागि अन्त्य गर्न सकिन्छ । त्यसो भए मन्त्रालयले जिम्मेवारी दिइएको काम पुरा गर्न नसक्ने पदाधिकारी तथा निकायलाई किन कारबाही गर्न सकेन त ? भन्ने प्रश्न स्वाभाविक रूपमा उठ्ने गर्छ । विगतमा कारबाही हुन नसकेको साँचो हो । काम नगर्दा पनि कारबाही नभएपछि काम नगरे हुने संस्कारको विकास हुनपुगेको छ । सर्वप्रथम कुन कारण वा कसले जवाफदेहिता पुरा नगरेर पाठ्यपुस्तक समयमा उपलब्ध हुन नसकेको हो भन्नेबारे गहन अध्ययन गरेर सत्यतथ्य बाहिर ल्याउन आवश्यक छ । सरकारले तथा शिक्षा मन्त्रालयले गर्न सकेन भन्दा समयमा काम सम्पन्न नगर्ने पदाधिकारी र निकायलाई धेरै सजिलो भएको छ । शिक्षा मन्त्रालयलाई देखाएपछि जिम्मेवारी पाएका तर काम गर्न नसक्ने निकायले पनि उन्मुक्ति पाउँदै गए । पाठ्यपुस्तक व्यवस्थापनको सम्पूर्ण जिम्मेवारी शिक्षा मन्त्रालयमा छ । तसर्थ तोकिएको जिम्मेवारी पुरा नगर्नेलाई कारबाही गर्ने दायित्व पनि शिक्षा मन्त्रालयमा नै रहेको छ । समयमा जिम्मेवारी बहन नगर्नेलाई एकपटक हदैसम्मको कारबाही गर्ने हो भने अबका दिनमा यो समस्या स्वचालित रूपमा निराकरण हुन्छ । तसर्थ नि:शुल्क पाठ्यपुस्तक समयमा नै सुनिश्चित गर्न धेरै ठूलो काम गर्नु पर्दैन, मात्र जवाफदेहिताको परिपालना सुनिश्चित गर्ने र त्यसको कारबाही गर्ने संस्कार बसाले पुग्छ ।"
नारी दिवसको सार्थकता,"तिम्रो माया उनान्सय मेरो माया सयएक थप्छु म पनि हुन्छ दुई सयबराबर तिम्रो मेरो माया बराबर सुखदु:ख बाँडौँ बराबर।आफ्नो व्यस्त यात्राका क्रममा गाडीमा बजिरहेको गीतले मेरो ह्दयमा स्पर्श गर्दै मलाई भावुक बनायो । त्यसै गीतका स्थायी र अन्तरासँगै मैले जीवनको यथार्थ खोज्न थालेँ । यही बराबरी नै त हो, हाम्रो गन्तव्य हुनुपर्छ । यही बराबरीको स्थान पाउन लगभग दुई शताब्दीदेखि विश्वका महिलाले आन्दोलनको शंखघोष गरेका थिए । कैयौँ महिलाले अनेक अपवाद, पीडा, लाञ्छना र व्यवधान झेल्दै महिला मुक्तिको मार्ग कोरेका थिए, जसमा टेकेर आज हामी समाजका हरेक पक्षमा बराबरीको हक दाबी गर्न सकिरहेका छौँ । म पनि पलभरका लागि गद्गद् हुन्छु, आफू दोस्रो दर्जामा सीमित बन्न नपरेकोमा तर मेरो खुसी दिगो रहन सकेन । अघिल्लो स्टपमा झर्नलागेका एक परिचित व्यक्तिले जाँदाजाँदै मतिर प्रहार गरेको वक्रदृष्टिले अतीतको एउटा नमिठो क्षणमा पुर्याइदियो । त्यस दिन म र एक परिचित बहिनी चिया दोकानमा गफ गर्दै चिया पिउँदै थियौँ, अन्य दुई परिचितको आगमन भयो । के छ नारीवादीहरूको खबर ? निकै मस्ती मुडमा देख्छु नि ? व्यंग्य हाने उनले । तपार्इँको नजरलाई धन्यवाद । हामी सधैँ मस्तीमा नै हुन्छौँ । किनकि हाम्रो मनमा आग्रहपूर्वाग्रह छैन, मैले भनेँ, अनि हामी दुबै मज्जाले हाँस्यौँ । उनले फेरि व्यंग्य नै हाने, घर पुगेपछि हाँस्नु त्यत्तिकै हो, जति हाँस्नेखेल्ने बाहिरै त हो नि, मलाई खपिनसक्नु भयो, तपाईँको परिवारमा हाँसो वर्जित छ भन्दैमा सबै परिवारमा यो नियम लागु हुन्छ र ? मेरो मुखबाट फुस्किहाल्यो । दिदी जाऔँ, मलाई अलि हतार छ । सम्भावित द्वन्द्वबाट उम्कन होला, बहिनी उठिन्, बाध्य भएर म पनि उठेँ । दुई पाइला अघि बढ्न नपाउँदै कानमा ठोक्किन आयो, हिँडे भँडुवीहरू आज कसको घर भाँडिने हो कुन्नि, यिनका संगतमा त कसैका जहान नपरुन् । बहिनी अर्कै बाटो लागेकी थिइन्, म पनि रछान चलाएर हात मैल्याउन चाहिन र पछि नफर्किकन अघि बढिरहेँ । उनले त्यसरी मप्रति व्यंग्य गर्नुको कारण पुन: मेरो मानसपटलमा घुम्न थाल्यो । वर्षौंदेखि पतिको यातना लुकाएर हाँसिरहेकी दिदी अनायास त्यस दिन भक्कानिएर रोइन् । सायद उनको धैर्यको बाँध भत्केछ र उनले सारा पीडा मेरासामु छरपस्ट पारिन् । पतिले दिएका व्यक्तअव्यक्त सबै पीडाको बेलिविस्तार लाउँदै उनले आफू जीवनदेखि थाकेको दु:खेसो पोखिन् । बालबच्चा अनि इज्जतप्रतिष्ठाका नाममा उनले खेपेको यातना लुगाले छोपेको शरीरभित्रका नीलडामले प्रस्टै देखाउँथ्यो । एउटा शिक्षित अनि प्रतिष्ठित व्यक्तिकी पत्नीको यस्तो यथार्थ पत्याउन गाह्रो थियो । मैले उनीभित्र आत्मविश्वास र स्वाभिमान जगाउन भरमग्दुर प्रयास गरेँ । महिला वस्तु नभई मान्छे हो भन्दै उनलाई पनि अस्तित्वको खोजी गर्न प्रेरित गरेँ । त्यसपछि उनको मौनता विद्रोहमा परिणत भएछ, अनि उनी त्यो कथित मर्दको प्रतिकारमा उत्रिछन् । आफ्नो निरंकुश शासनको अन्त्य भएको पीडाको बदलास्वरूप थियो, अघिको मप्रतिको व्यंग्य प्रहार । यस्ता धेरै प्रहार खेप्नुपर्छ मैले र पनि म सन्तुष्ट छु, किनकि मेरो प्रयासले ती दिदीजस्ता दुईचार महिला अव्यक्त पीडाको बन्धनबाट मुक्त हुनसकेका छन् ।ओहो, कति संकुचित छौँ हामी । एक्काइसौँ शताब्दीमा पनि महिलालाई सोह्रौँ शताब्दीका आँखाले हेर्छौँ । मान्छेबीच पनि दास र मालिकको अदृश्य सीमा कोरिरहेका छौँ, अनि एउटाको भागमा दोहोरोतेहोरो दायित्व थोपरेर परम्परा र संस्कारको संरक्षणकर्ताका रूपमा आफूलाई सृष्टिको सर्वश्रेष्ठ ठानिरहेका छौँ । पितृसत्तात्मक सामाजिक संरचनाले निर्माण गरिदिएको दास मनोवृत्तिबाट अझै मुक्त हुन सकिरहेको छैन, हाम्रो पुरुष अहम् । हामीकहाँ मात्र कहाँ हो र ? हामीले स्वतन्त्र देख्ने पश्चिमी समाजका नारीहरू यस्तै उत्पीडनका कारण लगभग दुई शताब्दीअघि नै पुरुषसत्ताका विरुद्ध उभिएका थिए । उदारवादी दृष्टिकोणले आरम्भ भएको उनीहरूको नारीवादी आन्दोलन उग्र नारीवादमा अझै सशक्त देखियो । पश्चिमी समाजमा उदारवादी बुभायर र फ्राइडनभन्दा केट मिलेट र फायरस्टोनका अभिव्यक्तिहरू लोकप्रिय बने । पुरुष निषेधित नारी समाजको परिकल्पना हुनथाल्यो । जुलिया क्रिस्तेवा, लुसी इरिगोरी र हेलेन सिक्स्युज पुरुष भाषाको बहिष्कार र नारी भाषाको आविष्कारका पक्षमा उत्रिए । न्यान्सी चोडोरोले त नारीवादी राजनीतिक सूत्र सोझै पुरुषलाई नारीकरण गर्नेतर्फ लक्षित हुनुपर्छ भन्ने अभिमत राखिन् । यसरी पाश्चात्य जगतका नारीहरू पुरुषविरुद्ध त्यसै खनिएका होइनन् । एउटा अतिवादले अर्को अतिवाद निम्त्याउँछ भन्ने मान्यताको उदाहरण हो त्यो । त्यहाँका महिलामाथि पितृसत्ताले गरेको शोषण र दमन चुलिँदै गएपछि नारी विद्रोह त्यसरी उर्लेको हो । महिला र पुरुषका नैसर्गिक अधिकारले सत्ताको रूप लिएपछि एकले अर्कोलाई दमन गर्ने र त्यसमाथि शासन गर्ने मनसा राखेपछि समाज द्वन्द्वग्रस्त बन्ने गर्छ । यसले समाजका स्वस्थ मान्यता पनि विघटित गराउनुका साथै पारिवारिक विखण्डनसमेत निम्त्याउँछ ।आज हाम्रो समाजमा पनि यस्तै भइरहेको छ । महिला वर्गमा स्वअस्तित्व र चेतना जागृत हुनुलाई पुरुष वर्गले आफ्नो सत्ता अन्त्यको संकेतका रूपमा आँकलन गरेको देखिन्छ । त्यसैले महिला उत्पीडन विरुद्ध आवाज उठाउने अनि महिला पनि मान्छे नै हो भन्दै बराबरीको स्थान खोज्ने महिलालाई चौतर्फी रूपमा व्यंग्य गर्ने गरिन्छ । यथार्थमा यो आँकलन सही देखिँदैन, किनकि हामी जसलाई नारीवादी भनिने गरिन्छ, कुनै सत्ता स्थापनाका लागि संघर्षरत छैनौँ । पितृसत्ता विरुद्धको हाम्रो युद्ध मातृसत्ता स्थापनाका लागि होइन, किनकि सत्ता सधैँ शासन र दमनका लागि स्थापित हुने गर्छ । हामी त सत्ताविहीन र समतामूलक समाजको परिकल्पनामा संघर्षरत छौँ । त्यस्तो समाज हाम्रो लक्ष्य हो, जहाँ छोरी भएर जन्मदैमा कसैलाई कर्तव्य र दायित्वको भारी बोकाउने अनि छोरा भएर जन्मदैमा कसैलाई असीमित अधिकार दिएर दायित्वबाट मुक्त गराउने प्रवृत्ति रहने छैन । हरेक व्यक्ति केवल मान्छे भएर जन्मनेछ, अनि कर्मका आधारमा समाजमा उसले आफ्नो पहिचान स्थापित गर्नेछ । त्यो पहिचान केवल उसको आफ्नो हुनेछ । कसैको नामथरसँग जोडिने छैन । बिना कुनै भेदभाव मान्छे भएर बाँच्न पाउने अधिकारको लडाइँ हो, हाम्रो नारीवाद । आग्रहपूर्वाग्रह र प्रतिशोधले प्रेरित क्षणिक आवेग होइन । त्यसैले तर्सिनु आवश्यक छैन, नारीवादीहरूसँग । हो, मेरो नारीवादी मन ती दिदीसँग दुख्ने गर्छ, जो घरमा लोग्नेले हेला गरेर खानलाउन नदिएपछि अर्काको घरमा काम गर्न थालिन्, तर त्यहाँ पनि उनको श्रमको शोषण भइरहेको दु:खेसो पोख्छिन् । उनीमात्र होइन, असंख्य यस्ता महिला छन्, जसको घरमा परिवारले शोषण गर्छ, कार्यक्षेत्रमा मालिकले श्रम शोषण गर्छ, अनि एकान्तमा कुनै पुरुषले यौनशोषण गर्छ । यसरी तेहोरो शोषणको मार खेपिरहेछन्, आम महिला । यस्तो शोषणको अन्त्यका लागि एकदुई जनाको प्रयासले पुग्दैन । हरेक व्यक्ति, परिवार अनि समाज यसतर्फ सकारात्मक बन्नुपरेको छ । भगवानको अर्धनारीश्वर स्वरूप नारीपुरुषको सहअस्तित्वको प्रतीक हो । दुबैको आधाआधा मिलेर एउटा सिंगो बनेको त्यो शक्ति जीवन जगतको यथार्थ हो । त्यसैले पुरातन संस्कारी पुरुषले महिलालाई दासी ठान्नु अनि आधुनिक संस्कारी पुरुषले महिलालाई प्रतिद्वन्द्वी ठान्नु दुबै गलत दृष्टिकोण हुन् । जबसम्म यस्तो दृष्टिकोण रहिरहन्छ, समाजमा लिंगमा आधारित श्रम विभाजन चलिरहन्छ, तबसम्म महिलामुक्ति नारामा मात्र सीमित रहन्छ । महिलाका लागि वर्षमा एकदिन विशेष मञ्च, सभाजुलुसभन्दा पनि व्यक्ति र परिवारको मानसिकतामा परिवर्तनको खाँचो छ । जीवन जगतका लागि हामी दुबै बराबरी हौँ भन्ने यथार्थबोध नै सही अर्थमा समाज विकासको मार्ग हो ।"
मदिरा व्यवसाय र व्यवस्थापनका कुरा,"मदिराको नशाले तरंग ल्याई बरबराउने, होहल्ला गर्ने, हुलहुज्जत गर्ने, रिसइवी साँध्ने, संक्षेपमा द्वन्द्व बढाउनेतर्फ अग्रसर भई हिंसा गर्नेतर्फ प्रवृत्त रहने देखिन्छ । हिजोको घरायसी उपभोगको चलन आज यत्रतत्र सर्वत्र हुनथालेको छ । घरमा सीमित यसको उपभोग व्यावसायीकरण हुँदै गएको छ । नेपालमा जन्मदेखि मृत्यु संस्कारसम्मका काममा मदिराको प्रयोग गर्नुपर्ने अवस्थाका जातिजनजाति छन् । नेवार समुदायमा बेल विवाह, वर्तबन्ध, विवाह, दसैंतिहार आदिमा पनि सगुनका रूपमा मदिराको प्रयोग अनिवार्य हुन्छ । श्राद्ध गर्दा वा गणेश कुमारको पूजा गर्दा मदिरा सगुनको रूपमा चढाउनुपर्ने चलन छ । गाउँघर मात्र नभई सहरका विभिन्न समुदायका विवाह र भोजभतेरमा मदिरा रहनु इज्जत प्रतिष्ठाको विषय बनेको छ । त्यस्ता समारोहमा मदिरा व्यवस्था नभएको खण्डमा नाक खुम्च्याउने, आनन्द नमान्नेहरू पनि छन् । बिहे भोजमा मात्र नभई पास्नी, न्वारन, गुन्युचोली लगायत आदि कर्ममा पनि मदिरापानको शौख बढ्दैछ । भारतमा १०० जनामा एक जनाले रक्सी खान्छ भने नेपालमा हरेक दस जनामा एक जनाले रक्सी पिउँछन् । अर्थात् कुल जनसंख्यामध्ये ३० लाखभन्दा बढीले रक्सीपान गर्ने गरेको आँकलन गर्न सकिन्छ । मदिरामा रक्सी र पानीको मात्रा निर्धारण हुन जरुरी मानिन्छ । २५ युपीको मदिरामा ४२ प्रतिशत रक्सी (अल्कोहल) हुन्छ । ४० युपीको मदिरामा ३४ प्रतिशत अल्कोहल हुन्छ । मदिरामा मिसाइने स्पिरिटको मात्राको घटबढले रक्सी विशाक्त हुन्छ ।रङको आधारमा मदिरालाई डार्क र ह्वाइट स्पिरिटमा वर्गीकरण गरिन्छ । ह्विस्की, ब्रान्डी, वाइन सामान्यत: डार्क स्पिरिटका मदिरा हुन् । पानीजस्तो देखिने भोड्का, जिन ह्वाइट स्पिरिट हो । ह्विस्की चिनी मिलबाट उखु क्रसिङ गर्दा निस्कने खुदोलाई छानेर उत्पादन गरिन्छ । रम उखुको रसबाट बन्छ । अंगुरको जुसबाट ब्रान्डी र वाइन बनाइन्छ । जिन गहुँको दानामा जुनिपर वेरी मिश्रण गरेर बन्छ । खास भोड्का भने आलुबाट बन्छ । भारत लगायत हाम्रो देशमा भने खुदोबाट ह्विस्की, रम, भोड्का बन्ने गरेको पाइन्छ ।मदिरा कसरी, कति खाने ?थारुहरूमा एउटा उखान निकै प्रचलित छ दबादारु । दारु (रक्सी) लाई दबाइको रूपमा प्रयोग गरेमा स्वास्थमा त्यति हानि गर्दैन भन्ने हो । हिजोको चलनमा श्रम समयको हिसाबले अनुशासित रूपमा पान गर्दा दबाइको काम गथ्र्याे होला । तर अहिले नवसिकारुहरूबाट बढ्दो अनुशासनहीन प्रयोगले व्यक्तिको स्वास्थमात्र नभई परिवार, समाजसमेत आक्रान्त हँुदैछ ।वर्तमानमा अनुशासित हिसाबले मदिरापान गर्नाले फाइदा हुने कुरा वृजमोहन मिश्र (पीएचडी, अल्कोहल टेक्नोलोजी) बताउँछन् । उनका अनुसार मेडरेट शैलीमा अर्थात् मात्रालाई आधार बनाई पान गर्नु हितकर हुन्छ । मानिसले आफ्नो तौलअनुसार त्यति नै मिलिलिटरको मदिरापान गर्ने मात्रा नै मोडरेट हो । आर्थात् ६० केजीको व्यक्तिले ६० मिलिलिटर र ७५ भएकाले ७५ मिलिलिटर प्रयोग गर्ने भन्ने हो । मोडरेट पानबाट भोक जगाउने, पाचनक्रिया दुरुस्त राख्ने र कोलेस्ट्रोल नियन्त्रणमा राख्ने हुन्छ । मदिरा उद्योगले ककटेल उत्पादन गर्दैन । खासमा मदिरा केही नमिसाइ खाने तरल पदार्थ हो । तर नेपालका खास समुदाय बाहेकका नवआगन्तुकहरू बढेकाले जाडोमा तातोपानी र मह मिसाएर र गर्मीमा भने कोक र स्प्राइट मिसाएर खाने चलन छ ।मदिराको बजारनेपालमा मदिराको तीन खाले बजार छ । आयातीत, स्वदेशी बियर र रक्सी । यसको कारोबारी बजार ४० अर्बभन्दा बढीको छ । माथिको उत्पादन बाहेक हाम्रो समाजमा घरेलु रक्सी उत्पादन गर्ने समूह र जाति पनि छन् । घरघरमा भट्टी राखेर बनाइने रक्सीको उत्पादन र उपभोगको बजारलाई मान्ने हो भने यसको कारोबार एक खर्बभन्दा बढी छ । गाउँघर, सहर, बजार, गल्ली, बाटो, चौबाटो आदि जहींतहीं बिना अनुमति खुलेका मदिरा पसलहरू छन् । अरू व्यवसाय टिक्न नसकेको हाम्रो देशमा रक्सी उत्पादन, क्यासिनो र जुवातास फस्टाउँदै जानु विडम्बना हो । घरेलु मदिरा उत्पादनमा एक पाने, दुई पाने, तीन पाने भन्ने चलन छ । थोरै खाँदा पनि लाग्ने (मात्तिने) मदिरा एक पाने हो । अरू चाहिँ विस्तारै लाग्दै जाने वा कम लाग्दै जाने हुन् । नेपालमा मदिरा उपभोग दु:खमा, सुखमा, साथीभाइसँंग मजा लिन, झगडा गर्न, झगडा मिलाउन, वातावरण बनाउन, व्यवहार र ठेक्कापट्टा मिलाउने काममा पनि प्रयोग हुने चलनले यसको बजार विस्तार हुँदै गइरहेको छ । देखासिखी, संगतसंँगै क्लब, रेष्टुराँ, जमघट, विवाह तथा अन्य भोजभतेरमा धेरैजसोले उपभोग गर्ने चलन बढ्दै गएकाले बजार बढ्दै गएको छ । पिउँदा मात लाग्ने भएकाले चाख्ने क्रमसँंगै पिउने प्रचलन बढेर जाँदैछ । यसको उपभोग गर्मी याममा भन्दा जाडो याममा हुने गरेको छ । उद्योग र मापदण्डनेपालमा ५२ वटाभन्दा बढी रक्सी बनाउने उद्योग छन् । तर छिमेकी देश भारतका ठूला राज्यमा १२ वटामात्र सञ्चालनमा रहेका छन् । भारतमा देशको जनसंख्याको २० प्रतिशतले मात्र माछा, मासु तथा मदिराजन्य पदार्थ उपभोग गर्ने गर्छन् । विश्व स्वास्थ्य संगठनले नेपालमा १४ वर्षदेखि ६० पर्षे उमेरका २९ प्रतिशतले मदिरापान गर्ने गरेको कुरा ८ वर्षअघि गरेको अनुसन्धानले देखाएको छ । त्यो हिसाबलाई आधार मान्ने हो भने अहिले नेपालमा ४० प्रतिशतभन्दा बढी मदिरापान गर्नेहरू हुनसक्छन् । सरकारले मदिरा उत्पादन तथा आयातबाट भन्सार, अन्त:शुल्क, भ्याट, राजस्व, आयकरसहित असुल गर्दै आएको छ । त्यसमध्ये अन्त:शुल्क तर्फको मदिराबाट मात्र २५ अर्बभन्दा बढी राजस्व उठ्छ । हरेक वर्षको बजेट भाषणमा सरकारले सुर्ती, चुरोट र मदिराजन्य पदार्थमा राजस्व वृद्धि गरिरहेको हुन्छ । लगभग ९० प्रतिशत कच्चा पदार्थ भारतबाट आयात हुन्छ । मदिरा उद्योगहरू अयातित पदार्थबाट मात्र चलेका छन् । देशको मदिरा उद्योगमा प्रविधिक जनशक्ति कम भएकाले भारतीय जनशक्तिमा भर पर्नुपरेको अवस्था छ । सरकारले प्रयोगशाला बनाएर मदिराको गुणस्तर कायम गर्नसकेको छैन । त्यस खाले उत्पादन जाँचको आधार कमजोर भएकाले मानव स्वास्थप्रति सरकार उदासीन भई खेलवाड गरिरहेको छ ।जनस्वास्थ्यमा असरविश्व स्वास्थ्य संगठनले मदिरा सेवनलाई मानसिक स्वास्थ्य समस्या भन्दै विकासोन्मुख देशमा मृत्युदर उच्च हुनुका कारण मदिरालाई मानेको छ । विकशित देशमा भने यसलाई तेस्रो कारण मानिन्छ । अत्यधिक मदिरा सेवनबाट टाउको दुख्ने, शरीर भारी हुने, पाचनक्रिया बिग्रेर जान्छ । मदिरा लतमा परेकाहरूले पिउन कम गर्दा वा छाड्दा हातखुट्टा काम्ने, बरबराउने, बेहोश हुने, ठेकानका कुरा नगर्ने, उत्तेजनामा आउने र झगडा गर्न उद्यत हुनुका साथै छारेरोगका लक्षण देखिने चिकित्सकहरू बताउँछन् । अत्यधिक मदिराको प्रयोगले मधुमेह, उच्च रक्तचाप र कलेजोको समस्या आइलाग्छ । हरेक दिन मदिरा पिउनु स्वास्थ्यका लागि हानिकारक छ । उमेरको मात्राभन्दा बढी मात्रा सेवन गरेमा मुटुलाई सिधै असर गर्छ । मदिरामा धेरै क्यालोरी हुनेहँुदा मोटो मानिस र मधुमेह भएको बिरामीले नखानु नै वेश हुन्छ । क्यान्सर रिसर्च युकेले गतवर्ष गरेको अनुसन्धानमा बेलायतमा मात्रै मदिराका कारण वर्षेनि १३००० मानिसलाई क्यान्सर हुने बताइएको छ । मदिरामा हुने अल्कोहलका कारण शरीरले संक्रमणबाट लड्न सक्ने क्षमता गुमाउँछ । प्रजननबारे गरिएको अध्ययनमा नियमित मदिरा सेवन गर्ने महिलामा गर्भ नबस्ने र धेरै मदिरा सेवन गर्ने पुरुषको शुक्रकिट कम हुँदै उत्पादन क्षमतामा ह्रास आउँछ ।मदिरापानपछि हुने सवारी दुर्घटनाका कारण वर्षेनि हजारौं मानिसको अकालमा मृत्यु हुन्छ, अंगभंग हुन्छ, साधन सम्पत्ति नाश हुन्छ । रक्सीकै कारण हिंसात्मक अपराधका घटना बढिरहेका छन् । मदिराको अत्यधिक सेवनले साधारण, मध्यम र रोजगारी गर्ने मजदुरले आफ्नो आयको धेरै भाग खर्च गरी व्यक्तिको घर बिग्रिएको छ, उजाडिएको छ । बालबालिका पढ्न, लाउन र खान पाउनबाट बञ्चित भएका छन् भने महिलामाथिको हिंसा बढिरहेको छ । काठमाडौंमा भैरहेको मापसे जाँचको कडाइले सकारात्मक प्रभाव परी अकालमा मृत्यु हुनेमा कमी आएको र अपाङ्ग हुनेहरूको संख्या घट्दो देखिएको छ । तर राजधानीमा हुने मापसे जाँच मोफसलमा ज्यादै न्युन हुँदा फितलो देखिएको छ । दक्ष जनशक्ति र ब्रेथलाइजरको कमीले जिल्ला सदरमुकाममा त केही हुनसकेन भने अन्यत्रको कुरो नगरेकै वेश । मदिरामा आव २०७२।७३ मा साढे नौ अर्ब बैंकिङ लगानी भएकोमा आव २०७३।७४ को भदौसम्म ९ अर्ब ७५ करोडभन्दा बढी लगानी भएको देखिन्छ । उद्योग विभागले उद्योग खोल्न दर्ता गरी बैंकहरूले लगानी गर्दै आउँदा पनि वाणिज्य विभागले आव २०७२।७३ मा दुई अर्बभन्दा बढीको मदिरा आयात गर्न इजाजत दियो । सरकारी निकायबीच नै राजस्व असुल्ने हानाथापले नागरिकको स्वास्थ्यप्रतिको जिम्मेवारी भनेको रामराम नै हो । नियन्त्रणका लागि चेतनाजथाभावी जहींतहीं खोल्न दिएका कारण विहारको शरावबन्दीले नेपालको तराई क्षेत्र मदिरा व्यवसाय विस्तार हुँदै जाँदो छ । गाडी, मोटरसाइकल, रिक्सा, साइकल र पैदलबाट पनि पारिका मानिस आएर व्यवसाय बढाएका छन् । हाम्रा सरकारी निकाय भने रोजगारी बढ्यो भनेर मख्ख छ । स्थानीय निकायहरू नगरपालिका, राजस्व, उद्योग तथा वाणिज्य कार्यालयहरूबाट राजस्व असुल्न सहजै अनुमतिपत्र दिइने गरिएको छ । तर अनुमति पाएका व्यवसायीहरूले कहाँ, कसरी, कस्तो अवस्थामा खुलेका छन्, त्यसबाट नागरिकको स्वास्थ्य र सुरक्षामा कस्तो असर परेको छ, त्यसतर्फ अनुमति दिने निकाय त मौन छन् नै, सँंगसँंगै प्रशासन, प्रहरी पनि मूकदर्शक हुने गरेका छन् । नागरिकको स्वास्थ्य र सुरक्षा गर्ने जिम्मेवारी प्रहरी, प्रशासनसँगै अनुमति दिने निकायहरूको पनि हो । तर आपसी समन्वय नहुँदा जो हात, सो सातको अवस्थाले विद्यालय, अस्पताल, मन्दिर, मस्जिद, गुम्बा, समाज र सार्वजनिक स्थलका स्थानीयवासी हतप्रद छन् । सार्वजनिक स्थलको महत्त्व र अवस्थालाई नबुझिदिँदा, जनता निरीह बनेका छन् । प्राय: प्रत्येक जिल्लाको सदरमुकाम र सहरोन्मुख क्षेत्रमा प्रत्येक २४ घरपिच्छे एउटा मदिरा व्यवसाय नभएको उदाहरण कमै छ । जिल्ला सदरमुकाम मात्र नभई इलाका क्षेत्रमा लाग्ने हाटबजारमा पनि सागसब्जीभन्दा मासु र मदिराको माग र खानपान बढिरहेको छ । सडक पुगेको ठाउँ, राजमार्ग वरपरका क्षेत्र, सुकुम्बासी बस्ती, उद्योग कलकारखाना, अस्पताल, मन्दिर, मस्जिद, बसपार्क आदि छेउछाउमा खुलेका भट्टी पसल र रेस्टुराँहरूमा अवैध रूपमा बनाइएका रक्सी प्रशस्त हुने र बेच्ने गरेको पाइन्छ ।स्थानीय निकायको काम, कर्तव्य भनेको नागरिकको स्वास्थ्य, सुरक्षा र सेवा पनि हो । स्थानीय निकायका पदाधिकारी पनि यही समाजको उपज भएकाले आम समुदायको स्वास्थ्य, सुरक्षा र शान्तिप्रति जिम्मेवार रही व्यवस्थापनमा लाग्नु जरुरी छ । कम्तीमा मन्दिर, मस्जिद, अस्पताल, विद्यालय र सार्वजनिक स्थलको वरिपरि र बीच समाजमा व्यवसाय सञ्चालन हुन नदिन समाजसँग मिलेर व्यवस्थापन गर्नु आवश्यक छ ।"
प्रादेशिक पाठ्यक्रममा जोड,"सुर्खेत प्रदेश नम्बर ६ को शैक्षिक गुणस्तर सुधार र भावी शिक्षा प्रणालीबारे बहस सुरु भएको छ । गुणस्तर र भौतिक सुविधामा कमजोर मानिएको प्रदेशमा प्राकृतिक स्रोत, सामाजिकसांस्कृतिक परिवेश र भूगोललाई मध्यनजर गरेर पाठ्यक्रम बनाउन सरोकारवालाले सुझाव दिएका छन् । शिक्षाका लागि राष्ट्रिय अभियान सञ्जाल र मध्यपश्चिम क्षेत्रीय शिक्षा निर्देशनालयको संयोजनमा बहस सुरु भएको हो । प्रदेशका सम्भावना कृषि, पर्यटन, जलस्रोत, जडीबुटीलाई आधार मानेर पाठ्यक्रम बनाउन र त्यसकै आधारमा शिक्षालय खोल्नुपर्नेमा सरोकारवालाले जोड दिए । सञ्जालका जिल्ला संयोजक टीकाराम आचार्यले भूगोल विभाजनले मात्र संघीयता कार्यान्वयन नहुने बताए । अब निर्माण हुने शिक्षा नीतिले यस क्षेत्रको बेरोजगारी, आर्थिक पछौटेपन, सामाजिक विभेद र शिक्षामा बढदो निजीकरण रोक्न सक्नुपर्छ, उनले भने, सरकारले सबैलाई अनिवार्य र आधारभूत नि:शुल्क शिक्षाको व्यवस्था गरे पनि गुणस्तरको कमीका कारण सरकारीप्रति आर्कषण निकै कम छ । हाम्रो चुनौती भनेकै निजीकरणलाई निरुत्साही गर्ने हो ।सांसद सीता नेपालीले कर्णाली र काठमाडौंका विद्यार्थीका लागि एउटै पाठ्यक्रम भएकाले विद्यमान शिक्षा प्रणाली विफल भएको बताइन् । केन्द्रमा बनेको पाठ्यक्रमले काम गर्दैन । कर्णालीमै बसेर यहाँको माटो सुहाउँदो पाठ्यक्रम निर्माण गर्नुपर्छ, उनले भनिन् । मध्यपश्चिम क्षेत्रीय शिक्षा निर्देशनालयका निमित्त निर्देशक डोलराज काफ्लेले स्थानीय आवश्यकता अनुसारको नीति बनाउन गृहकार्य भइरहेको जानकारी दिए । ६ नम्बर प्रदेश प्राकृतिक सम्भावनाले धनी छ । भोकै बस्नुपर्ने अवस्था छैन । अब ती स्रोतसाधनलाई मानवीय जीवनसँग जोडेर उपयोग गर्ने खाले शिक्षा नीति आवश्यक छ, उनले भने, विद्यार्थीले प्रमाणपत्र प्राप्त गर्नेभन्दा सीपयुक्त नीतिमा केन्द्रित भएर पाठ्यक्रम निर्माण गरौं । बहसमा ६ नम्बर प्रदेशका जिल्ला शिक्षा अधिकारी, अभिभावक, विद्यार्थी, शिक्षासँग सरोकार राख्ने नागरिक संगठनका प्रतिनिधि सहभागी थिए । संघीयतामा शिक्षा विषयक बहस कार्यक्रमले २० बुँदे सुर्खेत घोषणापत्र जारी गर्यो । सबै बालबालिकाको समावेशी, समतामूलक शिक्षामा पहुँच, गुणस्तरीय शिक्षा, मानवीय स्रोत व्यवस्थापन, पाठ्यक्रम, भाषा र शिक्षण सिकाइ, शिक्षामा वित्तीय व्यवस्था र सुशासन शीर्षकमा विभिन्न २० बुँदे घोषणापत्र सार्वजनिक गरिएको छ । शिक्षा नीति निर्माणका सबालमा स्थानीय सरकारका लागि घोषणापत्र उपयोगी हुने शिक्षाका लागि राष्ट्रिय अभियानको भनाइ छ । यस्तो छ शैक्षिक तथ्यांक ?६ नम्बर प्रदेशमा ७ हजार ९ सय ४३ शिक्षण संस्था छन् जसमध्ये बालविकास केन्द्र, सामुदायिक २ हजार ५ सय ९८ छन् भने संस्थागत १ सय १७ छन् । प्रावितर्फ सामुदायिक ३ हजार ७२, संस्थागत ९४ सञ्चालनमा छन् । निमावितर्फ (हालको आधारभूत) १ हजार ९८ सामुदायिक, संस्थागत १ सय १२, माध्यमिकतर्फ सामुदायिक ७ सय ४७ र संस्थागत ५८ सञ्चालित छन् । संस्थागत क्याम्पस तीन, ४३ सामुदायिक छन् र एक विश्वविद्यालय छ । क्षेत्रीय शिक्षा निर्देशनालयका प्रशिक्षक सुवर्ण खडकाले प्रावि तहमा ३ लाख ७२ हजार ९ सय ७५, निमावि तहमा १ लाख ६० हजार ६ सय ५४, मावि तहमा ७५ हजार ४७९, उमावि तहमा ३३ हजार २ सय ८४ गरी जम्मा ६ लाख ४२ हजार ३९२ जना विद्यार्थीहरू अध्ययन गरिरहेको जनाए । यस प्रदेशमा अध्यापन गराइरहेका सबै प्रकारका शिक्षकको संख्या १८ हजार २ सय ६२ छ । तीमध्ये दरबन्दीमा कार्यरत शिक्षकको संख्या १२ हजार २ सय ९३ छ । यहाँ शिक्षकविद्यार्थी अनुपात प्रावि तहबाहेक अन्यमा भने असन्तुलित पाइएको छ । प्रावि तहमा एक शिक्षक बराबर ४० जना विद्यार्थी छन् । निमाविमा यो संख्या झन्डै दोब्बर ७६ छ । उता, मावि तहमा ५५ छन् भने उमावि तहमा ४८ रहेका छन् ।"
पुनर्निर्माण मापदण्ड परिमार्जन हुन्छ,"धादिङ भूकम्पपीडितहरूले पहिलो किस्ता लिए पनि निजी आवास निर्माण प्रक्रियालाई गति दिन मापदण्ड तत्काल हेरफेर गरी केही खुकुलो बनाइने राष्ट्रिय पुनर्निर्माण प्राधिकरणका प्रमुख कार्यकारी अधिकृत डाक्टर गोविन्द पोख्रेलले बताएका छन् । जिल्ला दैवी प्रकोप उद्धार समितिको पुनर्निर्माणमा चुनौती र समस्या विषयक अन्तरक्रिया कार्यक्रममा आइतबार बोल्दै डाक्टर पोखरेलले विभिन्न कानुनी बाधा र प्रावधान रहेकाले पुनर्निर्माण प्रक्रिया सोचेजस्तो अगाडि बढ्न नसकेको स्वीकार गरेका छन् । गाविसमा खटाइएका प्राविधिकहरूको माग पनि पूरा भएकाले सबै भूकम्पपीडितको गुनासो सुन्ने र समस्या समाधान गर्ने अधिकार जिल्लालाई नै हस्तान्तरण गरिने बताए । कार्यकारी प्रमुख पोखरेलले भूकम्पलगत्तै जिल्लामा धेरै गैरसरकारी संघसंस्थाले राहत वितरणमा उल्लेखनीय योगदान गरे पनि पुनर्निर्माणका बेला संंघसंस्थाहरू सुस्ताएझैं भएकाले भूकम्पपीडितका आवास निर्माणमा पनि सघाउन आग्रह गरेका छन् । अन्तरक्रियामा सहभागी राजनीतिक दलले लाभग्राही अनुदान किस्ता लिने प्रावधान निकै झन्झटिलो भएको, भूकम्प पीडितले आवास निर्माण लिन खोजेको ऋण दिन बैंकहरूले विभिन्न सर्त राखेको, जिल्लाका बस्तीमा खानेपानी अभाव, निर्माण सामग्रीलगायत काठको अभाव, निर्माणमा प्रयोग हुने श्रमिकको अभावलगायतका समस्या औंल्याएका थिए ।"
करेन्टले ३ को मृत्यु,विराटनगर पूर्वमा करेन्ट लागेर तीन जनाको मृत्यु भएको छ । सप्तरीको खोजपुरमा हुकिङ गरी बत्ती बाल्ने क्रममा मोहम्मद जियाउल मियाको आइतबार मृत्यु भएको प्रहरीले जनाएको छ । यस्तै पाँचथरको फिदिम ८ स्थित माझीटार जलविद्युत् योजनामा कार्यरत बर्दियाका सन्देश ठाकुर र तेह्रथुमका भीमबहादुर मादेनको करेन्ट लागेर मृत्यु भएको प्रहरीले जनायो ।
किशोरको हत्या,भोजपुर छिनामखु३ का १७ वर्षे एक किशोरको आइतबार राति वीभत्स हत्या भएको छ । अज्ञात समूहले घरमा बसिरहेका स्थानीय सन्जोग राईलाई नजिकै रहेको अलंैचीबारीमा लगेर धारिलो हतियार प्रहार गरी हत्या गरेको प्रहरीले जनायो ।
कमलरी बने स्वास्थ्यकर्मी,"दाङ बर्दियाको बाँसगढी११ टोरैया गाउँमा चर्चा छ, समीक्षा त डाक्टर भइछ नि । गाउँभरि उनकै चर्चा छ, कमैयाकी छोरी, आफैं कमलरी, अहिले त डाक्टर २० वर्षीया समीक्षा थारू पनि गाउँकी एक्ली सीएमए भएपछि दंग छिन् । सबैले डाक्टर भन्छन् । गाउँमा सीएमए पढेका अरू छैनन्, उनले भनिन्,बुवाआमा त झन् अचम्म मान्नुहुन्छ ।बर्दियाको मोतीपुरमा चार वर्ष कमलरी बसेकी समीक्षा अहिले इलाका स्वास्थ्यचौकी डेउढाकलामा कार्यरत छिन् । दिनभरि बिरामीको सेवा गर्छिन् । उनको सिंगो परिवारले कमैयाकमलरी बसेर जीवन गुजार्यो । बुबा कविराम र आमा जानकी जीवनभर कमैया बसे । कमैया परिवारकी छोरी बिरामीको उपचारमा खटिरहेको देखेर गाउँले पनि चकित परेका छन् ।घरको आर्थिक अवस्था कमजोर भएकाले पढाइ बीचमै छाड्नुपर्ने भएपछि उनी पढ्नकै लागि कमलरी बनेकी थिइन् । तर दिनभर कहिल्यै उनले पढ्न पाइनन् । दिनभर मालिकको घरको काम गर्नुपथ्र्यो, समीक्षाले भनिन्, राति अबेर काम सकेर किताब पढ्न पाइन्थ्यो । पढ्नका लागि कमलरी बसे पनि काममात्रै गर्नुपर्यो । पढ्न पाइएन ।विद्यालय नियमित जान नपाए पनि एसएलसी दिइन् र कमलरी बस्न छाडिन् । एसएलसी उत्तीर्ण भएपछि उनले कमलरीको क्षेत्रमा क्रियाशील संस्थाको सहयोगमा प्यूठानबाट १५ महिने सीएमए कोर्स पूरा गरिन् । त्यसपछि एक वर्ष स्वास्थ्यचौकीमा स्वयंसेविका भएर काम गरिन् । उनी बर्दिया बहुमुखी क्याम्पसमा बीएड दोस्रो वर्षमा अध्ययन गरिरहेकी छन् । राजापुर ९ वसन्ता, बर्दियाकी २२ वर्षीया शोभा चौधरी पनि पढ्ने रहर हुँदाहुँदै कमलरी बस्न बाध्य भइन् । ६ वर्ष कमलरी जीवन बिताएकी उनी २०६८ सालमा मुक्त भएकी थिइन् । उनका बुबा नापु थारू पनि कमैया थिए । बुबा नै कमैया भएपछि हामी पनि कमलरी बस्न बाध्य भयौं, शोभाले भनिन्, पढ्ने, लेख्ने कुरा त हाम्रा लागि धेरै टाढाको कुरा, हामीलाई साँझबिहान हातमुख जोर्न पनि धौधौ हुन्थ्यो ।उनले कमलरी छँदै एसएलसी दिएकी थिइन् तर पास गर्न सकिनन् । फेरि अर्को वर्ष घरमै तयारी गरेर परीक्षा दिइन् र पास गरिन् । त्यही बेला प्राविधिक शिक्षा पढ्न सहयोग पाउने भएपछि उनको जीवनले नयाँ मोड लियो । उनले नेपालगन्जमा १५ महिने ल्याब एसिस्टेन्ट कोर्स पूरा गरेपछि अहिले रोजगारी पाइरहेकी छन् । बर्दियाको धधवार ३ कटर्नियास्थित बबई पोली क्लिनिकमा उनी कार्यरत छिन् । उनी अहिले उच्च माविमा अध्ययन गरिरहेकी छिन् । पढाइले जीवन बदल्ने भएकाले उनका बुबाआमा पनि दंग परेका छन् । शोभाले भनिन्, मेहनत गरे जीवन बदल्न सकिँदोरहेछ । हामी दासबाट आत्मनिर्भर भएका छौं । मुक्त कमैया भएपछि सरकारले दिएको ५ कट्ठा जग्गा नै उनीहरूको सम्पत्ति हो । आठ वर्षको उमेरमै आमा मायादेवीले छाडेर अन्तै गएपछि रामकुमारी चौधरी बेसहारा भइन् । बुवा सीतारामले पढाउन नसकेपछि उनी कमलरी बस्न बाध्य भइन् । नायफ संस्थाको सहयोगमा उनले एसएलसी उत्तीर्ण गरेपछि उनलाई प्राविधिक विषय पढ्न मन लाग्यो । सहयोगी संस्थाले पनि अनमी पढाइदिने भयो । त्यसपछि उनको खुसीको सीमै रहेन । उनले भनिन्, चितवनमा बसेर १८ महिना पढेपछि म आत्मनिर्भर भएको महसुस भयो । उनी अहिले टीकापुरस्थित माता मनकामना आयुर्वेद मेडिकलमा कार्यरत छन् । पहलमानपुर८ वनवर्षा कैलालीकी मीना चौधरी ११ वर्षकै उमेरमा कमलरी बस्न बाध्य भइन् । कमलरी जीवन कठिन भएपछि उनी घर फर्किइन् । त्यसपछि उनले मुक्त कमलरीको छात्रावासमा बसेर एसएलसी उत्तीर्ण गरिन् । नायफको सहयोगमा चितवनमा गएर १८ महिने अनमी पढिन् । अहिले धनगढीस्थित कैलाली हस्पिटलमा काम गरिरहेकी छन् । बाल्यकालमा दासतापूर्ण कमलरी जीवन बिताएका यी चेली अहिले स्वास्थ्य सेवामार्फत समाजमा उदाहरणीय बनेका छन् । पश्चिम तराईका दाङ, बाँके, बर्दिया, कैलाली र कञ्चनपुरका ४ सय २८ मुक्त कमलरीले यस्तो प्राविधिक शिक्षा अध्ययन गरेको कमलरी मुक्ती र पुन:स्थापनामा क्रियाशील नेपाल युथ फाउन्डेसनका कार्यक्रम संयोजक मानबहादुर क्षत्रीले बताए ।"
लागूऔषध कारोबारमा भारतीय,"भरतपुर धादिङबाट ठूलो परिमाणमा लागूऔषध चरेस ल्याउँदै गरेको सूचनाका आधारमा प्रहरीले सोमबार बिहान कविलास १ जुगेडीमा चेक प्वाइन्ट थाप्यो । त्यही क्रममा जेएच०४बी ०४४५ भारतीय नम्बरको टाटा सुमो जिप पनि आइपुग्यो । प्रहरीले तत्कालै चेकजाँच सुरु गर्यो । फल्स बटम बनाई जिपमा लुकाइराखेको झन्डै एक क्विन्टल चरेस बरामद गरी चालकसहित दुई भारतीयलाई नियन्त्रणमा लियो । भारत कठियामठिया७ का चालक सुधन साह र भारत रक्सौल कोइरिया ६ का आदित्य साहलाई हिरासतमा लिइएको जिल्ला प्रहरी प्रमुख एसपी दीपक थापाले बताए । प्रहरीले जिपमा लुकाएको १ सय ९८ पोका चरेस बरामद गरेको हो । पक्राउ परेका दुवैले धादिङबाट ल्याएर भारत लैजान लागेको बयान दिएका छन् । उक्त चरेस भारतमा प्रतिपोका भारु ५ हजारमा बिक्री हुन्छ । गत कात्तिकमा पनि ६६ किलो चरेससहित भारतीय नागरिक चुनु तिवारी, सुदीपकुमार दुवे र चन्दनकुमार त्रिपाठी पक्राउ परेका थिए । हाल उनीहरू पुर्पक्षका लागि जेल चलान भएका छन् । जिल्ला प्रहरीले साउनयता ७ महिनामा ४ सय ४७ किलो चरेस, २६ किलो गाँजासहित ३८ जनालाई पक्राउ गरेको जनाएको छ । यीमध्ये एक दर्जन भारतीय छन् । यसको अलवा प्रहरीले कोरेक्स, नाइट्रोपाम, खैरो हेरोइन, फेनालगन, डाइजेपाम, पास्पोपोक्सिओनलगायत लागूऔषध पनि बरामद गरेको छ । तथ्यांक हेर्दा चितवन लागूऔषधको ट्रान्जिट प्वाइन्टजस्तो देखिएको छ, एसपी थापाले भने, यसको सञ्जाल पत्ता लगाई निर्मूल पार्ने प्रयास भइरहेको छ । उनले लागूऔषधमा भारतीयको संलग्नता बढेको बताए । उक्त चरेसको बजार मूल्य झन्डै २० लाख रुपैयाँ हो । आइतबार धादिङबाटै ल्याइएको करिब ३१ लाख मूल्य बराबरको १ सय २५ केजी चरेस र ४ लाख रुपैयाँ बराबरको ६२ केजी गाँजासहित भारत मोतिहारी का मेराज साह, मिथलेश सहनी र मनोजकुमार यादवलाई हेटौंडा प्रहरीले पक्राउ गरेको थियो ।"
महिलाको हत्या,सर्लाही जिल्लाको सहोडवा १ मा सोमबार एक महिलाको निर्मम हत्या भएको छ । हत्यापछि घाँटीमा साडीले बेरेर रूखमा बाँधेर छाडेको अवस्थामा स्थानीयले देखेर प्रहरीलाई खबर गरेका थिए । ती महिलाको पहिचान हुन सकेको छैन । प्रहरी निरीक्षक ललनप्रसाद कुर्मीले करिब ३५ वर्षकी महिलाको सनाखत हुन नसकेको बताए ।
दुर्घटनामा दुईको मृत्यु,नेपालगन्ज छुट्टाछुट्टै दुर्घटना दुई जनाको मृत्यु भएको छ । शमशेरगन्ज८ पार्वतीपुरमा कोहलपुरबाट नेपालगन्जतर्फ जाँदै गरेको बा१२च २०७२ नम्बरको कार अनियन्त्रित भई दुर्घटना हुँदा चालक नेपालगन्ज १ का मोहमद शखी हलुवाईको घटनास्थलमै मृत्यु भएको प्रहरीले जनाएको छ । त्यस्तै नेपालगन्ज १ विशालनगर चोक नजिकै भे४प ७४४२ नम्बरको मोटरसाइकलले पैदलयात्री हुम्ला पिप्लाङकी ७७ वर्षीया जयसरा शाहीलाई ठक्कर दिएको प्रहरीले जनाएको छ । ठक्करबाट गम्भीर घाइते शाहीलाई उपचारका लागि लनखऊ लैजाँदै गर्दा बाटोमै मृत्यु भएको हो । मोटरसाइकल चालक नेपालगन्जका विनय भण्डारीलाई प्रहरीले नियन्त्रणमा लिएको जनाएको छ ।
झोला वितरण,पर्सा कोसिस फाउन्डेसनले चैनपुर गाविस २ बालविकास केन्द्रमा अध्ययनरत विपन्न बालबालिकालाई सोमबार स्कुल ब्याग वितरण गरेको छ । सेतो गुराँस र लालीगुराँस बालविकास केन्द्रमा अध्ययनरत ४२ बालबालिकालाई फाउन्डेसनले ब्याग वितरण गरेको हो । उनीहरू चमार र मुसहर जातिका हुन् । चेक नेपालले केन्द्र सञ्चालन गरेको हो ।
बर्थिङ सेन्टरको भवन निर्माण,"मुगु कार्कीबाडा, कालै, रारा, खमाले, गम्था र सेरी गाविसमा आधुनिक बर्थिङ सेन्टरको भवन निर्माण गरिएको छ । मानव अधिकार तथा वातावरण विकास केन्द्रको आर्थिक तथा प्राविधिक सहयोगमा बर्थिङ सेन्टरको भवन निर्माण गरिएको हो । बर्थिङ सेन्टर भवन निर्माणका लागि करिब १ करोड ३५ लाख खर्च लागेको कार्यक्रम संयोजक नवराज रावतले बताए ।"
रंगमञ्चले समाज बुझन सिकायो,"काठमाडौं पछिल्लो समय नेपाली रंगमञ्च युवा पुस्ताका लागि अभिनय तिखार्ने गतिलो थलो बन्दै गएको छ । तर, रंगकर्मी पवित्रा खड्का भने रंगमञ्चलाई समाज बुझ्नेबुझाउने माध्यम मान्छिन् । समाजप्रति चार वर्षअघिको र अहिलेको उनको बुझाइमा आकाशजमिन भिन्नता आएको उनी बताउँछिन् । सत्यमोहन जोशीको मजिपा लाखे, कुमार नगरकोटीको कोमा : अ पोलिटिकल सेक्स, अभि सुवेदीको चिरिएका साँझहरू, उपेन्द्र सुब्बाको लाटो पहाड जस्ता दर्जनभन्दा बढी नाटकमा महत्त्वपूर्ण भूमिका गरेकी उनी स्वयंको रंगमञ्च यात्रामा पनि यति बेला केही बदलाव आउन थालेको छ । अभिनय सँगसँगै उनले निर्देशनमा पनि हात हालेकी छन् । सरुभक्तको नाटक भृकुटी को बत्तिसपुतलीस्थित शिल्पी थिएटरमा अभ्यास भइरहेको छ । हालैको भेटमा उनले भिन्न नाटकभित्र भिन्न पात्रको मनोभाव आत्मसात गर्दा समाज बुझ्न सजिलो हुने अनुभव सुनाइन् । मजिपा लाखे मा नेवारी सांस्कृतिक सघनतासहित मिथकीय पात्रको अभिनय गरेकी उनी चिरिएका साँझहरू मा पनि नेवारी युवतीकै अवतारमा थिइन् । पछिल्लो नाटक डा शिव रिजालको दीक्षान्त मा भने उनी दलित समुदायकी विपन्न चरित्रमा थिइन् । नाटकका हरेक चरित्रबाट किताब पढेकोजस्तै ज्ञान मिलेको अनुभूति हुन्छ, उनले भनिन्, यो बीचमा मैले जति चरित्रमा काम गरें, ती सबै यिनै समाजका भिन्नभिन्न वर्ग, समुदाय र मनोविज्ञानबाट आएका मानिसहरू थिए । रामेछापको तिल्पुङ४ मा हुर्किंदै गर्दा रंगमञ्चबारे खासै चासो र ज्ञान थिएन उनको । अहिले उनलाई लाग्छ गाउँ नै एक जीवित रंगमञ्च हो, जहाँ थुप्रै पात्रहरू सल्बलाइरहेका छन् । कोही हाँसीरहेका छन्, कोही दु:खमा छन् । उच्च शिक्षा अध्ययन गर्न राजधानी पस्दै गर्दा उनमा कलाको भोक जागेको थियो । चार वर्षअघि उनी पुगिन्, वीरेन्द्र हमालको एम आर्ट थिएटरमा । त्यही वर्ष वीरेन्द्रकै निर्देशनमा उनले फिल्म सारंक मा अभिनय गरिन् । पछि शिल्पी थिएटरको आवासीय कलाकारको रूपमा आबद्ध भएपछि भने लगातार नाटकमै जमिन् । पाउना घरकी साहुनी, तार्तुफ, हाट टु डु, समाजका नाइके जस्ता नाटकमा फरक अनुभव गरिन् । २५ वर्षीया यिनी समाजका नाइके मा पाका रंगकर्मी हरिहर शर्माकी पत्नी बनेकी थिइन् । त्यो मेरो लागि एकदमै फरक अनुभूति थियो, उनले भनिन्, रंगगुरुका पनि गुरुसित मैले सँगै काम गर्न पाएँ । आफूभन्दा ठूलो व्यक्तित्वसँग काम गर्दा हल्का नर्भस भइँदो हरेछ । नाटकको पूर्वाभ्यासको क्रममा हरिहर शर्मासँग आँखा जुधाएर संवाद बोल्न नसकेको सन्दर्भ आफ्नो रंग करिअरकै अविस्मरणीय क्षण रहेको उनले बताइन् । तिनै पवित्रा यतिबेला निर्देशनमा फडको मार्दै छिन् । धेरैका लागि रंगमञ्च यतिबेला फिल्मी दुनियाँको प्रवेशद्वार पनि हो । पवित्रालाई पनि म्युजिक भिडियो र फिल्महरूको अफर आइरहेकै छन् । तर, उनी भने रंगमञ्चमै समय दिन चाहन्छिन् । समयले जहाँ पुर्याए पनि रंगमञ्च छोड्न सकिँदैन होला, पद्मकन्या क्याम्पसमा नृत्यकला र सोसल वर्कमा स्नातक गरिरहेकी उनले भनिन्, रंगमञ्चबाट जीवन धान्ने प्रशस्त सम्भावनाहरू देख्छु । उनको निर्देशन रहेको भृकुटी चैत ३ गतेबाट नियमित मञ्चन हुँदै छ ।"
लन्डनमा जीगिषा,"लन्डन कुनै समयको सशस्त्र विद्रोही माओवादी यति बेला सत्तामा छ । शान्तिसम्झौतापछि पुराना दिनहरू विस्मृतिमा पुरिएका छन् । तर, लन्डनमा आइतबार मञ्चित नाटक जीगिषा (जित्ने इच्छा) ले भने द्वन्द्वकालीन समयको झझल्को दियो । त्यतिबेला द्वन्द्वको त्रासदी, अपहरण, काटमार, अयोग्य ठहर गर्दै मिल्काइएका लडाकुको दुर्दशा, संकुचित नेपाली समाज र नारी थिचोमिचोलगायतको विषयलाई टिपेर बनाइएको नाटकमा यहींका नेपाली कलाकारले जीवन्त अभिनय गरे । नाटक हेर्दैगर्दा अधिकांश दर्शकले आँसु बगाए । कलात्मक नेपाली फिल्म र नाटकको नियमित दर्शक भएको हैसियतले जीगिषा लाई म एउटा अब्बल नाटक मान्छु, नाटक हेरेपछि राजदूत डा दुर्गाबहादुर सुवेदीले भने, यहाँका कलाकारहरूको जीवन्त अभिनयले नेपाल र बेलायतमा फरक केही लागेन ।दर्शकका रूपमा पुगेकी कलाकर्मी शशी थापा सुब्बा र ब्रेन्ट काउन्सिलका काउन्सिलर भगवानजी चौहानले पनि नाटकको प्रशंसा गरे ।नाटक लन्डनको हयारो बरो फुटबल क्लब हलमा मञ्चन गरिएको थियो । सनमकुमार बैराग लिखितनिर्देशित नाटक हेर्न राजदूत सुवेदीसहित विशिष्ट अतिथिहरू पनि आएका थिए । दोस्रो सो भएकाले दर्शक सहभागिता न्यून रहे पनि मर्मस्पर्शी र सन्देशमूलक नाटकमा कुनै खोट थिएन । निर्देशक बैरागले बेलायतमा हालसम्म गुणस्तरीय नाटक अभाव रहेको जनाउँदै आफूहरू त्यसको पूर्ति गर्न लागि परेको दाबी गरे । नाटकमा ध्रुव दत्त, सुरेश श्रेष्ठ, प्रसूना कँडेल, सुस्मिता थापालगायतले अभिनय गरेका थिए । यो नाटक फस्ट एजुकेट नेपाल यूके (फेन) को दोस्रो प्रस्तुति हो । यसअघि फेनले गरेको समय दृश्य पनि सफल मानिएको थियो । जीगिषा भने आगामी ११ मार्चमा उलविच ट्रामसेड थिएटर, १२ मार्चमा द प्यालेस अल्डरसट र २७ मार्चमा एडिनबराको एसेम्ब्ली रोक्सी थिएटरमा देखाइने बैरागले जानकारी दिए । उक्त नाटक तेन्जी लामा पाख्रिन, दिल घले र भिजनसंसारडटकमले निर्माण गरेका हुन् ।"
अँध्यारोबाट उज्यालोतिर,"काठमाडौं दृष्टिविहीन बालबालिकाका लागि भवन निर्माण गर्न गायकगायिकाहरू स्टेजमा उत्रिएका छन् । अँध्यारोबाट उज्यालोतिर सन्देशसहित लायन्स क्लब अफ काठमाडौं टेम्पलले उज्यालो उत्सव२०७३ गरेको हो । राजधानीका आर्मी अफिसर्स क्लबमा चर्चित हास्यकलाकारसहित र गायकगायिकाले प्रस्तुति दिए । गायन प्रस्तुति र जुगलबन्दीबाट सुरसुधा ब्यान्डले कार्यक्रम आरम्भ गरेको थियो । यसपछि गायक राजेशपायल राई, पशुपति शर्मा, रमेशराज भट्टराई, मौसम गुरुङ, जीवन परियार, गायिका देविका वन्दना, सुनीता गुरुङलगायतले आफ्ना चर्चित गीतहरू सुनाए । कवि तथा हास्यकलाकार शैलेन्द्र सिंखडाले व्यंग्य कविता सुनाएर हल तताए भने ज्योति काफ्ले (नक्कली बाबुराम) र विपना बस्नेत (नक्कली हिसिला यमी र केपी ओली) को प्रहसनमा पनि मन छुने थियो । नायिका रिश्ता बस्नेत, मेनका लामा, दीपेन्द्र तिमल्सिना, सुनीता गुरुङ, हेरुका लामा, विकास फिरोजलगायतले नृत्य पस्के । सांगीतिक कार्यक्रमबाट उठेको रकम साँगामा रहेको तीन रोपनी जग्गामा दृष्टिविहीन बालबालिकाको लागि भवन निर्माणमा लगाउने क्लबका अध्यक्ष अरुणकुमार श्रेष्ठले बताए । कार्यक्रममा मिस नेपाल२०१३ की मिस पर्सनालिटी समीक्षा श्रेष्ठलाई सद्भावना दूत घोषणा गरिएको थियो भने बालगायिका शीताषा थापाको एल्बम लौन बाबा को लोकार्पण गरियो ।"
हङकङमा होली मनाउँदै नेपथ्य,"काठमाडौं फागुपूर्णिमाका दिन नेपथ्य हङकङको मञ्चमा उभिने भएको छ । त्यहाँस्थित इयोन लङ अडिटोरियममा ब्यान्डले नयाँपुराना नेपाली लोकरक गीतहरू सुनाउनेछ । उक्त ब्यान्ड नेपालबाहिर सबैभन्दा बढीपटक प्रस्तुत भएको सहर यही हो । नेपथ्यले कन्सर्टको सुरुवात हालै सार्वजनिक गरेको कुरूप अनुहार हो मार्फत गर्ने विज्ञप्तिमा उल्लेख छ । तीसको दशकमा त्रिभुवन विश्वविद्यालयको विद्यार्थी छँदा आफूले तयार पारेको यो पुरानो गीत नेपथ्यको प्रस्तुतिमा पहिलो पटक सुन्नेछन्, सर्जक विक्रम गुरुङले पनि । कुनै समय अरुण थापाका निम्ति भुलूँ भुलूँ लाग्यो मलाई र आँखाको निद खोसी लाने जस्ता गीत संगीतबद्ध गरेका गुरुङले लामो समयदेखि हङकङलाई कर्मक्षेत्र बनाउँदै आएका छन् । नेपथ्यलाई उभ्याउने प्रारम्भिक टोलीका भीम पुन पनि हङकङमै छन् । हङकङस्थित तमु एसोसिएसनले आयोजना गर्न लागेको आठौं रोधी साँझको अवसरमा नेपथ्य लाइभ इन हङकङ हुन लागेको एसोसिएसनका अध्यक्ष गणेश गुरुङले बताएका छन् । ब्यान्ड यसै साता त्यता लाग्दै छ ।स्टेजमा अमृतलाई सधंैझैं ड्रममा ध्रुव लामा, किबोर्डमा सुरज थापा, बेस गितारमा सुबिन शाक्य, गितारमा निरज गुरुङ र मादलमा शान्ति रायमाझीले सघाउनेछन् ।"
बलिउड गायिका अनुराधा विराटनगरमा,"मोरङ बलिउडका दुई कलाकार विराटनगर आइपुगेका छन् । लोकप्रिय गायिका अनुराधा पौधवाल र कलाकार प्रफुल्ल सिंहलाई यहाँको होटल हयारिसन प्यालेसमा विराटनगरवासीले शनिबार साँझ एक कार्यक्रम गरी सम्मान गरे । व्यापार संघ मोरङका अध्यक्ष तथा सांसद पवन शारडा र मोरङका प्रजिअ यज्ञराज कोइरालाले गायिका पौधवाललाई दोसल्ला र पुष्पगुच्छा प्रदान गरे । नेसनल ग्रुपका तर्फबाट सांसद शारडाले उनलाई उपहारसमेत प्रदान गरे । ग्रुपका मोती दुगडले कलाकार सिंहलाई सम्मान गरे । कार्यक्रममा गायिका पौधवालले आफूले गाएको देवी दुर्गासम्बन्धी भक्तिगीत पशुपतिनाथमा लोकार्पण गरेको क्षण सम्झिँदै भगवानको कृपाले आज पुन: आइपुगेको बताइन् । आफूले नेपाली गीत धेरै नगाए पनि नेपालीहरूले आफ्नो गीत मन पाइदिएर माया गरेकोमा खुसी प्रकट गरिन् । पौधवालले ९ हजार हिन्दी गीत र १५ हजारभन्दा बढी भक्तिगीत गाइसकेकी छन् । यसबाहेक उनले हिन्दी, नेपाली, मैथिली, भोजपुरी, पञ्जावी, मराठी, बंगालीलगायत भाषामा पनि गाइसकेकी छन् । यस्तै, कलाकार सिंहले हिन्दी फिल्म भोलेनाथ, मैथिली फिल्म कखन हरब दु:ख मोर, टेलिसिरियल भाग्यविधाता लगायतमा अभिनय गरेका छन् भने, उनको मैथिली फिल्म दुल्हा चोर चाँडै रिलिज हँुदै छ ।"
संगीता बनाउँदै कथा काठमान्डु,"काठमाडौं सञ्चारकर्मी संगीता श्रेष्ठले फिल्म कथा काठमाण्डु मार्फत निर्देशनमा डेब्यु गर्न लागेकी छन् ।राजधानीमा सोमबार फिल्मको निर्माण घोषणा गर्दै संगीताले अन्तर्राष्ट्रिय नारी दिवसका दिन बुधबारदेखि छायांकनमा जाने बताइन् । संसारका सबै महिलाप्रति फिल्म समर्पित गर्दै मार्च ८ देखि फिल्म फ्लोरमा जान लागेको हो, संगीताले भनिन् । फिल्मको पटकथासमेत उनैको हो ।उनका अनुसार, फिल्ममा प्रियंका कार्की, प्रमोद अग्रहरि, आयुष्मान देशराज जोशी, संजोग कोइराला, सन्ध्या केसीलगायतको मुख्य भूमिका रहनेछ । विजय राईको निर्माण रहने फिल्म सोसल ड्रामा जानरामा निर्माण हुन लागेको हो ।तीन भिन्नभिन्न कथालाई बुनेर एउटा सिंगो कथा बनाइएको छ, ती कथाहरू आपसमा अन्तरसम्बन्धित पनि छन्, संगीताले भनिन् ।उनले विषयवस्तुबारे भने खुलाउन चाहिनन् ।प्रियंकाले स्क्रिप्ट पढदा कथा काठमाण्डू मा चरित्रप्रधान सुन्दर कथा रहेको सुनाइन् । उनले निर्देशकको तारिफमा थपिन्, उहाँ म्युजिक भिडियो निर्देशन गर्दा पनि स्टोरी बोर्ड बनाएर काम गर्न रुचाउने समर्पित निर्देशक हो । फिल्म पनि राम्रो बन्नेमा विश्वास छ ।चपली हाइट २ पछि कथा काठमाण्डू खेल्न लागेका आयुष्मानले आफूलाई आफ्नै चरित्र चुनौतीपूर्ण रहेको बताउँदै थपे, मलाई बीचमा धेरै फिल्ममा खेल्न अफर आए । तर हतारोमा काम गर्न मन थिएन । तात्तातो खाँदा जिब्रो पोल्न पनि सक्छ । कथा काठमाण्डू अरूसँग भन्दा पनि आफ्नै लागि चुनौतीपूर्ण भएकोले खेल्न राजी भएँ । सन्ध्या र प्रमोदले पनि कथा र पात्रका बारेमा नखुलीकनै स्क्रिप्ट चित्त बुझ्दो भएकैले फिल्मसँग आबद्ध हुन प्रेरित भएको बताए । फिल्मको छायांकन लुज सिंहले गर्ने भएका छन् ।"
दृष्टिविहीन महिलालाई खाँचो सुरक्षाको,"चित्रा रानालाई सकभर बसमा चढ्न मन लाग्दैन । दृष्टिविहीन यी १९ वर्षे बसमा यौन दुव्र्यवहार खेप्नुपर्ने हुँदा सकेसम्म पैदलै हिँड्न रुचाउँछिन् ।आँखा नदेख्नेलाई झनै दुव्र्यवहार गर्दा रहेछन्, उनी भन्छिन्, थुप्रैपटक भोगेकी छु । त्यसैले सकेसम्म हिँड्नै पाए हुन्थ्यो भन्ने लाग्छ । काठमाडौँको कीर्तिपुर बस्ने जलशा सापकोटा र उनकी साथी सचिता पाण्डे घरबाहिर निस्किनुपरे प्राय: साथीसँगै हिँड्न मन पराउँछन् । एक्लै हिँड्दा असुरक्षा अनुभूति हुने उनीहरूको तर्क छ । महिलाले समाजमा आफूलाई यसै पनि असुरक्षित अनुभव गर्छन्, त्यसमाथि दृष्टिविहीन महिलाहरू दोहोरो समस्यामा पर्ने गरेका छन् । जलशाका अनुसार, सार्वजनिक यातायातमा हुने दुव्र्यवहार त छँदै छ, बाटो काट्न सहयोग माग्दा धेरै जनाले धेरैपटक अर्कै ठाउँमा पुर्याएर अपांगतामाथि ठट्टा गर्ने गरेका छन् ।ललितपुरको कोपुण्डोलकी २० वर्षे अदिति केसीको अनुभव पनि फरक छैन । दृष्टिविहीन महिलाहरूप्रति घरपरिवारकै दृष्टिकोण पनि उत्साहजनक रहने नगरेको सुनाउँदै उनले सांग साथीहरू घुमफिरमा जाँदा आफूलाई असुरक्षाकै कारण प्राय: बाहिर पठाउने नगरेको बताउँछिन् । घुम्न जान मन लागेको ठाउँमा जानै पाइँदैन, उनी गुनासिन्छिन्, अभिभावकको चिन्ता मैमाथि हुन्छ ।दृष्टिविहीनताकै कारण महिलाहरूले बढी कुदृष्टि झेल्नुपरेको नेत्रहीन महिला संघ नेपालकी अध्यक्ष सीता सुवेदी बताउँछिन् । आँखाले देख्न सके त्यस्ता घटनाको तुरुन्तै प्रतिकार गर्न सकिन्थ्यो, उनी भन्छिन् ।सुवेदीका अनुसार, हाम्रो मुलुकमा दृष्टिविहीनको संख्या ४ लाख छ । तीमध्ये झन्डै २ लाख चाहिँ महिला छन् । दृष्टिविहीन छोरीलाई परिवारदेखि नै अपहेलना गर्ने गरिएको छ, उनी सुनाउँछिन्, दृष्टिविहीन छोरालाई चाहिँ त्यति साह्रो गरिँदैन । दृष्टिविहीन छोरीले गर्दा समाजमा इज्जत जान्छ, अरूले बिगार्छन् भन्ने संकुचित मनोभावका कारण अभिभावकहरू तिनलाई घरमै थुनेर राख्छन् । त्यस्ता कति मामिलामा संघले उद्धारकर्ताको भूमिका खेलेको स्मरण गर्दै उनी थप्छिन्, कतिपयलाई संघले उद्धार गरेर छात्रावासमा आश्रय दिएको छ । एसएलसी गरेर घरमै थन्काइएका छोरीहरू खोजेर कलेज पढाएका छौँ । छोराहरू दृष्टिविहीन भए पनि छोरै हो भनेर बढावा दिने गरिन्छ । दृष्टिविहीन छोरीहरूले भने घरपरिवारमा त्यस्तो सहानुभूति पाउँदैनन् । दृष्टिविहीन आमाहरू झन् बढी पीडित छन् । संघले दृष्टिविहीन छात्राहरूको सुविधाका लागि सुकेधारामा छात्रावास सञ्चालन गर्दै आएको छ, जसमा यति बेला २६ जनाले आश्रय पाएका छन् । नेत्रहीन संघ नेपालका निर्देशक नरबहादुर लिम्बूले दृष्टिविहीन महिलालाई सरकारले सामाजिक सुरक्षा दिन अति आवश्यक रहेको औँल्याउँछन् । उनीहरूलाई एक ठाउँबाट अर्को ठाउँमा जान सुरक्षाको निकै खाँचो पर्ने हँुदा यसप्रति सरकार गम्भीर हुन जरुरी छ, उनी भन्छन्, दृष्टिविहीन महिलाहरूलाई सहयोगी सेवा लागु गरिनुपर्छ । यसका लागि सरकारसमक्ष धेरै पहिलेदेखि माग गरेका पनि छौँ तर अहिलेसम्म सम्बोधन भएको छैन । सरकारले महिलामाथि समग्रमा सुलभ नीति बनाए पनि दृष्टिविहीन महिलाको अवस्थामा संवेदनशील हुन नसकेको लिम्बू गुनासो गर्छन् । सरकारी तथ्यांकले कुल जनसंख्याको १९४ प्रतिशत मात्रै अपांग रहेको जनाए पनि विश्व स्वास्थ्य संगठनले त्यो संख्या १० देखि १५ प्रतिशतसम्म रहेको भनेको उल्लेख गर्दै उनी भन्छन्, अपांगता भएकामा पनि दृष्टिविहीन लगभग आधै छन् । असुविधाको हिसाबले पुरुषभन्दा महिलाहरू बिचल्लीमा छन् ।"
विद्यावारिधि दृष्टिविहीन,"रिसाउँदा मान्छेको अनुहारको रंग कस्तो हुन्छ ? खुसी हँुदा ? छटपटीका बेलाचाहिँ कस्तो हुन्छ ? मौसमजस्तै बदलिरहने मान्छेको अनुहारबारे चितवनको भरतपुरकी लक्ष्मी पोखरेललाई सोध्नु अधर्म हुन्छ ।स्कुल पढ्दाताका उनलाई कसैले यही प्रश्न सोधेको भए उनी भन्ने थिइन्, मान्छेको अनुहार कसरी संवेग, आवेग र अनुभूतिसँगै बदलिन्छ भनेर । स्कुल पढ्दासम्म उनको दृष्टि पूरै गुमिसकेको थिएन । उनी अक्षरसम्म चिन्थिन् । त्यतिबेला उनका निम्ति साँझ छिटो ढल्किन्थ्यो । अरू साथीहरू गाढा साँझसम्मै खेलिरहँदा उनी छामछामछुमछुम गर्नुपर्ने अवस्थामा पुगिसक्थिन् । तैपनि उनलाई थाह थिएन, आफ्ना निम्ति रात किन छिटो पर्छ ? बाआमाले पनि उनको कमजोर दृष्टिको समस्या बुझेका थिएनन् । कालोपाटीमा सरले लेखेका अक्षर उनी देख्दिनथिन् । जन्मेदेखि नै लक्ष्मीका आँखाको दृष्टि कमजोर थियो । पाँच कक्षा पुगेपछि मात्रै उनले थाहा पाइन्, आफ्ना आँखामा समस्या अर्थात् लो भिजन छ भनेर । सात कक्षा पुग्दा मात्रै उनका अभिभावकले थाह पाए, छोरीको आँखामा समस्या छ । आमाको हात पक्रेर काठमाडौंको तिलगंगा आँखा अस्पताल आएपछि उनले थाहा पाइन्, उनका आँखाको रेटिनामा समस्या रहेछ । डाक्टरले भने, यस्तो समस्याको उपचार सम्भव छैन । उमेरको वृद्धिसँगै दृष्टि झनै कमजोर हँुदै जान्छ । नभन्दै भयो पनि त्यस्तै, एसएलसी पास गर्दा उनले अक्षर चिन्नै छाडिन् । आँखा नदेख्ने भए पनि लक्ष्मीको आत्मविश्वासको पारो एसएलसीपछि झनै बढेको थियो । अक्षर नचिने पनि उनी लेख्न सक्थिन् । घुर्मैलो दृश्यका भरमा छामछामछुमछुम गर्दै उनले आफूलाई अगाडि बढाइन् । अरूले पढेको सुनेको भरमा, अरूले पढेर सुनाइदिएको भरमा उनले पढाइ अघि बढाइन् । स्नातक पढेपछि काठमाडौं आइन्, मामाघर बसेर त्रिभुवन विश्वविद्यालय केन्द्रीय विभागबाट इतिहासमा स्नातकोत्तर गरिन् । त्यसपछि चितवन फर्किन् । शैक्षिक उपाधि र आत्मविश्वासका भरमा भरतपुरको वीरेन्द्र क्याम्पसमा पढाउने काम पाइन् । केही साताअघि मात्रै काठमाडौंमा राष्ट्रिय नेत्रहीन संघबाट सम्मानित भएकी उनले सुनाइन्, अरूले तैले सक्दिनस् भन्दा आफूलाई झनै ईख पलाउँदो रैछ । यसरी आत्मविश्वासले सुरु भएको उनको विद्यावारिधिको यात्रा ५ वर्ष ६ महिनासम्म चल्यो । २०७१ भदौ २९ गते उनले त्रिविबाट देवघाट धामको ऐतिहासिक तथा धार्मिक महत्त्व शीर्षकमा विद्यावारिधि सकेको प्रमाणपत्र हात पारिन् । यो बीचमा उनले गरेको संघर्षको व्याख्या थोरै शब्दमा गर्न सकिन्न । ब्रेललिपि नजान्ने र किताब पढ्न नसक्ने । यी दुई समस्याको चेपबाट पनि उनले अध्ययनलाई जारी राखिन् । उनका छोरीहरू आमालाई किताब पढेर सुनाउँथे । उनी ध्यानमुद्रामा सुन्थिन् । बेलाबेलामा त उनले किताब पढेर सुनाइदिने र अनुसन्धानका लागि मान्छे भेट्न सहजीकरण गरिदिनका लागि मासिक तलब दिएर सहयोगी नै पनि राखिन् । भनिन्, सहयोगीले किताब नपढिदिएको भए, मान्छे भेट्न नसघाइदिएको भए कहाँ सकिन्थ्यो र ? १५ वर्षयता भरतपुरको वीरेन्द्र क्याम्पसमा पढाइरहेकी लक्ष्मीका आँखामा १५ प्रतिशत मात्रै दृष्टि बाँकी छ ।"
उत्तर कोरियाले फेरि गर्यो मिसाइल प्रक्षेपण,"रिसाउँदा मान्छेको अनुहारको रंग कस्तो हुन्छ ? खुसी हँुदा ? छटपटीका बेलाचाहिँ कस्तो हुन्छ ? मौसमजस्तै बदलिरहने मान्छेको अनुहारबारे चितवनको भरतपुरकी लक्ष्मी पोखरेललाई सोध्नु अधर्म हुन्छ ।स्कुल पढ्दाताका उनलाई कसैले यही प्रश्न सोधेको भए उनी भन्ने थिइन्, मान्छेको अनुहार कसरी संवेग, आवेग र अनुभूतिसँगै बदलिन्छ भनेर । स्कुल पढ्दासम्म उनको दृष्टि पूरै गुमिसकेको थिएन । उनी अक्षरसम्म चिन्थिन् । त्यतिबेला उनका निम्ति साँझ छिटो ढल्किन्थ्यो । अरू साथीहरू गाढा साँझसम्मै खेलिरहँदा उनी छामछामछुमछुम गर्नुपर्ने अवस्थामा पुगिसक्थिन् । तैपनि उनलाई थाह थिएन, आफ्ना निम्ति रात किन छिटो पर्छ ? बाआमाले पनि उनको कमजोर दृष्टिको समस्या बुझेका थिएनन् । कालोपाटीमा सरले लेखेका अक्षर उनी देख्दिनथिन् । जन्मेदेखि नै लक्ष्मीका आँखाको दृष्टि कमजोर थियो । पाँच कक्षा पुगेपछि मात्रै उनले थाहा पाइन्, आफ्ना आँखामा समस्या अर्थात् लो भिजन छ भनेर । सात कक्षा पुग्दा मात्रै उनका अभिभावकले थाह पाए, छोरीको आँखामा समस्या छ । आमाको हात पक्रेर काठमाडौंको तिलगंगा आँखा अस्पताल आएपछि उनले थाहा पाइन्, उनका आँखाको रेटिनामा समस्या रहेछ । डाक्टरले भने, यस्तो समस्याको उपचार सम्भव छैन । उमेरको वृद्धिसँगै दृष्टि झनै कमजोर हँुदै जान्छ । नभन्दै भयो पनि त्यस्तै, एसएलसी पास गर्दा उनले अक्षर चिन्नै छाडिन् । आँखा नदेख्ने भए पनि लक्ष्मीको आत्मविश्वासको पारो एसएलसीपछि झनै बढेको थियो । अक्षर नचिने पनि उनी लेख्न सक्थिन् । घुर्मैलो दृश्यका भरमा छामछामछुमछुम गर्दै उनले आफूलाई अगाडि बढाइन् । अरूले पढेको सुनेको भरमा, अरूले पढेर सुनाइदिएको भरमा उनले पढाइ अघि बढाइन् । स्नातक पढेपछि काठमाडौं आइन्, मामाघर बसेर त्रिभुवन विश्वविद्यालय केन्द्रीय विभागबाट इतिहासमा स्नातकोत्तर गरिन् । त्यसपछि चितवन फर्किन् । शैक्षिक उपाधि र आत्मविश्वासका भरमा भरतपुरको वीरेन्द्र क्याम्पसमा पढाउने काम पाइन् । केही साताअघि मात्रै काठमाडौंमा राष्ट्रिय नेत्रहीन संघबाट सम्मानित भएकी उनले सुनाइन्, अरूले तैले सक्दिनस् भन्दा आफूलाई झनै ईख पलाउँदो रैछ । यसरी आत्मविश्वासले सुरु भएको उनको विद्यावारिधिको यात्रा ५ वर्ष ६ महिनासम्म चल्यो । २०७१ भदौ २९ गते उनले त्रिविबाट देवघाट धामको ऐतिहासिक तथा धार्मिक महत्त्व शीर्षकमा विद्यावारिधि सकेको प्रमाणपत्र हात पारिन् । यो बीचमा उनले गरेको संघर्षको व्याख्या थोरै शब्दमा गर्न सकिन्न । ब्रेललिपि नजान्ने र किताब पढ्न नसक्ने । यी दुई समस्याको चेपबाट पनि उनले अध्ययनलाई जारी राखिन् । उनका छोरीहरू आमालाई किताब पढेर सुनाउँथे । उनी ध्यानमुद्रामा सुन्थिन् । बेलाबेलामा त उनले किताब पढेर सुनाइदिने र अनुसन्धानका लागि मान्छे भेट्न सहजीकरण गरिदिनका लागि मासिक तलब दिएर सहयोगी नै पनि राखिन् । भनिन्, सहयोगीले किताब नपढिदिएको भए, मान्छे भेट्न नसघाइदिएको भए कहाँ सकिन्थ्यो र ? १५ वर्षयता भरतपुरको वीरेन्द्र क्याम्पसमा पढाइरहेकी लक्ष्मीका आँखामा १५ प्रतिशत मात्रै दृष्टि बाँकी छ ।"
नयाँ आदेश जारी गर्दै ट्रम्प,"वासिङ्टन अमेरिकी राष्ट्रपति डोनाल्ड ट्रम्पले अध्यागमनसम्बन्धी नयाँ आदेश जारी गर्ने भएका छन् । यसअघि जारी गरेका विश्वभरका शरणार्थी तथा मुस्लिम बहुल देशका नागरिकलाई प्रवेशमा निषेध गर्ने आदेशमा अदालतले रोक लगाएपछि ट्रम्पले नयाँ आदेश जारी गर्न लागेका हुन् ।ट्रम्पले गत महिना पद सम्हालेलगत्तै जारी गरेका आदेशको व्यापक आलोचना भएको थियो । लगत्तै कानुनी मान्यताप्राप्त भिसा भएका नागरिकलाई समेत विभिन्न विमानस्थलमा रोकिएको थियो भने कतिपयलाई स्वेदश फिर्ता गरिएको थियो । यसबाट अमेरिकाभर ट्रम्पको विरोध भएको थियो । नयाँ आदेशमा के हुनेछ भन्नेबारे अहिलेसम्म सार्वजनिक गरिएको छैन । तर ट्रम्पका निकट सहयोगी केलियाने कन्वेले फक्स न्युजसँग कुरा गर्दै प्रतिबन्धित देशको सूचीबाट इराकलाई हटाउने बताए । यसबाहेक इरान, लिबिया, सिरिया, सोमालिया, सुडान र यमन गरी ६ देशका नागरिकलाई भने ९० दिनको प्रतिबन्ध लाग्न सक्ने जनाइएको छ । तर प्रतिबन्धित देशका ग्रिन कार्ड भएकाहरूलाई भने नयाँ आदेशबाट प्रभावित हुने छैनन्, कोन्वेले भने ।नयाँ आदेश आगामी मार्च १६ बाट लागू हुने कोन्वेले बताए । १० दिनअगाडि नै पूर्वसूचना दिइँदा यसअघि सामना गरिएको अस्तव्यस्त अवस्थामा कमी आउने उनको भनाइ छ । यसअघि गत २७ जनवरीमा पूर्व जानकारीबिना आदेश जारी गर्दा अमेरिकाभर अस्तव्यस्त अवस्था सिर्जना भएको थियो । एफबीआईद्वारा आरोप अस्वीकारट्रम्पले आफू निर्वाचित हुनुअघि पूर्वराष्ट्रपति बाराक ओबामाले आफ्नो फोन टयाप गर्न निर्देशन दिएको भनेर गरेको दाबीलाई संघीय अनुसन्धान ब्यूरो (एफबीआई) का निर्देशक जेम्स कोमेले अस्वीकार गरेका छन् । न्युयोर्क टाइम्सका अनुसार निर्देशक कोमेले ट्रम्पले लगाएको आरोपलाई सार्वजनिक रूपमा अस्वीकार गर्न न्याय मन्त्रालयलाई आग्रह गरेका छन् । तर मन्त्रालयले यसबारेमा कुनै प्रतिक्रिया दिएको छैन । अधिकारीहरूलाई उद्धृत गर्दै अमेरिकी सञ्चारमाध्यमले जनाएअनुसार निर्देशक कोमेले ट्रम्पको आरोप पुष्टि गर्ने कुनै प्रमाण नभएको पनि बताएका छन् । ट्रम्पले शनिबार शृंखलाबद्ध ट्वीट गर्दै ओबामाले गत वर्ष ट्रम्प टावरको फोन टयाप गर्न निर्देशन दिएको दाबी गरेका थिए । उक्त आरोपको ओबामाका प्रवक्ताले खण्डन गरिसकेका छन् ।"
फ्रान्सको चुनावलाई लिएर बेलायतमा चर्चा,"लन्डन आगामी अप्रिल २३ मा हुने फ्रान्सको राष्ट्रपतीय निर्वाचन बेलायतमा पनि चासोको विषय बनेको छ । ब्रेक्जिटका कारण आसन्न फ्रान्सको राष्ट्रपतीय चुनाव बेलायतमा विशेष चासोका रूपमा हेरिएको हो । इतिहासको कालखण्डमा बेलायत र फ्रान्सबीच अनेक युद्ध भए पनि दोस्रो विश्वयुद्धपछि दुवै देशको सम्बन्ध निकै घनिष्ट रहँदै आएको छ । निर्वाचन नजिकिँदै गर्दा आप्रवासी तथा राष्ट्रवादको चर्को बहस भइरहेको छ । गत वर्षको जनमत संग्रहमा बेलायतले युरोपियन युनियन छाड्ने पक्षको जित (ब्रेक्जिट) र अमेरिकामा डोनाल्ड ट्रम्पको विजयले यी दुवै मुद्दा युरोपमा राजनीतिक चर्चाको प्रमुख विषय हुने क्रम जारी छ । फ्रान्सको चुनावमा कसैले पनि बहुमत प्राप्त नगरे आगामी मे ७ मा पहिलो र दोस्रो भएका उम्मेदवारबीच पुन: चुनावी प्रतिस्पर्धा हुनेछ । सर्वेक्षणमा अगाडि रहेका सेन्टर राइट रिपब्लिकन पार्टीका उम्मेदवार फ्रान्सेस फिलोनमाथि आफ्नी श्रीमतीलाई गैरकानुनी पैसा तिरेको आरोप लागेपछि अर्का मध्यम मानिने उम्मेदवार एमुनियल मार्कोनभन्दा पछि परेका छन् । फिलोनलाई उम्मेदवारी फिर्ता लिन चर्को दबाब आए पनि उनले अस्वीकार गरेका छन् । सोसलिस्ट पार्टीका वर्तमान राष्ट्रपति फ्रान्सिस अलन्ड अलोकप्रिय भएका कारण चुनावमा भाग नलिने उद्घोषपछि उक्त पार्टीको बेनोइट हामोन प्रतिस्पर्धी छन् । फिलोनले ५ लाख सरकारी जागिर कटौती गर्ने, साताको ३५ घण्टा काम गर्ने समय खारेज गर्ने, धनी कर (वेल्थी टयाक्स) हटाउने, रसियासँग सहकार्य बढाउनेजस्ता कार्य गर्ने जनाएका छन् । सोसलिस्ट पार्टीका उम्मेदवार बेनोइट हामोनले न्यूनतम सरकारी भत्ता ६ सय युरो बनाउन सुरु गरी सन् २०२२ पछि ७५० युरो हुने चुनावी घोषणा गरेका छन् । चरम दक्षिणपन्थी पार्टी नेसनल फ्रन्टकी उम्मेदवार मरिन लेपनको पनि लोकप्रियता बढेको छ । उनले ईयू छोड्ने, अन्तर्राष्ट्रिय व्यापार सन्धिहरू अस्वीकार गर्ने, विदेशी कामदार ल्याई काम लगाउनेलाई कर लगाउने, कट्टरपन्थी मुसलमानको मस्जिद बन्द गराउने, आप्रवासी घटाउनेजस्ता कडा नीति अवलम्बन गर्ने जनाएकी छन् । फ्रान्समा बसोबास गर्दै आएका वरिष्ठ इन्जिनियर निर्मल अर्यालले आप्रवासी संख्या केही वर्षयता फ्रान्समा उल्लेख्य बढिरहेको भए पनि अर्थतन्त्रलाई यो जरुरी भएको बताए । अर्यालले फ्रान्सको सामाजिक परिवेश, आर्थिक विकास, आतंकवादजस्ता कुरा नै आगामी चुनावमा प्रमुख मुद्दा रहेको चर्चा गरे ।"
हैजाबाट सोमालियामा १९६ को मृत्यु,"मोगादिसु गत जनवरीदेखि सोमालियामा फैलिएको हैजाका कारण अहिलेसम्म १ सय ९६ जनाको मृत्यु भएको छ । राष्ट्रसंघको मानवीय सहायतासम्बन्धी संस्थाका अनुसार सन् २०१७ सुरु भएदेखि अहिलेसम्म ११ क्षेत्र र ३८ जिल्लाका ७ हजार ९ सय ९ जनामा हैजाको प्रकोप देखिएको छ । हैजा फैलिएका ठाउँका समुदायका लागि स्वास्थ्यसम्बन्धी साझेदार निकायहरूले सहयोग गरिरहेका छन् । समुद्री तटमा हैजा उपचार केन्द्र स्थापना गरेर बिरामीको व्यवस्थापन गरिएको राष्ट्रसंघले उल्लेख गरेको छ । बाकुल क्षेत्रका वाजिद, बुर्धुहुन्ले, गेडो र गार्वाहारेइ जिल्ला हैजाबाट सबैभन्दा धेरै प्रभावित भएको जनाइएको छ ।"
रमाल्लाहमा गोली हानाहान,जेरुसेलम रमाल्लाहको वेस्ट बैंक सिटीमा आइतबार राति इजरायली सैनिकसंग भएको गोली हानाहानमा एक प्यालेस्टाइनीको मृत्यु भएको छ । ती प्यालेस्टाइनीलाई गिरफ्तार गर्न उनको घर पुगेका इजरायली सैनिकमाथि गोली प्रहार भएको र इजरायली सैनिकले गरेको जवाफी कारबाहीमा उनको मृत्यु भएको जनाइएको छ । गोली प्रहारमा दुई प्यालेस्टाइनी पनि घाइते भएका छन् ।
"पाकिस्तानी सीमा चौकीमा आक्रमण, ५ सैनिकसहित १५ को मृत्यु",इस्लामाबाद अफगानिस्तानको सीमा क्षेत्रस्थित पाकिस्तानी सीमा चौकीमा आइतबार राति लडाकुहरूले गरेको आक्रमणमा ५ पाकिस्तानी सैनिक र १० लडाकुको मृत्यु भएको छ । पाकिस्तानको मोहम्मद क्षेत्रको आदिवासी जिल्लामा आक्रमण भएको हो । पाकिस्तान र अफगानिस्तानको मध्यमा रहेको यस क्षेत्रमा एक दशकभन्दा बढी समययता इस्लामिक आतंककारी समूहले हिंसा मच्चाउँदै आएका छन् । पाकिस्तानी सैनिकले आक्रमणमा परी मारिएका व्यक्तिको संख्या पुष्टि गरेको छ । आक्रमणको कुनै समूहले जिम्मा लिएको छैन ।
इराकी सुरक्षा बल पश्चिमी मोसुलको सरकारी भवनतर्फ,मोसुल इराकको मोसुल सहरको पश्चिमी भाग इस्लामिक स्टेटबाट पुन: नियन्त्रणमा लिने क्रममा इराकी सुरक्षा बल सोमबार सरकारी भवनतर्फ बढेका छन् । मोसुलको पश्चिमी भाग पुन: नियन्त्रणमा लिने कारबाही सुरु भएको दोस्रो दिन सुरक्षा बल सरकारी भवनतर्फ बढेका अधिकारीले जानकारी दिएका छन् । मोसुलको पश्चिमी भाग नियन्त्रणमा लिन इराकी सुरक्षा बलले गत फेब्रुअरी १९ बाट कारबाही सुरु गरेको थियो । तर खराब मौसमका कारण स्थगित भएको कारबाही आइतबारबाट पुन: सुरु भएको हो । मोसुलमा आईएस लडाकुविरुद्धको कारबाहीका क्रममा ४५ हजारभन्दा बढी सर्वसाधारणलाई विस्थापित गरिएको बसाइासराइसम्बन्धी अन्तर्राष्ट्रिय संगठनले जानकारी दिएको छ । यसअघि सिरियामा पनि आईएसविरुद्धको कारबाही गरिएको थियो ।
सुनसरीमा मेचीमहाकाली अभियान,"इनरुवा एमालेले मेचीमहाकाली जागरण अभियानअन्तर्गत सुनसरी सदरमुकाम इनरुवामा सभा आयोजना गरेको छ । अभियानका सहभागीलाई मधेसी मोर्चाका कार्यकर्ताले कालो झन्डा देखाएका थिए ।बिहान इटहरीबाट हिँडेको अभियान झुम्कामा कोणसभा गरी इनरुवा प्रवेश गरेको थियो । झुम्कामा एमाले नेता तैयव हुसैन र शंकर पोखरेलले संविधान विरोधीहरूले नेपाली जनता र मधेसको हितविपरीत संविधान संशोधन गर्न लागेकाले जनतालाई जागरुक बनाउन अभियान थालेको बताए ।इनरुवामा एमाले नेता भगवती चौधरी र एमाले स्थायी कमिटी सदस्य लालबाबु पण्डितले मधेसको हितका लागि एमाले जहिले पनि लागिपरेको बताए । लोकतन्त्रमा सबैले सबैका सामुन्ने आफ्ना भनाइ राख्ने अधिकार भएको तर केही मधेसवादीहरूले त्यो अधिकार खोस्ने काम गरेको आरोप लगाए । पण्डितले मधेसमा पहिचानभन्दा पनि बढी सामथ्र्य चाहिएको बताए । दुई नम्बर प्रदेशका युवा अहिले सबैभन्दा बढी वैदेशिक रोजगारीमा छन्, उनले भने, उनीहरूलाई पहिचानभन्दा बढी सामथ्र्य चाहिएको छ ।म पनि यो मधेसकै छोरी हुँ, चौधरीले भनिन्, संविधानले मधेसका वास्तविक जनतालाई सम्बोधन गरेको छ । तर, केही ठेकेदारहरूले मधेसी जनताका लागि भन्दै विदेशी दलालका लागि संविधान संशोधन गराउने खेलमा लागेको उनले आरोप लगाइन् । कार्यक्रममा अध्यक्ष केपी ओली, झलनाथ खनाल, माधव नेपाल, वामदेव गौतम लगायतका वरिष्ठ नेताको उपस्थिति रहेको थियो । कालो झन्डा देखाउने र गाडीमाथि आक्रमणको प्रयास गर्ने युवा फोरमका केन्द्रीय सदस्य रञ्जित गोस्वामीलाई प्रहरीले पक्राउ गरेको छ । कार्यक्रम सकेर गाडीहरू सप्तरीतर्फ प्रस्थान गर्दा संघीय समाजवादी फोरमकी पूर्वसभासद सविता यादवले चप्पल फुकालेर गाडीमाथि प्रहार गरेकी थिइन् ।कालोझन्डा देखाउने र प्रहरीबीच सामान्य घम्साघम्सी भएको प्रहरीले जनाएको छ । तर, संयुक्त लोकतान्त्रिक मोर्चाले विज्ञप्ति जारी गरी आफ्ना ७ जना कार्यकर्ता घाइते भएको जनाएको छ ।मोर्चाको विरोध सभाबारा एमालेले थालेको मेचीकाली अभियान बिथोल्ने उद्देश्यले संयुक्त लोकतान्त्रिक मोर्चाले सोमबार मोटरसाइकल र्याली निकालेर जितपुरमा कोणसभा गरेको छ । एमाले बारा र पर्सा जिल्लाको संयुक्त समन्वयमा फागुन २७ मा जितपुरमा सभाको तयारी भइरहेको छ । यही कार्यक्रमलाई लक्षित गरेर बारा र पर्सा जिल्लाका मोर्चा कार्यकर्ताले संयुक्त विरोधसभा गरेका हुन् । विरोधसभामा मोर्चाका नेता जितेन्द्र सोनलले एमालेको अभियान विफल बनाउने चेतावनी दिए । विरोधसभाअघि मोर्चाले वीरगन्ज, कलैयालगायत ठाउँमा मोटरसाइकल र्याली निकालेको थियो ।"
मानसिक रोगी घरभित्रै थुनामा,"कास्की बिरामी हुँदा के गर्ने ? सोझो उत्तर हो, उपचार गर्ने । तर, लेखनाथ भण्डारढिकका जीवनाथ ढकालले भने मानसिक सन्तुलन गुमाएका छोरालाई घरभित्रै थुनेर राखेका छन् । २८ वर्षीय छोरा सुरज विगत एक वर्षदेखि ज्युँदो लासजस्तै यही अवस्थामा छन् ।जनप्रकाश माविका शिक्षक जीवनाथ छोरालाई उपचार गर्नुको साटो लट्ठयाउने औषधि खुवाउँछन् । उनले डाक्टरको सल्लाह बेगर सुरजलाई मेगाजिन र लोराजेपाम नामक औषधि खुवाइरहेका छन् ।केही उपाय नलागेपछि कोठामा थुनेर राख्नुपरेको जीवनाथको दाबी छ । भन्छन्, बाउ भएकाले सक्नेजति गरेको छु । छोरालाई भारतको राँची लगेर उपचार गर्ने सोच बनाए पनि उतैको नागरिक साक्षी बस्नुपर्ने बाध्यता भएकाले लैजान नसकेको उनले बताए । केही सीप नचलेपछि पुरानै औषधि ख्वाएको छु, निराश हुँदै उनले भने, यही अवस्थामा कतिन्जेल पो बाँच्ला र सुरजले तालचोकको डायमन्ड बोर्डिङ स्कुलबाट ७४ प्रतिशत ल्याएर २०६० सालमा एसएलसी उत्तीर्ण गरेका हुन् । एसएलसीपछि भारतीय क्याम्पसमा छात्रवृत्तिमा उच्च शिक्षा अध्ययन गर्न आवेदन दिए । नागरिकता नबनेका कारण उनी त्यसमा सफल भएनन् । जीवनाथले उनलाई अर्घौस्थित त्रिवेणी एकेडेमीको मानविकी संकायमा ११ कक्षामा भर्ना गरिदिए । त्रिवेणीमा भर्ना भएको चार महिनापछि सुरजमा एकाएक मानसिक परिवर्तन आयो ।जीवनाथले सुरजलाई पोखराकै मानसिक रोग विशेषज्ञ डा लुमेश्वर आचार्यलाई देखाए । आचार्यकै सल्लाहबमोजिम काठमाडौं लगेर पनि उपचार गरेको जीवनाथ बताउँछन् । अस्पतालमा रहँदा सुधार भए पनि घरमा ल्याएपछि फेरि उस्तै भयो । डायमन्ड बोर्डिङ स्कुलका प्रअ यामबहादुर रोकाका अनुसार सुरज प्रतिभाशाली विद्यार्थी थिए ।"
बालविवाह आरोपमा मुद्दा,दोलखा कानुनविपरीत बालविवाह गराएको आरोपमा केटा र केटी पक्षका अभिभावकलाई प्रहरीले पक्राउ गरेको छ ।जिल्लाको दक्षिणी गाउँ सहरेमा अन्दाजी १४ र १८ वर्षका केटाकेटीबीच बिहे गराएको उजुरीपछि केटाका बुबा र केटीका बुबाआमालाई बालविवाहसम्बन्धी मुद्दासमेत चलाइएको छ । यही फागुन १३ गते राजीखुसीसाथ परम्पराअनुसार विवाह कार्यक्रम सम्पन्न भएको थियो । प्रहरी निरीक्षक रमेश प्रधानले उजुरीका आधारमा पक्राउ गरी मुद्दा चलाइएको बताए । मुलुकी ऐनमा पुरुषको उमेर २० र महिलाको उमेर १८ वर्ष पुगेपछि परिवारको संरक्षणमा बिहे गर्न पाइने व्यवस्था छ ।
५० हजार टन चिनी ल्याउने निर्णय,"काठमाडौं बजारमा चिनीको मूल्य अकासिएपछि सरकारले आयात गर्न बाटो खुला गरिदिएको छ । आइतबार बसेको मन्त्रिपरिषद् बैठकले साल्ट ट्रेडिङ कर्पोरेसन्सलाई चिनी आयात गर्न स्वीकृति दिएको हो । आपूर्तिमन्त्री दीपक बोहराका अनुसार साल्टलाई ५० हजार टन चिनी आयात गर्न दिने निर्णय भएको हो । कर्पोरेसन्ससँग पर्याप्त चिनी नहुँदा हाल बजारमा चिनीको मूल्य ह्वात्तै बढेको छ । बजार भाउलाई हस्तक्षेप गर्न मुख्य भूमिका खेल्ने कर्पोरेसन्सले आयात गर्न नपाउँदा व्यवसायीले चर्को मूल्य असुल्दै आएका छन् । सर्वसाधारणले एक किलो चिनी खरिद गर्न करिब १ सय रुपैयाँसम्म तिर्न बाध्य छन् । सरकारसँग पर्याप्त मात्रामा मौज्दात नहुँदा व्यवसायीले मनोमानी रूपमा बिक्री गर्दै गरे, मन्त्री बोहराले भने, बजार हस्तक्षेप गर्न साल्टलाई ५० हजार टन चिनी आयात गर्न दिने निर्णय भयो । मन्त्रिपरिषद्ले निर्णय गरिससेकाले आयातका लागि छिट्टै साल्टलाई पत्रचार गर्ने उनले बताए । त्यसपश्चात साल्टले प्रक्रियाअनुसार आयात गर्ने उनले बताए । जानकारहरूका अनुसार साल्टसँग चिनी हुँदा व्यवसायीले मूल्य बढाएनन् । तर, मौज्दात न्यून भएपछि करिब तीन साताको अवधिमा किलोमै करिब १५ रुपैयाँ मूल्य बढाएका जानकाहरू बताउँछन् । तीन साताअघि सर्वसाधारणले प्रतिकिलो चिनी ८० देखि ८५ रुपैयाँमा खरिद गर्दै आएका थिए । कर्पोेरेसन्सका विभागीय प्रबन्धक पंकज जोशीका अनुसार हाल होलसेलमा प्रतिकिलो चिनीको मूल्य ८५ देखि ९० रुपैयाँ पर्छ । खुद्रा व्यापारीले पनि सोहीअनुसार असुल्दै आएको उनको दाबी छ । आपूर्ति मन्त्रालयका सहसचिव एवं प्रवक्ता सूर्यप्रसाद श्रेष्ठका अनुसार अर्थले करिब साताअघि अनुमति दिएपछि आयातको प्रस्ताव मन्त्रिपरिषदमा पेस गरेको थियो । सोहीअनुसार स्वीकृति भएको जानकारी पाएको उनले बताए । मन्त्रिपरिषदबाट आधिकारिक पत्र आएपछि थप प्रक्रिया अघि बढाइने उनले बताए । यसअघि आपूर्तिले चिनी आयात अनुमतिका लागि अर्थसँग तीनपटक पत्र पठाएको थियो । व्यवसायीले १३ प्रतिशत लाग्ने भ्याटको ७० प्रतिशत छुट पाउँछन् । साल्टले पनि सहुलियत दरमा उपलब्ध गराउन अर्थसँग माग गरेको थियो । साल्टले १ प्रतिशत भन्सार दर र बाँकी भन्सार छुट गरिदिन माग गरेको थियो । यसअघि आयात गरिएको चिनीमा सोही सुविधा पाएकाले अहिले पनि उक्त सुविधा माग गर्दै आएको थियो । तर, अर्थले विभिन्न बहानामा दिन अस्वीकार गर्दै आएको आपूर्ति मन्त्रालयका अधिकारीहरू बताउँदै आएका थिए । अर्थले आयात अनुमति दिनुको सट्टा व्यापरिक योजना, गत वर्ष आयातित चिनीको बिक्री विवरण माग गरेको थियो । आपूर्ति व्यवस्थापन तथा उपभोक्ता हित संरक्षण विभागको अनुगमन टोलीले व्यवसायीले चिनीको कृत्रिम अभाव गरेको फेला पारेपछि अर्थले पनि अनुमति दिएको हो । कर्पोेरेसन्सका विभागीय प्रबन्धक जोशीले चिनी आयात गरेको एक सातामा मूल्य नियन्त्रण हुने बताए । दुईतीनजना व्यवसायीको बदमासीले मूल्य अकासिएको छ, उनले भने, साल्टले आयात गरेको एक सातामा मूल्य नियन्त्रण हुन्छ । मन्त्रालयबाट स्वीकृति पत्र आएपछि चिनीको लागत सम्बन्धमा अध्ययन गरिनेछ । त्यसपश्चात ग्लोबल टेन्डर आहवान गरिने जोशीले बताए । ग्लोबल टेन्डरमार्फत सस्तो मूल्यमा आयात गर्ने कम्पनीलाई स्वीकृति दिन्छौं, उनले भने । साल्टले ३० हजार दैनिक बिक्री र २० हजार टन बफर मौज्दातका लागि पत्राचार गरेको थियो । कर्पोरेसन्सका अनुसार हाल नेपालमा उत्पादित चिनीको यकिन छैन । अनुमानित वार्षिक १ लाख २९ हजार टन उत्पादन हुने आँकडा छ । तर, नेपालको वार्षिक माग २ लाख २९ हजार टन रहेको जोशीले बताए । गत तिहारपश्चात साल्टले चिनी आयातका लागि अनुमति पाएको छैन । त्यसबेला साल्टले ३० हजार टन आयात गरेको थियो । साल्टसँग ८० हजार टनसम्म अट्ने गोदाम छ । मागअनुसार एक लाख टन कम भएपछि बजारमा समस्या भएको दाबी छ । चिनी आयातका लागि मन्त्रिपरिषदले अनुमति दिइसकेकाले समस्या समधान हुने मन्त्री बोहोराले बताए । बजार व्यवस्थित र उपभोक्तलाई सस्तो मूल्यमा उपलब्ध गराउन चिनी आयातको निर्णय भएको हो, उनले भने, अब चिनीको मूल्य घट्छ ।"
बजेटका ७५ प्रतिशत कार्यक्रम पेस भएनन्,"काठमाडौं आगामी वर्षको बजेटका लागि अर्थ मन्त्रालय र योजना अयोगले तोकेको समयमा अधिकांश मन्त्रालयहरूले कार्यक्रम पेस गरेका छैनन् । अर्थ मन्त्रालयका अनुसार गत १८ गतेभित्र मन्त्रालयगत बजेट सूचना प्रणाली (एलएमबीआईएस) मा पेस गर्नुपर्नेमा अधिकांश निकायले कार्यक्रम नपठाएका हुन् । मन्त्रालयका बजेट महाशाखा प्रमुख मधु मरासिनीका अनुसार हालसम्म २५ प्रतिशत कार्यक्रम मात्रै एलएमबीआईएसमा प्राप्त भएको छ । धेरै मन्त्रालयबाट समयमै कार्यक्रम पेस भएको छैन, उनले भने, २५ देखि ३० प्रतिशत मन्त्रालयबाट मात्र आएको छ, त्यसैले सबै सचिवज्यूहरूलाई बोलाएर यसै महिनाभित्र कार्यक्रम पेस गर्न आग्रह गरिएको छ ।राष्ट्रिय योजना आयोगले एक महिनाअघि आगामी वर्षका लागि बजेटको बजेटको सीमा (सिलिङ) पठाउँदै कार्यक्रम पेस गर्ने समय तोकिदिएको थियो । आयोगले दिएको मिति गत बुधबारसम्म भए पनि २५ प्रतिशत मन्त्रालयले मात्र कार्यक्रम पेस गरेका हुन् । आयोगले आगामी बजेट तोकिएकै मितिमा ल्याउन र अन्तिम समयमा हुने कामको चापलाई कम गर्न चाँडै कार्यक्रम पेस गर्न मन्त्रालयहरूलाई पत्राचार गरिसकेको छ । मन्त्रालयहरूले समयमै नीति तथा कार्यक्रम पेस नगरेपछि अर्थ मन्त्रालयले सोमबार सबै मन्त्रालयका सचिवहरूलाई बोलाएर तत्काल कार्यक्रम पेस गर्न निर्देशन दिएको हो । अर्थमन्त्री कृष्णबहादुर महरा र राष्ट्रिय योजना आयोगका उपाध्यक्ष मीनबहादुर श्रेष्ठ सहभागी बैठकले उनीहरूलाई यस्तो निर्देशन दिएको हो । एलएमबीआईएस सम्बन्धित निकायले अनलाइनबाट बजेट पेस गर्ने प्रणाली हो । सम्बन्धित मन्त्रालयले आफ्नै कार्यालयबाट कार्यक्रमहरू पेस गर्नुपर्ने हुन्छ । तर, उक्त अनलाइन प्रणालीमा सोमबारसम्म धेरै मन्त्रालयले कार्यक्रम पेस नगरेका हुन् । हामीले समयमा बजेट निर्माण नहुने र पछि खर्चसमेत नहुने कुरालाई न्यूनीकरण गर्न चाँडै कार्यक्रम पेस गर्न भनेका हौं, मरासिनीले भने, मन्त्रालयहरूले यो महिनाभित्र नै नीति तथा कार्यक्रम पेस गर्ने अपेक्षा छ । मन्त्रालयसहित सम्बन्धित निकायले समयमै बजेटका लागि काम नगर्दा हतारमा बजेट निर्माण हुने गरेको छ । हतार गरी राजनीतिक प्रभावका आधारमा बजेटमा राखिएका कार्यक्रमको रकम खर्च नहुने गरेको छ । सयममै कार्यक्रम पेस नगर्दा पनि पुँजीगत खर्च कम हुने गरेको मरासिनीले बताए । अर्थ मन्त्रालयमा सोमबार भएको बैठकमा अर्थमन्त्री कृष्णबहादुर महराले पनि समयमै कार्यक्रम पेस गर्न निर्देशन दिएका थिए । उनले आउने वर्षका लागि कार्यक्रम राखिदिन अन्तिम समयमा योजना आयोग र अर्थ मन्त्रालय नधाउन सचिवहरूलाई सचेत गराए । बजेट कार्यान्वयन गर्न र खर्च गर्न सकिने खालका कार्यक्रम राख्नका लागि समेत समयमै कार्यक्रम पेस गर्न महराले निर्देशन दिए । आयोजका उपाध्यक्ष श्रेष्ठले पुँजीगत खर्च बढाउनका लागि पनि परम्परागत रूपमा बजेट ल्याउन नहुने बताए । उनले त्यसलाई परिवर्तन गरी खर्च गर्न सकिने र वैज्ञानिक बजेट ल्याउन चाँडै कार्यक्रमहरू पेस गर्न सचिवहरूलाई आग्रह गरे । योजना आयोगले आगामी वर्षका लागि कुल १२ खर्ब ६ अर्बको बजेट सीमा तय गरेको छ । उक्त बजेटका लागि राजस्वको ७ खर्ब ३८ अर्ब, वैदेशिक ऋणबाट २ खर्ब १६ अर्ब, आन्तरिक ऋण १ खर्ब ३४ अर्ब र १ खर्ब १८ अर्ब रुपैयाँ वैदेशिक अनुदान लिने निर्णय आयोगले गरिसकेको छ । बजेटको जम्मा सीमामध्ये मन्त्रालयहरूका लागि ११ खर्ब ५६ अर्बको सिलिङ दिइएको हो । बाँकी रकम भने सरकारले भैपरी आउने विषयका लागि विनियोजन गर्नेछ । बजेट निर्माणदेखि नै सरकारी निकायहरूले हेलचेक््रयाइँ गर्ने, समयमा काम नगर्नेलगायत कारणले पुँजीगत खर्च हुन सकिरहेको छैन । चालु आर्थिक वर्षको साढे ८ महिना बितिसक्दा पनि करिब २० प्रतिशत मात्र पुँजीगत खर्च भएको छ । आइतबारसम्ममा जम्मा ६२ अर्ब ६ करोड ६५ लाख ४० हजार रुपैयाँ मात्र पुँजीगत खर्च भएको छ ।"
नेप्से र कारोबार रकम दुवै बढे,"काठमाडौं सोमबार सेयर बजार परिसूचक नेप्से ४०७ अंकले बढ्यो । अघिल्लो दिनको तुलनामा नेप्सेको वृद्धिदरमा कमी आए पनि कारोबार रकम भने १३ करोड ७१ लाख रुपैयाँले बढेको छ । आइतबार करिब २५ अंकले बढेर १ हजार ३ सय ५४३४ विन्दुमा बन्द भएको नेप्सेलाई सोमबारको वृद्धिले १ हजार ३ सय ५८ ४१ मा पुर्याएको छ । कारोबारमा आएकामध्ये वित्त कम्पनी र बिमाबाहेक सबै समूहको परिसूचक बढेपछि समग्र नेप्सको वृद्धिमा टेवा पुगेको हो । नेप्से बढेपछि सेन्सेटिभ (क वर्गका कम्पनीको सेयर कारोबार मापक) परिसूचक ०३१ प्रतिशतले र सेन्सेटिभ फ्लोट (कारोबारमा रहेका सबै कम्पनीको सेयर कारोबार मापक) परिसूचक ०२६ प्रतिशतले बढे । करिब साढे ५ हजार कारोबारबाट १ सय ४१ कम्पनीका १५ लाख ५० हजार २ सय ३८ कित्ता शेयर किनबेच भए ।ती किनबेचबाट ७४ करोड ७३ लाख रुपैयाँ बराबरका सेयर खरिद बिक्री भए । योसँगै बजार पुँजीकरण (सेयर बजारको आकार) बढेर १५ खर्ब ३१ अर्ब रुपैयाँ पुगेको छ । उक्त दिन सेयर कारोबारमा आएकामध्ये ६५ वटा कम्पनीको सेयर मूल्य बढेको छ । ६४ वटा कम्पनीको सेयर मूल्य घटेको छ । बाँकी १२ वटा कम्पनी सेयर मूल्य स्थिर छ । उक्त दिन वित्त कम्पनी समूहको परिसूचक ०३५ प्रतिशत र बिमा समूहको ००६ प्रतिशतले ऋणात्मक रहे । तर, अन्य समूहको परिसूचक ०८८, होटलको ०५२, जलविद्युतको ०४२, बैंकिङको ०३९, विकास बैंकको ०१ र उत्पादन तथा प्रशोधन समूहको ००१ प्रतिशतले बढ्यो ।"
बुद्धले उडान बढायो,"काठमाडौं बुद्ध एयरले चैत १ गतेदेखि भद्रपुर, विराटनगर, नेपालगन्ज र धनगढीमा भइरहेको उडानमा थप एउटा उडान राख्ने भएको छ । यी गन्तव्यहरूमा थप १ व्यावसायिक उडान आगामी मार्चको १४ तारिख (चैत १ गते) देखि गरिनेछ । बुद्धले सोमबार विज्ञप्तिमार्फत भनेको छ । अहिले नयाँ जहाजससँगै बुद्ध एयरसँग एटीआर७२ को संख्या चार पुगेको छ । यीबाहेक तीनवटा एटीआर ४२ र दुईवटा बिच एयरक्राफ्ट १९००डी जहाज छन् । बजार प्रबन्धक विनिता थापाका अनुसार नेपाली उडान उद्योगमा ६१ प्रतिशत बजार हिस्सा रहेको बुद्धले चालु आर्थिक वर्षको ८ महिनामा ६ लाखभन्दा बढी स्वदेशी र विदेशी यात्रुहरूलाई सेवा दिइसकेको छ । जनकपुर विमानस्थलको स्तरोन्नति भएलगत्तै बुद्धले एकतर्फी भाडादर २ हजार रुपैयाँ तोक्ने घोषणा गरेको छ ।"
सिभिलमा हामा मर्चेन्ट र युनिक फाइनान्स मर्ज,"काठमाडौं सिभिल बैंक लिमिटेडले हामा मर्चेन्ट एन्ड फाइनान्स लिमिटेड र युनिक फाइनान्स लिमिटेडलाई प्राप्ति गर्ने सम्बन्धमा आइ तबार सम्झौता भएको छ ।उक्त सम्झौतामा सिभिल बैंकका अध्यक्ष इच्छाराज तामाङ, हामा मर्चेन्ट एन्ड फाइनान्स लिमिटेडका अध्यक्ष राजनकृष्ण श्रेष्ठ र युनिक फाइनान्स लिमिटेडका अध्यक्ष विनोदबहादुर खत्रीले संयुक्त रूपमा हस्ताक्षर गरेका छन् । प्राप्तिपछि बैंकको नाम सिभिल बैंक नै रहने तथा बंैकको हालकै सञ्चालक समिति एवं उच्च व्यवस्थापन यथावत् हुने जारी विज्ञप्तिमा छ ।"
बैंकहरू संयमित नबने जोखिम बढ्ने,"काठमाडौँ मौद्रिक नीतिको अर्धवार्षिक समीक्षामा दिएको सहुलियतको दुरुपयोग भए वित्तीय क्षेत्रमा जोखिम थपिने सम्भावना बढेको छ । केन्द्रीय बैंकले तरलता अभावको विद्यमान समस्या समाधानका लागि बैंक तथा वित्तीय संस्थालाई कर्जानिक्षेप (प्राथमिक पुँजीसहित) अनुपात (सीसीडी) गणनामा सहुलियत दिएको थियो । उक्त सहुलियतलाई दुरुपयोग गरी विगतमा जस्तै मनपरी ढंगले कर्जा विस्तार भए वित्तीय प्रणालीमा झनै ठूलो समस्या आउने विज्ञहरूले बताएका छन् । राष्ट्र बैंकले सक्ने जति सुविधा दिएको छ, पूर्वबैंकर परशुराम कुँवर क्षेत्रीले भने, बैंक तथा वित्तीय संस्थाले संयमित भएर लगानी विस्तार गर्नुपर्छ । चालु आर्थिक वर्षको पहिलो ६ महिनामा बैंक तथा वित्तीय संस्थाले आक्रामक ढंगले लगानी विस्तार गरेपछि अधिकांशको सीसीडी रेसियो ८० प्रतिशत माथि पुग्यो । एकैपटक धेरै बैंक तथा वित्तीय संस्थालाई कारबाही गर्नुपर्ने अवस्था भएपछि राष्ट्र बैंकले सीसीडी रेसियो गणनामा केही सहुलियत दिने नीति ल्यायो । सोही नीतिअनुसार उत्पादनमूलक क्षेत्रमा गएको केही ऋण सीसीडीमा गणना गर्न नपर्ने निर्देशन जारी भयो । यही कारण अहिले बैंक वित्तीय संस्थाले राहत महसुस गरिरहेका छन् । तर, केही बैंकहरू अझै पनि संयमित नबनेकाले समस्या देखिएको विज्ञहरूको तर्क छ । मौद्रिक नीतिको मध्यावधि समीक्षामार्फत युवाहरूलाई व्यावसायिक कृषि कर्जामा प्रदान गरिने ब्याज अनुदानसम्बन्धी प्रवाह हुने थप कर्जा र उत्पादनशील क्षेत्रतर्फ प्रवाह हुने कर्जाको ५० प्रतिशतसम्मको रकमलाई सीसीडी रेसियोमा गणना गर्न नपर्ने व्यवस्था राष्ट्र बैंकले गरेको छ । यो निर्देशनपछि वाणिज्य बैंकहरूले विपन्न वर्गमा सीधै प्रवाह गर्नुपर्ने २ प्रतिशत कर्जालाई पनि सीसीडी रेसियोमा समावेश गर्नु नपर्ने सुविधा पाएका छन् । बैंक तथा वित्तीय संस्थाले यस्तो सुविधा ०७४ असार मसान्तसम्म मात्र पाउनेछन् । त्यसपछि भने पुरानै व्यवस्था (सबै कर्जा सीसीडीमा गणना हुने) लागू हुनेछ । सीसीडी रेसियो ८० प्रतिशतभन्दा माथि पुगेपछि थप ऋण दिन नसकिएको भन्दै बैंकहरूले उक्त सीमा बढाउन राष्ट्र बैंकलाई माग गर्दै आएका थिए । उनीहरूको मागका आधारमा राष्ट्र बैंकले घुमाउरो पाराले सीसीडी रेसियो बढाइदिएको हो । यो व्यवस्थापछि तत्कालै बैंकहरूलाई करिब १ खर्ब ३० अर्ब रुपैयाँ लगानीयोग्य रकम प्राप्त हुने राष्ट्र बैंकको दाबी छ । तर, हालसम्म पनि अधिकांश बैंक तथा वित्तीय संस्थाले थप ऋण दिन सक्ने क्षमता नभएको बताएका छन् । यो व्यवस्थाले बैंक तथा वित्तीय संस्थालाई यसअघि आक्रामक ढंगले गरेको कर्जा प्रवाहलाई सही व्यवस्थापन गरी राष्ट बैंकको निर्देशनभित्र ल्याउने करिब ४ महिनाको समयावधि दिएको छ । सीसीडी गणनामा सुविधा दिएर राष्ट्र बैंकले बैंक तथा वित्तीय संस्थालाई सुध्रिने मौका दिएकाले त्यसलाई अन्यथा विश्लेषण गर्न नहुने पूर्वबैंकर क्षेत्रीले बताए । यस्तो मौका दिँदा पनि नसुध्रिने बैंक तथा वित्तीय संस्थालाई राष्ट्र बैंकले कडा कारबाही गर्नुपर्ने सुझाउँदै उनले भने, कृत्रिम निक्षेप र कृत्रिम कर्जा प्रवाह गर्ने बैंक तथा वित्तीय संस्थालाई कारबाही गर्नुपर्छ । त्यस्ता केही बैंकहरूलाई राष्ट्र बैंकले कारबाही सुरु गरिसकेको छ रे । यसकारण बैंकहरूले संयमित तवरले ऋण प्रवाह गरेर ०७४ असारसम्म राष्ट्र बैंकको निर्देशनभित्र ल्याइसक्नुपर्ने उनको सुझाव छ । राष्ट्र बैंकले धुमाउरो पाराबाट सीसीडी रेसियोको सीमा बढाउनु तत्कालीन समस्या समाधानका लागि उपयुक्त देखिए पनि दीर्घकालका लागि हानिकारक हुने पूर्वबैंकर सोभनदेव पन्तले बताए । विगतमा मनपरी ढंगले ऋण विस्तार गरेका बैंकलाई झनै विस्तार गर भनेर प्रोत्साहन गरेजस्तो देखियो, उनले भने, यो जँड्याहालाई जाँड नखा भन्नुको साटो झनै थप जाँड दिएजस्तै हो । यसले सीसीडी रेसियोको गणना विधि पनि बिग्रिएको उनले बताए । यो व्यवस्थाले बैंक तथा वित्तीय संस्थालाई कृत्रिम निक्षेप खडा गरी ऋण प्रवाह गर्न झनै प्रोत्साहन गरेको उनको तर्क छ । राष्ट्र बैंकले घुमाउरो बाटोबाट सीसीडीको सीमा बढाउनु ठीक हो भन्ने पक्षमा म छैन, उनले भने, अहिले यो विकृति नल्याएको भए हुन्थ्यो । अहिले बैंकहरूमा निक्षेप भुक्तानी (तरलता) मा समस्या नभएर लगानीयोग्य थप कर्जा विस्तारमा भएकाले सीसीडी रेसियोको सीमा बढाउनुपर्ने बाध्यता नरहेको उनको भनाइ छ । यद्यपि बैंक तथा वित्तीय संस्थाले संयमित भएर लगानी विस्तार गरे अवस्थामा सुधार आउने उनले बताए । राष्ट्र बैंकले ०७४ असारसम्मको समयावधि दिएर बैंक तथा वित्तीय संस्थालाई सुधारको अवसर दिएको बैंकर्स संघका कार्यकारी सदस्य भुवन दाहालले बताए । आर्थिक वर्षको अन्त्य (असार मसान्त) मा तरलता बढ्छ भन्ने आधारमा राष्ट्र बैंकले उक्त नीति ल्याएको जनाउँदै उनले भने, यो सुविधामार्फत बैंकहरूले २ देखि ३ प्रतिशतसम्म सीसीडी बढाउन सक्छन् । यसरी थप हुने कर्जा करिब ६० अर्ब रुपैयाँ मात्र हो । असारमा बढ्ने बचतबाट त्यो सजिलै पुर्याउन सकिन्छ । राष्ट्र बैंकको तथ्यांकअनुसार मौद्रिक नीतिको अर्धवार्षिक समीक्षायता बैंक तथा वित्तीय संस्थाले कर्जा प्रवाह घटाएका छन् भने निक्षेप बढाएका छन् । पछिल्लो एक महिनामा निक्षेप ७१ अर्ब रुपैयाँ र कर्जा २३ अर्बले बढेको छ, राष्ट्र बैंक स्रोतले भन्यो ।"
लगानी ताकेता गर्न चार समिति,"काठमाडौं गत साता सम्पन्न लगानी सम्मेलनका बेला विदेशी लगानीकर्ताले गरेको प्रतिबद्धता कार्यान्वयनका लागि ताकेता गर्न सरकारले ४ वटा समिति बनाएको छ । उद्योग मन्त्रालयद्वारा जारी विज्ञप्तिअनुसार लगानी कर्ताहरूले उठाएका विषयहरूलाई सम्बोधन गरी लगानीमैत्री वातावरण निर्माण गर्न समिति बनाइएको हो । उद्योगमन्त्री नवीन्द्रराज जोशीले नेपाल लगानी सम्मेलनमा लगानीका लागि विदेशी लगानीकर्ताहरूले देखाएको इच्छालाई कार्यान्वयन गरी परिणाममा पुर्याउन आफ्नै अध्यक्षतामा विभिन्न सरोकारवाला मन्त्रालयका मन्त्रीहरूसमेत सम्मिलित विदेशी लगानीसम्बन्धी उच्चस्तरीय समिति गठन गरिएको मन्त्रालयले जनाएको छ । उद्योगमन्त्रीको अध्यक्षतामा गठित २१ जनाको उक्त उच्चस्तरीय समितिमा भौतिक योजना, वाणिज्य, पर्यटन र ऊर्जामन्त्रीसमेत सदस्य छन् । यसैगरी राष्ट्रिय योजना आयोगको उद्योग हेर्ने सदस्यको संयोजकत्वमा विदेशी लगानीसम्बन्धी नीति उपसमिति गठन गरिएको छ ।११ जना सदस्य रहने सो समितिमा निजी क्षेत्रको समेत सहभागिता रहने व्यवस्था मिलाइएको छ । उद्योग मन्त्रालयका सचिव शंकरप्रसाद कोइरालाको संयोजकत्वमा विदेशी लगानी प्रवद्र्धन उपसमिति गठन गरिएको छ । ११ जना सदस्य रहेको सो समितिमा विभिन्न सरोकारवाला मन्त्रालयका सहसचिवहरू सदस्य रहनेछन् । लगानी बोर्डका प्रमुख कार्यकारी अधिकृत महाप्रसाद अधिकारीको संयोजकत्वमा विदेशी लगानीसम्बन्धी परियोजना उपसमिति गठन गरिएको छ । उक्त समितिमा पनि ११ जना सदस्यहरू रहनेछन् । उद्योगमन्त्री जोशीले लगानी प्रवद्र्धनका लागि सजिलो बनाउन औद्योगिक व्यवसाय ऐनमा व्यवस्था भएको एकद्वार नीतिको कार्यान्वयनलाई यथाशीघ्र कार्यान्वयनमा लैजाने गरी प्रक्रिया सुरु गरिएको बताए । गत शुक्रबार सम्पन्न लगानी सम्मेलनमा साढे १४ खर्ब रुपैयाँ लगानी गर्ने प्रतिबद्धता विदेशीले गरेका छन् । जुन हालसम्म आएको विदेशी लगानी प्रतिबद्धताभन्दा झन्डै ३ गुणा बढी हो । मुलुकको अर्थतन्त्रसँग तुलना गर्दा यो प्रतिबद्धता कुल गार्हस्थ उत्पादन (जीडीपी) को ६५ प्रतिशत हो । कुल गार्हस्थ उत्पादनको आकार २२ खर्ब ४९ अर्ब रुपैयाँ छ । सम्मेलनमा सबैभन्दा धेरै चीनले करिब ८ खर्ब ८८ अर्ब (८ अर्ब ३० करोड डलर) बराबरको लगानी गर्ने प्रतिबद्धता जनाएको छ । यसैगरी बंगलादेशले २ खर्ब ५६ अर्ब (२ अर्ब ४० लाख डलर), जापान र बेलायतले ११ खर्ब ७ अर्ब (१ अर्ब डलर), श्रीलंकाले ५३ अर्ब (५० करोड डलर) र भारतले करिब ३४ अर्ब (३१ करोड ७० लाख डलर) बराबरको लगानी प्रतिबद्धता जनाएका हुन् ।"
बर्डफ्लु रोक्न सावधानी अपनाइँदै,"चितवन पोखराको खाल्टेमसिनामा फागुन १४ मा बर्डफ्लु देखिएसँगै चितवनमा सावधानी अपनाइएको छ । पशु सेवा कार्यालयले संक्रमण भित्रन नदिन निगरानी बढाएको जनाएको छ । नाकामा चेकजाँच कडा पारिएको छ । प्रत्येक सेवा केन्द्रको आफ्नो क्षेत्रभित्र खोजतलास गर्ने कार्य जारी राखिएको छ, पशु सेवा कार्यालयका प्रमुख डिल्लीराम सेढाईले भने, जहाँ १४ वटा सेवा केन्द्र छन्, ती बस्तीमा रहेका स्थानीय जातका कुखुरा र हाँसको नमुना संकलन गरी परीक्षणका लागि प्रयोगशालामा पठाउने गरिएको छ । उनका अनुसार हालसम्म त्यस्तो संक्रमण फेला परेको छैन । मुलुकको कुल गार्हस्थ उत्पादनमा १०५ प्रतिशत योगदान जिल्लाले पुर्याएको छ । यहाँ पोल्ट्रीमा लगानी करिब ३५ अर्ब छ । एक लाखदेखि १ अर्बसम्म लगानी गर्ने किसान जिल्लामा छन् । समयसमयमा देखिने बर्डफ्लुले भने किसानले ठूलो घाटा ब्यहोर्नुपर्ने बाध्यता छ । मौसम परिवर्तन हुने समयमा यसको संक्रमण देखा पर्ने गरेको छ, सेढाईले भने, पोखरामा बर्डफ्लु देखिएपछि यहाँ झन् सतर्कता बढाइएको छ, प्रत्येक सेवा केन्द्रबाट दैनिक रिपोर्ट माग्ने गरेको छौं । उनले देशमा आत्मनिर्भर बन्दै गएको पोल्ट्री व्यवसायमा देखा पर्ने रोगका बारेमा व्यवसायीसमेत सचेत भएका र सबैको सहयोगमा रोग भित्रिन नदिन लागी परेको दाबी गरे । यो जिल्लाबाट बढी मात्रमा पोल्ट्रीजन्य वस्तु बाहिर ढुवानी हुने गरेको छ । जसले गर्दा अन्य जिल्लाबाट रोगको संक्रमण भित्रिने खतरा बढी हुन्छ । चितवनमा पोल्ट्री क्षेत्रमा लगानी ठूलो छ, उनले भने, त्यही भएर व्यवसायीसमेत आफ्नो व्यवसायप्रति सचेत छन्, ढुवानी गरेर फर्कने सवारी साधनमा स्प्रे गरेर मात्र पुन: ढुवानी गर्ने ठाउँमा प्रवेश गराउन सल्लाह दिएका छौं । जिल्लामा पोल्ट्री क्षेत्रमा ४५ हजारले रोजगारी पाएका छन् । पोल्ट्रीमा ठूलो समस्या भनेकै बर्डफ्लुको हो । चितवन अन्य जिल्लाको तुलनामा बढी सवारी साधन आवतजात हुने जिल्लामा पर्छ, नेपाल कुखुरा व्यवसायी मञ्चका अध्यक्ष होम बस्नेतले भने,त्यसैले रोगको जोखिम बढी छ । उनले अहिले रोगको संक्रमण देखा नपरे पनि सतर्कता अपनाउन जरुरी रहेको बताए । अण्डा, चल्ला र कुखुरा बोक्ने गाडी विभिन्न जिल्ला पुग्छन्, फर्किएर यतै आई सफा गर्ने गरिन्छ, जसले गर्दा रोग भित्रने खतरा बढी हुन्छ , उनले भने, बाहिरै सफा गर्ने कुरामा ध्यान दिन जरुरी छ ।"
विश्व कीर्तिमान बनाउन ८६ वर्षे सगरमाथा चढ्दै,"काठमाडौं ८६ वर्ष पुगिसकेका मीनबहादुर शेरचनले राजधानीमा सोमबार पत्रकार सम्मेलन गर्दै विश्वशान्तिको कामना, पृथ्वीको रक्षा र विश्व मानवताको कल्याणका निम्ति फेरि सगरमाथा चढ्ने घोषणा गरेका छन् । यसअघि ७६ वर्षको उमेरमा सगरमाथा आरोहण गरी विश्व कीर्तिमान कायम गरिसकेका म्गाग्दी निवासी शेरचनले फेरि सगरमाथा चढेर फर्केर आउने घोषणा गरेका छन् । यसअघि मरेरै भए पनि सगरमाथा चढ्छु भनेको थिएँ, अहिले म सगरमाथा चढेर बाँचेरै फर्किआउनेछु, उनले भने । सबै मिलेर पृथ्वीको अस्तित्व जोगाउनुपर्नेमा जोड दिँदै शेरचनले आफ्नो अभियान जनचेतना केन्द्रित रहेको सुनाए । कार्यक्रममा उनको सगरमाथा आरोहण अभियानका संयोजक भूपू क्यापटेन जितबहादुर घर्तीमगरले शेरचनको आरोहणका अभियानबारे जानकारी गराएका थिए । उनले सरकारबाट साहसिक यात्राका निम्ति कुनै सहयोग नपाएको गुनासो राखेका थिए । ०१६ मा पहिलोपटक ५ हजार ७ सय मिटर अग्लो धौलागिरि हिमाल आरोहरण गरेका उनी दोस्रोपटक ०७२ वैशाख १२ गते सगरमाथा आरोहणका लागि गएका थिए । तर, भूकम्पका कारण उनको सगरमाथा सपना त्यसताका पूरा भएन । उनी आधार शिविरसम्म पुगेर फर्किएका थिए । त्यसैबेला पर्यटन विभागबाट लिएको सगरमाथा आरोहणको अनुमति पत्रका आधारमा उनी यसपटक पुन: आरोहण गर्न लागेका हुन् । यस अभियानमा सवा करोड रुपैयाँ खर्च लाग्ने अभियानकर्ताले भनेका छन् । यसमा म्याग्दी प्रवास नेपाली संघ बेलायत, गैरआवासीय नेपाली संघ बेलायतलगायतका संघ संस्थाहरूले पनि सघाइरहेका छन् ।"
त्रिशूलीबाट ७५ मेगावाट निकालिने,"धादिङ नुवाकोटको रातामाटेबाट सुरुङ निर्माण गरी धादिङको कल्लेरीमा त्रिशूली नदीबाट ७५ मेगावाटको जलविद्युत् आयोजना निर्माण कार्य अगाडि बढ्ने भएको छ । निजीस्तरको सिद्धकाली पावर लिमिटेडले लगानी जुटाई निर्माण गर्न लागेको आयोजनाको ८ किलोमिटर लम्बाइ र ८ मिटर चौडाइको सुरुङ निर्माण गर्नेछ । आयोजनाका कार्यकारी अध्यक्ष गुरुप्रसाद न्यौपानेले राजधानीदेखि नजिकै रहेको यसले राजधानीलाई लोडसेडिङ मुक्त गराउने, धादिङ र नुवाकोटका राजमार्ग वरपरका विभिन्न टारहरूलाई औद्योगिक क्षेत्रका रूपमा स्थापना गराउन मद्दत पुग्ने बताए ।यसअघि, चारवटा आयोजना निर्माण गरी १५ मेगावाट नेसनल ग्रिडसम्म जोडिसकेको यस लिमिटेडले आयोजनाको विस्तृत अध्ययन भारतको बेंगलुरस्थित डिजाइन ग्रुप प्रोजेक्ट कन्सल्टेन्टबाट गराएको थियो । आयोजनाले सरकारसँग विद्युत् खरिद बिक्री सम्झौतालगत्तै निर्माण कार्य आरम्भ गर्ने जानकारी दिएको छ । करिब १५ अर्ब रकम लागत अनुमान गरिएको यस आयोजना ४ वर्षमा सम्पन्न हुने लिमिटेडकी कार्यकारी निर्देशक पूजा दाहाल न्यौपानेले बताइन् ।"
निर्वाचन पूर्वाधारको रकम कृषिमा,"पर्वत निर्वाचन क्षेत्र पूर्वाधार विकास कार्यक्रमको रकमबाट पर्वतका किसान र उद्यमीलाई आयआर्जनमा सघाउने सामग्री वितरण गरिएको छ । कोषबाट गत माघमा कृषि कार्यालयलाई औजारका लागि विनियिोजित रकमबाट खरिद गरिएका सामग्री वितरण गरिएको हो । पर्वत क्षेत्र नम्बर १ का सांसदले कृषि, पशु र उद्यमी महिलाहरूका लागि १० लाख रुपैयाँ बराबरका औजार वितरण गरे ।"
इन्धन लोड हेर्न स्वतन्त्र जाँचकी राखिने,"काठमाडौँ नेपाल आयल निगमले इन्धन लोड गर्ने स्थानमा स्वतन्त्र जाँचकी राख्ने तयारी गरेको छ । भारतीय आयल निगम (आईओसी) रिफाइनेरीबाट लोड भएर आयात हुने इन्धनको सही परिमाण र गुणस्तर कायम राख्न जाँचकी राख्ने तयारी गरेको हो । निगम र आईओसीबीच हुन लागेको ५ वर्षे सम्झैतामा यस्तो तयारी गरेको हो । भारतबाट इन्धन आयात गर्नका लागि निगम र आईओसीबीच ५५ वर्षमा सम्झौता हुन्छ । यसअघि गरिएको सम्झौता २०१७ मार्च (करिब एक हप्ता) मा सकिँदै छ । सम्झौता हुने विषय टुंगो लगाउन निगमको टोली असोजमा भारत गएको थियो । सोही क्रममा लोड हुने स्थानमा स्वतन्त्र जाँचकीको बारेमा छलफल भएको थियो । सम्झौतालाई अन्तिम रूप दिन आइतबार आईओसीका उच्च अधिकारीहरू नेपाल आएका छन् । निगमका प्रवक्ता तथा बिक्री वितरण विभाग प्रमुख सीताराम पोखरेलका अनुसार आईओसीका कमर्सियल कार्यालयका महाप्रबन्धक एसएस बोस, प्रलय चटर्जी, वित्ततर्फका निमित्त नायब महाप्रबन्धक मनीष तास्कर, प्रबन्धक स्नेहा नैर, कानुन विभागका म्यानेजर अजय रोहित काम्बले आएका छन् । आईओसी र निगमका अधिकारीबीच सोमबारबाट हुने छलफलमा स्वतन्त्र जाँचकीलाई अन्तिम रूप दिइने पोखरेलले बताए । हाल आईओसीको सिलगडी, बरौनी, बेतालपुर, गोन्डा, बन्थरालगायत रिफाइनेरीबाट इन्धन ढुवानी हुन्छ । जाँचकीको मुख्य उद्देश्य इन्धनको गुणस्तर, परिमाण, बुलेटट्यांकरलाई व्यवस्थित बनाउनु हो, पोखरेलले भने, आईओसीका अधिकारीहरू सकारात्मक रहेकाले सम्झौतापश्चात चाँडै कार्यान्वयन हुनेछ । जाँचकी नियुक्तिपश्चात डिलरहरूको गुनासो सम्बोधन हुने निगमको दाबी छ । हाल आईओसीले कम परिमाणमा इन्धन दिएको व्यवसायीहरूको गुनासो छ । आईओसीबाट कम परिमाणमा आयात हुँदा व्यवसायीहरूले पनि सोहीअनुसार उपभोक्तालाई बिक्री गर्दै आएका छन् । डिलरले कम परिमाणमा इन्धन पाएको । जसले गर्दा समस्या नभएको व्यवसायीहरूको गुनासो छ, पोखरेलले भने, जाँचकी स्थापनापश्चात सबै समस्या आफैं समाधान हुन्छ । क्यालिब्रेसनको गल्ती मुक्त हुन्छ । उनका अनुसार ग्लोबल टेन्डरमार्फत स्वतन्त्र जाँचकी छनोट हुनेछ । निगम र आईओसीकै उपस्थितिमा एउटा कम्पनीलाई जिम्मेवारी दिइन्छ । त्यसपश्चात कम्पनीले मध्यस्थता गराउने जनाएको छ । निगमका नायब महाप्रबन्धक सुशील भरूराईको नेतृत्वमा सोमबार भएको छलफलमा आईओसीले पूर्ण रूपमा इन्धन नदिए तेस्रो मुलुकबाट आयात गर्न पाउनुपर्ने प्रस्ताव गरिएको छ । त्यसक्रममा आईओसीका प्रतिनिधिहरू पनि सकारात्मक रहेको प्रवक्ता पोखरेलले बताए । तेस्रो मुलुकबाट पनि आयात गर्न पाउनुपर्छ भन्ने प्रस्तावमा आईओसीका प्रतिनिधिहरू सकारात्मक छन्, उनले भने, उनीहरूले मागे जति इन्धन दिने, आपूर्तिमा कुनै अवरोध नगर्ने प्रतिबद्धता जनाएका छन् । यस्तै कच्चा पदार्थ आयतबारे पनि छलफल हुने जनाएको छ । हाल निगमले प्रशोधित इन्धन आयात गर्छ । तेस्रो मुलुकबाट कच्चा पदार्थ आयात गरी आईओसीलाई नै प्रशोधन गर्न दिने सोचाइ छ, पोखरेलले भने, कच्चा पदार्थ आयात गरी प्रशोधन गर्दा इन्धनको मूल्य थप घट्न सक्छ । आपूर्तिसम्बन्धी सम्झौतामा मार्केट मार्जिनमा पनि पनि छलफल हुनेछ । यसअघि आईओसीले मार्केट मार्जिन २५ प्रतिशत लिन्थ्यो । दुई साताअघि निगम र आईओसीबीच भएको छलफलमा २ प्रतिशत मात्रै लिने करिबकरिब सहमति भएको थियो । सोमबारको छलफलमा थप घटाउन प्रयास गरिने प्रवक्ता पोखरेलले बताए । समहतिबाट वार्षिक १ अर्ब रुपैयाँभन्दा बढी बिदेसिनबाट रोकिने छ । छलफलको क्रममा रक्सौलअमलेखगन्ज पाइपलाइनको बारेमा पनि चर्चा भएको निगमले जनाएको छ । आईओसीले जतिसक्दो छिटो जग्गा उपलब्ध गराउनुपर्ने माग गरेको निगमले जनाएको छ । पाइपलाइन निर्माण गर्न आईओसी आतुर छ । ९० दिनलाई चाहिने इन्धन भण्डारणका लागि पनि सहयोग गर्न तयार रहेको जनाएका छन्, उनले भने ।"
बुढीगण्डकी अघि बढाउन सहजीकरण एकाइ,"काठमाडौं ऊर्जा मन्त्रालयले १२ सय मेगावाटको जलाशययुक्त बुढी गण्डकी जलविद्युत् आयोजनालाई छिटो अघि बढाउन अधिकार सम्पन्न सहजीकरण एकाइ गठन गरी त्यसको प्रमुखमा कृष्णबहादुर कार्कीलाई नियुक्त गरेको छ । मन्त्रालयले खुला प्रतिस्पर्धाबाट छानिएका कार्कीलाई सहसचिव सरहको सेवा सुविधा पाउने गरी २ वर्षका लागि नियुक्त गरेको हो । उनी गृह मन्त्रालयका उपसचिव हुन् ।सहजीकरण एकाइ प्रमुख कार्कीले बुढीगण्डकी आयोजना विकास समिति, गोरखा र धादिङ जिल्ला प्रशासन तथा मालपोत कार्यालयसित समन्वय गरी जग्गा प्राप्ति, मुआब्जा वितरण, पुनर्बास र पुन:स्थापना तथा वातावरणीय प्रभाव मूल्यांकनको प्रतिवेदन कार्यान्वयनको काम गर्ने जानकारी ऊर्जा मन्त्रालयका सहप्रवक्ता गोकर्ण पन्थले दिए । सरकारले बुढीगण्डकी आयोजनास्थलमा पर्ने जग्गाको मुआब्जा वितरण गर्न गोरखा र धादिङ जिल्ला प्रशासनलाई साढे ५ अर्ब रुपैयाँ निकासा दिइसकेको छ । आयोजना विकास समितिले दुवै जिल्ला प्रशासनसित मिलेर प्रभावित स्थानीयबासीलाई मुआब्जा वितरणको कार्य सुरु गरिसकेको छ । पन्थका अनुसार प्रमुखको नियुक्तिसँगै सहजीकरण एकाइले आयोजनास्थलमा घरजग्गा परेका गोरखा र धादिङका स्थानीयबासीहरूलाई मुआब्जा वितरणका अतिरिक्त अरू ठाउँमा जग्गा खोजेर पुनर्बास र पुन:स्थापनाको कार्यसमेत अघि बढाउनेछ ।आयोजना प्रमुखले पाए अवकाशबुढीगण्डकी विद्युत् आयोजनाका कार्यकारी निर्देशक गोपाल बस्नेतले आइतबारदेखि अनिवार्य अवकाश पाएका छन् । विद्युत् विकास विभागका सहसचिवसमेत रहेका बस्नेत ५८ वर्ष उमेर पूरा गरी सरकारी सेवाबाट अवकाश पाएपछि आयोजना प्रमुखविहीन भएको हो । सरकारले बस्नेतलाई चार वर्षका लागि आयोजनाको कार्यकारी निर्देशक नियुक्त गरेको थियो । सहसचिवको हैसियतमा कार्यकारी निर्देशक नियुक्त भएकाले अनिवार्य अवकाससँगै बस्नेत आयोजनाबाट बिदाइ भएका हुन् । उनको पदावधि भने अझै दुई वर्ष बाँकी थियो ।"
अभ्यासमा फर्किए पारस,"काठमाडौं नेपाली राष्ट्रिय क्रिकेट टिमका कप्तान पारस खड्का मैदानमा फर्किएका छन् । तीन साताअघि अस्वस्थ भई अस्पताल भर्ना हुँदा पारसले केन्यासँग विश्व क्रिकेट लिग च्याम्पियनसिप खेल्ने अनिश्चित बनेको थियो । नेपालले शनिबार र सोमबार केन्याविरुद्ध खेल्दै छ । रिकरेन्ट एपेन्डिसाइटिस बिथ इन्टेसनाइनल अब्स्ट्रक्सन भएकाले अत्याधुनिक क्यामेरा प्रविधिबाट एड्हेसियालाईसि तथा की होल सर्जरी (गुजुल्टिएका आन्द्रा मिलाउने) एवं इमर्जेन्सी ल्याप्रोस्कोपिक एपेन्डिक्टोमी गरिएको थियो । त्यसपछि फागुन ८ मा ग्रान्डी अस्पतालबाट डिस्चार्ज भएका थिए । पारसलाई त्यसबाट निको हुन सातासम्म लाग्ने बताइएकोथियो ।केन्यासँगको खेललाई दिल्लीमा अभ्यास खेल खेलेर नेपाली राष्ट्रिय टिम शुक्रबार काठमाडौं फर्किसकेको छ । पारसको अनुपस्थितिमा दिल्लीमा ज्ञानेन्द्र मल्लले नेपालको कप्तानी सम्हाले । शनिबार नेपाल क्रिकेट खेलाडी संघको साधारणसभाका कारण अभ्यास थिएन भने आइतबार बन्द प्रशिक्षणका खेलाडीलाई विश्राम दिइएको थियो । सोमबार नेपाली टिमको प्रशिक्षण सुरु हुँदा पारस मैदानमा देखिए । उनले बिहानी समय हल्का जगिङ मा बिताए । त्यसपछि स्पिनर भुवन कार्की (वैकल्पिक) लाई लिएर पारसले नेट्समा केही समय सामान्य नक गरेका थिए । सोमबार नेपालको म्याच सिनारियो प्रशिक्षण थियो । ओपनरद्वय ज्ञानेन्द्र मल्ल र सुनील धमलाले आफ्नो पूरा समय ब्याटिङमा बिताए । त्यसपछि तेस्रो र चौथो नम्बरमा ब्याटिङ गर्ने पालो शरद भेषावकर र पारसको थियो । पारस ब्याटिङमा नगएपछि शरदलाई साथ दिन सागर पुन पुगे । शरद र सागरले आफ्नो पालो सकाएपछि पारसले सेन्टर विकेटमा २ बल सामना गरे । त्यसपछि उनले ब्याटिङ गरेनन् । अहिलेसम्म सबै ठीकै छ, हेरौं के हुन्छ । फिट हुन्छु होला । ३४ दिन अझै अभ्यास बाँकी छ, त्यति खेरसम्म धेरै थाहा हुन्छ, पारसले भने, अभ्यास सुरु गरेको छु । नेपालका लागि खेल्नु भनेको ठूलो सम्मान हो, त्यसैले म यो अवसर गुमाउन चाहन्न । त्यसै पनि नपालमा पछिल्लो तीन वर्षमा अन्तर्राष्ट्रिय म्याचहरू भएका छैनन् । त्यही भएर जतिसक्दो खेल्ने कोसिस गर्नेछु । आफैलाई पुस गरिरहेको छु ।पारसले अभ्यास गर्दा खासै गाह्रो नभएको बताए । उनले भने, अभ्यासमा खासै गाह्रो त भएन । डाक्टरसँग पनि परामर्श गरिरहेको छु । उहाँ (डाक्टर) ले पनि सुरुआत विस्तारै गर्नु र अवस्थामा सुधार आएसँगै स्पिड बढाउनू भन्नुभएको छ । आज शरीरको भागले पनि राम्रो स्थिति देखाएको छ । मैले खेल्ने सम्भावना राम्रै छ । तर अहिले यसै भन्न सकिन्न । एउटा कप्तानका रूपमा म टिममा योगदान दिन चाहन्छु । खेल्न आतुर छु ।पेटकै समस्याका कारण गत वर्ष च्याम्पियनसिपकै नामिबियाविरूद्धको खेलअघि पनि पारस अस्वस्थ थिए । तर फिट भएर फर्केका उनले दोस्रो खेलमा शतक बनाउँदै नेपाललाई जित दिलाए । प्रशिक्षक जगत टमाटाले पारसले खेल्ने सम्भावना ५०५० रहेको बताए ।"
सुदूर र एपीएफ भिड्ने,"इटहरी प्रधानमन्त्री कप राष्ट्रिय महिला क्रिकेटमा सुदूरपश्चिमाञ्चल र एपीएफ क्लब फाइनल पुगेका छन् । सोमबार सुदूरपश्चिमाञ्चलले पश्चिमाञ्चललाई ७ विकेट र एपीएफले पूर्वाञ्चललाई ७ रनले हराएका थिए । एपीएफले पूर्वाञ्चलसँग सातौं राष्ट्रिय खेलकुदको बदला लिएको छ । टस हारेको एपीएफले २० ओभरमा ९ विकेट गुमाई ६६ रन बनायो । करुणा भण्डारीको २२ रनबाहेक अरुले दोहोरो अंकमा रन जोड्न सकेनन् । पूर्वाञ्चलबाट सरस्वती चौधरी र सवनम राईले ३३, रुबिना क्षेत्रीले २ विकेट लिए । जवाफी ब्याटिङमा पूर्वाञ्चल १९२ ओभरमा ५९ रनमै समेटियो । रोमा थापाले १८ र काजोल श्रेष्ठले १४ रन बनाए । एपीएफका सीता रानामगरले ३ र रितु कनौजियाले २ विकेट लिए । अर्को खेलमा टस जितेको पश्चिमाञ्चल १९२ ओभरमा ८९ रन बनायो । सरस्वती पुनले १२ र वर्षा रानाले २७ रन बनाए । सुदूरका रेखा रावल र कविता जोशीले समान २ विकेट लिए । जवाफमा सुदूरपश्चिमले १७४ ओभरमा तीन विकेट गुमाई विजय लक्ष्य भेटेको थियो । रेखा रावतले ३६ र कविता जोशीले १५ रनको योगदान गरे । पश्चिमाञ्चलबाट कीर्ति सेन र एलिसा केसीले ११ विकेट लिए ।"
सही जित,"लाहोर पाकिस्तानले सोमबार पाकिस्तानी सुपर लिग फाइनलको सफल आयोजना गरेको छ । यसलाई आतंकवादग्रस्त मुलुकमा सन् २००९ मा श्रीलंकाली टोलीमाथि सांघातिक हमला भएयता अन्तर्राष्ट्रिय क्रिकेट पुन:स्थापनातर्फको पहिलो गतिलो कदमका रूपमा हेरिएको छ । हालसालै पनि पाकिस्तानमा आंतकवादी घटना भइरहेका छन् । यो अवस्थामा लाहोरको गद्दाफी रंगशालामा हुनसम्मको सुरक्षा मिलाइएको थियो । यद्यपि खेलचाहिँ पूर्णशान्तिका साथ भयो । पेसावर जाल्मीले क्वेटा ग्ल्याडिएटर्सलाई ५८ रनले हरायो । प्रशंसकहरूले आज पाकिस्तानले जित्छ लेखिएको ब्यानर देखाए । जसले एक किसिमको आक्रोश नै झल्काउँथ्यो । ट्वान्टीट्वान्टी फाइनल बाहेकका खेलहरू सुरक्षाका कारण युएईमा खेलाइएको थियो । पेसावर जाल्मीले जिते पनि खास विजयचाहिँ देशकै हो । लाहोरमा महत्त्वपूर्ण अन्तर्राष्ट्रिय इभेन्ट हुनु भनेको देशकै लागि महत्त्वपूर्ण छ, द एक्सप्रेस ट्रिब्युनले लेखेको छ । गद्दाफी रंगशालावरपर हजारौं प्रहरी र सेनाले लगातार गस्ती गरेका थिए । सैनिक हेलिकोप्टरहरूले लगातार माथिबाट गस्ती गरे । मानौं कि कोही सरकार वा राष्ट्र प्रमुखको सवारी चलिरहेको छ । आठ वर्षअघि यही रंगशालाअघि पाकिस्तान क्रिकेटले ठूलो बदनामी खेप्नुपर्यो । ईस्लामिक अतिवादीले श्रीलंकाली क्रिकेटर बोकेको गाडीमा फायर खोल्दा ८ मानिस मारिनुका साथै ९ जना घाइते भए । घाइतेमध्ये ६ भ्रमणकारी खेलाडी पनि परे । यो घटनाले पाकिस्तानमा अन्तर्राष्ट्रिय खेलहरू हुनै छाडे । कुनै ठूला टिमले पाकिस्तान भ्रमण गरेनन् । पाकिस्तानमा फाइनल आयोजना गरिँदा केही पक्षबाट आलोचनासमेत भयो । फेबु्रअरी महिनामा मात्र आतंकवादी घटनामा १ सय ३० जनाको मुत्यु भएको परिप्रेक्ष्यमा पाकिस्तानी सरकार चिन्तित हुने अवस्था आयो । जबकि यो खेलका लागि लामो समयदेखि तयारी हुँदा यस्ता घटनामा कमी आइसकेको थियो । हालैको एक घटनाले आइतबारको फाइनल छायाँमा पार्ने कामसमेत गर्यो । क्वेटाका केभिन पिटरसन र लुक राइट सुरक्षा कारण देखाउँदै टोलीबाट बाहिरिए । तर वेस्ट इन्डिजका डारेन सामीले पेसावर जाल्मीको कप्तानी गर्दै विजयसमेत दिलाए । पाकिस्तानका शहिद अफ्रिदी हातको चोटले बाहिरिएका कारण सामी कप्तानी सम्हाल्न आइपुगेका हुन् । मलाई अफ्रिदीले भनेका थिए कि फाइनल पुगेमा म लाहोर आउनुपर्नेछ, सामीले भने, म खुसी छु कि यहाँको वातावरणको मजा लिन आइपुगेको छु । हामीले प्राविधिक रूपमा मात्र जितेको हो । जित त खास लाहोरको हो ।देशभर फ्यानहरूले बजार क्षेत्रमा ठूलो पर्दा लगाएर खेल हेरेका थिए । धेरैले ह्यासट्याग एट क्रिकेटकम्सहोममा ट्वीट गरेका थिए । लिजेन्ड पेसम्यान वसिम अक्रमले यो फाइनल पाकिस्तानका लागि महत्त्वपूर्ण क्षण भएको बताए ।"
बेनीमा राष्ट्रिय स्तरको ब्याडमिन्टन हुने,"काठमाडौं गंगटा युवा क्लबले तीन वर्षयता राजधानीमा गरिरहेको राष्ट्रिय स्तरको ब्याडमिन्टन च्याम्पियनसिपको चौथो संस्करण म्याग्दीको बेनीमा हुने भएको छ ।चैत ९ देखि १२ सम्म हुने प्रतियोगितामा शीर्ष वरीयताका रत्नजित तामाङ र नङसल तामाङसहित उच्च वरीयताका खेलाडीले प्रतिस्पर्धा गर्ने जनाइएको छ । मेन्स सिंगल, वुमेन्स सिंगल, यू१७ ब्वाइज र भेट्रान डबल्समा वरीयता प्राप्त खेलाडी सहभागी हुनेछन् । मेन्स डबल्समा शीर्ष १६ बाहिरका खेलाडीले मात्र प्रतिस्पर्धा गर्न पाउने छन् ।मेन्स सिंगल, वुमेन्स सिंगलमा सबै राष्ट्रिय खेलाडी सहभागी हुने निश्चित भइसकेको छ, गंगटा युवा क्लबका अध्यक्ष रेशम पुनले सोमबार भने, पाँचै स्पर्धामा गरी ३ सय बढी खेलाडी सहभागी हुनेछन् । ब्याडमिन्टनलाई जिल्लामा विस्तार गर्न प्रतियोगिता म्याग्दीमा हुन लागेको उल्लेख गर्दै उनले भने, स्थानीयका लागि पनि बेग्लै स्पर्धा समावेश गर्नेछौं ।म्याग्दी जिल्ला ब्याडमिन्टन संघ सहआयोजक रहेको प्रतियोगिताका सहभागी खेलाडीलाई जिल्ला खेलकुद विकास समितिले बस्नेखाने व्यवस्था गर्ने अध्यक्ष पुनले बताए । तीन लाख ९० हजार रुपैयाँ पुरस्कार रहेको प्रतियोगितामा २० लाख ७० हजार खर्च हुने अनुमान गरिएको छ । मेन्स डबल्सका विजेताले १ लाख, मेन्स सिंगलका विजेताले ६० हजार, वुमेन्स सिंगल र भेट्रान डबल्सका विजेताले ३०३० हजार पाउने छन् ।पर्यटन प्रवद्र्धनका लागि स्पर्धाहरूलाई स्थानीय पर्यटकीय स्थलको नामसँग जोडिएको ब्याडमिन्टन संघका केन्द्रीय सदस्य दीपक थापाले बताए । मेन्स सिंगललाई रुप्से, मेन्स डबल्सलाई अन्धा गल्छी, वुमेन्स सिंगललाई सिंह हट, भेट्रानलाई गलेश्वर र यू१७ लाई पुनहिल नाम दिइएको छ, उनले भने ।तीन वर्षअघि मेन्स डबल्सको प्रतिस्पर्धासँगै सुरु भएको प्रतियोगितामा सहयोग जुटाएर गंगटा क्लबले सामाजिक कार्यमा पनि सहयोग गर्दै आएको छ । कीर्तिपुरमा रहेका एचआईभी भाइरस संक्रमित बालबालिका र महावीर पुनको राष्ट्रिय आविष्कार केन्द्रलाई सहयोग गरेको क्लबले सामाजिक कार्यलाई यसपालि पनि निरन्तरता दिने संयोजक वीरेन्द्र थापाले बताए ।"
आठ मिनेटमै ह्याट्रिक,"मिलान आन्द्रे बेलोटीले आठ मिनेटमै ह्याट्रिक पूरा गर्दै आफ्नो सानदार सिजनलाई निरन्तरता दिएका छन् । आइतबार टोरिनोले पालेर्मोलाई ३१ ले हराउँदा बेलाटीको यो सनसनी सम्भव भएको हो । युभेन्ट्सले चाहिँ युडिनेसीसँग ११ को बराबरी गर्दै शीर्ष स्थानमा ८ अंकको अग्रता राखेको छ । यो चालु सिजनमा युभेन्ट्सको पहिलो सिरी ए बराबरी हो । ऊसँग २७ खेलबाट ६७ अंक छ । आइतबार लियोनार्दो बोनुसीले दोस्रो हाफमा बराबरी गोल गरेका थिए । बेलोटीले ७४, ७६ र ८१ मिनेटमा गोल गरी ह्याट्रिक पूरा गरेका हुन् । उनका तीनै गोल हेर्नलायक थिए । उनले चालु सिजनमा २२ गोल गरिसकेका छन् ।"
भारतको संघर्ष जारी,बेङलोर ब्याट्सम्यान चेतेश्वर पुजाराले नटआउट अर्धशतक बनाएपछि भारतले अस्ट्ेरलियाविरुद्धको दोस्रो टेस्टको तेस्रो दिन आफ्नो संघर्ष जारी राखेको छ । तनावपूर्ण र रोचक मोडमा पुगेको टेस्टको तेस्रो दिन सकिँदा भारतले ४ विकेट गुमाएर २ सय १३ रन बनाएको छ । यसले भारत १ सय २६ रनले अघि छ । यसअघि रवीन्द्र जडेजाले घातक बलिङ गरेपछि अस्ट्ेरलिया सुरुआती इनिङ्स समाप्तिमा ठूलो अग्रता लिन असफल रह्यो । भारतका लागि पुजारा ७९ र अजिन्क्या रहाने ४० रन बनाएर खेलिरहेका छन् । उनीहरूले पाँचौं विकेटमा ९३ रनको साझेदारी गरिसकेका छन् । उनीहरूले इनिङ्स सम्हाल्नुअघि भारत एम चिन्नास्वामी स्टेडियममा १२०४ रनको स्थितिमा थियो । भारतलाई खेलमा फर्काउन नेतृत्वकारी प्रदर्शन गर्ने काम पुजाराले गरे । यसक्रममा उनले अस्ट्ेरलियाली बलिङ आक्रमणलाई निराश पारे । उनको जिम्मेवारीपूर्ण ब्याटिङका कारण अस्ट्ेरलियाली कप्तान स्टिभ स्मिथ लगातार बलिङ आक्रमण बदल्न बाध्य रहे । रहानेको प्रदर्शन पनि उत्तिकै राम्रो रह्यो । उनले १ सय ५ बल सामना गरेका छन् । उनले कुनै पनि खराब सट खेलेनन् । अहिलेसम्म भारतका लागि ४६ टेस्टमा १४ औं अर्धशतक पूरा गरेका २९ वर्षीय पुजाराले ४ रन बनाउँदा जीवनदान पाएका थिए । नथान लायनको बलिङमा स्मिथले पहिलो स्लिपमा क्याच छाडेका थिए । भारतको पहिलो इनिङ्समा उत्कृष्ट बलिङ गर्दै ५० रनमा ८ विकेट लिएका लायन दोस्रो इनिङ्समा भने विकेटविहीन छन् । त्यही तेस्रो दिन भारतका अर्का स्पिनर जडेजाले भने ८ विकेट लिए । भारतको माथिल्लो क्रमको ब्याटिङ ध्वस्त पार्ने काम भने अस्ट्ेरलियाली सिमर जोस हाज्लेउडले गरे । उनले तीन विकेट लिए । त्यसमा उनले दोस्रो सेसनमा भारतीय कप्तान विराट कोहलीको विकेट पनि लिए । कोहली (१५) एलबीडब्लू आउट भए । भारतले अलराउन्डर जडेजालाई माथिल्लो क्रममा ब्याटिङ पठाउने निर्णय ठीक रहेन । बायाँहाते जडेजालाई हाज्लेउडले बोल्ड गरे । घरेलु टिमको खराब समस्या भने प्रारम्भिक ब्याट्सम्यान लोकेश राहुल आउट भएयता सुरु भयो । उनी बायाँहाते स्पिनर स्टिभ ओकिफको बलिङमा आउट भए । लोकेशले ५१ रन बनाए । उनले पहिलो इनिङ्समा सर्वाधिक ९० रन बनाएका थिए । उनले दोस्रो इनिङ्समा भने पुजारासँग ४५ रनको साझेदारी गरे । यसअघि अभिनव मुकुन्द १६ रन बनाएर आउट भए ।
चर्च ब्वाइज सेमिफाइनलमा,इटहरी चर्च ब्वाइज युनाइटेड क्लबले सोमबार इटहरी गोल्डकप फुटबलको सोमबार क्वाटरफाइनलमा न्यु स्टार सुनसरीलाई ३१ ले हराएको छ । २४ औं मिनेटमा भुवन बस्नेतले दिलाएको अग्रता न्यु स्टारले जोगाउन सकेन । दोस्रो हाफमा चर्च ब्वाइजबाट अजय मार्टिनले दुई र रमेश दंगालले एक गोल गरेका थिए ।
मलेसिया प्योङयाङ नजाने,"क्वालालम्पुर मलेसियाले उत्तर कोरियासँगको एसियन कप छनोट खेल एकअर्काको देशमा नभएर तटस्थ भूमिमा हुनुपर्ने माग राखेको छ । उत्तर कोरियाली शासक किम जोङका सौतेला भाइको मलेसियामै हत्या भएपछि दुई देशबीचको सम्बन्ध चिसिँदै गएको अवस्थामा खेलकुद पनि प्रभावित भएको हो । मलेसियाली फुटबल संघका महासचिव हमदिन अमिनले अर्को महिना हुने खेलका लागि प्योङयाङ जान नपरोस् भनेर एसियाली फुटबल महासंघमा निवेदन हालेको पुष्टि गरे । सरकारले नै हामीलाई प्योङयाङ नजानू भनेको छ, उनले भने ।"
रोयल स्पोर्ट्स विजयी,"बाँके भाइराजा स्मृति क्रिकेटमा सोमबार रोयल स्पोर्ट्स क्लब ५ विकेटले विजयी भएको छ । मंगोलियन क्रिकेट क्लबले २० ओभरमा सबै विकेट गुमाउँदै १ सय १७ रन बनायो । रवीन्द्रजंग शाहले २३ र सुशान्त थापाले २० रन जोडे । रोयलका कृष्ण कार्की र भीम धमलाले ३३ तथा रिजवान अन्सारीले २ विकेट लिए । १ सय १८ रनको विजय लक्ष्य रोयल स्पोर्ट्स क्लबले १५५ ओभरमा ५ विकेट गुमाउँदै पूरा गरेको जित्यो । रोयलका कप्तान सुवेन्दु पाण्डेले ३५, प्रनित थापाले ३४ र प्रेम तामाङले २७ रन बनाए । कृष्ण कार्की म्यान अफ द म्याच भए ।"
सिटी तेस्रो स्थानमा,सन्डरल्यान्ड सर्जियो अगुइरोले सिजनको २३ औं गोल गरेपछि म्यानचेस्टर सिटी २० ले सन्डरल्यान्डलाई हराएर आइतबार इङलिस प्रिमियर लिगको तेस्रो स्थानमा फर्किएको छ । लयमा रहेको अर्जेन्टिनी फरवार्डले तीन खेलयता ५ गोल पूरा गरे । घाइते रहेका ग्याब्रियल जेससको प्रभावसँगै क्लबमा भविष्य अनिश्चित भएका बेला उनले सिटीलाई ८ खेलको अपराजित यात्रामा सातौं जित दिलाए । पेप ग्वार्डिओलाको टिम दोस्रो स्थानमा रहेको टोटेनहमसँग एक अंक अन्तरमा छ । टोली शीर्षस्थानको चेल्सीभन्दा ८ अंक पछाडि छ ।
ग्रिजम्यानको उत्कृष्ट लय,म्याड्रिड एन्टोनी ग्रिजम्यानको दुई गोलसँगै एट्लेटिको म्याड्रिडले स्पेनी ला लिगामा आइतबार भ्यालेन्सियालाई ३० ले पराजित गर्दै चौथो स्थानमा पकड बलियो बनाएको छ । फ्रान्सेली फरवार्डले यो सिजन २० गोल पनि पूरा गरे । भ्यालेन्सियासँग केभिन गामेइरोले पनि गोल गरेका थिए ।
विद्यालय तहमै बक्सिङ,काठमाडौं विद्यालय तहबाटै बक्सिङ खेलाडी उत्पादनका लागि नेपाल बक्सिङ संघले सोमबार ललितपुरका विभिन्न स्कुलसँग अन्तरक्रिया गरेको छ । ललितपुरका १७ विद्यालय बक्सिङ विकासबारे छलफलमा जुटेका थिए । सहभागी विद्यालय स्कुलमा बक्सिङ राख्ने प्रतिवद्धता जनाए ।
इशान कप,काठमाडौं रिम्स र नेपालयले छैटौं इशान कप अन्तरविद्यालय फुटबलको उपाधि सोमबार जितेका छन् । सानो गौचरणमा ब्वाइज फाइनलमा रिम्सले एकता जेम्सलाई २१ ले पराजित गर्यो । गल्र्सको उपाधि भिडन्तमा नेपालयले छहारी शिक्षा सदनलाई १० ले हरायो । ब्वाइजमा रिम्सका पेम्बा तामाङ र गल्र्समा छहारीकी स्विटी लामा उत्कृष्ट खेलाडी चुनिए ।

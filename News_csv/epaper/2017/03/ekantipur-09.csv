शीर्षक,विवरण
चुनाव स्थगन गर्नुपर्छ : मोर्चा,"काठमाडौं मधेसी मोर्चाले सरकारलाई एक साताको अल्टिमेटम दिँदै स्थानीय चुनावका सबै कार्यक्रम रोक्न माग गरेको छ । चुनाव स्थगनको घोषणा नगरे ७ दिनपछि सरकारलाई मोर्चाको समर्थन फिर्ता हुने मधेसवादी नेताहरूले बुधबार बिहान बालुवाटार पुगेर प्रधानमन्त्री पुष्पकमल दाहाललाई जानकारी गराएका छन् । सात दिनको समय दिएर आज पाँचबुँदे पत्र प्रधानमन्त्रीलाई बुझाएका छौं, आजसम्म धेरै आश्वासन सुनियो, अब त्यस्तो हुँदैन, तमलोपा अध्यक्ष महन्थ ठाकुरले कान्तिपुरसँग भने, तत्काललाई दुईदिने आन्दोलन घोषणा गरेका छौं । बीचमा होली परेको छ । चैत २ गते बैठक गरेर आन्दोलनको घोषणा गर्दैछौं ।बैठकमा पुग्नेबित्तिकै मोर्चा नेताले आफूहरू सरकारसँग वार्ता गर्न नआएको भन्दै सीधै पाँचबुँदे पत्र पढेका थिए । त्यसपछि ठाकुरले संक्षिप्त कुरा राख्दै कांग्रेस र माओवादी केन्द्रले आफूहरूलाई धोका दिएको टिप्पणी गरे ।भनेको कुरा कहिल्यै गर्नुहुन्न, हामी सरकारलाई समर्थन दिए पनि आन्दोलनकारी पक्ष हौं भन्ने कुरा कहिल्यै गम्भीरतापूर्वक लिनुभएन, ठाकुरले भने, सात दिनभित्र चुनाव रोकिएन भने हाम्रो समर्थन स्वत: फिर्ता भएको मान्नुपर्नेछ। हामीसँग अब कुनै विकल्प बाँकी छैन।ठाकुरको भनाइ सकिएपछि दाहालले मोर्चाले समर्थन फिर्ता तत्कालै लिने कल्पना आफूले नगरेको भन्दै त्यस्तो परिस्थिति उत्पन्न भए आउन सक्ने स्थितिबारे पनि विचार गर्न आग्रह गरेका थिए। म अहिले पनि संविधान संशोधन विधेयकलाई सकारात्मक टुंगो लगाउन सबै प्रयास गरिरहेको छु, उपयुक्त समयमा त्यसलाई पारित गर्ने हो, त्यसमा ढुक्क रहनुस्, दाहाललाई उद्धृत गर्दै बैठक स्रोतले भन्यो, मबाट तपाईंहरूका मुद्दा सम्बोधन हुन सक्दैनन् भन्ने निष्कर्षमा पुगी नै सक्नुभएको हो भने त्यसपछिको सरकारले चाहिँ सम्बोधन गर्ला कि नगर्ला भन्ने पनि एकपटक विचार गरिहेर्नुहोला। स्रोतका अनुसार ठाकुर र मोर्चा नेताहरूको कुराले दाहाल तनावमा आएका थिए।दाहालपछि संक्षिप्त बोलेका कांग्रेस सभापति शेरबहादुर देउवाले तीनबुँदे समझदारी कार्यान्वयनमा आफूहरू प्रतिबद्ध रहेकाले संविधान संशोधन विधेयक पारित गराउन अझै प्रयास गर्ने बताएका थिए। उनले चुनाव रोक्ने वा पन्छाउने माग नगर्न मोर्चालाई आग्रह गर्दै राजनीतिक सहमति खोज्नुपर्नेमा जोड दिए। तीनबुँदे समझदारी कार्यान्वयनका लागि आफूहरूले समर्थन गरे पनि सरकारले त्यसलाई सम्बोधन गर्नुको सट्टा संघीयता, लोकतान्त्रिक गणतन्त्र र राष्ट्रिय पहिचानको मान्यतालगायत सवाललाई नै धरापमा पार्ने गरी स्थानीय तहको निर्वाचन घोषणा गरी परिस्थितिलाई झन् गम्भीर बनाएको मोर्चाको ज्ञापनपत्रमा उल्लेख छ। फागुन २३ गते सप्तरीमा शान्तिपूर्ण विरोध प्रदर्शन कार्यक्रम गरिरहेका जनतामाथि सरकारले गोली हानेर ४ जनाको हत्या र दर्जनौं घाइते बनाएको र कैयौंको गिरफ्तारी गरिएको घटनाले हामीले सरकारलाई दिएको समर्थनलाई निरन्तरता दिने अवस्था नरहेको समेत जानकारी गराउन चाहन्छौं, मोर्चा आबद्ध सातै मधेसवादी दलका अध्यक्षले हस्ताक्षर गरेको पत्रमा उल्लेख छ, ज्ञापनपत्रमा उल्लेखित बुँदा तोकिएको अवधिभित्र पूर्ण रूपमा कार्यान्वयन नगरेको खण्डमा सरकारलाई दिँदै आएको समर्थन स्वत: नरहने जानकारी गराइन्छ।मोर्चाले वैशाख ३१ का लागि सरकारद्वारा घोषणा गरिएका स्थानीय तहको निर्वाचनसम्बन्धी सम्पूर्ण कार्यक्रम फिर्ता गरिनुपर्ने, संविधान संशोधन गरी मोर्चा र संघीय गठबन्धनले उठाएका मुद्दा सम्बोधन गरिनुपर्ने, राज्य पुन:संरचनालगायत विषयलाई मोर्चा र गठबन्धनको सहमतिका आधारमा संवैधानिक रूपले परिमार्जित गरी संशोधन गर्ने र पहिला संघीय व्यवस्थापिका संसद् र प्रदेशसभाको निर्वाचन गराउने, प्रदेशको क्षेत्राधिकारभित्र रहने गरी प्रादेशिक सरकारले स्थानीय तहको संरचना र निर्वाचन गराउने कार्यको समेत संवैधानिक एवं कानुनी व्यवस्था गर्नुपर्ने उल्लेख छ। त्यस्तै सप्तरीमा प्रहरीद्वारा हत्या गरिएकाहरूलाई सहिद घोषणा गरी तिनका परिवारलाई क्षतिपूर्ति दिने, घाइतेहरूको उपचार खर्च सरकारले नै बेहोर्नुपर्ने, विरोध कार्यक्रमका दौरान विभिन्न स्थानमा गिरफ्तार गरिएकाहरूलाई तुरुन्त रिहाइ गरिनुपर्ने मोर्चाको माग छ। सप्तरी घटनाबारे उच्चस्तरीय न्यायिक छानबिन आयोगको गठन गरिनुपर्ने पनि उसको माग छ।"
कुनै बहानामा रोक्नु हुन्न : एमाले,"बैठकमा एमाले नेताहरूले राजनीतिक दलहरूले स्वतन्त्र रूपमा आफ्ना विचार जनतासमक्ष लैजान पाउनुपर्ने र त्यसमा आउने व्यवधानहरूलाई सरकारले व्यवस्थापन गर्न सक्नुपर्नेमा राजविराजमा त्यो हुन नसकेको भन्दै आलोचना गरेका थिए। एमालेले अभियानका क्रममा मोर्चाले कानुन उल्लंघन गरेकाले त्यसको कानुनी उपचार नै खोजिनुपर्ने माग गरेको थियो। प्रधानमन्त्री दाहालले सरकारले कानुनी पाटो गम्भीरतापूर्वक लिने भए पनि राजनीतिक पाटोतर्फ पनि विचार गर्न आग्रह गरेको नेता नारायणकाजी श्रेष्ठले बताए। शान्ति सुरक्षा र कानुन व्यवस्थापन गर्न त सरकार छँदैछ, मुख्य कुरा राजनीतिक असन्तोषको व्यवस्थापन हो, त्यसमा तपाईंहरूको भूमिका चाहियो, दाहाललाई उद्धृत गर्दै श्रेष्ठले भने, हामीले तपाईंहरूलाई कार्यक्रम नै नगर्नुस् भन्न मिलेन तर परिस्थितिको विचार गर्दै दुईचार दिन रोक्न सुझाव दिन्छौं। एमाले नेताहरूले जारी मेचीमहाकाली अभियान नरोकिने उल्लेख गर्दै आगामी कार्यक्रमहरूमा सुरक्षाको प्रत्यभूति दिलाउन प्रधानमन्त्रीको ध्यानाकर्षण गराएका थिए। बैठकमा कांग्रेस नेता एवं उपप्रधान तथा गृहमन्त्री विमलेन्द्र निधिले तत्कालका लागि कार्यक्रम स्थगित गर्न आग्रह गरेका थिए। तर एमाले नेताहरूले शान्तिपूर्ण कार्यक्रम गर्न नहुने हो भने राजनीतिक दलहरू कसरी चुनावमा जाने भन्ने प्रश्न गरेका थिए। अहिले एमालेलाई पर्यो भनेर खुसी नहुनुहोला, भोलि जुनसुकै राजनीतिक दलहरूलाई पनि यस्तो निषेध गर्न खोज्ने अवस्था आइपर्छ। त्यसमा सचेत हुनुहोला भनेर हामीले ध्यानाकर्षण गराएका छांै, एमाले उपाध्यक्ष रावलले भने। उनका अनुसार माओवादी केन्द्र र कांग्रेस नेताहरूले चुनाव जसरी पनि गर्नेे जनाउँदै दलहरूलाई कार्यक्रम लैजान अवरोध गर्ने शैली गलत भएको बताएका थिए। एमालेबाट अध्यक्ष केपी ओलीसहित माधवकुमार नेपाल, झलनाथ खनाल, वामदेव गौतम, सुवास नेम्वाङ, भीम रावल बालुवाटार पुगेका थिए भने माओवादीबाट दाहाल, श्रेष्ठ, रामबहादुर थापासहित नेता सहभागी थिए। कांग्रेसबाट सभापति देउवा र गृहमन्त्री निधि सहभागी थिए। स्रोतका अनुसार बैठक सकिएपछि दाहाल र ओलीबीच केहीबेर छुट्टै कुराकानी भएको थियो।"
सप्तरी घटना छानबिन गर्न आयोग,काठमाडौं (कास) सरकारले सप्तरी घटनाको सत्यतथ्य जाँचबुझ गर्न तीन सदस्यीय आयोग गठन गरेको छ । मन्त्रिपरिषद्को बुधबारको बैठकले सर्वोच्च अदालतका पूर्वन्यायाधीश वान्याय सेवा विशिष्ट श्रेणीबाट अवकाश प्राप्त अधिकृतको अध्यक्षतामा आयोग गठनको निर्णय गरेको हो । आयोगका अध्यक्ष र सदस्यहरूको नाम प्रधानमन्त्रीको सहमतिमा गृहमन्त्री विमलेन्द्र निधिले तय गर्ने निर्णय भएको संघीय मामिला तथा स्थानीय विकास मन्त्री हितराज पाण्डेले बताए । आयोगलाई काम सुरु गरेको १५ दिनभित्र प्रतिवेदन पेस गर्ने कार्यादेश छ ।
मृतकका परिवारलाई १०१० लाख,उनीहरूलाई सहिद परिवार सरह राहत दिन लागिएको हो । उक्त घटनाका सबै घाइतेको उपचार खर्च सरकारले बेहोर्ने भएको छ । मन्त्रिपरिषद्को बुधबारको बैठकले उक्त घटनाप्रति दु:ख व्यक्त गर्दै मृत्यु भएकाप्रति श्रद्धाञ्जली तथा मृतकका परिवारजन र आफन्तमा समवेदना प्रकट गरेको छ ।
एनसेल कर छलीमा सघाउ पुग्ने गरी मन्त्रिपरिषद्को निर्णय,"काठमाडांै सरकारले एनसेल बिक्रीमा पुँजीगत लाभकर छलीलाई सघाउ पुर्याउने प्रकृतिको निर्णय गरेको छ । मन्त्रिपरिषद्को बुधबारको बैठकमा उपप्रधान तथा अर्थमन्त्री कृष्णबहादुर महराले राखेको मौखिक प्रस्तावमा केही मन्त्रीको विरोधका बाबजुत प्रधानमन्त्री पुष्पकमल दाहालले कर छलीलाई नै सघाउ पुर्याउने खालको निर्णय गरेका हुन् । मन्त्रिपरिषद्ले बिक्रेता कम्पनी टेलियासेनेराबाट लाभकर असुल गर्नुपर्ने निर्णय गरेकाले कर छलीमा सघाउ पुग्ने भएको हो । कानुन मन्त्री अजयशंकर नायकका अनुसार एनसेल बिक्रीपछि लाग्ने लाभकर बिक्रेता कम्पनी टेलियासेनेराबाट उठाउने निर्णय भएको हो । कर असुल गर्नलाई ढिलाइ गर्नेहरूमाथि छानबिन गरी कारबाही गर्ने र बिक्रेता कम्पनी टेलियासेनेराबाट पुँजीगत लाभकर असुल गर्ने निर्णय भएको हो, उनले भने । यो निर्णय कार्यान्वयन भए एनसेलले लाभकर असुलीमा उन्मुक्ति पाउने छ भने सरकारले झन्डै ३३ अर्ब रुपैयाँ राजस्व गुमाउने छ । बिक्रेता टेलियासेनेराले आफ्नो कुनै दायित्व नभएको भन्दै नेपाल छाडिसकेको छ । मन्त्रिपरिषद्को निर्णयले ऐनसेल कम्पनी वा खरिदकर्ताबाट कर असुल गर्न कठिन हुने भएकाले कर छली हुन जाने अवस्था आएको हो । अर्थमन्त्री महराले मन्त्रिपरिषद्मा एक्कासि मौखिक प्रस्ताव पेस गरेको बैठकमा सहभागी एक मन्त्रीले बताए । लाभकर बिक्रेताबाट असुल गर्ने निर्णय गर्नुपर्यो । करको कुरालाई बाँकी राख्नु हुँदैन भनेर मौखिक प्रस्ताव ल्याउनुभयो, ती मन्त्रीले भने, मन्त्री प्रकाशशरण महतले विरोध जनाउनुभयो । बिक्रेताले अब कहाँबाट तिर्छ ? कम्पनी हिँडिसक्यो । यो प्रस्ताव मन्त्रिपरिषद्मा ल्याउने पनि हैन । अर्थ मन्त्रालयले नै निर्णय गर्नुस् भन्नुभयो ।उनका अनुसार महतको कुरालाई समर्थन गर्दै माओवादी केन्द्रबाट मन्त्री भएका ऊर्जामन्त्री जनार्दन शर्माले पनि आपत्ति प्रकट गरेका थिए। त्यसपछि स्वास्थ्यमन्त्री गगन थापाले प्रस्ताव यसरी ल्याउने हो? चोरबाटोबाट प्रस्ताव ल्याउने? लिखित प्रस्ताव लिएर आउनुस्। सबैलाई अध्ययन गर्न दिऊँ। यसमा कति मान्छे दोषी छन्। उनीहरूको बारेमा पनि टुंगोमा पुग्न दिउँ भन्नुभयो, मन्त्रिपरिषद् बैठकमा भएको छलफलबारे ती मन्त्रीले भने, उपप्रधान तथा गृहमन्त्री विमलेन्द्र निधिले यो उच्चतहमा छलफल भएको विषय हो। यसलाई आजै पास गर्नुपर्छ भन्दै अर्थमन्त्रीको प्रस्तावमा समर्थन गर्नुभयो। अनि बैठकमा झनै विवाद भयो।विवादकै बीचमा प्रधानमन्त्री दाहाल तपार्इंहरूले भनेको कुरा ठीक हो। दोषीलाई कारबाही गर्नुपर्छ। कर बिक्रेताले तिर्ने हो भन्दै बैठकबाट बाहिरिएको ती मन्त्रीले बताए। उनले भने, प्रधानमन्त्रीले बैठकमा मेरोमा निवेदन आएको थियो। यसबारे तोक लगाएर अर्थ मन्त्रालय पठाएँ। अडकाएर राख्नु हुँदैन झन् पार लाग्दैन। विदेशी लगानी प्रभावित हुने भयो। दोषीलाई कारबाही गर्नेगरी बिक्रेताबाट कर असुल गर्ने एजेन्डा पास भन्दै प्रधानमन्त्री उठेर हिँड्नु भयो। उनका अनुसार एनसेलबारे झन्डै ४५ मिनेट वादविवाद भएको थियो। विवाद झेल्न नसकेर प्रधानमन्त्री निर्णय सुनाउँदै हिँडिहाल्नुभयो, उनले भने। मन्त्रिपरिषद् बैठकको एनसेलबारेको माइन्युट अन्य मन्त्रीहरूलाई देखाइएको छैन। यो निर्णयसँगै एनसेलले लाभकरमा उन्मुक्ति पाउने सम्भाबना बढेको राजस्वसँग जानकार अधिकारीहरूको धारणा छ। यसबारे अर्थ मन्त्रालयमा समेत छलफल नगरी अर्थमन्त्री महराले मन्त्रिपरिषद्मा प्रस्ताव लगेका हुन्। पूर्वअर्थसचिव रामेश्वर खनालले संसारमा कहीं पनि नहुने निर्णय मन्त्रिपरिषदले गरिदिएको बताए। मन्त्रिपरिषदबाट कर उठाउने निर्णय संसारमा कहिले पनि हँदैन। यो कर कार्यालय र कर अधिकृतको अधिकारको विषय हो, उनले कान्तिपुरसित भने, यो अर्थमन्त्रीको नालायकी हो। यस्ता अर्थमन्त्रीलाई बर्खास्त गर्दिए हुन्छ।एनसेल १ खर्ब ४० अर्ब रुपैयाँमा बिक्री गरिएको थियो। यसमा ८० प्रतिशत लगानी विदेशी लगानीकर्ताको हो। कर छलीबारे केही गम्भीर अनियमितता देखिएको भन्दै अख्तियार दुरुपयोग अनुसन्धान आयोगले विस्तृत अनुसन्धान गरिरहेको छ। संसदको सार्वजनिक लेखा समितिले गत जेठ १६ गते एनसेलको कारोबारबारे छानबिन गर्न आयोगलाई पत्राचार गर्ने निर्णय गरेको थियो। तत्कालीन निर्णयअनुसार पछिल्लो पटकको खरिदबिक्रीमा लाग्ने कर असुल्न अर्थ मन्त्रालयलाई निर्देशन दिँदै विगतको करछलीबारे अनुसन्धान गर्न अख्तियारलाई पत्राचार गरेको थियो। कर विवादका कारण समितिले एनसेललाई चौथो पुस्ताको मोबाइल सेवा (फोर जी) लगायत अन्य योजनाहरूको अनुमति नदिन सरकारका निर्देशन दिइसकेको छ।विवादका बीच उच्च राजनीतिक तहको मिलेमतोमा मन्त्रिपरिषदले लाभकर उन्मुक्तिमा सघाउ पुर्याउने निर्णय गरेको हो। एनसेलको ८० प्रतिशत सेयरको बिक्रेता युरोपेली कम्पनी टेलियासेनेरा र खरिदकर्ता मलेसियन कम्पनी आजियाटाले अफसोर कारोबार गरी लाभकर छल्न खोजेका हुन्। यहाँको कम्पनी रजिस्ट्रारको कार्यालयमा एनसेलको ८० प्रतिशत लगानी ट्याक्स हेवन मुलुक सेन्ट किट्स र नेभिसमा दर्ता रहेको रेनोल्ड होल्डिङको नाममा छ। ८० प्रतिशत कारोबारमा यहाँको कम्पनी रजिस्ट्रारको कार्यालयमा सेयर संरचना परिवर्तन नगरी लाभकर छल्ने योजना बनाइएको हो। १ खर्ब ४० अर्ब रुपैयाँमा बिक्री भएको एनसेलबाट लाभकर असुल भए राज्यकोषमा करिब ३३ अर्ब रुपैयाँ संकलन हुनेछ। लाभकर छल्ने योजना सार्वजनिक भएर चौतर्फी दबाब परेपछि गत वैशाख २७ गते करिब १० अर्ब रुपैयाँ सरकारलाई बुझाइसकेको छ।आयकर ऐनले विदेशी लगानीकर्तालाई कारोबारमा लाभ भएको रकममा २५ प्रतिशत पुँजीगत लाभकर लाग्ने व्यवस्था छ। ऐनले २५ मध्ये १५ प्रतिशत रकम दाखिला गरिदिनुपर्ने दायित्व सम्बन्धित कम्पनी रहेको व्यवस्था गरेको छ। तर, एनसेलले बाँकी रकम बिक्रेता टेलियासेनेराको दायित्व भन्दै नतिर्ने जनाएको छ। टेलियासेनेराले भने पटकपटक विज्ञप्ति जारी गरी आफ्नो करको कुनै दायित्व नभएको जनाएको छ। साथै नेपालमा अब टेलियासेनेराको कुनै सम्बन्ध नभएकाले कर असुल सरकारले चाहेर पनि गर्न सक्दैन, करसम्बन्धी जानकार एक अधिकारीले भने, मन्त्रिपरिषदको निर्णयले कर छलीलाई सघाउ पुर्यायो।संसदको अर्थ समितिले पुँजीगत लाभकर असुल नभई एनसेलका कुनै पनि व्यावसायिक योजना अघि नबढाउन सरकारलाई दिर्नेशन दिएको थियो। तर, यही विवाद, संसदीय समितिको निर्देशन र विद्यमान ऐन कानुन छलेर एनसेलको लाभांश विदेश लैजान दिइसकेको छ। तत्कालीन अख्तियार प्रमुख लोकमानसिंह कार्कीको दबाबमा राष्ट्र बैंकले एनसेलको विदेशी लगानीकर्तातर्फको ८ अर्ब ८० करोड रुपैयाँ विदेश लैजान दिएको थियो। यसबारे सार्वजनिक भएपछि आयोगले सरोकारवाला निकायहरूसँग पत्राचार गरी कागजात झिकाएर छानबिन सुरु गरेको थियो। अख्तियार स्रोतका अनुसार यसबारे राष्ट्र बैंक, नेपाल दूरसञ्चार प्राधिकरण, उद्योग विभाग, कम्पनी रजिस्ट्रारको कार्यालयसँग सम्बन्धित कागजात झिकाइसकिएको छ। सरकारी निकायसँग स्वीकृति नलिई ऐनसेलले लगानी थप गरेकाले ४ वर्षअघि लाभांश विदेश लैजान रोक लगाइएको थियो।"
बिरामीसहित ३० को मृत्यु,राष्ट्रपति असरफ घानीले यसलाई मानवीय मूल्यमाथिकै आक्रमण भनेका छन् । अफगानिस्तानका प्रमुख कार्यकारी अब्दुल्लाह अब्दुल्लाहले पनि आक्रमणको भत्र्सना गर्दै जनताको रगतको बदला लिइने बताएका छन् । काबुलस्थित अमेरिकी दूतावासले स्वास्थ्य संस्थालाई निसाना बनाएर गरिने आक्रमण कुनै पनि धर्म र सिद्धान्तमा कुनै हालतमा तर्कसंगत हुन नसक्ने बताएको छ । आक्रमण भएको अस्पताल अमेरिकी दूतावासको नजिकै पर्छ । आईएसले सन् २०१५ मा खोरासान प्रान्त घोषणा गर्दै आफूहरू अफगानिस्तान र पाकिस्तानतर्फ अगाडि बढेको घोषणा गरेको थियो । त्यसयता दुवै देशमा थुप्रै आक्रमण भइसकेका छन् । गत महिना काबुलस्थित सर्वोच्च अदालतमा भएको आक्रमणमा २२ जनाको मृत्यु भएको थियो ।अफगानिस्तानमा तालिबान समूहले पनि आक्रमण गर्दै आएको छ ।
स्थायित्वका लागि चुनाव,"काठमाडौं (कास) राष्ट्रपति विद्यादेवी भण्डारीले संविधान कार्यान्वयन गर्दै राजनीतिक स्थायित्वतर्फ मुलुकलाई अघि बढाउन आवधिक चुनाव जरुरी हुने बताएकी छिन्। नारी दिवसका अवसरमा बुधबार शीतलनिवासमा आयोजित चियापान कार्यक्रममा उनले चुनावमार्फतै महिला हकअधिकार स्थापित गराउन सकिने बताइन्। भण्डारीले सहमति, सहकार्य र सद्भाव कायम राख्नुपर्नेमा जोड दिएकी थिइन्। चियापानमा उपराष्ट्रपति नन्दबहादुर पुन, प्रधानन्यायाधीश सुशीला कार्की, सभामुख ओनसरी घर्तीलगायत थिए। कार्यक्रममा प्रधानमन्त्री पुष्पकमल दाहाल, अन्य दलका शीर्ष नेताहरूलाई निम्ताइएको भए पनि राजनीतिक व्यस्तताका कारण सहभागी भएका थिएनन्।"
जीवन रक्षाको पहल गर्न कार्यदल,"काठमाडौं खाडी र मलेसियामा रहेका नेपाली दूतावासले मृत्युदण्ड र जन्मकैदको सजाय सुनाइएका नेपाली कामदारको जीवन रक्षाका लागि आधिकारिक विवरण सरकारलाई उपलब्ध गराएको छ। खाडीका पाँच देश तथा मलेसियाका केन्द्रीय जेलमा मृत्युदण्डको सजाय पाएका ३३ र जन्मकैदका २२ जना नेपाली छन्। सरकारले विदेशमा मृत्युदण्ड र जन्मकैदको सजाय पाएका नेपाली नागरिकको जीवन रक्षा गर्न र स्वदेश ल्याउन पहल थालेको छ। प्रधानमन्त्री पुष्पकमल दाहालको अध्यक्षतामा सोमबार बसेको बैठकमा उनीहरूका लागि सरकारले निर्वाह गर्नुपर्ने भूमिकाको विषयमा छलफल केन्द्रित भएको थियो। प्रधानमन्त्रीका परराष्ट्र मामिला सल्लाहकार डा ऋषिराज अधिकारीले कार्ययोजना बनाउन पाँच सदस्यीय उच्चस्तरीय कार्यदल गठन भएको जानकारी दिए।मृत्युदण्ड र जन्मकैद पाएका नेपालीका विषयमा सम्बोधन गर्न प्रधानमन्त्री कार्यालयका सचिवको संयोजकत्वमा कार्यदल बनेको छ, अधिकारीले कान्तिपुरलाई भने, कार्यदललाई यो विषयसहित वैदेशिक रोजगारीका क्षेत्रमा देखिएको समस्या समाधानका लागि सात दिनभित्र प्रस्ताव पेस गर्न निर्देशन दिइएको छ।कार्यदलमा गृह, अर्थ, परराष्ट्र र श्रम तथा रोजगार मन्त्रालयका सहसचिव छन्। कार्यदलले पेस गर्ने कार्ययोजनाअनुसार सरकारले कामलाई अगाडि बढाउनेछ। हत्या र लागू औषधजस्ता संवेदनशील अपराधमा जोडिएका नेपालीलाई सम्बन्धित देशको अदालतले मृत्युदण्ड र जन्मकैदको सजाय सुनाएको दूतावासहरूले जनाएका छन्। जसलाई ब्लडमनि दिएर उद्धार गर्न मिल्छ, तिनका लागि ब्लडमनि दिने र ब्लडमनि दिन नमिल्ने मुद्दामा ती देशका प्रधानमन्त्री र राष्ट्रपतिका तर्फबाट माफी दिन सम्बन्धित मुलुकलाई पत्र लेख्ने विषयमा छलफल भएको थियो, बैठकमा सहभागी श्रम मन्त्रालयका प्रवक्ता गोविन्दमणि भुर्तेलले भने, यसमा प्रधानमन्त्री सकारात्मक हुनुहुन्छ। बैठकमा वैदेशिक रोजगार प्रवद्र्धन बोर्डले ब्लडमनि दिएर जेलबाट छुटाई नेपाल ल्याउन झन्डै २५ करोड रुपैयाँ लाग्ने जानकारी गराएको थियो। बोर्डले कल्याणकारी कोषमा अर्बौंको रकम भए पनि कार्यविधिका कारण खर्च गर्न नसकेर विदेशी जेलमा रहेका कामदारलाई नेपाल ल्याउन समस्या रहेको जनाएको थियो।प्रधानमन्त्री दाहालले वैदेशिक रोजगारीका समस्यालाई गम्भीर रूपमा लिन विशेष निर्देशन दिएका छन्। यो सामान्य विषय हुँदै होइन। हामीले विदेशमा भएका नेपाली कामदारका बारेमा गम्भीर भएर सोच्नुपर्छ। उनीहरूको स्थिति धेरै दर्दनाक छ। कार्यदलले असाध्यै जिम्मेवार र गम्भीर भएर गृहकार्य गरोस्, प्रधानमन्त्रीले निर्देशन दिने क्रममा भनेका थिए ।"
"सञ्चालकलाई उन्मुक्ति, कर्मचारीलाई मुद्दा","काठमाडौं औषधि निर्माणका नाममा खरिद भएको स्युडोइफिड्रिन नामक रसायन लागूऔषधका रूपमा दुरुपयोग भएको मुद्दामा तीन जिल्लाका सरकारी वकिलहरूको भूमिका शंकास्पद देखिएको छ। प्राप्त प्रमाण र घटनाको वस्तुपरक विश्लेषण नगरी उनीहरूले सञ्चालकहरूलाई औषधि उत्पादनमा संग्लन कर्मचारीलाई मात्रै मुद्दा चलाएको भेटिएको हो। काठमाडौं र धादिङका सरकारी वकिल कार्यालयका प्रमुखहरूमाथि महान्यायाधिवक्ता कार्यालयले कारबाही प्रक्रिया सुरु गरिसकेको छ। यस्तै प्रकृतिको मुद्दामा ललितपुरका प्रमुखमाथि भने छानबिन चलिरहेको छ। काठमाडौंको सरकारी वकिल कार्यालयमा गम्भीर ढंगले अनियमितता भएको भेटियो, एक सहन्यायाधिवक्ताले कान्तिपुरसित भने, कल्पनै गर्न नसक्ने गरी फितलो बनाएर मुद्दा दायर गरिएको छ। घटनाका अन्य परिस्थितिजन्य विवरण र गतिविधिले मुद्दा दायर गर्ने क्रममा मिलेमतो भेटिएको उनले बताए। काठमाडौं सरकारी वकिल कार्यालयका तत्कालीन प्रमुख डा टेकबहादुर घिमिरे, धादिङका प्रमुख दयाशंकर अधिकारी र ललितपुरका प्रमुख ईश्वरीप्रसाद बञ्जाडे लागूऔषध मुद्दा फितलो बनाउने खेलमा जोडिएका हुन्।मुद्दा चलाउँदै चलखेल लागूऔषध नियन्त्रण ब्युरोले औषधि बनाउने केमिकल अर्थात् प्रिक्रसर केमिकल्स को आवश्यकताभन्दा धेरै भित्र्याउने र त्यसलाई लागूऔषधका रूपमा बेच्ने काममा संग्लन रहेको भन्दै सांघाई ग्रुपको सञ्चालनमा रहेको आर्या फर्मा ल्याबमाथि साउन दोस्रो साता कारबाही प्रक्रिया सुरु गरेको थियो। नेपालका कम्पनीहरूले औषधि बनाउने प्रयोजनका लागि औषधि व्यवस्था विभागमा पत्र पठाई उसको सिफारिसका आधारमा गृह मन्त्रालयको लागूऔषध शाखाबाट स्वीकृति लिई त्यस्ता मनोद्दीपक रसायन आयात गर्न पाइन्छ। त्यसको दुरुपयोग हुने आशंका भएकाले औषधि व्यवस्था विभागले मनोद्दीपक रसायनको परिमाण र त्यसबाट उत्पादित औषधिको अभिलेख राख्नुपर्ने व्यवस्था गरेको थियो। उजुरीका आधारमा प्रहरीको लागूऔषध नियन्त्रण ब्युरोले एसआर ड्रगमा छापा मारेर कागजात नियन्त्रणमा लिएको थियो। अनुसन्धानका क्रममा गृह मन्त्रालय र औषधि व्यवस्था विभागले आर्थिक वर्ष २०६९७० देखि २०७२७३ सम्म २११० किलोग्राम स्युडोइफिड्रिन खरिद गरेको पुष्टि गरे। एसआर ड्रग कम्पनीले १६ सय ६२ किलो ८० ग्राम स्युडोइफिड्रिन औषधि नबनाई अन्यत्र पठाएको भेटियो। त्यस क्रममा रसायन औषधि निर्माणकै क्रममा खपत भएको देखाउन बीएमआर (ब्याच मेनुफेक्चरिङ रेकर्ड) समेत नक्कली बनाइएको अनुसन्धान र संलग्नहरूको बयानबाट खुलेको छ। औषधि बरामदका घटनामा एसआर ड्रगका सेयरवाला अमिल गुप्ता अग्रवाल, मधुसूदन अग्रवाल, सञ्जय अग्रवाल र अशोक गुप्ता अग्रवाल, श्रुति अग्रवाल, अक्षय अग्रवाल, आशिष अग्रवाल सञ्चालक थिए। उनीहरूमध्ये लागूऔषध कारोबारमा संलग्न व्यक्तिमाथि प्रमाण जुटाउने र मुद्दा चलाउने क्रममै सरकारी वकिलको कार्यालयमा चलखेल भएको महान्यायाधिवक्ता कार्यालय स्रोतले बतायो। विवादमा घिमिरे आफ्नो मातहतका उपन्यायाधिवक्ताले हेरिरहेको फाइल मागेर अभियोगपत्र तयार गर्न जुटेका सरकारी वकिल कार्यालय प्रमुख डा घिमिरेले सम्पूर्ण आरोप फर्माका सञ्चालक सञ्जयकुमार गुप्ता र वित्त प्रबन्धकमाथि केन्द्रित गरे र अरू आरोपितलाई उन्मुक्ति दिए। घटनाको प्रमाण, बयान र अन्य तथ्यले दुई जनाको मिलेमतोमा मात्रै लागूऔषध दुरुपयोग गर्न सम्भव छैन भन्ने देखाउँछ, महान्याायधिवक्ता कार्यालय स्रोतले भन्यो, तर घिमिरेले भएभरको दोष दुई जनालाई थोपरेर अरूलाई उन्मुक्ति दिन चाहे।स्रोतका अनुसार एसआरका स्टोर इन्चार्ज वसन्तकुमार शर्माले खडानन्द शर्मामाथि आरोप लगाउँदै रजिस्टर आफूले च्यातेको बताएका छन्। त्यस्तै प्रडक्सन डिपार्ट एक्जेक्युटिभ सकुन श्रेष्ठ, चन्दा लक्ष्मी महर्जन लगायतले खडानन्दको नामै जोडेका छन्। क्वालिटी अफिसर गीता सुवेदी तामाङले नक्कली कागजात आफूले नै तयार पारेको बताउँदै त्यस किसिमको औषधि उत्पादन नभएको र स्टोर इन्चार्ज वसन्त पोखरेल र खडानन्द शर्माले भने बमोजिम आफूले कागजात तयार पारेको बताइन्। यी आधार देखाई सरकारी वकिलले सहजताका साथ खडानन्दमाथि अभियोग लगाए। बयानकै क्रममा फर्माको प्रशासनका रामकुमार कार्कीले अनुसन्धान र छानबिन सुरु भएपछि कारखानामा कार्यरत हरिशंकर शर्मा गयल भएको बताए। कारखानामा कार्यरत नीतेश बिजुक्छेले खडानन्दको हवाला दिई साहुले तयार गरी पठाउनुभएको छ, त्यसमा चेक गरी छुट भएका विवरण भर्नुपर्ने छ भनी मलाईसमेत भर्न लगाएकाले भर्ने काम गरेको हुँ भनी बयान दिएका छन्। प्रमाणका रूपमा समावेश हुनुपर्ने यी तथ्य भने अभियोगपत्रमा छुटेका छन्। सञ्चालक सदस्यसमेत रहेकी श्रुति अग्रवालले आफ्ना पति अमित अग्रवाल समेत कारखानामा प्रत्यक्ष संलग्न रहेको बताइन्। उनले भनिन्, प्रालिको सञ्चालक मेरो श्रीमान् अमित अग्रवालसमेत हुनुहुन्छ। प्रालिको सम्पूर्ण काम उहाँले गर्नुहुन्छ। अरू मलाई जानकारी छैन।शंकास्पद भाषाशैली प्रयोग गरी सहन्यायाधिवक्ता घिमिरेले दुईबाहेकका हकमा देखिएको प्रमाणलाई बेवास्ता गरेका छन्। अमित गुप्ताले प्रबन्धक निर्देशक र मधुसूदन अग्रवाल सञ्चालक समिति अध्यक्षका रूपमा काम गरेको भन्ने पक्राउ प्रतिवादी खडानन्द शर्माको मौकाको बयानमा खुली आएको भए पनि, अभियोग खण्डमा उनले लेखेका छन्, मौकामा बुझिएका व्यक्तिहरूको एकै मिलानको कागज व्यहोरा, प्रतिवादी खडानन्द शर्माले स्पष्ट खुलाई लेखाइदिएको बयान व्यहोरासमेतबाट प्रतिवादी सञ्जयकुमार गुप्ता र खडानन्द शर्माबाहेकका अन्य सञ्चालक तथा सेयरधनीहरू उल्लेखित कसुरमा प्रत्यक्ष वा परोक्ष संलग्नता र सहभागिता रहेको तथ्यको स्पष्ट पुष्टि गर्ने अन्य कुनै स्वतन्त्र प्रमाणहरूको उपस्थिति विद्यमान देखिएन। जबकि घटनाको अनुसन्धानका क्रममा श्रुतिले आफ्नो पति पनि कम्पनीको नियमित कामकारबाहीमा सक्रिय रहेको स्विकारेकी छन् भने कारखानामा कार्यरत नीतेश बिजुक्छेले खडानन्दको हवाला दिई साहुले तयार गरी पठाउनुभएको छ भनी आफूहरूले फर्जी कागजात तयार पारेको स्विकारेका छन्। यो पक्षलाई भने उनले प्रमाणका रूपमा उल्लेख नगर्नु त्रुटिपूर्ण भएको महान्यायाधिवक्ता कार्यालयको खोजबिनबाट पनि खुलिसकेको छ। कम्पनीमै कार्यरत रहेका हरिशंकर शर्मामाथि सहन्यायाधिवक्ता घिमिरेले ठेगाना नखुलेको भनी अभियोग चलाउन नपर्ने निर्णय गरेका छन्। फरार भएकै कारण सहुलियत पाएका शर्मामाथि पछि पक्राउ परेपछि बयानका आधारमा पूरक अभियोग दायर गर्ने भनी सरकारी वकिलको निर्णय छ। प्रहरीले उक्त घटनामा संगठित अपराधको अभियोगमा समेत मुद्दा चलाउन राय दिएको थियो। तर सरकारले वकिलको कार्यालयले त्यसतर्फ समेत कुनै उल्लेख गरेको छैन। प्रतिग्राम २८ दशमलव ९ डलर पर्ने स्युडोइफिड्रिन घोटाला प्रकरणमा अवैध रूपमा गायब भएको परिमाण हेर्दा ४ करोड ५५ लाख २८ हजार अमेरिकी डलर पर्छ। प्रचलित विनिमयअनुसार त्यसको नेपाली रुपैयाँ ५ अर्ब ८१ लाख ९ हजार ९ सय २० रुपैयाँ पर्छ। तर सरकारी वकिलको कार्यालयले एक रुपैयाँ पनि बिगो मागदाबी गरेको छैन। त्यसका साथै सहन्यायाधिवक्ता घिमिरेले अनुसन्धानका क्रममा बरामद भएका सामान पनि अस्वाभाविक रूपमा फिर्ता गर्न हतारिएको भेटिएको छ। अमित गुप्ता अग्रवाल र आशिष अग्रवालले ओसारपसारका लागि बा६च ८७५३ र बा१०च १६८६ नम्बरको गाडी प्रयोग गरेको भेटिएको थियो। आरोपपत्रमा भनिएको छ, उल्लेखित सवारी साधनहरू (लागूऔषध) ओसारपसारमा प्रयोग भएकै थिए भन्ने वस्तुनिष्ठ प्रमाणहरूको उपस्थिति रहेको नपाइएको र अनुसन्धानको सिलसिलामा रोक्का राखिएको सम्पत्ति पनि लागू औषधकै कारोबारबाट आर्जित हो भन्ने मान्नुपर्ने अवस्था नरहेकाले कुनै मागदाबी लिएको छैन। जबकि ब्युरो टोलीले उक्त गाडीमा लागूऔषध ओसारपसार रहेको प्रमाण भेटेको थियो। स्रोतअनुसार गत माघ १ गते नै महान्यायाधिवक्ता कार्यालयले केन्द्रमा सरुवा गरेका सहन्यायाधिवक्ता घिमिरे झन्डै एक महिनापछि मात्रै फिर्ता भएका थिए। माघ १२ गते प्रहरीले सरकारी वकिलको कार्यालयमा फाइल दर्ता गराएको थियो। फागुन १ गते जिल्ला अदालतमा मुद्दा दर्ता भएपछि भने घिमिरे त्यसको थुनछेक बहस गर्न पनि जरुरी नठानी महान्यायाधिवक्ता कार्यालयमा फिर्ता भए। उनको दाउ नै त्यही लागूऔषधको मुद्दा थियो, स्रोतले भन्यो। केही महत्त्वपूर्ण र ठूलो बिगोको मुद्दा आए महान्यायाधिवक्तासँग समन्वय गर्न निर्देशन भए पनि उनले भने त्यसको अवज्ञा गरेको स्रोतले बतायो। धादिङको धार्केमा पनि उही सञ्चालकहरूले टोरस नामक औषधि उत्पादक कम्पनीका लागि कारखाना सञ्चालन गरेका थिए। ब्युरोले धादिङ प्रहरीमार्फत मधुसूदनबाहेकका चार जनै टोरस कम्पनीमार्फत रसायन लागूऔषधका रूपमा प्रयोग गरेको आरोपमा मुद्दा चलाउन राय दियो। तर धादिङको सरकारी वकिल कार्यालयले चारमध्ये तीन जनालाई मात्रै मुद्दा चलायो। यो घटनामा भने धादिङका सरकारी वकिल कार्यालय प्रमुख उपन्यायाधिवक्ता दयाशंकर अधिकारी विवादमा परेका हुन्। त्यसैगरी ललितपुरका सरकारी वकिल ईश्वरीप्रसाद बञ्जाडे पनि छानबिनमा परेका छन्। रतनलाल संघाई र मोहित हलानसहित आठ जनालाई प्रतिवादी बनाएको आर्या फर्मा ल्याबको लागूऔषध मुद्दामा शंकरलाल हलानका बारेमा उनले द्वैध अर्थ लाग्ने विवरण उल्लेख गरेका छन्। शंकर हलानको प्रस्ट नामथर, ठेगाना, बाबुबाजेको नामसमेत खुली नआएको हुँदा पछि यकिन खुलेका बखत पूरक अभियोगपत्र पेस गरिने आरोप पत्रमा भनिएको छ। तर आरोप पत्रकै अभियुक्तहरूको नाममा भने दुगरमल हलानको नाति, शंकरलाल हलानको छोरा, पर्सा वीरगन्ज उपमहानगरपालिका १३ आदर्शनगर ठेगाना भएको आर्य फर्मा ल्याब प्रालिका डाइरेक्टर भनी नागरिकता नम्बरसहित मोहित हलान को विवरण उल्लेख छ।"
डा घिमिरे निलम्बित,सरकारले काठमाडौं सरकारी वकिल कार्यालयका तत्कालीन प्रमुख डा घिमिरेलाई निलम्बन गरेको छ। बुधबारको मन्त्रिपरिषद् बैठकले महान्यायाधिवक्ता कार्यालयको सिफारिसमा सहन्यायाधिवक्ता डा घिमिरेलाई निलम्बन गरेको हो।स्रोतका अनुसार प्रधानमन्त्री पुष्पकमल दाहालले मन्त्रिपरिषद् बैठकमा डा घिमिरेलाई निलम्बन गर्ने प्रस्ताव राख्दा कानुनमन्त्री अजयशंकर नायकसहित कांग्रेसका केही मन्त्री विपक्षमा उभिएका थिए। उनीहरूले पार्टीका शीर्ष नेतासँग परामर्श गर्नुपर्ने भन्दै कांग्रेस सभापति शेरबहादुर देउवासँग टेलिफोन सम्पर्कसमेत गरेका थिए। त्यही विषयमा बैठकमा करिब आधा घण्टा विवाद भएको थियो। कानुनमन्त्री नायकले अडान कायमै राखे पनि प्रधानमन्त्री दाहालले लागूऔषध प्रकरणमा विभिन्न पक्षले आफूलाई मुछेको उल्लेख गर्दै कारबाही अघि नबढाए आफू बदनाम हुने बताएर निर्णय गराएका थिए। केही दिनअघि महान्यायाधिवक्ता रमण श्रेष्ठले प्रधानमन्त्री दाहाललाई भेटेर आफूले महान्यायाधिवक्ताको कार्यालयमा संस्थागत सुधार गर्न खोजेको तर सरकार बाधक बनेको गुनासो गरेका थिए।
फायरिङ पोलिसी उल्लंघनले मानवीय क्षति,"काठमाडौं पछिल्लो मधेस आन्दोलनमा प्रहरीले टाउकोमा ताकेर गोली हानेको भनी आलोचना भएपछि प्रहरी प्रधान कार्यालयले फायरिङ पोलिसी बनाएको थियो। डीआईजी हेमन्तबहादुर पालसहितको टोलीले फायरिङ पोलिसीमा गोली चलाउनुअघिको अवस्था र गोली चलाउनुपरे अधिकार कसलाई दिने भन्ने किटान गरिएको थियो। तर पछिल्लो सप्तरी घटनाले प्रहरीमाथि भीड नियन्त्रण गर्न प्रहरीले हानेको गोली टाउकोमै किन लाग्छ? भन्ने पुरानै प्रश्न फेरि तेर्सिएको छ। प्रहरी आफैंले निर्माण गरेको फायरिङ पोलिसी सप्तरी घटनामा उल्लंघन भएको प्रहरीकै उच्च अधिकारीहरू बताउँछन्। नेपाल प्रहरीका एक पूर्वमहानिरीक्षक गैरघातक हतियार चलाउने र भीड नियन्त्रण गर्ने पर्याप्त तालिम प्रहरीले नपाएको बताउँछन्। त्यसो त प्रहरीसँग सर्ट गन अर्थात् रबरको छर्रा हान्ने गोली नभएको होइन। केही समयअघि मात्रै भारतको कश्मीरमा भीड नियन्त्रण गर्न रबरको छर्रा चलाइएको थियो। साधारणतया यस्तो छर्राले धेरै प्रदर्शनकारी घाइते भए पनि मृत्यु हुने जोखिम कम हुन्छ। तर भीड नियन्त्रणमा नेपाल प्रहरीले रबरको छर्रा सही रूपमा प्रयोग गर्न सकेको देखिँदैन। फायरिङ पोलिसीमा भीड नियन्त्रणका बेला गोली चलाउने प्रहरी अधिकारी कमान्डरको आदेशमा मात्रै चल्नुपर्ने, नजिकै बस्नुपर्ने, घातक हतियार बोक्ने प्रहरी शान्त स्वभावको हुनुपर्ने उल्लेख गरिएका छन्। तर सप्तरी घटनामा यो विधि पालन गरेको जस्तो देखिँदैन, नेपाल प्रहरीको विशेष ब्युरोका एक उच्च अधिकारीले भने। पाँचै विकास क्षेत्र र प्रहरी प्रधान कार्यालयमा रहेको दंगा नियन्त्रण गणका प्रहरीलाई फायरिङ पोलिसीबारे केही चरणका तालिम पनि दिइएको थियो। तर त्यो पर्याप्त देखिएन। फायरिङ पोलिसीमा प्रहरीलाई हतियार चलाउने तालिम नियमित रूपमा दिनुपर्ने उल्लेख छ। आधारभूत तालिमपछि लामो समयसम्म प्रहरीले हतियार चलाउने तालिम नपाउने र एकैचोटि यस्ता घटनामा फायरिङ खोल्नुपर्ने अवस्थाले घुँडाभन्दा मुनि निसाना लगाउन प्रहरी चुकेको देखिन्छ। फायरिङ पोलिसी बनेपछि तालिम सुरु गरिए पनि गोली अभावमा निरन्तरता पाउन सकेन। प्रहरी स्रोतका अनुसार त्यस्तो पूर्ण तालिमका निम्ति प्रतिप्रहरी औसतमा २० गोली चाहिन्छ। तर पर्याप्त गोलीको अभावमा प्रहरीले त्यस्तो तालिम धेरै प्रहरीलाई दिन सकेन। एक प्रहरी अधिकारी सप्तरीको घटनामा सशस्त्र प्रहरी र नेपाल प्रहरीबीच समन्वय नभएको र घटनाबारे फरकफरक बुझाइ रहेको बताउँछन्। पछिल्लो मधेस आन्दोलनलगत्तै नेपाल प्रहरी र सशस्त्र प्रहरीको संयुक्त अभ्यास इटहरी, पथलैया, बुटवल, धनगढी, पोखरा र काठमाडौंमा भएको थियो। पूर्वाञ्चल विकास क्षेत्र अन्तर्गतको दंगा नियन्त्रण गणको टोली खटिए पनि त्यसमा फायरिङ पोलिसीबारे जानकार नभएका प्रहरी पनि खटिएका थिए। दंगा नियन्त्रणमा पहिलो तहमा सिभिल प्रहरी, दोस्रो तहमा प्रहरी र अन्तिम तहमा मात्रै सशस्त्र प्रहरी बस्ने आधरभूत नियम हुन्छ जुन सप्तरीमा देखिएन, एक उच्च प्रहरी अधिकारीले भने। नेपाल प्रहरीका पूर्व एआईजी राजेन्द्रबहादुर सिंह भने प्रहरीमा तालिमको अभावमा कारण यस्तो घटना भएको मान्दैनन्। उनको बुझाइमा यस्ता भीड नियन्त्रणमा नेपाल प्रहरीले कम मानवीय क्षति हुने गरी नै काम गरिरहेको छ।"
बेलायतद्वारा चिन्ता व्यक्त,"काठमाडौं (कास) बेलायतले स्थानीय निर्वाचन नजिकिँदै गर्दा सप्तरीमा सोमबार भएको घटनाप्रति चासो प्रकट गर्दै चिन्ता व्यक्त गरेको छ। बेलायती दूतावासले बुधबार विज्ञप्ति जारी गरी आफ्नो राजनीतिक विचार शान्तिपूर्ण रूपमा राख्न छुट दिइनुपर्ने भन्दै सरकार र राजनीतिक दलहरूलाई संयम भएर सौहार्दपूर्ण वातावरण निर्माण गर्न आग्रह गरेको छ। सप्तरीको राजविराजमा सोमबार प्रहरी र मधेसी मोर्चाका कार्यकर्ताबीच भएको झडपप्रति आफ्नो चिन्ता व्यक्त गर्दै बेलायतले भनेको छ, निर्वाचनको मुखमा ज्यान जाने गरी भएको उक्त घटना दु:खद हो। यस्तो घटना अबका दिनमा दोहोरिन नदिन सबै पक्ष उत्तिकै जिम्मेवार हुन जरुरी छ। बेलायतले राजनीतिक बहसमा हिंसाको स्थान नहुने जनाएको छ। नेपाली जनता लामो समयपछि स्थानीय निर्वाचनको पर्खाइमा छन्। सरकार त्यसको तयारीमा छ। सबै मिलेर यसलाई प्रोत्साहन गर्न आवश्यक छ, विज्ञप्तिमा भनिएको छ। एमनेस्टी इन्टरनेसनलले समेत सप्तरी घटनाबारे चासो व्यक्त गरेको छ। नेपाल स्थानीय निर्वाचनमा जाँदै गर्दा ज्यान नै जाने गरी यस्तो घटना हुनुलाई दु:खद भन्दै एमनेस्टी इन्टरनेसनलले त्यसलाई अभिव्यक्ति स्वतन्त्रतामा सुरक्षा निकायले गरेको बल प्रयोगका रूपमा व्याख्या गरेको छ। उसले त्यस घटनाको सत्यतथ्य छानबिन हुनुपर्ने समेत भनेको छ। अभिव्यक्ति स्वतन्त्रता तथा सभा सम्मेलनमा हत्याहिंसाको कुनै स्थान हुँदैन, एमनेस्टी इन्टरनेसनलले जारी गरेको विज्ञप्तिमा छ। एमनेस्टीले सुरक्षा निकायले संयमता अपनाउन र आफ्नो मूल्यमान्यतामा रहन आवश्यक पर्नेसमेत उल्लेख गरेको छ। राजनीतिक दलहरूले शान्तिपूर्ण ढंगले आफ्नो धारणा राख्न पाउनुपर्नेमा समेत एमनेस्टीले जोड गरेको छ।"
एमालेले सबै जिल्लामा सभा गर्ने,"काठमाडौं (कास) एमालेले राजविराज घटनाबारे आमजनता र पार्टी कार्यकर्तालाई जानकारी दिन देशभरका सबै जिल्लामा सभा गर्ने भएको छ। सभाको मिति तय गरी कार्यक्रम गर्न एमालेले सबै जिल्ला कमिटीलाई बुधबार निर्देशन दिएको हो। एमालेको मेचीमहाकाली अभियान बिथोल्ने क्रममा मधेसी मोर्चा र प्रहरीबीचको झडपका कारण ४ जनाको मृत्यु भएको थियो। प्रदेश२ मा समेत विस्तारै अगुवा कार्यकर्ता भेला गरिने एमाले सचिव योगेश भट्टराईले बताए। प्रदेश नम्बर २ अन्तर्गतका जिल्लामा कार्यकर्ता भेलाका साथै जिल्लास्तरीय सभा गरिनेछ, सचिवालय बैठकपछि भट्टराईले भने।मधेसका विभिन्न जिल्लामा एमालेका पार्टी कार्यालय, नेताकार्यकर्ता तथा सर्वसाधारणका घर, सार्वजनिक सम्पत्तिमा आगजनी र तोडफोड भइरहेकाले आवश्यक सुरक्षा व्यवस्था मिलाउन एमालेले सरकारसँग माग गरेको छ। फागुन २७ देखि मेचीमहाकाली अभियानका कार्यक्रम निरन्तर जारी रहने भएकाले त्यसमा सहभागी हुन पनि पार्टी कार्यकर्तालाई निर्देशन दिएको छ। बिहीबार राजधानीमा सबै अगुवा कार्यकर्ता भेला पारी राजविराज घटनाबारे जानकारी दिने एमालेले जनाएको छ।"
मधेसमा स्वागत : यादव,"काठमाडौं (कास) तमसपा अध्यक्ष महेन्द्र राय यादवले मधेसको जुनसुकै भागमा एमालेले कार्यक्रम गर्दा अवरोध गर्ने कुनै नीति नरहेको बताएका छन्। यसअघि पनि मोर्चाले एमालेको विरोध नगरेको भन्दै उनले आम मधेसीको विरोध हुनु भने स्वाभाविक भएको दाबी गरे। एमालेले मधेसको जुनसुकै भागमा पनि आफ्नो कार्यक्रम तथा अभियान गर्न पाउँछ, मेचीमहाकाली अभियान सप्तरीबाटै सुरु गर्नुहोस्, हामी बिथोल्दैनौं, रिपोटर्स क्लबमा बुधबार यादवले भने, यदि तपाईंहरूको कार्यक्रम हाम्रा कार्यकर्ताले बिथोलेका छन् भने नाम दिनुहोस्, हामी सरकारलाई भनेर कारबाही गराउँछौं। उनले मोर्चाले आह्वान गरेको दुईदिने बन्दको कार्यक्रममा पनि एमाले नेताहरूको घर, पार्टी कार्यालय तोडफोड नगरेको बताए। कसैले त्यस्तो गरेको छ भने त्यो घुसपैठ भएको उनको जिकिर थियो। शुक्रबार एमालेले हेटौंडाबाट सुरु गर्ने अभियानमा मोर्चाले कुनै पनि किसिमको अवरोध तथा विरोधका कार्यक्रम नगर्ने उनले स्पष्ट पारे। सप्तरीको गोलीकाण्डमा निहत्था मधेसी परेको भन्दै उनले आपत्ति जनाए। उनले संविधान संशोधन आफ्नो बटमलाइन भएको भन्दै त्यो नहुँदासम्म मोर्चा निर्वाचनमा जान नसक्ने बताए।"
छोएन मजदुर महिलालाई,"भक्तपुर रामेछाप मन्थलीकी १५ वर्षीया जानुका मगराती चाँगुनारायण नगरपालिका झौखेलस्थित इँटाभट्टामा मजदुरी गर्छिन्। परिवारको आर्थिक अवस्था कमजोर भएकै कारण कक्षा ६ मा अध्ययनरत जानुका विद्यालय छाडेर मजदुरी गर्न आएको बताउँछिन्। मुलुकभरका महिलाहरू बुधबार १०७औं अन्तर्राष्ट्रिय महिला दिवस मनाइरहँदा जानुकालाई दिवसबारे के थाहा। बुबा, दाइ र दिदीको आडमा कक्षा ६ को पढाइ थाती राखी मजदुरी गरिरहेकी उनलाई दिवसले प्रभाव पारेन।मन्थलीकै २३ वर्षीया सुशीला मगराती झौखेलकै अर्को इँटाभट्टामा काम गर्छिन्। बिहान २ बजे उठ्ने, इँटा बनाउने उनको नित्य कर्म हो। उनीहरूलाई के दिवस, के अधिकार। उज्यालो नहुँदै झयाउलीबाट निस्केका उनीहरू धुलाम्मे भई कोही इँटा बनाउँछन्, कोही बोक्नमै व्यस्त रहन्छन्। पाखुरा नबजारी खान पाइने होइन, के दिवस, के अधिकार, गरिबलाई दिवसले छुँदैन, ४ वर्षीय छोरालाई धूलोमा छोडेर इँटाको भारी बोक्दै गरेकी सुशीलाले प्रतिप्रश्न गरिन्, हाम्रो परिश्रम र पसिनाको मूल्यांकन गर्ने निकाय पनि छ? जानुका भन्छिन्, अधिकारअधिकार भनेर भएन बाँच्ने आधार पनि त चाहियो। घरबास छाडेर भट्टाको झयाउली छिरेका महिलाहरू पुरुषसरह बिहानदेखि साँझ अबेरसम्म हजारदेखि १५ सय इँटा बनाउने गरेको बताउँछन्। मजदुर महिलाको काँधमा बच्चा हुर्काउने जिम्मेवारी पनि उत्तिकै चुनौतीपूर्ण छ। जताततै माटो मुछ्न कृत्रिम पोखरी बनाइएको हुन्छ, बच्चा जोगाउनै मुस्किल छ, काभ्रे खरेपाँगुकी रमिता विकले भनिन्, २ वर्षको छोरा छ, कामसँगै उसकै गोठालो बस्नुपर्छ। भट्टामा कार्यरत मजदुरका बालबालिका खुला छाडिएको अस्थायी पोखरीका कारण असुरक्षित रहेको उनीहरूको गुनासो छ। प्रत्येक वर्ष भट्टाको पोखरीमा बालबालिका डुबेर मृत्यु हुने गरेको छ। भट्टा सञ्चालकले कृत्रिम पोखरीमा तारबारको व्यवस्थासमेत गरेका छैनन्।यहाँ ज्यालाको भने विभेद छैन। कामको समान मूल्यांकन हुने उनीहरू बताउँछन्। गाउँमा मजदुरी गर्दा पुरुषभन्दा महिलाको ज्याला आधा हुन्थ्यो यहाँ त्यस्तो विभेद छैन, मन्थलीकी गीता मगरातीले भनिन्, भट्टामा काम गर्न आउनुअघि नै डेढ लाख रुपैयाँ पेस्की लिएका छौं, पछि जति काम गर्यो त्यति ज्याला पाइन्छ। ज्यालाको विभेद नभए पनि आफ्ना बालिकाबालिका पढ्न पाउने अधिकारबाट वञ्चित भएको उनीहरूको गुनासो छ। गाउँमा बच्चालाई मात्र एक्लै छाडने कुरा भएन, बीचमा पढाइ छुटाएर सँगै ल्याएका छौं, उनले भनिन्, यहाँ पढाउने व्यवस्था छैन, मेरी छोरीले पढ्न पाइन।जिल्लामा ६२ भट्टा सञ्चालनमा छन्। एउटामा ३ देखि ४ सय मजदुर काम गर्छन्। प्रत्येक भट्टामा कामदारका रूपमा आउने महिला र पुरुषको संख्या समान छ।"
९ महिला कन्डक्टर सम्मानित,"काठमाडौं महानगर यातायातमा सबिना घिमिरेले कन्डक्टरको काम गर्न थालेको १ वर्ष हुन लाग्यो। सिन्धुपाल्चोककी २८ वर्षीया घिमिरे कपनबाट वनस्थली महानगरको कार्यालय पुगेर एकाबिहानै काममा खटछिन्। कहिले बिहानको सिफट पर्छ कहिले बेलुकाको। बिहानको ५ देखि १२ र बेलुकाको दिउँसो १२ देखि राति ८ बजेसम्म।५ वर्षीय छोरा एलकेजीमा पढदै छन्। उनलाई पनि समय दिने गर्छिन्। घरका काम पतिपत्नी मिलेरै गर्ने हुँदा बसमा राम्ररी काम गर्न पाएकी छन्। यस्तै दिनचर्या १९ वर्षीया सीता स्याङतानको पनि छ। ७ कक्षामै पढाइ छाडनुपर्यो। मकवानपुरकी सीताले पढाइ छाडेपछि गैरसरकारी संस्थामार्फत सिलाइकटाइको तालिम लिइन्। तर, माइती नेपालबाट महानगर यातायातमा कन्डक्टरको खाँचो रहेको थाहा पाएपछि फाराम भरिन्, छनोट भइन्। अहिले उनी साथीहरूसँग वनस्थलीमै बस्छिन्। घिमिरे र स्याङतानजस्ता महानगर यातायातमा कार्यरत ९ महिला कन्डक्टरलाई बुधबार माइती नेपालले अन्तर्राष्ट्रिय नारी दिवसको अवसर पारेर सम्मान गरेको छ। सम्मानित हुनेमा घिमिरे र स्याङतानसँगै उमा विश्वकर्मा, रेणुका अधिकारी, गोपिनी नेपाली, चेतकुमारी बस्नेत, कमला पौडेल, भीमा घिमिरे र रुबिना राई छन्। कार्यस्थलमा उत्कृष्ट प्रदर्शन गरेकाले उनीहरूलाई सम्मान गरिएको हो। कन्डक्टरको कामलाई त्यत्तिकै पनि सम्मानित पेसा मानिँदैन, चेतकुमारीले भनिन्, यो पेसा अँगालेका कारण पहिलोपटक सम्मान पाएकी हुँ। यो पेसाप्रतिको सम्मान पनि हो। पहिले काम गर्दा गाडीमा लाज र डर लाग्ने भए पनि अहिले आँट आउने उनी बताउँछिन्। सिन्धुपाल्चोककी २२ वर्षीया चेतकुमारीले काम थालेको १ वर्ष पुग्यो। एसएलसीसम्म पढेकी उनी ड्राइभर बन्ने लक्ष्यसहित काम गरेको बताउँछिन्। घरपरिवारबाट पनि सहयोग पाएकी उनलाई अब कार्यरत कम्पनीले नै ड्राइभिङ सिकाउने भनेपछि उनी उत्साहित छिन्। स्याङतान पनि परिवारले हौसला बढाएकाले आफू यस क्षेत्रमा लागेको बताउँछिन्।"
बढे चोरीका घटना,"काठमाडौं (कास) उपत्यकाका ३ ठाउँमा मंगलबार चोरी भएको प्रहरीले जनाएको छ। तीनै घटनामा ८ लाखभन्दा बढीको धनमाल चोरी भएको प्रहरीले जनाएको छ। मिलनचोकमा डेरा गरी बस्दै आएका महोत्तरीका सूर्यबहादुर श्रेष्ठको कोठामा ताला फुटाएर चोरी भएको हो। कोठाबाट सुनका साढे ६ तोला, चाँदीका गहना २१ तोला र नगद ५ हजार गरी करिब ३ लाख ४५ हजार रुपैयाँबराबरको धनमाल चोरी भएको प्रहरीले जनाएको छ। मंगलबार दिउँसो सामाखुसीका राजमान श्रेष्ठको घरबाट १ लाख ८० हजारबराबरको धनमाल चोरी भएको छ। यस्तै मंगलबार साँझ पुरानो बानेश्वरमा डेरा गरी बस्ने विपिनकुमार विष्ट र उनको घरसँगैको अर्को घरमा डेरा गरी बस्ने डम्बरकुमार श्रेष्ठको कोठाबाट पनि चोरी भएको छ।"
फागनुभित्रै दर्ता असम्भव,"काठमाडौं (कास) नेपाल औषधि व्यवसायी संघले क्लिनिक दर्ताको प्रावधान उपयुक्त भए पनि समयसीमा उपयुक्त नभएको जनाएको छ। संघका अध्यक्ष मृगेन्द्रमेहर श्रेष्ठले विज्ञप्ति जारी गर्दै फागुन मसान्तभित्र दर्ता सम्भव नहुने जनाएका छन्। क्लिनिक दर्ताको विषयमा घरेलु तथा साना उद्योग विभागको कार्यविधि दिग्दर्शन, वाणिज्य कार्यालयको मापदण्ड र स्वास्थ्य मन्त्रालयले जारी गरेको स्वास्थ्य संस्था स्थापना सञ्चालन तथा स्तरोन्नति मापदण्डसम्बन्धी निर्देशिकामा फरक देखिएको संघले जनाएको छ।"
अक्षयकोष स्थापना,भक्तपुर (कास) प्रेस चौतारी नेपाल जिल्ला शाखा भक्तपुरले चन्द्रगंगा क्रियाशील पत्रकारिता पुरस्कार अक्षयकोष स्थापना गरेको छ। जिल्लामा क्रियाशील पत्रकारहरूलाई प्रत्येक वर्ष पत्रकारिता पुरस्कार दिने उद्देश्यले शाखाले स्थापना गरेको अक्षयकोषका लागि एमाले केन्द्रीय निर्वाचन विभाग सदस्य एवं अधिवक्ता राजु खडकाले ५० हजार रुपैयाँको चेक हस्तान्तरण गरेका छन्। शाखाले आफ्नो स्थापना दिवसको अवसर पारेर प्रत्येक वर्ष क्रियाशील पत्रकारलाई नगद ६ हजार १ रुपैयाँको पुरस्कार दिनेछ।
समयमै सुरुङ खन्न निर्देशन,"काठमाडौं (कास) मेलम्ची खानेपानी विकास समितिले सुस्त गतिमा रहेको सुरुङ खन्ने प्रक्रिया तीव्र रूपमा अघि बढाउन निर्माण कम्पनीलाई निर्देशन दिएको छ। तोकिएकै समयसीमा (असोज) भित्र पानी ल्याउन समितिले सिन्धुग्यालथुङ खण्डको सुस्त सुरुङ निर्माण प्रक्रिया अघि बढाउन यस्तो निर्देशन दिएको हो। कमजोर भूबनोटका कारण उक्त खण्डको सुरुङ निर्माणमा सुस्तता आएको छ। दैनिक २५३० मिटर खन्नुपर्ने हो तर त्यो हुन सकेको छैन, आयोजनाका उपनिर्देशक रमाकान्त दुवाडीले भने, हाल ४५ मिटर दैनिक सुरुङ खन्ने काम भएको छ। वैकल्पिक प्रविधि प्रयोग गरी सुरुङ खन्ने काम चाँडो गर्न निर्देशन दिइसकेको उनले बताए।निर्माण कम्पनीसँग पहिले वैकल्पिक प्रविधि ल्याएर काम गर्ने गर्नेबारे सम्झौता भएको रहेनछ, उनले भने, हाल एक किसिमको समझदारी भइसकेको छ, असोजमा पानी ल्याउन साउनमा सुरुङ खन्ने काम सम्पन्न गरिसक्नुपर्छ। सिन्धुग्यालथुङसम्म २२ किमि र यालथुअम्बाथान २२ किमि सुरुङ खन्न बाँकी रहेको आयोजनाले जनाएको छ। अब साढे ४ किमिभन्दा कम सुरुङ खन्न बाँकी छ, दुवाडीले भने, ग्याथुङअम्बाथान खण्डमा खास समस्या छैन। उक्त खण्डमा दैनिक २०२५ मिटर सुरुङ खन्ने काम भइहरेको उनले बताए। सुन्दरीजलदेखि सिन्धु अडिटसम्मको सुरुङ खन्ने काम सम्पन्न भइसकेको छ। तीनवटा अडिटमध्ये सुन्दरीजलसिन्धु (साढे ९ किमि), सिन्धुग्यालथुङ (८ किमि), र ग्यालथुङअम्बाथान अडिट (९ किमि) छन्। दुवाडीले पानी बग्ने सुरुङको लम्बाइ करिब साढे २६ किमि भएको भन्दै त्यसमध्ये साढे ४ किमि भन्दा कम बाँकी रहेको बताए। सिन्धु अडिटदेखि सुन्दरीजलसम्म सबभन्दा लामो सुरुङ खण्ड हो, त्यो जोडिसकेको छ, समस्या ग्यालथुङसिन्धु खण्डमा हो, उनले भने, अम्बाथानमा हेडवर्कको निर्माण पनि तीव्र गतिमा भइरहेको छ। दोस्रो चरणमा याङग्री र लार्के खोलाबाट पानी ल्याउने तयारीसमेत भइरहेको उनले जानकारी दिए। याङग्री र लार्के सुरुङको डीपीआर तयार हुन्छ, उनले भने, प्रतिवेदन आउनेबित्तिकै निर्माण कार्य अघि बढ्छ। मेलम्चीबाट याङग्रीबीचको सुरुङको लम्बाइ ९ किमि र याङग्रीलार्केबीचको सुरुङको लम्बाइ करिब २ किमि रहेको आयोजनाले जनाएको। यस्तै मेलम्चीदेखि लार्केबीचको सुरुङको लम्बाइ ११ किमि छ।"
हात्ती आक्रमणमा मृत्युपछि राजमार्ग ठप्प,"गुलरिया (कास) जंगली हात्तीको आक्रमणमा मंगलबार एक युवकको मृत्यु भएपछि बबई३ करमनाका बासिन्दाले पूर्वपश्चिम राजमार्ग ठप्प पारेका छन्। बर्दिया राष्ट्रिय निकुञ्जबाट निस्केको हात्तीको आक्रमणबाट स्थानीय १८ वर्षीय अर्जुन नेपालीको मृत्यु भएको प्रहरीले जनाएको छ। बालीमा क्षति पुर्याएकाले हात्ती धपाउन खोज्दा उनी आक्रमणमा परेको प्रहरी उपरीक्षक भरतबहादुर बोहराले बताए। स्थानीयले बुधबार जंगली जनावर नियन्त्रण गर्न, मृतकका परिवारलाई क्षतिपूर्ति र मृत्यु भएका युवाका बाबुलाई निकुञ्जमा रोजगारी दिन माग राख्दै पूर्वपश्चिम राजमार्ग ठप्प पारेका थिए। जंगली हात्तीले लामो समयदेखि करमना आसपासका गाउँमा आतंक मच्चाउँदै आएको छ। जंगली हात्तीको आक्रमणबाट एक वर्षमा करमना क्षेत्रमा २ र निकुञ्ज आसपासमा ४ गरी ६ जनाको ज्यान गइसकेको छ।मृतकका परिवारलाई १० लाख रुपैयाँ क्षतिपूर्ति, मृतकका बाबुलाई निकुञ्जमा करार सेवाको रोजगारी र मध्यवर्ती क्षेत्र आसपासमा तारबार लगाउन सहमति जनाएपछि चक्काजाम खोलिएको निकुञ्जले जनाएको छ। निकुञ्जका सहायक संरक्षण अधिकृत अशोककुमार भण्डारीले मृतकका परिवारलाई ५ लाख क्षतिपूर्ति दिने प्रावधान भए पनि थप ५ लाख संरक्षण क्षेत्रमा काम गर्ने संघसंस्थाबाट माग गरी उपलब्ध गराउने सहमति भएको बताए। स्थानीयले जंगली हात्ती नियन्त्रण गर्न असक्षम भएको भन्दै बबई३ स्थित श्रीरामनगर उपभोक्ता समितिको कार्यालयमा तालाबन्दी गरेका छन्। यस क्षेत्रमा दैनिक हात्तीले घर भत्काउने, खेतमा लगाएको अन्नबालीमा क्षति पुर्याउने र ज्यानसमेत लिने गरेका कारण त्रासमा बस्न बाध्य रहेको स्थानीयको गुनासो छ।"
भीड नियन्त्रणमा बढ्दो बल प्रयोग,"सप्तरी घटनामा प्रहरीको गोली लागी चार प्रदर्शनकारीको मृत्यु भएपछि फेरि पुरानै प्रश्न दोहोरिएको छ, किन प्रहरी टाउकामै गोली हान्ने अवस्थामा पुग्छ? भीड नियन्त्रणका निम्ति अन्तिम बल प्रयोग गर्ने अधिकार प्रहरीलाई स्थानीय प्रशासन ऐन २०२८ को दफा ६ ले दिएको छ, जसमा स्थितिलाई नियन्त्रणमा लिनुपर्दा अन्तिम अवस्थामा मात्रै फायरिङ खोल्नुपर्ने र घुँडामुनि मात्रै गोली हान्नुपर्ने स्पष्ट किटान गरिएको छ। तर यसअघिका मधेस आन्दोलनमा प्रहरीको गोली लागी प्रदर्शनकारीको जसरी मृत्यु भएको थियो, त्यस्तै घटना यसपालि पनि दोहोरियो। यसले नेपाल प्रहरी र सशस्त्र प्रहरीको कार्यशैली र कमजोरीहरूको समीक्षा एवम् सुधार गर्नुपर्ने खाँचो औंल्याएको छ। यसअघिको मधेस आन्दोलनमा प्रहरीको गोली लागी धेरै आन्दोलनकारीको मृत्यु भएपछि प्रहरीको आलोचना भएको थियो। त्यसपछि नेपाल प्रहरीले फायरिङसम्बन्धी आन्तरिक नीति पनि निर्धारण गरेको थियो, जसमा प्रहरीले नियमित फायरिङको तालिम लिने, कस्तो अवस्थामा मात्रै फायरिङ गर्ने भन्नेजस्ता विषय समेटिएका थिए। तर सप्तरी घटनाले प्रहरीले यसअघिका घटनाबाट पाठ सिक्न नसकेको देखिन्छ। दंगा नियन्त्रणका निम्ति नेपाल प्रहरीसँग विधि र अभ्यास नभएको होइन, भीड नियन्त्रणकै लागि पाँचै विकास क्षेत्र र प्रहरी प्रधान कार्यालयमा दंगा नियन्त्रण गण पनि छ। अनि मानवीय क्षति कम गर्दै भीडलाई नियन्त्रण गर्नका निम्ति कैयौं विधि र प्रक्रिया प्रहरीले आफैं पनि निर्माण गरेको छ। तापनि सप्तरी घटनामा प्रहरीले ती चरणअगावै फायरिङ खोलेको देखिन्छ, जसले मानवीय क्षति नै निम्तियो नै, जारी राजनीतिक घटनाक्रमलाई पनि अनिश्चयको दिशातिर धकेलेको छ।प्रदर्शनकारीलाई तितरबितर पार्न पानीको फोहोरा हान्ने, घाइते मात्रै बनाउनका निम्ति रबरको गोली प्रयोग गर्ने, अश्रु ग्यास हान्नेजस्ता विधि हुँदाहुँदै प्रहरीबाट किन टाउकामै गोली हान्ने गल्ती दोहोरियो भन्ने विषयमाथि गम्भीर समीक्षा हुन जरुरी छ। प्रहरीका उपल्ला पूर्वअधिकारीहरू तालिमपछिको अवधिमा प्रहरीले नियमित फायरिङको अभ्यास नपाउने हुनाले निसाना गलत हुने टिप्पणी गर्छन्। यदि त्यस्तो हो भने नियमित फायरिङको तालिम किन हँुदैन र त्यसका कारण यस्तै गल्ती बारम्बार दोहरिन्छ भने त्यो गम्भीर विषय हो। यसबाहेक गोली नै प्रहार गर्नु भनेको भीड नियन्त्रणका लागि अपनाइने अन्तिम अस्त्र हो, जसको प्रयोग गर्नुपूर्व अन्य थुप्रै चरणका सुरक्षात्मक उपाय अवलम्बन गर्न जरुरी हुन्छ। सप्तरीमा ती सबै उपाय काम नलागेपछि मात्र गोली चलाइएको हो वा सुरुमै बल प्रयोग गरियो, यसको निष्पक्ष छानबिन गर्न जरुरी छ।भीड नियन्त्रणका क्रममा प्रहरीको मनोविज्ञान, उसले प्राप्त गरेको तालिम र भीडको मनोविज्ञान बुझ्ने कौशलले ठूलो भूमिका खेल्छ। तर पछिल्ला प्रदर्शनहरूमा प्रहरीबाट गोली प्रहारको घटनामा उस्तै शैली र प्रवृत्ति दोहोरिएको पाइन्छ। कुनै पनि अनियन्त्रित भीड नियन्त्रणमा लिन र परिस्थितिलाई काबुबाहिर जान नदिन सुरक्षाकर्मीले बल प्रयोग गर्नुपर्ने हुन सक्छ, तर त्यसको अर्थ अधिक बल प्रयोग गरेर मानवीय क्षति हुने अवस्था निम्त्याउनु भने निश्चय पनि दु:खद् र भत्र्सनायोग्य कदम हो। सप्तरी घटनामा प्रहरीको फायरिङबाट आन्दोलनमा प्रत्यक्ष संग्लन नरहेका नागरिकको पनि मृत्यु भएका खबरहरू आइरहेका छन्। जसको मृत्यु भए पनि त्यसको कुनै क्षतिपूर्ति हँुदैन, न त मृत्युपछि चालिने कुनै कदमबाट पीडितको परिवारमा पर्ने संवेदना नै कम हुन्छ। यस्ता घटना बारम्बार दोहोरिने प्रवृत्तिले एउटा ठूलो समुदायमा राज्यप्रतिको अविश्वास र आशंकालाई त बढाउँछ नै, मानवीय क्षतिमार्फत मात्र भीड नियन्त्रण गर्न सकिन्छ भन्ने दमनकारी मनोविज्ञानसमेत सुरक्षाकर्मीहरूमा बढ्न सक्छ। गृहप्रशासन र राजनीतिक नेतृत्वको ध्यान यसतर्फ जान जरुरी छ।"
सप्तरीपछिको सकस,"गाँठो फुकाउने कसरी?दमन गरेर मधेसलाई थकाउन सकिँंदैन। यो प्रचण्ड सरकारमात्रै होइन, काठमाडौंको जोकोही पनि सरकारले बुझिराख्नुपर्ने कुरा हो। एमालेले पनि के आत्मबोध गर्नुपर्छ कि कहीं न कहीं उसको आन्तरिक विश्लेषण मधेसबारे अधुरो रहेको छ। एमालेलाई आफ्नो आन्तरिक संगठनमार्फत भुइँ सतहबाट जाने प्रतिक्रिया शीर्ष नेतृत्व रिझाउने खालको मात्रै छ। नेताले वान्ता गर्दा पनि त्यसलाई अमृतसमान मान्ने मनोवृत्ति चाकडीबाज कार्यकर्तामा देखिन्छ। जबकि भुइँ सतहका कार्यकर्ताले जमिनी सच्चाइलाई समयमै नेतासम्म राखेको भए सप्तरीको नियति हुँदैनथ्यो। त्यसैले पहिला संविधानप्रतिको असन्तुष्टिलाई सम्बोधन गरेर चुनावी वातावरण बनाउने कार्यभार एमालेको पनि हो। स्थानीय तहको संख्याको समस्या प्रदेश नं २ मा मात्रै छैन, तराईका अन्य जिल्लातिर पनि विद्यमान छ। त्यसलाई पनि सच्याउने हतारोपन सरकारमा देखिनुपर्छ। मधेसले पनि आफ्नै सर्तमा काठमाडौंलाई जित्न सकिन्न भन्ने कुरालाई मनन गर्दै लोकतन्त्र भित्रको मध्यमार्गी स्पेसलाई जोगाइराख्न तत्काल देखिने जस्तोसुकै अप्रिय निर्णय र अवस्थाका लागि आफूलाई तयार राख्नुपर्छ। यो साहसले नै मोर्चा घटक दलहरूको अस्तित्व जोगाउँछ।"
सूचना माग्दा थुन्ने धम्की,"म पत्रकार, घरेलु हिंसासम्बन्धी तथ्यांक लिन आएकी।यति भनेपछि उनले मलाई पत्रकार परिचयपत्र देखाउन अनुरोध गरिन्। सूचना विभागको परिचयपत्र दिएपछि उनले आदरसाथ कुर्सीमा बस्न भनिन्। करिब १५ मिनेटको बसाइमा कार्यालयमा थुप्रै मान्छे आउने र जाने गर्न थाले। उनी त्यहींका कर्मचारीसँग गफिन व्यस्त भइन्। म भने उनले कतिबेला मेरा लागि समय दिन्छिन् भन्दै कुरिरहेकी थिएँ। निकैबेर कुरेंँ। उनको भलाकुसारी सकिएन। मैले नै उनलाई आफ्नो विषयबारे मोड्ने प्रयत्न गरेंँ। अन्तर्राष्ट्रिय नारी दिवसका सन्दर्भमा धेरैले आआफ्ना तरिकाले उत्सव मनाउने गर्छन्। पत्रकारको हैसियतले मैले केही समाचार लेखेर महिला हिंसाविरुद्ध आवाजमा इँटा थप्ने चाहना राखेंँ। यसैका लागि राष्ट्रिय महिला आयोगमा घरेलु हिंसासम्बन्धी तथ्यांक र मुद्दाका प्रकृति के कस्ता छन्, खोज्न पुगेकी थिएँ। सुरुमा अध्यक्षसँंग भेट्ने चाहना थियो। त्यो दिन कार्यवाहक अध्यक्ष भगवती घिमिरे धुलिखेल कार्यक्रममा सहभागी रहिछन्। उनलाई नभेटेपछि म सूचनाका लागि कानुन परामर्श शाखामा गएँ। अधिवक्ता निर्मला गुरुङको कक्षमा। उनको पोस्ट जति गम्भीर र संवेदनशील थियो, व्यवहार ठीक उल्टो। तथ्यांक सोध्दै थिएँ। उसैअनुरूप सूचना दिइरहेकी थिइन्। उनले दिएका उजुरी तथ्यांकमध्ये ती कस्ता प्रकृतिका छन् भन्ने मैले जिज्ञासा राखेंँ। उनी संक्षेपमा उत्तर दिंँदै गइन्। मलाई अझ विस्तृतमा बुझ्नु थियो। थप प्रश्न गरिरहेंँ। परेका उजुरी कार्यान्वयन प्रक्रिया कहाँ पुगेको छ? मैले सोधेंँ। उनी अलि हडबडाइन्। यति मात्रै बुझ्नुस् कि सम्बन्धित निकायमा सिफारिस दिएका छौं, उनले भनिन्। सम्बन्धित निकाय भन्नाले? मैले थप सोधेंँ। उनले झन्किँदै भनिन्, गोप्य कुरा भन्न मिल्दैन, कान्तिपुरको पत्रकार भएर यति पनि थाहा छैन तपार्इंलाई? मैले यसलाई आपत्तिका रूपमा लिइनँ। बरु अझै जिज्ञासा राखिरहेंँ। संविधानले हरेक नागरिकलाई सूचनाको हक दिएको छ। सार्वजनिक निकायहरू सूचना प्रवाहमा क्रमश: खुकुलो हुँदै गएका पनि छन्। त्यसमाथि महिला आयोगजस्तो संवैधानिक निकाय झन् प्रस्ट हुनुपर्ने भन्ने मेरो मान्यता थियो। अझ महिला आयोगमा महिलाकै बारे बुझ्न म महिला नै गएकी थिएँ। उत्तर दिने अधिकारी पनि महिला नै थिइन्। तर उनको स्वभावले केही दु:खी बनाइरहेको थियो। मैले जान्न चाहेको आपत्तिजनक वा लुकाउनैपर्ने विषय पनि थिएन। घरेलु हिंसामा महिला परेका घटनाका तथ्यतथ्यांक, प्रकृति र कारबाहीका अवस्था सार्वजनिक गर्नु महिला आयोगकै दायित्व पनि हुनुपर्ने हो। सार्वजनिक मिडियामा उपयोग गर्न कुनै पत्रकार धाईधाई माग्न जाँदा सहर्ष दिनुपर्ने हो जस्तो लाग्छ। त्यही भएर मैले आफ्नो धर्म निर्वाह गर्न अर्थात जिज्ञासा राख्न छाडिनँ। उल्टो कानुन अधिकृत गुरुङको पारो चढ्दै गयो, तपार्इंलाई किन सूचना दिने? तपाईंजस्ता पत्रकार कति आउँछन्जान्छन्। जे मन लाग्छ, त्यही लेख्नु, मचाहिँ भन्दिनँ। उनी यति धेरै आक्रोशित हुनुपर्ने कारण केही थिएन। मलाई भने उनलाई साम्य बनाएरै भए पनि सूचना लिनु नै थियो। तपार्इंलाई सूचना किन दिने? उनले दोहोर्याइन्। अनि मैले पनि भनिदिएँ, एउटा पत्रकारलाई सूचना किन दिइन्छ? तपार्इंलाई त्यति पनि थाहा रहेनछ है। उनी झन् आक्रोशित भइन्। सूचना दिँदै नदिने अडानमा पुगिन्। मानौं, आयोगको सूचना उनको व्यक्तिगत सम्पत्ति हो। कर्कस बोली। कडापन। झर्किने उनको स्वभावले पीडित पक्षलाई कसरी सम्झाउन सक्लिन्? उनैलाई मैले यही प्रश्न गरेंँ। उनी झन् बिच्किइन्, मेरो क्षमतामाथि प्रश्न गर्ने तपार्इं को हो? तैपनि मेरो धैर्य टुटेको थिएन। उनीसँंग अझै सूचना लिने आँट गर्दै थिएँ। तपाईं गइहाल्नुहोस्, नत्र प्रहरी बोलाएर थुनाइदिन्छु, उनले एकाएक आदेश शैलीमा भनिन्। मलाई झनै बस्न मन लाग्यो। भने, हुन्छ, प्रहरी बोलाएर थुनाउनुहोस्, म बस्छु। केहीबेर बसिरहेंँ। उनी टेबलका फाइल पल्टाउन थालिन्। निकैबेर कुरेंँ। तर प्रहरी बोलाउने हिम्मत गरिनन्। उनीसँंग सूचना लिनु नै बेकारजस्तो लाग्यो। झोला बोकेर हिँड्दै थिएँ, उनी भने गन्थन गर्दै थिइन्। महिलाको पीडामर्का बुझेर न्याय दिलाउने अभिभारा बोकेका निर्मलाजस्ता कर्मचारीबाट हामीले कस्तो न्यायको अपेक्षा राख्ने, जुन निकायमा दैनिक दर्जनांै नारी वेदना लिएर धाउँदै पुग्छन्। सोच्दै पुगेंँ कालिमाटीस्थित प्रहरीको महिला तथा बालबालिका सेवा केन्द्र (महिला सेल) मा। प्रहरी निरीक्षक शुभद्रा लामाले मागेको तथ्यांक फटाफट दिइन्। अझ सजिलो हुन्छ भनेर पेन ड्राइभमै लानुहोस् भनिन्। कार्यालय फर्किंदै गर्दा सोचँें, महिला आयोगकी त्यस्ती अधिकृतले महिला सेलकी तिनै अधिकृतलाई बोलाएकी भए को थुनिन्थ्यो होला? म कि उनी? मैले दुई दिनपछि आयोगकी अध्यक्ष घिमिरेसँग टेलिफोनमा कुरा गरेंँ। उनी त्यस दिन पनि धुलिखेलमै भएको जानकारी गराएकी थिइन्। घरेलु हिंसाको अवस्थाबारे कुरा गर्दै गएपछि उनलाई मैले निर्मलाले मसँग गरेको व्यवहारबारे अवगत गराएँ। उनले यसलाई अप्ठ्यारो मान्दै केहीबेर हाँसिन् र गम्भीर हुँदै भनिन्, पत्रकार हाम्रा सहयोगी हुन्, उहाँ (निर्मला) बाट गल्ती भएको होला। घरको कुरा घरमै मिलाऊँ बहिनी।"
अतिवादको चपेटामा राजनीति,"संविधानवादीकै अस्पष्टताऐतिहासिक संविधानसभाबाट ९० प्रतिशतभन्दा बढी जनप्रतिनिधिद्वारा प्रत्यक्ष अनुमोदित संविधान कार्यान्वयनमा नेपाली कांग्रेस, एमाले, माओवादी केन्द्र लगायत संविधान पक्षधर राजनीतिनक दल सक्रिय हुनु जरुरी छ। विडम्बना, कांग्रेस नेतृत्वको ढुलमुले नीति, नेतृत्वमा पुग्न सहयोग गर्ने पुरातन शक्तिको दबदबाकै कारण कांग्रेस इतिहासकै दिशाविहीन देखिएको छ। एमाले अकस्मात सत्ताच्युत हुनपुग्दा प्रतिशोधपूर्ण देखिने र विवेकी निर्णय गर्नबाट चुक्दै गइरहेको छ। संविधानको बढी स्वीकार्यता (सर्वस्वीकार्यता सम्भव छैन) गराई निर्धारित समयसीमाभित्र कार्यान्वयन गर्ने कार्यमा एमाले कति दृढ छ, हेर्न बाँकी छ। तराई, पहाड र हिमालको भावनात्मक एकता, अन्तरसम्बन्धमा खलल पुर्याउने उग्रता उसले देखाउने गल्ती गर्नै हुँदैन। जिम्मेवार राजनीतिक दल र संविधान निर्माण, शान्ति प्रक्रियाको एउटा सहयात्री दल हो, नेकपा एमाले।माओवादी केन्द्र सरकारको नेतृत्व गरिरहेको छ। संसदीय खेलको फाइदा उठाउँदै, संसद्मा तेस्रो दल भए तापनि सरकारको नेतृत्व गर्ने अवसर प्राप्त गरेको छ। समयमा नै स्थानीय निर्वाचन सफल गराउने र उसकै सहादतपूर्ण योगदानबाट प्राप्त गणतन्त्र, समावेशी संविधानको कार्यान्वयनमा महत्त्वपूर्ण भूमिका निर्वाह गर्नु माओवादी केन्द्रको दायित्व हो।वास्तवमा संविधान जारी गर्दा एकताबद्ध भएका राजनीतिक दल कार्यान्वयनमा समेत दृढ देखिनु जरुरी छ। पुरातन र सामन्ती शक्तिको संविधान विरोधी अतिवादी गतिविधि र षडयन्त्र, त्यसको आडमा कथित क्रान्तिकारीको अतिवाद र षडयन्त्र समग्र लोकतान्त्रिक उपलब्धि र संविधान प्रदत्त जनाधिकार विरोधी हुन्। शासक, सामन्त र कुलिन वर्गको स्वार्थ त यसै पूर्ति भएकै छ, तथापि उत्पीडित जाति मजदुर, भूमिहीन, दलित, पिछडिएका क्षेत्र, समुदाय, कमजोर र बञ्चित वर्गसमुदायलाई अधिकारसम्पन्न बनाउन यस्ता जनाधिकार विरोधी अतिवादलाई असफल बनाउन जरुरी छ। त्यसका निम्ति अग्रगामी राजनीतिक शक्ति सम्मिलित चुनावी सरकार निर्माण गरी संविधानको कार्यान्वयनमा अघि बढ्न ढिला गर्नु हुँदैन। अन्यथा राष्ट्र र जनताको भविष्य अन्योल र अन्धकारतर्फ धकेलिने निश्चित छ।"
शक्तिराष्ट्रहरुको टक्करमा नेपाली राजनीति,सञ्चारमन्त्रीका प्रेस सल्लाहकार किराती माओवादी केन्द्रका केन्द्रीय सदस्य हुन्।
मोटोपन र मृगौला रोग,"हरेक अंग्रेजी वर्षको मार्चको दोस्रो बिहीबार विश्व मृगौला दिवस मनाइने गरिन्छ। यसको उद्देश्य हाम्रो स्वास्थ्यमा मृगौलाको महत्त्वबारे जनचेतना जगाउने र संसारभरि मृगौला रोग र यसको प्रभाव कम गर्दै लैजाउनु हो। नेपालमा करिब ३० लाख जनसंख्यामा कुनै न कुनै किसिमको मृगौलाको रोग लागेको अनुमान छ र ३ हजार जनाको वर्षैपिच्छे दुवै मृगौला फेल हुने गर्छ। तीमध्ये ९० प्रतिशतभन्दा बढीको केही महिनामै मृत्यु हुने गर्छ।मोटोपन मृगौला रोग लाग्नु बलियो कारण हो। उच्च रक्तचाप र मधुमयजस्तै दीर्घकालीन मृगौला रोगको प्रमुख कारक तत्त्वमध्ये मोटोपन पनि एक हो। यसले मृगौला फेल गराउन सक्छ। मोटोपन भएकाहरूमा मृगौलाले अरूमा भन्दा बढी कार्य गर्नुपर्ने हुन्छ, जसले गर्दा मृगौला विस्तारै खराब भई दीर्घकालीन रोग लाग्ने गर्छ।उच्च तौल भएका वा मोटोपन भएकाहरूमा मृगौला फेल हुने समस्या अरू स्वस्थ व्यक्तिहरूको तुलनामा २ देखि ७ गुणा बढी हुन्छ। यी सबका बाबजुद पनि शुभ समाचार के छ भने मोटोपन र मृगौलाको दीर्घरोग धेरै हदसम्म रोकथाम गर्न सकिने समस्या हुन् र सन्तुलित आहार तथा शारीरिक व्यायमजस्तो स्वस्थ जीवनशैलीले मोटोपन र मृगौलाको रोग लाग्नबाट बचाउन सकिन्छ।यस वर्षको विश्व मृगौला दिवसले मोटोपनको खराबी र मृगौला रोग लाग्नमा यसको असर तथा यसबाट जोगिन स्वस्थ जीवनशैली र उपयुक्त स्वास्थ्य नीतिका उपायमार्फत रोगको रोकथाममा विशेष जोड दिएको छ। सन् २०२५ सम्ममा मोटोपनले संसारभर १८ प्रतिशत पुरुष र २१ प्रतिशत महिलालाई असर गर्ने अनुमान गरिएको छ भने ६ प्रतिशत पुरुष र ९ प्रतिशत महिला गम्भीर मोटोपनले पीडित हुने अनुमान गरिएको छ। कुनैकुनै राष्ट्रमा त एक तिहाइ जनसंख्या मोटोपनको सिकार भइसकेको छ र कमजोर स्वास्थ्य र चिकित्सा क्षेत्रको अधिकतम खर्चको कारण बनिसकेको छ।साधारणतया जनमानसमा मोटोपनले मृत्युको जोखिम बढाउने मात्र नभई अनेकौं रोग निम्त्याउने गर्छ। जस्तै मुटुको रोग, मधुमय, उच्च रक्तचाप, उच्च कोलेस्टोरल, निद्रामा घुर्ने, कलेजोको बोसोपन, पित्तथैलीको रोग, जोर्नी खिइने, विभिन्न क्यान्सर, मानसिक रोग तथा न्युन जीवनस्तर आदि।वैज्ञानिकहरूका अनुसार मोटोपन संसारभर नै बढ्दो समस्याको रूपमा देखापरेको छ। मोटोपनले २ देखि ७ गुणासम्म मृगौला फेल गराउने सम्भावना रहन्छ। मोटोपनले अप्रत्यक्ष रूपमा मधुमेय, उच्च रक्तचाप, मुटुको रोग आदि गराएर मृगौला रोगको कारक तत्त्व बन्ने गर्छ भने प्रत्यक्ष रूपमा मृगौलालाई अत्यधिक कार्य गर्न लगाई मृगौलामा खराबी ल्याउने गर्छ र यसले मृगौलाको पत्थरी तथा मृगौलाको क्यान्सरसमेत गराउन सक्छ। मोटोपन घटाउनाले मृगौलाका दीर्घरोगमा कमी गराउन वा निको पार्न पनि मद्दत गर्छ। अकस्मात मृगौलामा खराबी आउने समस्या (एकेआई) पनि मोटोपना भएकामा बढी मात्रामा पाइने गर्छ।मृगौला रोगको गम्भीरतालाई मनन गरी नेपाल सरकारले डायलासिस पूर्णरूपमा नि:शुल्क गरिसकेको छ भने मृगौला प्रत्यारोपण पनि नि:शुल्क गर्ने अन्तिम तयारीमा छ। यसबाट मृगौला रोगले थलिएकाहरू जसको घरसम्पत्ति सखाफ भइसकेको छ, उनीहरूमा बाँच्ने आसा पलाएको छ र प्रत्यारोपणपश्चात स्वस्थ व्यक्तिसरह जीवनयापन गर्नसक्ने हुँदा देशको उत्पादकत्वमा पनि अभिवृद्धि हुनेछ।५ वर्षअघि स्थापना भएको मानव अङ्ग प्रत्यारोपण केन्द्र भक्तपुरले मृगौला फेल भएकाहरूका लागि अधिकतम संख्यामा डायलासिस र प्रत्यारोपणको सुविधा उपलब्ध गराउँदै आएको छ भने हालै सुरु गरेको कलेजो प्रत्यारोपण तथा मुटुको शल्यक्रियाका साथै विभिन्न अङ्गसमेत फेल हुनबाट जोगाउने कार्य तथा प्रत्यारोपण लगायतको उपचार स्वदेशमा उपलब्ध गराई जनसाधारणको पहुँचभित्र ल्याउन केन्द्र कटिबद्ध छ। श्रेष्ठ मानव अंग प्रत्यारोपण केन्द्रका निर्देशक हुन्।"
फास्ट ट्रयाकसँग जोडिएको समृद्धिको सपना,"तराईको बारा, निजगढदेखि काठमाडौं जोड्ने ७६ किलोमिटरको फास्ट ट्रयाक व्यापारिक मार्ग, आर्थिक समृद्धि कारण बन्न सक्छ। यो मार्गको निर्माण भएपछि सवारी साधन सामान्यत: एक घन्टाभित्र बाराको निजगढबाट काठमाडौंमा प्रवेश गर्नेछन्। यो बहुद्देशीय मार्ग हुनेछ, जसले नेपालको व्यापारिक केन्द्र वीरगन्जलाई सहयोग काठमाडौंलाई नजिक ल्याउनेछ। तराई र पहाड बीचको दूरीलाई पनि यसले कम गर्नेछ र नजिक ल्याउनेछ। तराईका उत्पादन र बजारले राम्रो र उचित मूल्य पाउनेछ। तराईको तातो हावा सेलाउन नपाउँदै पहाडको चिसो वायुले स्वागत गर्ने मार्ग बन्नेछ। यो मार्ग अवधारणा आएको एक दशकभन्दा बढी भए पनि कार्यान्वयनकै तहमा प्रवेश गर्न सकिएको छैन। अनेक बहानामा यो मार्गको निर्माणमा ढिलाइको मारमा परेको छ। सबैको माग र चाहना छिटोभन्दा छिटो यो मार्गको निर्माण सुरु होस् भन्ने छ।भारतीय कम्पनी आईएएलएफएसलाई निर्माण काम दिनेगरी काम सुरु भएदेखि नै यो विषयमा सडकदेखि सदनमा समेत निकै ठूलो आलोचना र टिकाटिप्पणीमा प्रवेश गर्यो। केही समयअघि फास्ट ट्रयाकको निर्माण नेपाल आफैंले गर्ने भन्ने जानकारी सरकारको जिम्मेवार पदाधिकारीले दिएका छन्। तर यसको आधिकारिक निर्णय भने सार्वजनिक भएको छैन। आधिकारिक निर्णय सार्वजनिक नभए पनि यो मार्ग नेपाल सरकार आफैंले बनाउने सार्वजनिक रूपमा अभिव्यक्त गरेपछि अब यो मार्ग बन्नेछ भन्ने अर्थमा जनताले बुझेका छन्। भारतीय कम्पनीलाई वार्षिक १५ अर्ब ऋण दिएर सडक निर्माण गर्नुगराउनुभन्दा सरकार आफैंले वर्षको २० अर्बको बजेट विनियोजन गरी सडक बनाउनु धेरै बुद्धिमानी निर्णय हुनेछ। विकास आयोजना निर्माणमा सामान्यत: तीन किसिमका प्रक्रिया अवलम्बन गर्ने गरिन्छन्। पहिलो, सरकारले आफ्नै स्रोत र साधनको व्यवस्था गरी निर्माणकार्य सुरु गर्ने, दोस्रो कुनै दातृराष्ट्रलाई स्रोत,साधन लगायत निर्माणसमेत गर्न दिने र तेस्रो विश्व बैंक, एसियाली बैंक लगायत विकास साझेदारमध्ये कुनै एक वा धेरै साझेदारसँग आर्थिक र प्राविधिक स्रोत जुटाई निर्माणकार्य दुवैको सहकार्यमा गर्ने। यी ३ निर्माणका मोडालिटी नेपालमा प्रचलित छ। नेपालको सन्दर्भमा सरकारले आफ्नै साधन र स्रोतमा यस राजमार्गको निर्माण गर्नेर्ु उचित हुने देखिन्छ। नेपाल आफैंले यो मार्गको आफ्नै स्रोतमा बनाउने हो भने पाँच वर्षको निर्माण अवधिको लागि सालाखाला २० अर्ब जतिको वार्षिक बजेट विनियोजन गर्नुपर्ने देखिन्छ। त्यति बजेट विनियोजन गर्न सरकारलाई त्यति गाह्रो पर्ने पनि देखिँदैन। देशको पूर्वाधार विकासमा लगानी गर्नु कुनै पनि सरकारको पहिलो कर्तव्य हुनाले नेपाल सरकारले वर्षेनि पूर्वाधार विकासमा ठूलो रकम लगानी गर्ने नीति लिनु अत्यावश्यक छ। यसका लागि सरकारले विकास बजेटलाई कनिका छरेझैं छर्ने र अनावश्यक र फजुल खर्च गर्ने प्रवृत्ति बन्द गर्नु जरुरी छ। यसपछि मात्रै नेपालको आर्थिक समृद्धि र विकासको ढोका खुल्नेछ र सरकारले सन् २०२२ सम्म नेपालको आर्थिक स्तर बढाउने भनी गरेको परिकल्पना र लक्ष्य पनि पुरा हुनेछ। नेपाल सरकार आफैंले निर्माणकार्य गर्दागराउँदा यसको गुणस्तर, एसियाली पहिलो स्तरको उच्चस्तरीय मापदण्ड, सुविधा र आकारमा कुनै कमी हुनेगरी काम गर्न दिन हँुंदैन भन्नेमा भने सरकार सचेत हुनु जरुरी छ। यो सडकको निर्माणमा पनि कानुन बमोजिम अन्तर्राष्ट्रिय स्तरको प्रतिस्पर्धा गराएर काम गर्नगराउनुपर्ने देखिन्छ।यो मार्ग निर्माणमा सन् २००८ मा एसियाली विकास बंैकले ७० अर्ब रुपैयाँको लागत अनुमानको प्रक्षेपण गरेकोमा भारतीय कम्पनीले विस्तृत प्रोजेक्ट रिपोर्ट बनाउँदा १ खर्ब ७ अर्ब लागत लाग्ने अनुमान मन्त्रालयमा पेस गरेको थियो। जे होस्, १ खर्ब रुपैयाँको हाराहारीमा यो राजमार्गको निर्माणकार्य सम्पन्न गर्न सकिन्छ भन्ने देखाउँछ। एसियाली विकास बैंकले २ लेनको र दोस्रो स्तरको एसियाली सडक बनाउने योजना बनाएकोमा भारतीय कम्पनीले यसलाई ४ लेनको र पहिलो स्तरको एसियाली सडक बनाउने प्रस्ताव गरेको थियो। राजमार्गको आजको आवश्यकता, व्यापारिक र अन्य सवारी साधनहरूको बढ्दो संख्यालाई हेर्दा भारतीय कम्पनीले सरकारसमक्ष पेस गरेको पछिल्लो प्रस्ताव उपयुक्त हुने देखिन्छ। सरकारले यसलाई राष्ट्रिय गौरवको आयोजनाको रूपमा उच्च प्राथमिकता पनि दिएको छ। दुु:खको कुरा के छ भने प्राथमिकता बमोजिम सो मार्गमा काम गर्ने वातावरण सरकारबाट सिर्जना हुनसकेको छैन। सरकारको सबैभन्दा ठूलो कमजोरी यही हो। साथै एसियाली विकास बैंकले यस मार्गमा दैनिक ५ हजार सवारी साधन गुड्ने अनुमान गरेकोमा मन्त्रालयले ३ हजार ५ सय सवारी साधन दैनिक गुड्ने अनुमान गरेको छ। तर पछि ५ हजार गाडी दैनिक गुड्न सक्ने अवस्था देखिन्छ। निर्माण कार्य सुरु गर्न जति ढिलो गर्यो, त्यति खर्च बढी लाग्ने भएकोले पनि यो प्रोजेक्टको निर्माण कार्यलाई छिटोभन्दा छिटो सुरु गर्नुपर्ने देखिन्छ। त्यसैले सबै विकासका आयोजनामा लागतको स्रोत जुटाउने, प्रभावकारी राजस्व असुली, दीर्घकालिक लाभ लिने विषय र चुस्तदुरुस्त योजना व्यवस्थापन कसरी गर्ने भन्ने योजनाबद्ध हुनुपर्छ।नेपालसँग प्रशस्तै प्राविधिक, योजनाविद, नीतिनिर्माता, प्रशासक, अर्थविद र निर्माण क्षेत्रमा राष्ट्रिय, अन्तर्राष्ट्रिय क्षेत्रमा राम्रो अनुभव प्राप्त गरेका जनशक्ति प्रशस्त हँुदा त निर्णय गर्न वर्षौं लाग्छ भने विविध क्षेत्रमा अनुभव हासिल गरेको जनशक्ति नहुँदा पनि २०१९ मा पूर्वपश्चिम राजमार्गको निर्माण गर्ने योजना सुरु गर्ने हिम्मत कसरी गरियो होला भन्ने पनि यो सन्दर्भमा सोच्नुपर्ने देखिन्छ। योजना सुरु गर्नु अगाडि योजनाको सम्भाव्यता अध्ययन, लागत लाभ खर्चअनुसार तुलनात्मक अध्ययन गरी उपयुक्त भए योजना स्वीकृत गरी निर्माणकार्य सुरु गर्नु नीति संसारभर नै छ र नेपालले पनि यो नीतिलाई स्वीकार गरेको छ। यस हिसाबले यो योजना प्राविधिक र राष्ट्रिय आवश्यकताको हिसाबले उपयुक्त पनि देखिन्छ। दैनिक रूपमा चल्ने गाडीबाट निम्न अनुसारको राजस्व असुल गर्ने प्रस्ताव गरिएको छ। ठूला ट्रकको शुल्क ४ हजार ५ सय, साना ट्रकको ३ हजार, कार १ हजार ५ सय, मोटरसाइकलको ८ सय रुपैयाँ तय भएको छ। समय, इन्धन खपत, राम्रो, ठूलो र सहज र दु्रतमार्गको उपयोगबाट सवारी साधनको मर्मत पनि कमै गर्नपर्ने स्थितिलाई हेर्दा राजस्वको प्रस्ताव सन्दर्भमा उचित र सान्दर्भिक देखिन्छ। मुग्लिन भएर घुमेर आउँदाको हालत पनि हामीले यस सन्दर्भमा हेक्का राख्नुपर्ने हुन्छ। संसारभर फास्ट ट्रयाकको सेवा लिनेले बढी मूल्य तिर्नुपर्ने नियम नै प्रचलनमा छ र यो न्यायोचित पनि छ। यो मार्गको निर्माणपछि प्राप्त हुने समय, स्रोत, सहजताको सुविधा तथा औचित्यता, गुणस्तर, आकार र महत्त्वलाई हेर्दा भारतीय कम्पनीले प्रस्तुत गरेको राजस्व असुलीको प्रस्ताव पनि सान्दर्भिक देखिन्छ। सरकारले राजमार्ग निर्माणपछि पनि त्यसको निरन्तर मर्मतसम्भार गर्न उचित राजस्व संकलन गर्ने नीति बसाल्नु अत्यावश्यक छ। तर राजस्व असुलीको काम ठेकदारमार्फत नगरी मेसिन प्रयोग गरी गर्नु अत्यावश्यक छ। निर्माण र राजस्व असुलीमा कुनै पनि किसिमले भ्रष्टाचारको गन्ध आउन दिन भने हुंँदैन भन्नेमा सरकार सचेत हुनु जरुरी छ।यो बहुआयामिक मार्गको निर्माणकार्य सुरु गर्न जति ढिलो गर्यो, राष्ट्रलाई त्यति नै नोक्सानी हुनजाने र खर्च पनि निकै बढ्न जान्छ। त्यसो हँुदा निर्माण प्रक्रियाबारे छिटोभन्दा छिटो टुंगो लगाउनु राम्रो देखिन्छ। अरुण तेस्रो जलविद्युत आयोजना रोक्ने बेलाकै दृश्य फ्रास्ट ट्रयाकका हकमा पनि पुनरावृत्त हुँदैछ। सरकारले यस्ता चलखेल, जालो र समस्या चिर्दै अघि बढ्नु जरुरी छ। नेपालको पूर्वाधार र आर्थिक विकासको गति अघि बढाउने आवश्यकता महसुस गर्ने हो भने राष्ट्रिय प्राथमिकता भनी तोकेका यो र अन्य पूर्वाधार विकासका आयोजनाको निर्माण काममा कुनै किसिमको बाधा, विरोध, हडताल वा अभाव नहुने वातावरण सिर्जना गर्नु अत्यन्त आवश्यक छ। तराईको एक ठाउँमा गरेको एक दिनको बन्द वा विरोधले हिमाली क्षेत्र वा पहाडी क्षेत्रमा सञ्चालित विकास आयोजनाको निर्माण कार्यमा ठूलो असर र प्रभाव पार्छ। त्यतिमात्र नभएर सरकरले बन्द हुंँदाको दिनको निर्माण व्यवसायीलाई रकम क्षतिपूर्ति दिनपर्ने अवस्था आउँछ। आयोजनाले यस्तो अवस्थामा क्षतिपूर्ति तिरेका धेरै उदाहरण छन्। त्यसकारणले बन्द वा विरोध गर्नु भनेको नेपालको विकास र समृद्धिलाई धेरै पछाडि धकेल्नु हो भन्ने गम्भीर भएर सोच्न आवश्यक छ।"
सोसल मिडियामा वुमन्स डे,"काठमाडौं महिला अधिकार स्थापनाका लागि गरिएको संघर्षको स्मरण गर्दै यस पालिको अन्तर्राष्ट्रिय नारी दिवस मनाइयो। दिवसहरू अचेल सोसल मिडियामा भव्य मनाइन्छन्। बुधबार (मार्च ८ मा) दिनभरि महिला सशक्तीकरणसम्बन्धी अनेक विचार, भनाइ र तस्बिरहरू विभिन्न मिडिया प्लेटफर्ममा आइरहे। देशविदेशका सेलिब्रिटीहरूले पनि फेसबुक, ट्वीटर, स्न्यापच्याट, इन्स्टाग्रामलगायतका सोसल साइटमार्फत नारी दिवसको शुभकामना व्यक्त गरेको देखियो।संयुक्त राष्ट्रसंघकी सद्भावना दूतसमेत रहेकी अभिनेत्री एमा वाटसनले ही फर सी वेब च्याट सञ्चालन गरिन्। लन्डनस्थित फेसबुकको कार्यालयबाटै लाइभ वेब च्याट गरिएको थियो, जसमा उनले लैंगिक समानताको वकालत गरिहिँडदा बेहोरेको थ्रेटबारे बताइन्।ट्वीटरमार्फत यो दिवसबारे बोल्नेमा हिलारी क्लिन्टनदेखि गायिका बियोन्से, भिक्टोरिया बेकहाम, टेलर स्विफ्ट, रिहाना, शाहरूख खान, प्रियंका चोपडालगायत थिए। फुटबलर क्रिस्टियानो रोनाल्डोले आमासँगको तस्बिर सेयर गर्दै तपाईंलाई सुन्दर अन्तर्राष्ट्रिय महिला दिवसको शुभकामना लेखे।हिलारीले महिलाको दर्जा बढाउँदा आर्थिक विकास सम्भव हुने र राष्ट्र अझ बढी सुरक्षित हुने तर्क टीटरमार्फत् सेयर गरिन्। यो सही र चातुर्यपूर्ण कदम हुने उनको ट्वीट थियो। गायिका एरियाना ग्रान्डीले पनि निकै बोल्ड देखिने महिलाहरूको श्यामश्वेत तस्बिर ट्वीट गरिन्, जसको क्याप्सनमा भनिएको थियो, शुभकामना अन्तर्राष्ट्रिय महिला दिवसको, अर्थात् हप्ताको, अर्थात् महिनाको, अर्थात् वर्षको, अर्थात् जीवनभरको। महिलाले एक दिन मात्रै नभएर आजीवन समानता पाउनुपर्छ भन्ने आशय उनको ट्वीटले व्यक्त गरेको थियो। माइली साइरसले चाहिँ स्तम्भकार डायना रिल्यान्डको भनाइ उल्लिखित चित्र फेसबुकमा राखिन्। त्यसको मुन्तिर लेखेकी थिइन् बी फनी, बी स्मार्ट, बी फ्री, बी कलरफुल, बी भिगोरस, बी डिटरमाइन्ड, बी इन्डिपेन्डेन्ट, बी यु। अर्थात्, उनले महिलालाई रोचक, चतुर, रंगीन, फुर्तिलो, दृढ, स्वतन्त्र र आफू जे हो त्यही हुन सल्लाह दिएकी थिइन्।बलिउड अभिनेत्री प्रियंका चोपडाले महिलालाई उनीहरूको सम्भावनासम्म पुर्याउन सशक्तीकरण आवश्यक रहेको उल्लेख गर्दै लेखिन्, विश्वका सबै महिलालाई दिवसको शुभकामना। स्वदेशी कलाकर्मीले पनि यो दिवसलाई खेर जान दिएनन्। सोसल मिडिया स्क्रोल गरिरहँदा धेरै जनाका स्टाटस महिला दिवसकेन्द्रित भेटिए। ट्वीटर र फेसबुक दुवैमा खुब सक्रिय अभिनेत्री केकी अधिकारीले नारीका नाममा कविता नै सेयर गरिन् प्रिय नारी, तिमीमै छ साहसतिमीभित्रै छ कमजोरीउड जहाँ मनले लान्छनराख तिम्रो पंख लुकाईहाँस, खेल, नाच देखाऊ, कस्तो हुन्छ जिन्दगीलाई बचाई।गायिका झुमा लिम्बूले चाहिँ महिलाका नाममा खुलेका सबै सरकारी तथा गैरसरकारी संस्था बन्द नभइन्जेल नारी अधिकार कुरामै सीमित हुने स्टाटस दन्काइन्। उनको विचारमा सही थाप्ने धेरै देखिए।गायिका आस्था राउतको कवितालाई साँझसम्म चार सयभन्दा बढीले मन पराएको देखियो। उनले सकारात्मक महसुस गरेको भन्दै मलाई गर्व छ छोरी हुनुमा शीर्षक कविता पोस्ट गरेकी थिइन्। आज मात्र होइन, हरेक पल महिलाको कदर गर, उनलाई सहयोग गर, आस्थाले अन्त्यमा भनेकी थिइन्, उनकै कारण तिमी जे छौ त्यो बनेका हौ। कलाकार दीपकराज गिरीले श्रीमतीसँगको तस्बिर पोस्ट गरे। साथै उनले लेखेका थिए, २९ वर्षको सहयात्रामा कतै पनि विचलित नभई, मेरो प्रगति र मेरो खुसीलाई आफ्नो खुसी मानेर पलपल साथ दिइरहयौ। यो यात्राको क्रममा असहजतामा संयम, परिवारमा ममता, मान्यजनलाई आदरभावसहित सम्पूर्ण पक्षमा आफूलाई सफल तुल्याई मलाई साथ दिएकोमा धन्यवाद।अभिनेत्री प्रियंका कार्कीले पनि लामै स्टाटस पोस्ट गर्न भ्याइन्। उनले दिवस मनाएर होइन, महिलाले अधिकारका लागि लडेर वा पुरुषले हरेक पल उसलाई साथ र सम्मान दिएर मात्रै लैंगिक समानता हासिल गर्न सकिने आशयको लेख पोस्ट गरेकी थिइन्।रंगकर्मी निशा शर्मा, अभिनेता आयुष्मान देशराज, पूर्वमिस नेपाल रुबी राणा, उपन्यासकार उमा सुवेदीलगायत थुप्रैले अन्तर्राष्ट्रिय नारी दिवसका सन्दर्भमा आफ्ना विचारहरू सोसल मिडियामार्फत पोखेका थिए।"
नारी दिवसमा कन्सर्ट,"काठमाडौं (कास) कन्सर्टहरूमा गायकगायिकालाई दर्शकश्रोता पनि साथ दिएर गाउँदै नाच्दाको माहोल भिन्नै हुन्छ। राजधानीको लैनचौर ग्राउन्डमा बुधबार अन्तर्राष्ट्रिय नारी दिवसको अवसर पारेर वुमन इन कन्सर्ट गरियो, जहाँ दर्शकश्रोताले भिन्न माहोल बनाइदिए। वृद्धदेखि युवा र बच्चाहरूसमेत तालमा ताल मिलाएर गीत गाउँदै नाचे।कन्सर्टको मध्यतिर श्रीतारा ब्यान्डका पाँच सदस्यले परम्परागत सारंगी, बाँसुरी, धिमे, मादल, झ्याली बाजाबाट सदाबहार नेपाली गीतहरूको धुन सुनाए। शारदा डंगोलले नेतृत्व गरेको यो ब्यान्डले तालको पानी माछीले खानी, झम्के फुली नाकैमा बुलाकी, आहा कलिलो तामालाई जस्ता चर्चित गीतको धुन बजाएको थियो। ब्यान्डले आफ्नै कम्पोजिसनका दुई धुन पनि प्रस्तुत गर्यो। नेपाल हिपहप फाउन्डेसनका जेनिसा डंगोल, आरती श्रेष्ठ, बुनु तामाङ, सोनिया शाक्य, सिसोम बीकेले हिपहप डान्स गरेर कन्सर्टको सुरुआत गरेका थिए। वुमन इन कन्सर्ट टयालेन्ट हन्ट, २०१६ का विजयी मेघा श्रेष्ठ, सुनीता थेगिम र इसारा चाम्लिङले गीत गाए। मेघाले मलाई अंगालिदेऊ र नहेर मलाई, सुनीताले लैजा रे र कान्छी नानी तथा इसाराले हट्ने हैन डटिलड्ने र लेकाली हे चोयाको डोको सुनाए।हाउस अफ होप ब्यान्डले जसो गर जे भन, रेज योर हयान्डस र झल्काइदेऊ झल्काइदेऊ गीत प्रस्तुत गर्यो। कन्सर्टमा दी जोटस, मेन्टल रेडियो र अभय एन्ड द स्टिम इन्जन्स ब्यान्डले पनि मन छुने प्रस्तुति दिएका थिए।"
दमकमा घुम्ती किम्फ,"दमक काठमाडौं इन्टरनेसनल माउन्टेन फिल्म फेस्टिभल (किम्फ) को घुम्ती सो बिहीबार दमकमा सुरु हुँदै छ। रेडक्रस भवनमा चल्ने दुईदिने फेस्टिभलमा सामाजिक चेतनामूलक १० वटा डकुमेन्ट्र्रीसहित १३ वटा फिल्म र अन्य आधा दर्जनबढी सर्ट फिल्महरू प्रदर्शन गरिने आयोजकले जनाएको छ। फेस्टिभलमा सुनाकली, भाग्यले बाँचेकाहरू, अ सङ फर बारपाक, बाह्रखरी लौरो, बियोन्ड द ह्वाइट केन, देवकीको खोजीमा, मेला, राइज एन्ड फल, मीरा, स्प्लिट एन्डस् डकुमेन्ट्रीसहित सिमलको भुवाजस्तै, भुसको लोग्ने र चन्द्र प्रदर्शन गरिने बताइएको छ। २०७२ वैशाख १२ को भूकम्पले क्षतविक्षत गोरखाको बारपाकलाई पुनर्निर्माणमा जुट्न तथा पीडित परिवारलाई गीतसंगीतको माध्यमबाट गर्न सकिने सहयोगको भाव समेटिएको अ सङ फर बारपाक, नेपालको सुदूरपश्चिममा साना बालिकाहरूलाई मन्दिरमा बलीका रूपमा चढाउने प्रथामाथि तयार पारिएको देवकीको खोजीमा, बुढयौलीले छोइसकेका रामप्रसाद भण्डारीले आँखा नदेखे पनि सेतो छडीको भरमा दैनिक २० किलोमिटरसम्म हिँडेर अण्डा बिक्री गरेर चलाउँदै आएको उनको कठिन दैनिकीमाथि तयार पारिएको बियोन्ड द ह्वाइट केन जस्ता डकुमेन्ट्रीले युवा पुस्तालाई प्रेरणा प्रदान गर्ने आयोजक हिमाल एसोसिएसनका अध्यक्ष वसन्त थापाले दाबी गरे। फेस्टिभलमा प्रदर्शन हुने सन् २०१४ मा उत्कृष्ट नेपाली डकुमेन्ट्री पुरस्कारबाट पुरस्कृत सुनाकली र सन् २०१५ को उक्त पुरस्कारबाट पुरस्कृत भाग्यले बाँचेकाहरू ले थप मनोरञ्जन प्रदान गर्ने थापाले विश्वास व्यक्त गरे। घुम्ती किम्फ स्थानीय नेपाल रेडक्रस सोसाइटी, दमक जेसिज र वाङ्मय प्रतिष्ठानले संयोजन गरेको दमक जेसिजका महासचिव चन्द्र खत्रीले बताए।"
फेवाकिनारमा पलपूजा रोमान्स,"म यस्तो गीत गाउँछु को सुटिङ क्रममा पूजा शर्मा र पल शाह। तस्बिर : कान्तिपुर लेखनाथ (कास) नायिका पूजा शर्मा बुधबार बिहानै फेवाताल किनारमा थिइन्। उनीसँगै देखिए पल शाह। हरियो स्कर्टमा खुलेकी पूजा डुंगा चढेर पलसँग मस्ती गर्दै थिइन्। उनी घरी उभिएर केही गुनगुनाउँथिन्, घरी पलको छेउमा गएर मसक्क मस्किन्थिन्। कालो हुड, कालो पाइन्ट र कालै जुत्तामा सजिएका पलका आँखा पूजाबाट हटेनन्। दुईको प्रेमालाप हेर्नलायक थियो। निर्देशक सुदर्शन थापा छेवैमा बसेर लाइटक्यामेराएक्सन भन्दै थिए। दृश्यलाई क्यामेरामा कैद गर्दै थिए सञ्जय लामा। मायाप्रेमको कथामा मेरो एउटा साथी छ, मेरो लभ स्टोरी, प्रेमगीत जस्ता सफल फिल्म निर्देशन गरिसकेका थापाले अर्को फिल्म म यस्तो गीत गाउँछु ल्याउन लागेका हुन्। काठमाडौंको सुटिङ सकेर फिल्म युनिट पोखरा आइपुगेको हो।फागुन दोस्रो सातादेखि फ्लोरमा उत्रेको फिल्मको ३० प्रतिशत सुटिङ सकिएको निर्देशक थापाले बताए। बाँकी सुटिङ पोखरा, अस्ट्रेलियन क्याम्प र उपल्लो मुस्ताङमा हुनेछ। उनले यो फिल्मलाई रोमान्टिक म्युजिकल लभ स्टोरी भन्न रुचाए। विशुद्ध लभ स्टोरी फिल्म हो, उनले भने, पहिलेपहिलेको फिल्मभन्दा नितान्त भिन्न हुनेछ।अर्जुन पोखरेलको संगीत, सुगम पोखरेल, अञ्जु पन्त, प्रमोद खरेल र अर्जुनकै स्वरमा समेटिएका तीन गीत फिल्मको बलियो पक्ष भएको उनले बताए।पूजाले आफ्नो यो पाँचौं फिल्मबाट निकै आशा गरेको बताइन्। म अलि बोल्ने, स्वतन्त्रतामा रमाउन खोज्ने, खुसी भएर बाँच्न खोज्ने केटीको रोलमा छु, उनले भनिन्।पूजासँग लभरब्वाई पलले रोमान्स गरेका छन्। फिल्ममा उनी टोले गुन्डा हुन्छन्। सानोतिनो ग्याङस्टर कसरी लभरब्वाई बन्छ भन्ने कथामै फिल्म घुमेको पलले जनाए। पूजाले हाँस्दै भनिन्, टोले दादा पललाई सुधार्ने भूमिकामा छु म।पल र पूजाको केमेस्ट्रीलाई दर्शकले रुचाउने निर्देशक थापाको विश्वास छ। फिल्ममा सरोज खनाल, रूपा राणा, प्रज्वल सुजल गिरीको पनि अभिनय छ।"
मिसाइल परीक्षण रोक : चीन,"अन्तर्राष्ट्रिय नारी दिवसका अवसरमा बुधबार टर्कीको दियारबकिर सहरमा आयोजित र्यालीमा प्लेकार्ड बोकेर प्रदर्शन गर्दै महिलाहरू ।तस्बिर : रोयटर्स बेइजिङ (बीबीसी) चीनले उत्तर कोरियालाई मिसाइल र आणविक परीक्षण रोक्न आग्रह गरेको छ। यसको बदलामा अमेरिका र दक्षिण कोरियाले पनि वार्षिक सैन्य अभ्यास रोक्न सक्ने चीनको भनाइ छ। चिनियाँ जनकंग्रेसको अधिवेशनको साइडलाइनमा बोल्दै चिनियाँ विदेशमन्त्री वाङ यीले उक्त आग्रह गरेका हुन्। राष्ट्रसंघीय प्रतिबन्ध उल्लंघन गर्दै उत्तर कोरियाले गत सोमबार एकैपटक चार मिसाइल परीक्षण गरेपछि चीनले यस्तो प्रस्ताव गरेको हो। विदेशमन्त्री वाङले कोरियाली प्रायद्वीप दुईतिरबाट तीव्र गतिमा आइरहेका रेलजस्तै भएको र कुनैले पनि साइड दिन नखोजेको उल्लेख गर्दै भने, के दुवै रेल ठोक्किन तयार भएका हुन्? यस क्षेत्रमा बढदो संकट टार्न दुवै पक्षले सैनिक कारबाही रोक्नु पहिलो कदम हुने र त्यसपछि वार्तालाई पुन: थालनी गर्नुपर्ने उनको भनाइ छ।उत्तर कोरियाको मिसाइल परीक्षणपछि अमेरिकाले मिसाइल प्रतिरक्षा प्रणाली दक्षिण कोरिया पठाउन सुरु गरिसकेको छ। दि टर्मिनलहाई अल्टिच्युड एरिया डिफेन्स सिस्टम (थाड) भनिने यो प्रणालीले आफ्नो उडानमै छोटो र मध्यम दूरीको मिसाइललाई नष्ट गर्ने क्षमता राख्छ भने यसको काइनेटिक इनर्जीले आफूतिर आउँदै गरेको हतियारलाई नष्ट गर्छ। यसले २ सय किलोमिटर र १ सय ५० किलोमिटर उचाइसम्म मार हान्ने जनाइएको छ। थाड प्रविधिलाई यसअघि अमेरिकाले गुआम र हवाईमा प्रयोग गरेको थियो। उक्त प्रणाली आगामी अप्रिलअघि नै सञ्चालनमा आउनेछ। चीनले भने यो प्रणाली सञ्चालन तयारीको विरोध गरेको छ।उत्तर कोरियाली परीक्षणको राष्ट्रसंघ सुरक्षा परिषद्ले कडा भत्र्सना गर्दै उत्तर कोरियामाथि लगाइएको प्रतिबन्धको गम्भीर उल्लंघन भएको र यस क्षेत्रमा अस्थिरता उत्पन्न गर्ने खतरा रहेको जनाएको छ। परिषद्ले उत्तर कोरियामाथि थप प्रतिबन्ध लगाउने चेतावनी पनि दिएको छ। उत्तर कोरियाले जापानी समुद्रतर्फ प्रहार गरेका चारमध्ये तीन मिसाइल जापानको विशेष आर्थिक क्षेत्रमा खसेका थिए। जापानले प्रक्षेपणलाई अत्यधिक खतरनाक कार्य भनी आलोचना गरेको छ। संसदमा बोल्दै जापानी प्रधानमन्त्री सिन्जो अबेले मिसाइल परीक्षणबाट स्पष्ट रुपमा राष्ट्रसंघीय सुरक्षा परिषद् प्रस्तावको उल्लंघन भएको बताएका थिए। दक्षिण कोरियाका कार्यवाहक राष्ट्रपति हाङ क्योआहनले पनि राष्ट्रिय सुरक्षा परिषद्मा बोल्दै उत्तर कोरियाली कदम अन्तर्राष्ट्रिय समुदायलाई सिधा चुनौती भएको बताएका थिए। प्रक्षेपणको चीन र अमेरिकाले पनि विरोध गरेका छन्। उत्तर कोरियाको यो कार्य दक्षिण कोरिया र अमेरिकाबीचको संयुक्त सैनिक अभ्यासको प्रतिक्रियाको रुपमा आएको बताइएको छ। दक्षिण कोरिया र अमेरिकाबीच हरेक वर्ष हुने संयुक्त सैनिक अभ्यास मार्च १ बाट सुरु भएको छ। उक्त अभ्यासलाई उत्तर कोरियाले आफूमाथि आक्रमणको तयारीका रूपमा हेरेको छ। उत्तर कोरियाले लामो दूरीमा मार हान्ने खालको मिसाइल परीक्षण गरेको यो पहिलोपटक होइन। यसअघि सेप्टेम्बर २०१६ मा तीनवटा ब्यालिस्टिक मिसाइल परीक्षण गरेको थियो। गत महिना पनि जापानी प्रधानमन्त्री अबे अमेरिका भ्रमणमा रहेकै बेला उत्तरले नयाँ खालको मिसाइल परीक्षण गरेको थियो। राष्ट्रसंघले उत्तर कोरियामाथि मिसाइल परीक्षणमा प्रतिबन्ध लगाएको छ।"
मेरा पिताको हत्या भयो,क्वालालम्पुर (बीबीसी) मलेसियाको क्वालालम्पुरमा रहस्यमय रूपमा हत्या गरिएका उत्तर कोरियाली नेता किम जोङ उनका सौतेनी दाइ किम जोङ नामका छोराले पहिलोपटक भिडियोमार्फत आफ्ना पिता मारिएको बताएका छन्। ४० सेकेन्डको भिडियोमा जोङ नामका छोरा किम हानसोलले केही दिनअघि आफ्ना पिता मारिएका र आफू आमा र दिदीबहिनीसँग रहेको बताएका छन्। तर उनले उक्त भिडियो कहाँ र कहिले खिचाएका हुन् भन्नेबारे स्पष्ट छैन। उनले आफ्नो परिचय पुष्टि गर्न आफ्नो कूटनीतिक पासपोर्टसमेत देखाएका छन्। तर भिडियोमा त्यसको विवरण भने छोपिएको छ। जोङ नाम आफ्ना परिवारसँग मकाउ र बेइजिङमा रहँदै आएका थिए। मकाउ जाने विमान कुरिरहेका बेला उनको हत्या भएको थियो। जोङ नामको गत फेब्रुअरी १३ का दिन मलेसियाको क्वालालम्पुर विमानस्थलमा भीएफएक्स नामको विषालु रसायन छर्केर हत्या भएको थियो। हत्या अभियोगमा मलेसिया प्रहरीले एक भियतनामी र एक इन्डोनेसियाली महिलामाथि मुद्दा दायर गरेको छ। हत्याको विषयमा मलेसिया र उत्तर कोरियाबीचको सम्बन्ध चिसिएको छ। उत्तर कोरियाले आफ्नो देशमा रहेका मलेसियाली नागरिकलाई देश छाड्न प्रतिबन्ध लगाएको छ भने प्रत्युत्तरमा मलेसियाले पनि उत्तर कोरियाली नागरिकलाई देश छाड्न नदिने बताएको छ।
सिरियामा दुईको मृत्यु,बेरुत (एएफपी) सिरियाको राजधानी दमास्कसनजिकै विद्रोहीहरूको एक समूह रहेको स्थानलाई लक्ष्य गरी बुधबार भएको आक्रमणमा २ जनाको मृत्यु भएको छ। रुसले उक्त इलाकामा हवाई आक्रमण बन्द गर्ने घोषणा गरेको २४ घण्टा पनि नपुग्दै आक्रमण भएको हो। डुउमास्थित भएको आक्रमणमा एक युवक र महिलाको मृत्यु भएको सिरियन अब्जरभेटरी फर हयुम्यान राइटस्का प्रमुख रामी अब्देलले बताएका छन्। आर्बिन सरहमा भएको अर्को हवाई आक्रमणमा परी कम्तीमा २४ व्यक्ति घाइते भएका छन्।
अमेरिकाविरुद्ध इरानको आरोप,"तेहरान (एपी) अमेरिका र बेलायतको संयुक्त साझेदारीको एउटा नौसैनिक युद्धपोत आफ्नो स्वामित्वमा रहेको सामुद्रिक इलाका स्ट्रेट अफ हर्मसमा अनधिकृत प्रवेश गरेको भन्दै इरानले आपत्ती जनाएको छ। अमेरिकाले उक्त क्षेत्रमा अनावश्यक तनाब सिर्जना गराउन खोजेको इरानको भनाइ छ। उत्तरमा इरान र दक्षिणमा कुवेत, बहराइन, कतार, युनाइटेड अरब इमिरेटस् र ओमानको बीचमा रहेको सामुद्रिक खण्ड पर्सियन गल्फभित्र रहेको एउटा सामुद्रिक उपखण्डस्ट्रेट अफ हर्मसलाई इरानले आफ्नो निर्बाध आर्थिक क्षेत्रको रूपमा उपयोग गर्दै आएको छ। विश्वको करिब ३० प्रतिशत इन्धन यही सामुद्रिक मार्गबाट बाहिरिने हुँदा अन्तर्राष्ट्रिय रूपमा यस इलाकाको उच्च आर्थिक महत्त्व छ।"
७० वर्षीया बलात्कृत,गुलरिया (कास) भारतीय नागरिक बलात्कार आरोपमा पक्राउ परेका छन्। ७० वर्षीयालाई बलात्कार गरेको आरोपमा भारत उत्तरप्रदेशका बहादुर यादव भनिने बहादुरलाल पासवान पक्राउ परेका हुन्। पासवानले गुलरिया१० गोलपार्कस्थित गहुँबारीमा वृद्धामाथि बलात्कार गरेको जिल्ला प्रहरीले जनाएको छ।
बन्दले बिथोलियो पूर्वी तराई,"विराटनगर सप्तरी घटनाको विरोधमा मधेसी मोर्चाले आह्वान गरेको बन्दले पूर्वी तराईको जनजीवन बिथोलिएको छ। बुधबार दोस्रो दिन पनि यातायात, शैक्षिक संस्था, बजार ठप्प रहे। मोरङ, सप्तरी, सिरहा, धनुषालगायत जिल्ला प्रभावित छन्। संयुक्त लोकतान्त्रिक मधेसी मोर्चा मोरङले विराटनगर लगायत विभिन्न ठाउँमा लाठी जुलुस प्रदर्शन गर्यो। मोर्चाका मोरङ संयोजक तथा संघीय समाजवादी फोरमका अध्यक्ष राजकुमार यादवको नेतृत्वको जुलुस बुधहाट चोकबाट सुरु भई डीएसपी रोड, भृकुटी, महावीर, महेन्द्र, ट्राफिक चोक हुँदै सभामा परिणत भएको थियो।संयोजक यादवले सप्तरीको घटनामा सुरक्षाकर्मीले नरसंहार गरेको आरोप लगाए। यस्तै, रंगेली, कटहरी, डायनियामा समेत स्थानीय नेताकार्यकर्ताले प्रदर्शन गरेको मोर्चाका प्रवक्ता तथा तमलोपा मोरङ अध्यक्ष मो कादिरले बताए। विराटनगर, रंगेली, डायनिया, कटहरीलगायत ग्रामीण बजारका चोकचोकमा टायर बालिएको थियो। निर्वाचन आयुक्तको घर तोडफोडमोर्चा कार्यकर्ताले राजविराज९ स्थित प्रमुख निर्वाचन आयुक्त अयोधीप्रसाद यादवको घरमा ढुंगामुढा गरेका छन्। उनीहरूले यादवको घरमा झुन्डिएको नेमप्लेट मा आगजनी गरे। यस्तै, एमाले सम्बद्ध रहेका योजना आयोगका पूर्वसदस्य कमानन्द देवको घर र विद्यालयमा पनि ढुंगामुढा गरे। कार्यकर्ताले जिल्ला निर्वाचन कार्यालयको बोर्ड झिकेर आगो लगाए। एमाले केन्द्रीय सदस्य सुमनराज प्याकुरेलको घरको झ्यालका सिसा फोरे। एमाले पार्टी कार्यालयमा आगजनी गर्ने प्रयास भने सुरक्षाकर्मीले रोकेको थियो। आन्दोलनकारीले कार्यालयको झन्डा जलाए। मोर्चासँग वार्ताघटनालाई लिएर सप्तरीमा स्थानीय प्रशासन र मोर्चाबीच वार्ता भएको छ। निमित्त प्रजिअ रहेका प्रशासकीय अधिकृत प्रेमप्रसाद उपाध्यायले वार्तामा मोर्चाले सहिद घोषणा, क्षतिपूर्ति, घाइतेको उपचार र गोली चलाउनेलाई कारबाही माग गरेको बताए। उनका अनुसार नयाँ प्रजिअ आएपछि उक्त विषयमा वार्ता भई शव बुझ्ने सहमति भएको छ। यसैबीच जिल्लाको मलेठमा दुई दिनअघि भएको झडपमा प्रहरीको गोली लागेका मलेठ२ का ३४ वर्षीय वीरेन्द्र मेहताको बुधबार मृत्यु भएको छ। उपचारका क्रममा धरानस्थित बीपी कोइराला स्वास्थ्य विज्ञान प्रतिष्ठानमा उनको मृत्यु भएको प्रहरीले जनायो। एमालेको मेचीमहाकाली अभियान बिथोल्न गएका मोर्चा कार्यकर्ता र प्रहरीबीचको झडपमा यसअघि तीन जनाको मृत्यु भइसकेको छ।प्रहरीको छानबिन टोलीघटना छानबिन गर्न पूर्व क्षेत्रीय प्रहरी कार्यालय विराटनरगरले तीन सदस्यीय टोली गठन गरेको छ। अञ्चल प्रहरी कार्यालय कोसीका प्रमुख प्रहरी वरिष्ठ उपरीक्षक उत्तम कार्कीको संयोजकत्वमा टोली गठन गरिएको डीआईजी रमेश भट्टराईले जनाए। टोलीमा पूर्व क्षेत्रीय प्रहरी गणका प्रहरी उपरीक्षक भीमप्रसाद ढकाल र क्षेत्रीय प्रहरी कार्यालयका उपरीक्षक विद्यानन्द माझी सदस्य छन्। टोलीलाई सप्तरीमा गोली चलाउनुपर्ने अवस्था भएनभएको, सुरक्षा नेतृत्वको कमजोरी भएनभएको अध्ययन गर्ने जिम्मेवारी छ।जनकपुरमा दिनभर प्रदर्शनजनकपुरमा पनि बजार, यातायात, शैक्षिक संस्था ठप्प रहे। मोर्चा कार्यकर्ताले दिनभर नगरक्षेत्रमा प्रदर्शन गरे। उनीहरूले मोटरसाइकल र्याली र लाठी जुलुस निकालेका हुन्। जनकचोकबाट निस्केको लाठी जुलुस रामचोक, सुनबजार, जानकी मन्दिर, मिल्स एरिया, भानुचोक, शिवचोक हुँदै पुन: जनकचोकमा पुगेर सभामा परिणत भएको थियो। सभाका वक्ताले गृहमन्त्रीको राजीनामा, उच्चस्तरीय छानविन, मृतकलाई सहिद घोषणा र क्षतिपूर्ति दिनुपर्ने माग गरे। प्रदर्शनमा बाबुराम भट्टराई नेतृत्वको नयाँ शक्ति नेपालसम्बद्ध जिल्लास्तरीय नेता तथा कार्यकर्तासमेत सहभागी थिए। यसैबीच एमाले नेताहरूका घर र कार्यालय क्षेत्रमा सुरक्षा निगरानी बढाइएको छ।सिरहामा पनि लहान, धनगढी, गोलबजार, मिर्चैया, सदरमुकामका बजार, पसल, कलकारखाना, शैक्षिक संस्था बन्द रहे। मोर्चाका मंगलबार पक्राउ परेका १३ जना नेता तथा कार्यकर्तालाई प्रहरीले राति नै रिहा गरेको छ।"
निसानामा एमाले,"बारा सप्तरीमा भएको गोलीकाण्डपछि संयुक्त लोकतान्त्रिक मधेसी मोर्चासँगै संघीय गठबन्धनमा आबद्ध नेताकार्यकर्ताले एमाले कार्यालय, नेताकार्यकर्ता र कार्यक्रमलाई निसाना बनाउन थालेका छन्। बुधबार बिहान एमालेको कलैयास्थित पार्टी कार्यालयका कार्यालय सचिव शंकर भट्टराई र कलैया नगर कमिटी सदस्य रामएकवाल पटेललाई मोर्चा कार्यकर्ताले कालोमोसो दले। कलैया५ का भट्टराई र २ का पटेल कलैयाको मुख्य चोकमा बिहान घुमफिर गरिरहँदा उक्त घटना भएको हो।मलाई एमालेको कर्मचारी भनेर कालोमोसो दले, भट्टराईले भने, मानवताविरोधी कार्यलाई कसरी प्रतिवाद गर्नु? उनीहरू आफैंले बुझ्नुपर्ने हो। सोमबार साँझ एमालेको कार्यालयमा आगजनी गरिएको थियो। प्रहरी तत्कालै पुगेर क्षति हुनबाट जोगाएको थियो। मोर्चाका स्थानीय नेता रामबाबुकुमार यादवले भने आगजनी आफूहरूको निर्देशनमा नभएको दाबी गरेका छन्। जसले गरे पनि ठिकै गर्यो, उनले भने, एमाले मधेसविरोधी र गोली चलाउन लगाउने पार्टी हो, त्यसैले आक्रोश छ। एमाले जिल्ला कार्यालयका प्रचार विभाग प्रमुख मनोज पौडेलले पार्टी कार्यालयमा आगजनी र तोडफोड, कार्यकर्तामाथि मोसो दल्ने कार्य नगर्न विज्ञप्तिमार्फत आग्रह गरेका छन्। लोकतन्त्रमा सबैले राजनीतिक गतिविधि गर्न पाउनुपर्छ। यो अधिकार हो। यस्तै भइरहे प्रतिवादमा उत्रिन बाध्य हुनेछौं, विज्ञप्तिमा भनिएको छ। एमाले बारा र पर्साले फागुन २७ गते मेचीकाली अभियानअन्तर्गत जितपुरमा कार्यक्रम गर्ने योजना बनाएका छन्। अभियान बिथोल्ने तयारीमा मोर्चाले प्रचारप्रसारसहित उक्त ठाउँमा कोणसभा गर्दै आएको छ। मोर्चाले आहान गरेको मधेस बन्दको दोस्रो दिन बुधबार पनि यहाँको जनजीवन अस्तव्यस्त बनेको छ। कार्यकर्ताले दिनभर कलैया, परवानीपुर, जितपुर, गण्डक, प्रसौनीलगायत स्थानमा प्रदर्शन गरे। सरकारविरुद्ध नाराबाजी गर्दै उनीहरूले गृहमन्त्रीको राजीनामा मागेका छन्। एमालेको हठ र सरकारको निरंकुशताले सप्तरी घटना भएको संघीय समाजवादी फोरम नेपालका केन्द्रीय नेता प्रमोद गुप्ताले आरोप लगाए। बन्दले व्यापारव्यवसाय, शैक्षिक संस्था, उद्योग, कलकारखाना तथा यातायात ठप्प छन्। उत्तरी क्षेत्र निजगढ, सिमरा, अमलेखगन्जलगायतमा भने बन्दको प्रभाव देखिएको छैन। विद्यालय तथा बजार खुलिरहेकै छन्।जनजीवन प्रभावितकपिलवस्तु मधेस बन्दको दोस्रो दिन बुधबार यहाँको जनजीवन प्रभावित बनेको छ। जिल्लाभरि नै यातायातका साधन चलेनन्। पूर्वपश्चिम राजमार्गमा पनि यातायात ठप्प रहे। जिल्लाको दक्षिणी क्षेत्रका बजार, शिक्षण संस्था, उद्योगधन्दा र कलकारखाना पनि बन्द रहे। तौलिहवा, चन्द्रौटा, महराजगन्ज, बहादुरगन्ज र कृष्णनगर बजार बन्द भए। ठाउँठाउँमा प्रदर्शनकारीले टायर बालेर नाराबाजी गर्दै विरोध प्रदर्शन गरेका थिए।"
हत्यारा पत्ता लगाउन प्रहरीलाई दबाब,"खोटाङ, (कास) लिच्कीराम्चे८ की १७ वर्षीया रीता तामाङको हत्या भएको महिना बित्दा पनि दोषी पत्ता नलगाएको भन्दै स्थानीय महिलाले बुधबार सिम्पानीस्थित प्रहरीचौकी घेराउ गरेका छन्। प्रहरी गैरजिम्मेवार बनेकाले अनुसन्धान हुन नसकेको आरोप लगाएका सिम्पानी, लिच्किराम्चेलगायत स्थानका महिलाले ज्ञापनपत्रसमेत बुझाएका छन्।यथाशीघ्र अनुसन्धान गरी दोषी पत्ता लगाउन ज्ञापनपत्रमा माग गरिएको छ। राष्ट्रिय मानव अधिकार आयोगले पनि उक्त घटनामा चार दिनयता छुट्टै अनुसन्धान गरिरहेको छ। प्रहरी घटना अनुसन्धानमा उदासीन बनेपछि आफैं अनुसन्धान बढाएको आयोगले जनाएको छ। आयोगले अनुसन्धानमा सहयोग पुर्याउन बुधरबार जनपथ प्रहरी पूर्वाञ्चलका डीआईजी रमेश भट्टराईसँग थप टोली माग गरेको छ। भट्टराईले अनुसन्धानमा प्रहरी खटाउने प्रतिबद्धता जनाएको आयोगका मानवअधिकार सहायक लोकनाथ घिमिरेले जानकारी दिए। खोटाङका प्रहरी नायब उपरीक्षक नवीनकिशोर प्रधानले भने कलडिटेल र शारीरिक परीक्षणको रिपोर्ट घटनासँग मेल नखाएकाले अनुसन्धानमा ढिलाइ भएको बताए। सिम्पानी बजारस्थित होटल व्यवसायी शिव खड्काको होटलमा काम गर्दै आएकी रीता माघ २६ गते सिम्पानी७ स्थित कुसेऔंसी जङ्गलमा मृत फेला परेकी थिइन्। उनको बलात्कारपछि हत्या भएको आशंका गरिएको छ। रीतासँग बारम्बार फोन सम्पर्कमा रहेका, भेटघाट गरिरहने र फोनबाट धम्क्याउने गरेको सूचनाका आधारमा शंकास्पद पाँच जनालाई नियन्त्रणमा लिएर अनुसन्धान गरिरहे पनि दोषी पत्ता लाग्न नसकेको प्रहरीले जनाएको छ। दोषी पत्ता लाग्न नसक्दा आफन्त थप चिन्तित छन्।"
उत्तेजनाले राष्ट्रवाद हुँदैन,"चितवन (कास) कांग्रेस वरिष्ठ नेता रामचन्द्र पौडेलले कुनै राजनीतिक पार्टी देशको भूभागमा जानै नपाउने र कार्यक्रम नै गर्न नपाउने स्थिति सिर्जना हुनु राम्रो नभएको बताएका छन्। हिमाल, पहाड, तराई, मधेसको एकता नै राष्ट्रियता रहेको उल्लेख गर्दै उनले यिनीहरू बीचको एकता खलबलिने गरी उत्तेजनात्मक कुरा गर्दैमा राष्ट्रवाद नहुने उनले बताए। जिविस महासंघ नेपालका संस्थापक अध्यक्ष कृष्णलाल सापकोटाको जीवनयात्रा पुस्तकको बुधबार भरतपुरमा लोकार्पण गर्दै नेता पौडेलले सप्तरी घटनाप्रति दु:ख व्यक्त गर्दै यो परिस्थिति किन आयो र त्यसको जडमा पुगेर समस्या समाधान गर्नुपर्ने बताए। उनले अहिले मुलुकमा देखिएको समस्या समाधान गर्न हिमाल, पहाड तराई, मधेस चारवटै पक्षका बीचमा एउटा सहमति आवश्यक रहेको औंल्याए। उनले स्थानीय तहको चुनाव नजिक आइसके पनि मुलुकको अवस्था झनै अन्योलपूर्ण बन्दै गएको बताए।"
हत्या आरोपित थुनामा,"बारा (कास) जिल्ला अदालतले दुई भारतीयको हत्या आरोपमा पक्राउ परेका पाँचमध्ये चार जनालाई पुर्पक्षका लागि थुनामा राख्ने आदेश दिएको छ। न्यायाधीश ऋतेन्द्र थापाको आदेशमा उनीहरू वीरगन्ज कारागार चलान भएका छन्। परशुरामपुर ४ का समसुल होदा, महागढीमाई १ सेमरा तगछियाका बृजकिशोर गिरी, कलैया १० रंगपुरका मोजाहिर अन्सारी, कलैया ४ का आशिष सिंहलाई कारागार पठाइएको अदालतका स्रेस्तेदार मोहन सुवेदीले बताए। कलैया ४ का उमेश कुर्मी भने १० हजार धरौटीमा रिहा भएका छन्।"
खयर तस्करीमा पक्राउ,खोटाङ (कास) सामुदायिक वनको खयर तस्करीमा संलग्न आरोपमा प्रहरीले एक जनालाई पक्राउ गरेको छ। पश्चिमी गाविस धितुङ६ र ७ मा पर्ने चौतारा रानी सामुदायिक वनको खयर तस्करी गरेको आरोपमा सामुदायिक वन उपभोक्ता समूहकै सहसचिव चन्द्र किरात पक्राउ परेका हुन्। उनलाई हिरासतमा राखेर अनुसन्धान अघि बढाइएको छ। तस्करीमा वन उपभोक्ता पदाधिकारीलगायत ठूलो गिरोह रहेको जिल्ला वन अधिकृत लोकराज नेपालले बताए।
लथालिंग रसुवागढी नाका,"सुख्खा बन्दरगाह ३ वर्षमा बन्नेट्रकहरूलाई व्यवस्थित गराउन रसुवागढी नाकादेखि २ किलोमिटर वर सुख्खा बन्दरगाह निर्माण गर्ने प्रक्रिया अघि बढेको छ। वाणिज्य मन्त्रालयको रेखदेखमा चिनियाँ अनुदान सुख्खा बन्दरगाह बन्न लागेको हो। बन्दगाहलाई आवश्यक पर्ने १ सय ७० रोपनी जग्गा अधिग्रहण गर्ने कार्य अन्तिम चरणमा पुगेको वाणिज्य मन्त्रालयअन्तर्गत रहेको नेपाल इन्टरमोडल यातायात विकास समितिका कार्यकारी निर्देशक लक्ष्मण बस्नेतले बताए। बन्दरगाहको भौतिक पूर्वाधार बनाउनका लागि चिनियाँ कम्पनीले सर्भे र विस्तृत डिजाइन सिध्याएर नेपाली टोलीसँग छलफल गराउने तयारीमा छ। कामको फाइनल सक्यिो। तपाईहरूसँग छलफल गर्छौं भनेर चिनियाँ पक्षले मौखिक रूपमा भनेको समितिका कार्यकारी निर्देशक बस्नेतले बताए। उनले कन्ट्रक्सन र डिजाइनको काम सकेपछि बन्दरगाहका लागि कति रकम लाग्छ भन्नेबारे पछि जानकारी आउने बताए। सबै काम सकेर यति रकम लाग्ने भो भनेर अर्थ मन्त्रालयलाई रिपोर्ट चिनियाँ पक्षले दिन्छ। अर्थसँग सीधै सम्झौता गरेको हुन्छ। यति रकम लाग्छ भनेर यकिन नभएको उनले बताए। जग्गा अधिग्रहण भइसकेकाले २४ वटा केही छुटफुट रहेको समितिले जनाएको छ। निर्माण सुरु भएको अढाइदेखि ३ वर्षभित्रमा काम सक्ने लक्ष्य छ। सुख्खा बन्दरगाह निर्माणबारे हालै उच्चस्तरीय बैठकमा कुराकानी भएको समितिले जनाएको छ। उनीहरूले ग्रान्ड (अनुदान) मा बनाइने दिने हो, कार्यकारी निर्देशक वस्नेतले भने, छिटो गर्नुस् भन्नुबाहेक सबै उनीहरूको हातमा छ। त्यसैगरी रसुवागढी मितेरी पुलमा अध्यागमन, भन्सार, क्वारेन्टाइन र सुरक्षा निकाय रहने गरी ६ तल्ले एकीकृत भवन बन्दै छ। ठेक्का प्रक्रियामा धाँधली भयो भनेर उजुरी परेकाले विवाद कायम छ। तिब्बतसँग विसं १९१२ मा भएको युद्धमा लडदा बनाएको ऐतिहासिक गढी भूकम्पले भत्केपछि पुनर्निर्माण थालिएको छ। गढी छेउमै उक्त एकिकृत भवन बन्ने छ। चीनले वान बेल्ट वान रोड तथा सिल्क रोड नीतिलाई निरन्तरता दिने भनेको छ। लिच्छवि कालमा अंशुवर्माको पालामा छोरी भृकुटीको घरमाइती गर्ने बाटोको साथै ऐतिहासिक व्यापारिक मार्ग रसुवागढी भएकाले चीनले सिल्क रोडलाई वान बेल्ट वान रोडको प्राथमिकतामा राखेको छ। रसुवागढीबाट २४ किमि चीनको जिलोङ काउन्ट्री अर्थात केरुङमा सन् २०२० सम्म सिगात्सेबाट रेल ल्याउँदै छ। सिगात्सेदेखि ५ सय किमि दूरीमा पर्ने केरुङमा रेलबाट सजिलै सामान झार्ने छ। त्यसका लागि चीनले केरुङमा पुरानो घरका संरचना भत्काएर नयाँ भौतिक पूर्वाधार निर्माण गरिरहेको छ। चीनले केरुङदेखि ५ किमी माथि भन्सारका सामान राख्ने स्थान बनाउँदै छ। चीनले आफ्नो नाकालाई व्यवस्थित गराउन अघि बढेको तर आफ्नो भौतिक संरचना निर्माणमा ढिलाइ भएकामा प्रजिअ न्यौपानेले गुनासो गरे। कन्टेनरलाई टोकन चुल्ठेमुन्द्रेको जगजगीकन्टेनरहरूलाई पार्किङ गराउन स्थान अभाव भएपछि टोकन प्रणाली सुरु गरिएको छ। स्थानीय प्रशासनले रसुवाको बेत्रावती, स्याफ्रुबेंसीबाट टोकन दिन थालेको छ। बाटो व्यवस्थित गराउन प्रहरीले टोकन दिने गरेको सहायक प्रजिअ नन्दप्रसाद शर्मा अर्यालले बताए। चीनको केरुङबाट ५०६० वटा गाडी छुटे भनेपछि यहाँबाट त्यत्ति नै संख्यामा टोकन लिएर कन्टेनर सामान लिन पठाउनेछौं, शर्माले भने। प्रहरीले चुल्ठेमुन्द्रेको प्रभावमा परेर बढी रकम दिई टोकन लिने गरेको एक ट्रक कन्टेनर व्यवसायीले गुनासो पोखे। नियममा बस्ने र सोझालाई कन्टेनर हालेर व्यवसाय गरी खान्छु भन्नेलाई गारो छ, उनलेभने, चुल्ठेमुन्द्रे र प्रहरीलले नाका चलाइरहेका छन्। अनि, के कमाइ गरेर खाने? प्रहरी र प्रशासन यस्ता कुरा मान्न तयार छैनन्। चीनको केरुङबाट सामान ल्याउनका लागि ९ वटा कन्टेनर व्यवसायी छन्। उनीहरूको होडबाजी छ। मितेरीपुलबाट चीनको केरुङ २४ किमि जान रसुवाकै चीन प्रवेश पास बोकेका चालकलाई अनुमति छ। रसुवाका ७ सय चालकमध्ये ४ सय चालकको लाइसेन्स नभएको कन्टेनर व्यवसायीहरू र प्रहरी स्वीकार गर्छन्। कतिपय केरुङमा गएर गाडी सिकेर मितेरी पुलसम्म सामानसहितका कन्टेनर ल्याउने गर्छन्। कन्टेनर व्यवसायी मिल्न नसक्दा आयातित सामानसहित गाडी मितेरी पुलसम्म आउन कठिन भएको लाङटाङ ट्रक कन्टेनर व्यवसायी समितिका उपाध्यक्ष धर्मलाल श्रेष्ठले बताए। केरुङबाट मितेरी पुलसम्म सामान ल्याइदिएबापत १५२५ हजार रुपैयाँ चालकलाई तिर्नुपर्छ। लाइसन्स नभएका चालकले केरुङ, ठोङसालगायतका स्थानमा रितो र मालबाहक गाडी पल्टाउने गरेको र खसेको गाडी यता ल्याउनसमेत समस्या भएको व्यापारीको गुनासो छ। त्यसका ७२ घण्टे पास दिन गृह हुँदै परराष्ट्र मन्त्रालयसम्म अनुरोध गरिएको अध्यागमन कार्यालय प्रमुख रमेश पौडेलले बताए। रसुवागढी नाकाबाट भाडा, निजी र पर्यटक गरी ४० वटाका दरले १ सय २० साना खाले महेन्द्र र टाटासुमो चल्छन् भने दैनिक ४ वटा बस सञ्चालनमा छन्।"
खानीमा १० वर्षभित्र खर्ब लगानी,"प्रत्यक्ष रूपमा ५ सयजनाभन्दा बढी रोजगारी सिर्जना गर्ने तथा वातावरणमैत्री प्रविधि प्रयोग गर्ने खानी तथा खनिजजन्य उद्योगहरूलाई सम्मान गरिनेछ। अति अविकसित क्षेत्र, अविकसित क्षेत्र तथा कम विकसित क्षेत्रका हकमा स्वरोजगारीको मापक संख्या तोकिएको संख्याको ५० प्रतिशत भए पुगेको मानिनेछ"
सुर्खेतको घरजग्गा कारोबार शिथिल,"प्रदेश नम्बर ६ को राजधानीका रूपमा चर्चा हुन थालेपछि मध्यपश्चिमको क्षेत्रीय सदरमुकाम वीरेन्द्रनगर उपत्यकामा घरजग्गाको भाउ हवात्तै बढेको थियो। कर्णाली, भेरी र राप्तीका पहाडी जिल्लाबाट यहाँ घरजग्गा खरिद गर्नेको संख्या बढेको थियो। संघीयताको चर्चासँगै राप्तीका पहाडी जिल्ला रुकुम र सल्यानका बासिन्दाको वीरेन्द्रनगरमा घरजग्गा खरिद गर्ने चाप बढेको थियो। बैंकले लगानी गर्न छाडेपछि कारोबारमा शिथिलता आएको हो। बैंकहरूबाट ओभरड्राफ्ट लिएर प्लटिङ गर्ने व्यवसायीहरू तनावमा छन्। घरजग्गा, अन्य कुनै पनि शीर्षकमा बैंकहरूले सहज ऋण दिन छाडिसकेका छन्। जसले गर्दा घरजग्गा कारोबार एकाएक घट्न पुगेको हो। ठूला परिमाणमा जग्गाको किनबेच हुन सकेको छैन, एक व्यवसायीले भने, कारोबार शिथिल हुँदा बैंकबाट ऋण ल्याएर लगाइएको लगानीसमेत डुब्ने खतरा देखियो। बैंकहरूले ऋण प्रवाह नगर्दा जग्गा व्यवसायमा कमी आएको भन्दै उनले बैना मात्र लेनदेन गरेर कारोबार गर्नेलाई बढी समस्या भएको बताए। पुसदेखि ओरालो लागेको घरजग्गाको कारोबार माघमा निकै कमी आएको थियो। सस्तो ब्याजमा कर्जा लिएर घरजग्गा खरिद बिक्रीमा लागेका यस्ता कारोबारीलाई बैंकले लगानीमा रोकेपछि व्यवसाय प्रभावित भएको हो। लगानी नबढ्ने र चर्को ब्याज तिर्नुपर्ने भएपछि घरजग्गाको कारोबारमा असर परेको हो। जिल्ला मालपोत अधिकृत काशीराम खत्रीले घरजग्गा खरिदबिक्री गर्नेको संख्यामा निकै कमी आएको बताए। सेवाग्राहीको चाप निकै कम छ। सबैले बैंककै भरमा घरजग्गाको कारोबार गर्दै आएका रहेछन्, उनले भने, पछिल्लो समय बैंकले कडाइ गरेपछि कारोबार एकाएक सुस्तायो। मंसिरमा ३ हजार ९ सय ३४ लिखत जग्गा बिक्री वितरण भएकामा माघमा १ हजार १ सय ३७ वटा मात्रै जग्गाको कारोबार भएको मालपोत कार्यालयले जनाएको छ। फागुन २० सम्म ६ सय ५० को हाराहारीमा जग्गाको कारोबार भएको छ। वीरेन्द्रनगरमा दैनिक सरदर ५० भन्दा बढी घडेरी किनबेच हुँदै आएका थिए। यसैबीच वीरेन्द्रनगर नगरपालिकाले विभिन्न स्थानमा जथाभावी गरिएका प्लटिङ रोक्न नयाँ मापदण्ड लागू गरेको छ। आधारभूत पूर्वाधारको सहज पहुँचको सुनिश्चितता गरेर मात्रै बस्ती विकास गर्न अनुमति दिइने नगरपालिकाले जनायो। बस्ती विकास, सहरी योजना तथा भवनसम्बन्धी आधारभुत मापदण्ड विपरीत जग्गा प्लटिङ गरी खरिद बिक्री गर्ने क्रम बढदै गएपछि सरकारबाट जारी मापदण्ड कार्यान्वयन गर्न नगरपालिकाले पुस १ देखि लागू हुने गरी यस्तो निर्णय गरेको हो। यसबाट पनि प्लटिङ गरी जग्गा बिक्री गर्नेलाई समस्या थपेको छ।"
स्थानीय जुटे सडक निर्माणमा,"स्थानीय ऋतु फर्सादको भनाइ पनि उस्तै छ। करिब ३ वर्षअघि गाविसकै युवाहरू भारत जानपर्ने बाध्यता थियो, उनले भनिन्, सडक निर्माण कार्य सुरु भएपछि रोजगारीका लागि भारत जानेको संख्या शून्य छ। सबै युवा र महिलाहरूसमेत सडक निर्माणमा लागेका छन्। गाउँमै कमाइ हुन थालेपछि घरखर्चसँगै बचत पनि गरेको उनले बताइन्। जिल्लामै खडेरी भएकाले सधैं किनेर खानुपर्छ। गाउँमा काम नहुँदा खानाका लागि भारतमै निर्भर थियौं, उनले भनिन्, अहिले यहीँ रोजगारी भएको छ। आफ्नै गाउँमा काम हुँदा रोजीरोटी चलेको छ। बालबच्चाहरू पढाउन पाएका छौं।सिउनाका सम्फ फर्सादले सडक निर्माणमा गाउँलेको सहभागितालाई निरन्तारता दिनुपर्ने बताए। उनले तीन वर्षको अवधिमा ३ लाख रुपैयाँ कमाइ गरेको बताए। खडेरीका कारण बारी नै सुकेको छ। उत्पादन छैन। उत्पादन नभए पनि सरकारले समयमै खाद्यान्न उपलब्ध गराएको छैन, उनले भने, गाउँकै सडक निर्माण गरेबापत करिब ३ लाख रुपैयाँ आम्दानी भयो। सडक निर्माणमा गाविसकै बासिन्दाहरू जुटेकाले यसलाई निरन्तरता दिन जरुरी छ। मञ्जु सन्जेल आम्दानीसँगै बचत पनि गरेको बताइन्। गाउँलेले कमाइ गर्न थालेपछि व्यवसायीले उधारोमा सामान दिएको उनले सुनाइन्। बेरोजगार हुँदा व्यवसायीले उद्यारोमा दिन अस्वीकार गर्दै आएका थिए, उनले भनिन्, अहिले समय परिवर्तन भयो। कमाइ भएपछि खाद्यान्न उधारोमा पनि किन्न पाइन्छ। स्थानीयका अनुसार नेपाली सेनाले कर्णाली करिडोर (कच्ची बाटो) निर्माण थालेपछि अवसरको ढोका खुलेको हो। करिडोरको पहाडी बिन्दु (हुल्म) बाट सिउना गाविसको शान्तिघाट बजार करिब १४ किलोमिटर पर्छ। उक्त बजारबाट तीन गाविस (सिउना, फुकोट र सिप्खाना) लाई जोड्न थप १८ किलोमिटरको सडक निर्माण हुँदै छ। नेपाल सरकारको सहकार्य र यूके एडको सहयोगमा ग्रामीण पहुँच कार्यक्रमअन्तर्गत कालिकोटको तीन गाविसलाई सडकमा जोड्न लागिएको हो। कार्यक्रमअन्तर्गत एक घर एक रोजगारी दिने उद्देश्यले प्रत्येक घरका परिवारले काम पाएका छन्। उक्त बाटो निर्माण गर्न ३२ करोड ८१ लाख रुपैयाँ बजेट छ। सडकको मिटरअनुसार बजेट छ्ट्याइएको छ। १८ किलोमिटरका लागि ५४ समूह बनाइएको छ। प्रत्येक समूहमा २० जना कामदार छन्। जसमध्ये ३३ प्रतिशत अनिवार्य गरिएको जल्ला सयोजक विष्णुराम विष्टले बताए।मासिक तलबका लागि स्थानीय बासिन्दाकै नेतृत्वमा संयोजक समिति गठन गरिएको छ। कुन समूहले कति रकम पाए त्यसको घोषण सार्वजनिक रूपमै हुन्छ, विष्टले भने। उनका अनुसार मासिक आम्दानीको १० प्रतिशत अनिर्वाय बचत गर्नुपर्छ। त्यसका लागि पनि समूह बनाइएको छ। आवश्यक रकम समूहले छलफल गरेर उपलब्ध गराउँछन्। कार्यक्रम सकेपछि स्थानीयस्तरमै केही व्यवसाय गरून् भनेर बचतको बानी बसालेका छौ, उनले भने। स्थानीयका अनुसार कर्णाली करिडोरबाट शान्तिघाटसम्म सानो गााडी गुड्न थालेपछि सर्वसाधारणले सस्तो मूल्यमा खाद्यान्न खरिद गर्न पाएका छन्। यसअघि शान्तिघाटबाट जिते बजार (हुल्म र शान्तिघाट बीचको बजार) पुग्न एक दिन लाग्थ्यो। खच्चरमा सामान ल्याउनुपर्दा धेरे महगोमा किन्न बाध्य थियौं, स्थानीय कर्ण फर्सादले भने, बाटो बनेपछि एक घण्टामै पुगिन्छ। जसले गर्दा खाद्यान्नको मूल्य हवातै घटेको छ। स्थानीयका अनुसार एक किलोको १ सय ३० रुपैयाँ पर्ने चिनीको भाउ घटेर १ सय रुपैयाँमा भएको छ। आधा लिटरको १ सय १० रुपैयाँ पर्ने खाने तेल ७० रुपैयाँमा पाइन थालेको छ। मोटा चामलको मूल्य पनि हवात्तै घटेको छ। उनीहरूका अनुसार यसअघि ३० किलोको मोटा चामलको खरिद गर्न २२ सय रुपैयाँ तिर्नुपथ्र्यो। अहिले १३ सय रुपैयाँमा किन्न सकिन्छ। नुनको मूल्य पनि धेरै घटेको स्थानीहरू बताउँछन्। ५ किलोको ढिके नुनको किन्न १ सय ५० रुपैयाँ तिर्नुपथ्र्यो, उनले भने, अहिले १ सय रुपैयाँमा ५ किलो किन्न पाइन्छ। स्थानीय व्यापारी तुलराज फर्साद (क्षेत्री) ले बाटो बनेपछि ढुवानी भाडा ५० प्रतिशत घटेको बताए। बाटो नबन्दा जिते बजारबाट सन्नीघाटसम्म खच्चर र भरियामार्फत ढुवानी गर्दे आएका थियौं। सामान ढुवानी गर्न दिनभरि नै लाग्थ्यो। एक किलोमै ढुवानी भाडा १२ देखि २० रुपैयाँ तिर्न बाध्य थियौं, उनले भने, अब एक घण्टामै ढुवानी हुन्छ। किलोमा ६ रुपैयाँ मात्रै भाडा लाग्छ। जसले गर्दा सामानको भाउ पनि घटेको छ। उनका अनुसार खाद्यान्न ढुवानी गर्न सेनाले पनि सहयोग गर्छ। ढुवानीका लागि ट्रयाक्टर पनि राखेको छ। स्थानीयका अनुसार सिउना, फुकोट र सिप्खाना गाविस जोड्न बाटो बन्न थालेपछि सरकारले नगरपालिकासमेत घोषणा गरेको छ। ती गाविसलाई जोडेर रासकोट नगरपालिका घोषणा गरेको ग्रामीण पहुँच कार्यक्रममा उपनिर्देशक अर्जुन पौडेलले बताए। उनका अनुसार तीन गाविसका करिब १७ हजार सर्बसाधारण लभान्वित छन्। मुर्माकोट गाविसलाई पनि फाइदा पुग्ने जनाएको छ। उनले हरेक बाटो असार मसान्तसम्ममा कम सक्ने गरी योजना बनाएको बताए। डीएफआईडी नेपालका पूर्वाधार सल्लाहकार सुमन वैद्यले कर्णाली विकासका लागि सडक र पुल अत्यावश्यक रहेको बताए। गरिबी घटाउन सबै क्षेत्रबाट एकजुट हुनुपर्ने बताए। तीन वर्षमा धेरै परिवर्तन भएको देखिन्छ। बजार बिस्तारको क्रम बढदै गएको छ, उनले भने, तर, सन्तुष्ट हुने ठाउँ अझै छैन। पौडेलका अनुसार तीन गाविसमा सडक निर्माणको काम अक्टोबर २०१३ बाट सुुरु भएको थियो। कार्यक्रम डिसेम्बर २०१८ मा सकिँदै छ। उक्त बाटोमा वैशाख १ गते ड्राभिङ परीक्षण गरिने जनाइएको छ।"
६ महिनामा सवा १६ अर्ब बिमा शुल्क,"तर, प्राइम लाइफ इन्स्योरेन्सका प्रमुख कार्यकारी अधिकृत मनोजकुमार भट्टराई भने यो वृद्धिलाई सामान्य र नियमित मान्छन्। उनले भने, उल्लेख्य सुधार भएको छैन। यो सामान्य वृद्धि हो। बिमा व्यवसायको वृद्धि यो वर्ष पनि गत वर्षकै हाराहारीमा रहेको उनको भनाइ छ। सरकारी तथ्यांकअनुसार अहिले कुल जनसंख्याको करिब ९ प्रतिशतले मात्र औपचारिक बिमा सेवा पाएका छन्। यसमध्ये अधिकांश बाध्यात्मक कारणले बिमा गर्नेहरू छन्। यो तथ्यांकमा सरकारद्वारा सञ्चालित स्वास्थ्य बिमा कार्यक्रम समावेश छैन। ०७२ चैतदेखि सरकारले स्वास्थ्य बिमा कार्यक्रम सञ्चालन गर्दै आएको छ। सामाजिक स्वास्थ्य सुरक्षा समितिमार्फत उक्त कार्यक्रम सञ्चालन भइरहेको छ। चालु आर्थिक वर्षमा २५ वटै जिल्लामा स्वास्थ्य बिमा कार्यक्रम पुर्याउने लक्ष्य कार्यक्रमको छ। यो कार्यक्रम मुलकभर विस्तार गरी आउँदो तीन वर्षभित्र सबै नेपालीको स्वास्थ्य बिमा गर्ने सरकारको योजना छ। चालु आर्थिक वर्षको बजेटमार्फत सरकारले उक्त योजना ल्याएको हो। कुनै पनि नागरिकले व्यक्तिगत सम्पत्तिको अभावमा औषधि उपचार गराउनबाट वञ्चित हुनुपर्ने अवस्थालाई सदाका लागि अन्त्य गर्न आगामी तीन वर्षभित्र सबै नेपालीको स्वास्थ्य बिमा गर्ने लक्ष्यसहित राष्ट्रिय स्वास्थ्य बिमा योजना चरणबद्ध रूपमा कार्यान्वयन गरिनेछ, आर्थिक वर्ष ०७३७४ को बजेट वक्तव्यमा भनिएको छ। उक्त कार्यक्रमका लागि सरकारले २ अर्ब ५० करोड रुपैयाँ छुट्टयाएको छ।"
एसएडब्लूडीएफ र इसिमोडबीच समझदारी,"काठमाडौं अन्तर्राष्ट्रिय नारी दिवसको अवसरमा दक्षिण एसियाली महिला विकास मञ्च (एसएडब्लूडीएफ) र एकीकृत पर्वतीय अन्तर्राष्ट्रिय विकास केन्द्र (इसिमोड) बीच यस क्षेत्रका साना तथा मझौला महिला उद्यमीको विकासका लागि सहकार्य गर्ने समझदारी भएको छ। दुई संस्थाबीच विद्यमान नीतिको अध्ययन र पुस्तिकासमेत प्रकाशन हुने जारी विज्ञप्तिमा उल्लेख छ। मञ्चका तर्फबाट अध्यक्ष प्रमिला आचार्य रिजाल र इसिमोडका तर्फबाट महानिर्देशक डेभिड मोल्डेनले समझदारी पत्र (एलओआइ) मा हस्ताक्षर गरेका छन्। पुस्तिका साना तथा मझौला महिला उद्यमीको अवसर र चुनौतीका बारेमा अध्ययन गर्दै नीतिमा नयाँ सिर्जनाका साथ अगाडि बढाउन सहयोग पुग्ने किसिमको ढाँचामा तयार पारिने जनाइएको छ। पुस्तिकाको अध्ययन १० देशहरू अफगानिस्तान, बंगलादेश, भुटान, भारत, माल्दिभ्स, नेपाल, पाकिस्तान, श्रीलंका, चीन, म्यानमारका महिलालाई समावेश गरिने जनाइएको छ।"
कन्टेनर संघमा सापकोटा,"सिन्धुपाल्चोक (कास) नेपाल ट्रक कन्टेनर संघको अध्यक्षमा अर्जुन सापकोटा निर्वाचित भएका छन् । संघको हालै सम्पन्न पाँचौ अधिवेशनबाट वरिष्ठ, प्रथम, द्वितीय र मानार्थ उपाध्यक्षमा क्रमश: शम्भु तिमिल्सिना, महेन्द्र पौडेल, कमल भुजेल, चित्रनारायण श्रेष्ठ र प्रहलाद थापालाई चयन भएका हुन् । त्यसैगरी कृष्ण क्षेत्री महासचिवमा, कोषाध्यक्ष र सहकोषाध्यक्षमा उमेश श्रेष्ठ र छत्रलाल श्रेष्ठ चयन भएको निर्वाचन समितिले जनाएको छ ।"
एम्बुलेन्स सेवा तल्लोस्तर को,"ग वर्गको एम्बुलेन्सको चालक आकस्मिक उपचार र औषधिमा आधारभूत तालिम लिएको हुनै पर्नेछ। एम्बुलेन्समा प्राथमिक उपचारका सामग्री, अक्सिजन सिलिन्डर, फलो मिटर, मास्क भएको वा आवश्यक परे राख्न सकिने सवारी साधन चाहिने छ। नसामा सुई दिन सक्ने व्यवस्थाका साथै शय्यासमेत बनाउन सकिने स्ट्रेचर, स्टेथोस्कोप, रक्तचाप नाप्ने यन्त्र, टर्चलाइटको व्यवस्था पनि ग वर्गको एम्बुलेन्सको मापदण्ड हो। गुणस्तरीय एम्बुलेन्स उपलब्धता सुनिश्चित गराउने काम थालिएको छ, स्वास्थ्यमन्त्री गगन थापाले कान्तिपुरसँग भने।निर्देशिकामा राष्ट्रिय आकस्मिक उपचार समन्वय समितिसँगै जिल्ला एम्बुलेन्स सेवा सञ्चालन समिति रहने व्यवस्था गरिएको छ। निर्देशिका उल्लंघन गर्नेलाई स्पष्टीकरण सोध्नेदेखि लिएर सेवा सञ्चालन अनुमति खारेज गर्न सकिने प्रावधान छ। अनुमति खारेज गरिएको एम्बुलेन्सले दुई महिनापछि मात्र सात गुणा बढी शुल्क तिरेर पुन: अनुमति लिन सक्नेछ। एम्बुलेन्सको भाडा दर राष्ट्रिय समन्वय समितिले तोकेअनुसार हुनेछ। असहाय, गरिब तथा सडक दुर्घटनामा परेका, बेवारिसे विपन्नलाई एम्बुलेन्स सेवा नि:शुल्क प्रदान गर्ने व्यवस्थासमेत निर्देशिकामा छ। एम्बुलेन्स र चालक २४ सै घण्टा तयारी अवस्थामा राख्नुपर्नेछ। निर्देशिकाले सेवा, सुविधा, गुणस्तर आदिका आधारमा एम्बुलेन्सलाई क रातो, ख पहेंलो र ग हरियो रङको हुने गरी वर्गीकृत गरेको हो। सय शय्याभन्दा माथिका अस्पतालले क श्रेणीको रातो र ख श्रेणीको पहेंलोमध्येको एक एम्बुलेन्स राख्नुपर्नेछ। हरियो एम्बुलेन्स स्थानीयस्तरका संघसंस्थाले राख्न पाउने छन्। हामीकहाँ भएका सबैजसो एम्बुलेन्स ग श्रेणीभन्दा पनि तल्लोस्तरका छन्, स्वास्थ्य मन्त्रालयका चिकित्सा महाशाखा प्रमुख डा भोलाराम श्रेष्ठले भने, हाल उपलब्ध एम्बुलेन्समा बिरामी अस्पताल जानु वा ट्याक्सी आदि अन्य कुनै गाडीमा जानुमा कुनै फरक छैन। नेपाल रेडक्रस सोसाइटीका उपनिर्देशक बाबुराजा बोहराका अनुसार एम्बुलेन्समा २ सय २५ प्रतिशत भन्सार छुट भएकाले पैसा कमाउने उद्देश्यले समेत संघसंस्थाले एम्बुलेन्स राखेका छन्। स्वास्थ्य मन्त्रालयका प्रवक्ता भोगेन्द्रराज डोटेलका अनुसार एम्बुलेन्सको कर छुटको कागज स्वास्थ्य मन्त्रालयबाट लिएपछि उनीहरू सम्पर्कमा आउँदैनन्। ती एम्बुलेन्सले कहाँ, कसरी, कस्तो सेवा दिइरहेका छन् भन्नेबारे पत्तोसमेत हँुदैन। निर्देशिकामा अब स्थानीयस्तरमा समेत दर्ता गर्नुपर्ने प्रावधान थपिएको छ। मुलुकभर करिब १५ सय एम्बुलेन्स रहेको अनुमान गरिए पनि सरकारले यकिन तथ्यांक राखेको छैन।"
वेंगरलाई नमीठो झट्का,"लन्डन (एएफपी) वार्यन म्युनिखबाट ५१ को हार खाँदै आर्सेन वेंगरको आर्सनल च्याम्पियन्स लिग फुटबलबाट बाहिरिएको छ। लगातार विभिन्न प्रतियोगितामा हार मात्रै खेप्दै आएका चर्चित प्रशिक्षक वेंगरले मंगलबार यस्तो नतिजा पाउने क्रममा तीव्र आलोचनासमेत बेहोर्नुपर्यो। पहिलो लेगको ५१ को घाटा पूर्ति गर्ने अठोट लिएर आएको आर्सनलका लागि पहिलो हाफमै थियो वाल्कोटले गोल गरी झिनो सम्भावनासमेत बढाए। तर रोबर्ट लेवान्डोस्कीले दोस्रो हाफमा पेनाल्टीबाट बराबरी गरे। त्यसपछि आर्येन रोबेन र डग्लस कोस्टाको गोल थपे। अन्तत: आर्टुरो भिडालको दोहोरो गोलसँगै बार्यन समग्र १०२ को नतिजासहित च्याम्पियन्स लिगको क्वाटरफाइनल प्रवेश गर्यो। आर्सनलले इमिरेट्स रंगशालामा ५ गोल खाएको यो पहिलो अवसर हो। आर्सनल फ्यानहरूले यसबाट क्रुद्ध हुँदै वेंगरलाई पद छाड भन्दै नाराबाजी गरेका थिए। उनीहरूले वेंगर अति भयो, अब छोड भन्ने लेखिएको ब्यानरसमेत प्रदर्शन गरेका थिए। च्याम्पियन्स लिगमा वेंगरका लागि यो अर्को झट्का हो। लगातार ७ सिजनदेखि आर्सनल च्याम्पियन्स लिगको अन्तिम १६ मै फालिएको छ। प्रिमियर लिग उपाधिको आस पनि मेटिएको छ। साथै शीर्ष ४ को सम्भावना पनि यकिन हुन सकेको छैन। यो अवस्थामा उनले सिजनको अन्त्यमा आर्सनल छाड्ने अनुमान झन् झन् बलियो हुँदै गएको छ। वेंगरले शनिबार लिभरपुलसँग हारेको खेलमा नपरेका एलेक्सिस सान्चेजलाई बुधबार खेलाए। तर त्यसले पनि केही फाइदा भएन। अभ्यासका क्रममा ड्यानी वेलब्याक चोटले खेल्न नसक्ने भएपछि उनले ओलिभर जिरुडलाई लाइनअपमा ल्याए। आर्सनलका लागि घरेलु मैदानमै यो एउटा लज्जास्पद हार थियो। वाल्कोटले देखाएको सम्भावनालाई पछिका अवसरबाट बढाउने काम गनर्स टोलीले गर्न सकेन। जिरुडले दोस्रो हाफका सुरुआतकै अवसर खेर फाले। लगत्तै लेवान्डोस्कीले पेनाल्टीमा गोल गरी बराबरी गरे। लेवान्डोस्कीलाई लडाउने आर्सनल रक्षक कोसेन्लीले पेनाल्टीविरुद्ध क्षुब्ध व्यवहार देखाउँदा रेफ्रीले उनलाई रातोकार्ड देखाए। लन्डन टोली १० जनामा समेटियो।"
रियल क्वाटरफाइनलमा,"इटाली कप्तान सर्जियो रामोस र अल्भारो मोराटाको गोलमा रियल म्याड्रिड इटालियन क्लब नेपोलीमािथ ३१ को सहज जित हात पार्दे च्याम्पियन्स लिगको क्वाटरफाइनल पुगेको छ। रियल क्वाटरफाइनल पुगेको यो लगातार सातौं पटक हो। जितेर हामी खुसी छौं, रियलका प्रशिक्षक जिनेदिन जिदानले भने, सुरुमा हामी सम्हालिन गाह्रो भयो तर पछि हामीले राम्रो गर्यौं।रियलले गत महिनाको पहिलो लेगमा पनि ३१ कै अग्रता लिएको थियो। मंगलबार उसले पक्कै नेपोलीको कडा चुनौती अपेक्षा गरेको थियो। नभन्दै ड्रिस मार्टेन्सले २४ औं मिनेटमा गोल गर्दै रियललाई झस्काए। नेपोलीका प्रशिक्षक माउरिजो सारीले आफ्ना खेलाडीलाई संसारकै सबैभन्दा धनी र उत्कृष्ट खेलाडीसँग सर्तक रहन सजग गराएका थिए। जिदानको टोली दोस्रो हाफमा निकै सन्तुलित रूपमा प्रस्तुत भयो। रामोसले छैटौं मिनेटमा हेड गोल गरे। १२ औं मिनेटमा उनकै दोस्रो हेडर मार्टेन्ससँग डिफेल्क्ट भएर गोलमा परिणत भयो। थप समयको पहिलो मिनेटमा युभेन्ट्सका पूर्व स्ट्राइकर अल्भारो मोराटाले बेन्चबाट आएर अर्को गोल थपे। हुन त सारीको टोलीले आक्रामक खेल देखाएको थियो। पहिलो हाफमै ११ प्रहार गरेको थियो तर रियलको पोस्ट छेड्न गाह्रै पर्यो। दोस्रो गोलसँगै हाम्रो सम्भावना लगभग टुंगिएको थियो। तैपनि हामीले जोशिएर खेल्दा केही हुने अवस्था थियो, सारीले भने।बायर्न म्युनिखका आर्टुरो भिडाल (बायाँ) टिमका लागि पाँचौं गोल गरेपछि डगलस कोस्टासँग खुसी साट्दै। बायर्नसँग ५१ ले हारेपछि निराश आर्सनल प्रशिक्षक आर्सेन वेंगर (तल) । तस्बिर : रोयटर्स"
श्रीलंकाको पकड,"गेल (एएफपी) बंगलादेशका लागि सौम्य सरकार र तमिम इकवालले पहिलो विकेटमा शतकीय साझेदारी गरेपछि श्रीलंकाले दिनको अन्त्यतिर दुई विकेट लिएर पहिलो टेस्टको दोस्रो दिन पकड कायम गरेको छ। दोस्रो दिन समाप्तिमा पाहुना टिम २ विकेट गुमाएर १ सय ३३ रनको स्थितिमा छ। बंगलादेश अझै ३ सय ६१ रनले पछाडि छ। यसअघि श्रीलंकाले ४ सय ९४ रन स्कोर खडा गरेको थियो। कुशल मेन्डिसले १ सय ९४, असेला गुणारत्नेले ८५, निरोशन डिकवेलाले ७५ र दिलरुवान परेराले ५१ रन बनाए। बंगलादेशका लागि सौम्य ६६ रनमा नटआउट छन्। उनले पहिलो विकेटमा १ सय १८ रनको साझेदारी गरे। तमिमले १ सय १२ बलमा ५७ रन बनाए। त्यसमा ६ चौका सामेल थियो। उनी अविश्वसनीय रूपमा रनआउट भए। लक्षण सन्डाकनको बलिङमा निरोशन डिकवेलाले गरेको कट बिहाइन्डको अपिललगत्तै तमिम क्रिज छाडेर बाहिर निस्के। त्यसमै डिकवेलाले बेललाई झारे। यसअघि मेन्डिस भने आफ्नो पहिलो दोहोरो शतक बचाउनबाट चुके।"
खाडीचौर डोजाङ विजयी,"सिन्धुपाल्चोक (कास) यमुनाडाँडामा भएको दुईदिने दोस्रो जिल्लास्तरीय तेक्वान्दोमा खाडीचौर तेक्वान्दो डोजाङले ७ स्वर्ण, ७ रजत र ७ कांस्य पदक जित्दै टिम च्याम्पियनको ट्रफी जितेको छ। पिपलडाँडा डोजाङले स्वर्ण ३, रजत ५, कांस्य ३ पदक तथा बाह्रबिसेले स्वर्ण ३, रजत ३ र कांस्य ५ पदक जित्दै दोस्रो र तेस्रा भएका थिए। यमुनाडाँडाले स्वर्ण १, रजत २ र कांस्य ३ पदक जित्दै सात्वना पुरस्कार थापेको थियो। बाह्रबिसे डोजाङका सुभाष तामाङ र पिपलडाँडा डोजाङकी सन्जिता खड्का उत्कृष्ट खेलाडी भएका थिए। यमुनाडाँडा डोजाङद्वारा आयोजित प्रतियोगितामा १० टिमका करिब १ सय ४० खेलाडी १४ तौल समूहमा प्रतिस्पर्धा गरेका थिए। विजेता खेलाडीले नगद पुरस्कार पाए।प्रतियोगिता संयोजक देवेन्द्र खड्काका अनुसार कपन टाइगरका ३० जनाको टोलीले विशेष प्रदर्शन खेल देखाए। विजेतालाई सांसद मोहनबहादुर बस्नेतले पुरस्कृत गरेका थिए। सांसद बस्नेत र तेक्वान्दो संघका जिल्ला सचिव प्रेम भण्डारीलाई सम्मान गरिएको थियो। विकट गाउँ यमुनाडाँडामा रोहिन्द्रविक्रम खड्काको नेतृत्वमा दुई वर्षयता तेक्वान्दोको प्रशिक्षण भइरहेको छ। गाउँका खेलाडीलाई प्रोत्साहन गर्न स्थानीय सहयोगमा जिल्लास्तरीय प्रतियोगिता गरिएको थियो।"
एपीएफलाई उपाधि,"इटहरी (कास) प्रधानमन्त्री कप राष्ट्रिय महिला क्रिकेटको उपाधि एपीएफ क्लबले जितेको छ। मंगलबार एपीएफले सुदूरपश्चिमाञ्चलाई ७ विकेटले हरायो। सुदूरपश्चिमले १७३ ओभरमा ९ विकेट गुमाई ५७ रन जोडेको थियो। सम्झना खड्काले १६ रन जोडिन्। एपीएफबाट ऋतु कनोजियाले ३, सोनु खड्का र सरिता मगरले ११ विकेट लिए।जवाफमा एपीएफले १४१ ओभरमा ८ विकेट गुमाई ५८ रनको विजय लक्ष्य पूरा गर्यो। सरिता मगरले २२ र सीता रानामगरले १७ रन जोडे । प्लेयर अफ द म्याच एपीएफकी ऋतु कनौजिया, प्लेयर अफ द सिरिज एपीएफकै सीता रानामगर र उत्कृष्ट बलर करुणा भण्डारी घोषित भए। सुदूरपश्चिमकी रीता रावल उत्कृष्ट ब्याट्सवुमन भए।"
पवन प्रकृति च्याम्पियन,काठमाडौं (कास) पवन प्रकृतिले ललितपुर जिल्लाव्यापी नवौं राष्ट्रपति रनिङ सिल्डमा लगातार चौथो पटक टिम च्याम्पियनको उपाधि जितेको छ।ललितपुर जिखेविसद्वारा आयोजित प्रतियोगितामा सर्वाधिक २ सय २७ अंकसाथ पवन प्रकृति समग्रमा टिम च्याम्पियन बनेको हो। १ सय ४० अंकसाथ सेन्ट जेभियर्स स्कुल गोदावरी दोस्रो तथा १ सय ६ अंकसहित बज्र एकेडेमी तेस्रो भए।
मञ्चद्वारा सभासद चयन,"काठमाडौं (कास) नेपाल खेलकुद पत्रकार मञ्चको १३ औं वार्षिक साधारणसभाले बुधबार केन्द्रीय र प्रदेश सभासद चयन गरेको छ।सभाले दुर्गानाथ सुवेदी (देवेन्द्र), राजु घिसिङ तामाङ, प्रज्वल ओली, पवन आचार्य, सरिता श्रेष्ठ, गोविन्द रेग्मी, अञ्जन खड्का र सविना कार्कीलाई केन्द्रीय सभासदमा निर्विरोध चयन गरेको छ। अजय फुयाल, निरञ्जन राजवंशी, कमल खत्री, रितेश रिजाल, ध्रुव तुलाधर, टीएस ठकुरी, निरञ्जन अधिकारी, कुशल तिमल्सिना, मुना कार्की, अनन्त वाग्ले र सोनिता अर्याल प्रदेश सभासदमा चुनिए।"
इब्राहिमोभिचलाई प्रतिबन्ध,लन्डन (एपी) म्यानचेस्टर युनाइटेडका स्ट्राइकर जाल्टन इब्राहिमोभिचले सोमबार चेल्सीसँगको एफए कप क्वाटरफाइनल र दुई प्रिमियर लिग खेल गुमाउने भएका छन्। गत शनिबार बर्नमाउथसँगको खेलमा टिरोन मिङ्सलाई कुहिनाले हानेको स्वीकारेपछि उनलाई इङलिस फुटबल एसोसिएसनले ३ खेलको प्रतिबन्ध लगाएको हो। इब्राले मिङ्सको मुखमै कुहिनाले हानेका थिए।
रोयल स्पोर्ट्स फाइनलमा,पालगन्ज (कास) रोयल स्पोर्ट्स क्लब भाइराजा स्मृति क्रिकेट अन्तर्गत बुधबार सेमिफाइनलमा जगुवार स्पोर्ट्स क्लबमाथि ४० रनको जित पाएको छ। टस जितेको रोयलले १९५ ओभरमा अलआउट हुँदै १ सय ६१ रन बनाएको थियो। म्यान अफ द म्याच अमित श्रेष्ठले ६६ र कृष्ण कार्कीले २२ रन जोडेका थिए। जगुवारका रोशन शाहले ३ र मुजिब अन्सारीले २ विकेट लिए। जवाफमा जगुवार क्लबले १६३ ओभरमा अलआउट हुँदा १ सय २१ रनमात्र बनाउन सक्यो।
लजालु स्वभाव र आक्रामक ब्याटिङ,"काठमाडौं मिडियासामु दीपेन्द्रसिंह ऐरी निकै लजालु स्वभावका छन्। उनी हरेकजसो प्रश्नको उत्तर लजालु पारामा हो र राम्रो भन्दै दिन्छन्। उनको ब्याटिङ भने ठीक त्यसविपरीत आक्रामक स्वभावको छ। यही आक्रामक ब्याटिङले दीपेन्द्रलाई पहिलो पटक राष्ट्रिय टोलीमा पुर्याएको छ।केन्यासँग हुने विश्व क्रिकेट लिग च्याम्पियनसिपका लागि दीपेन्द्रलाई पहिलो पटक राष्ट्रिय टोलीमा राखिएको छ। गत वर्ष च्याम्पियनसिपमै नामिबियाविरुद्धको खेलमा उनी १८ सदस्यीय नेपाली टोलीमा थिए। तर अन्तिम सूचीमा अटाएका थिएनन्। यू१९ का अन्तर्राष्ट्रिय प्रतियोगितामा राम्रो प्रर्दशन गर्दै आएपछि दीपेन्द्रको राष्ट्रिय टोलीमा स्थान पक्कापक्की जस्तै भइसकेको थियो।यू१९ मा मैले राम्रो प्रदर्शन गरेको थिएँ, त्यही भएर यसपटक १९ सदस्यीय टोलीमा परेपछि नै मलाई राष्ट्रिय टोलीमा पर्छु भन्ने लागेको थियो। शतप्रतिशत दिनुपर्छ भन्ने मलाई थाहा छ, प्लेइङमा नपरे पनि केही छैन, दीपेन्द्रले भने। उनी मध्यपंक्ति विशेष ६, ७, ८ नम्बरमा ब्याटिङ गर्छन्। त्यसैले पहिलो रोजाइमा पर्न उनले भेट्रान महबुब आलम र आफूसँगै यू१९ मा खेलेका आरिफ शेखसँग प्रतिस्पर्धा गर्नुपर्ने हुन्छ।त्यसबाहेक उनी मध्यम गतिको बलिङ गर्छन्। नेपालले एकमात्र विशेषज्ञ मध्यम गतिको बलर लिएर खेलेमा दीपेन्द्रले पहिलो रोजाइमा स्थान पाएको खण्डमा उनीसँग नयाँ बल लिएर खेल्ने सम्भावना पनि अधिक रहन्छ। तर उनलाई आक्रामक ब्याटिङले राष्ट्रिय टोलीमा पुर्याएको हो। दीपेन्द्र त्यसैमा केन्द्रित हुन खोज्छन्।नेपालबाट खेल्दै आएका प्रदीप ऐरी नाताले उनका दाइ हुन्। दाइले दोस्रो अन्तिम सूचीमा परेपछि अझ मिहिनेत गरेर र गेममा केन्द्रित भएर खेल्नू भनेको उनले सुनाए। सानैदेखि खेले पनि उनले राम्रोसँग खेल्न लागेको ४५ वर्ष भयो। उनले भने, मैले राम्रो प्रदर्शन गर्दै आएको थिएँ, त्यही भएर राष्ट्रिय टिममा पर्छु जस्तो लाग्थ्यो। मलाई आफैमाथि विश्वास थियो। राष्ट्रिय टोलीमा परेपछि जिम्मेवारी पाएको अनुभव भएको छ।भरिभराउ दर्शकअघि खेल्नुपर्ने भएकाले दबाब हुन्छ भन्ने उनको बुझाइ छ। तर भन्छन्, खेलेपछि दबाब झेल्नै पर्यो। २०१४ मा कुवेतमा भएको एसीसी यू१९ प्रिमियर देखि उनले अन्तर्राष्ट्रिय प्रतियोगिता खेल्न लागेका हुन्। गत वर्ष उनले बंगलादेशमा भएको आईसीसी यू१९ विश्वकपमा प्रभावशाली प्रदर्शन गरेका थिए। तीन महिनाअघि श्रीलंकामा भएको एसीसी यू१९ एसिया कपमा नेपाल आयोजक श्रीलंकासँग एक विकेटले पराजित भयो। त्यही खेलमा उनले ९० रन बनाएपछि राष्ट्रिय टोली उनका लागि नजिकिएको थियो।ब्याटिङ गर्दा टाउको छोप्न स्कार्फ लागाउँछन। सजिलो लाग्ने र हेल्मेट नहल्लिने भएकाले स्कार्फ लगाउने गरेको उनको तर्क छ। प्याब्सन कपमा पहिलो पटक खेलेपछि क्रिकेटमा लोभिएका कञ्चनपुरका दीपेन्द्रको शरद भेषावकर र महेन्द्रसिंह धोनी आदर्श खेलाडी हुन्।"
दक्षिण अफ्रिकाको एल्गरद्वारा उद्दार,"डुनेडिन (एएफपी) डिन एल्गरले नटआउट शतक बनाउँदै दक्षिण अफ्रिकालाई न्युजिल्यान्डविरुद्धको पहिलो टेस्टको पहिलो दिन बुधबार खराब स्थितिबाट उद्दार गरेका छन्। पहिलो दिन खेलका नायक उनी नै रहे। उनले व्यक्तिगत सातौं शतक पूरा गरे। एल्गरको आगमनअघि दक्षिण अफ्रिका २२३ को स्थितिमा थियो। दिनको खेल सकिँदा दक्षिण अफ्रिका ४ विकेट गुमाएर २ सय २९ रनको स्थितिमा छ। त्यसमा एल्गर १ सय २८ रनमा खेलिरहेका छन्। उनलाई टेम्बा बाभुमाले ३८ रन बनाएर साथ दिइरहेका छन्। दक्षिण अफ्रिकालाई खेलमा फर्काउने क्रममा एल्गनले चौथो विकेटमा कप्तान फाफ डु प्लेसिससँग १ सय २६ रनको साझेदारी गरे। त्यसयता उनले बाभुमासँग पाँचौं विकेटमा ८१ रनको साझेदारी गरिसकेका छन्। बलरलाई खासै मद्दत नगरेको पिचमा पनि ब्याट्सम्यान भने रन बटुल्न संघर्षरत रहे। त्यसै पिचमा एल्गरले भने निकै जिम्मेवारीपूर्ण ब्याटिङ गरे। उनले सम्मान दिनुपर्ने बलमा संयमित भएर र आक्रामक हुनुपर्ने बलमा अघि बढेर पनि खेले। त्यस क्रममा उनले १ सय ९७ बल सामना गरेर २० चौका प्रहार गरेका छन्। आफ्नो इनिङ्सका क्रममा उनी दुईपल्ट भने दबाबमा आए। पहिलोपल्ट ३६ रन बनाउँदा न्युजिल्यान्डका विकेटकिपर बीजे वाटलिङले क्याच छाडे। ४२ रन बनाउँदा उनी रनआउट सम्भावनाबाट गुज्रिएका थिए। खेलपछि मिडियासँग एल्गरले अहिलेको शतक आफ्नो खेलजीवनकै सबैभन्दा कठिन रहेको बताए। बायाँहाते २९ वर्षीय ब्याट्सम्यानले भने, मैले अहिलेसम्म खेलेका जति पनि टेस्ट छन्, त्यसमध्ये आजको दिन सर्वाधिक कठिन रह्यो। बीजेले मलाई जीवनदान दिनु मात्र सुखद पक्ष रह्यो। दिनको अन्त्यमा त्यो सम्झेर खुसी हुने पालो भने मेरो नै हो। अब भोलि हामीले कम्तीमा पनि ४ सय ५० रनको स्कोर लक्ष्य राख्नुपर्नेछ।"
एपीएफ फाइनलमा,इटहरी (कास) एपीएफ क्लबले इटहरी गोल्डकप फुटबलमा बुधबार चर्च ब्वाइजलाई २० ले पराजित गरी फाइनलमा स्थान सुरक्षित गरेको छ।निर्धारित समय गोलरहित बराबरीमा टुंगिएको थियो। थप समयमा एपीएफका रुपक लामा र प्रदीप चौधरीले गोल गरेर टिमलाई विजयी बनाए। म्यान अफ द म्याच एपीएफका सुशील राई घोषित भए।एपीएफका सन्तोष श्रेष्ठले पोस्ट नजिक खुला अवसरमा पाएको बल पनि सदुपयोग गर्न सकेनन्। बललाई कडा प्रहार गर्नु अघि नै उनी पोस्ट नजिकै लड्खडाएर लड्न पुगे। मध्यान्तरपछि पाँचौं मिनेटमा चर्च ब्वाइजका निराजन खड्काले राम्रो अवसर चुकाए। उनको प्रहार पोस्टको दायाँतिरबाट बाहिरियो। पेनाल्टी बक्स नजिक पाएको बल गुमाएका चर्च ब्वाइजका दिपेश श्रेष्ठले पुन: बल खोसेर उत्कृष्ट पास मिलाइदिए। तर लवल सेड्रिकले त्यसलाई गतिलो प्रहार गर्न सकेनन्। एपीएफका सन्तोष श्रेष्ठको पोस्ट नजिकैको हेडरलाई गोलकिपरले पन्च गरेर बाहिर पठाइदिए। चर्च ब्वाइजकै अरूण श्रेष्ठको प्रहार गोलरक्षक दिलकुमार लिम्बूले उत्कृष्ट ढंगले बचाए।

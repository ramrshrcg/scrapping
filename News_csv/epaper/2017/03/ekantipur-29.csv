शीर्षक,विवरण
न्यायाधीश नियुक्तिमा वरिष्ठता खोइ ?,सरकारी वकिल नै रिट निवेदक भएकाले उनीहरूले उक्त रिटमा कानुनी प्रतिरक्षा नगर्ने योजना बनाएको स्रोतले जनायो । यस्तो अवस्थामा न्यायपरिषद्ले वैकल्पिक उपायबाट मुद्दाको प्रतिरक्षा गर्ने अवस्था आउनेछ ।
जलवाष्पयुक्त वायुले गडबडी,"काठमाडौं बंगालको खाडीबाट आएको जलवाष्पयुक्त वायुका कारण राजधानीसहित पूर्वी भेगको आकाश मंगलबार बिहानैदेखि धुम्मिन पुग्यो । त्रिभुवन विमानस्थलस्थित जल तथा मौसम पूर्वानुमान महाशाखाका मौसमविद् सुवास रिमालका अनुसार नेपालको पूर्वी भाग र भारतको बिहारमा न्यूनचापीय क्षेत्र बनेपछि वायुमण्डल धुम्मिएको हो । मुलुकको मध्यदेखि पूर्वसम्मै न्यूनचापीय क्षेत्र बसेको छ, रिमालले कान्तिपुरसित भने।महाशाखाले केही स्थानमा हल्का वर्षा हुने आकलनसमेत गरेको छ ।"
वनको जग्गा लिजमा दिने प्रयास,"समूहका अध्यक्ष इन्द्र महर्जनले भने, हामीले पर्यटन प्रवद्र्धनकै काम गर्न लागेका हौं । मञ्जुश्री पार्कभित्र बालउद्यान बनाउने भने पनि त्यसका लागि लगानी नभएर लिजमा दिन चाहेका हौं । त्यसबाट हुने फाइदामा कर तिर्ने गरी दर्ता गर्न नगरपालिका पुगे पनि प्रक्रियामा अल्झाइएको उनको आरोप छ । वन विभागका सामुदायिक वन महाशाखा प्रमुख अनुज शर्मा भने जग्गा लिजमा दिन कुनै सामुदायिक वनलाई स्वीकृती दिइएकोबारे थाहा नभएको बताउँछन् ।"
लैंगिकमैत्री छैनन् सार्वजनिक शौचालय,न्युरोड र दरबारमार्ग क्षेत्रवरपर त सार्वजनिक शौचालय नै छैनन् । त्रिभुवन विमानस्थलदेखि ललितपुरसम्मका २० सार्वजनिक शौचालय निरीक्षण गर्दा एउटा पनि लैंगिकमैत्री भेटिएनन् । अधिकांशमा पानी र साबुनसमेत थिएन । कतिमा त चुकुल पनि थिएनन् । लैंगिकमैत्री सार्वजनिक शौचालय नहुँदा होटलमा खाजा खाने बहानामा त्यहींकै शौचालय प्रयोग गर्न बाध्य भएको ललितपुरमा भेटिएकी आशा भट्टले बताइन् । शौचालय सबैको चासो भए पनि बेवास्ता गरिँदा समस्या भएको वरिष्ठ वातावरणविद् सूर्यमान शाक्य बताउँछन् ।
समीक्षक समाज अध्यक्षमा यज्ञश,"पत्रकार महासंघको केन्द्रीय सभासदमा रमण घिमिरे, नारायण अमृत, स्मृति ढुंगाना, विनय देवकोटा, क्रन्दन चापागाईं र ईश्वर रौनियार चयन भए ।"
दुव्र्यवहार आरोपमा पक्राउ,काठमाडौं मेडिकल परीक्षणका क्रममा यौन दुव्र्यवहार गरेको आरोपमा प्रहरीले डा प्रशान्त भट्टलाई पक्राउ गरेको छ । होटल व्यवस्थापन विषय पढन चीन जान लागेका १९ युवती मेडिकल परीक्षणका लागि भट्टको सिनामंगलस्थित स्पेस मेडिकल सेन्टरमा पुगेका थिए । मेडिकल जाँचका क्रममा उनले यौन दुव्र्यवहार गरेको उजुरीपछि पक्राउ गरिएको प्रहरीले जनाएको छ ।
१३० द्वारा रक्तदान,"काठमाडौं राजधानीको युनिग्लोब कलेजले मंगलबार गरेको कार्यक्रममा १३० जनाले रक्तदान गरेका छन् । विद्यार्थी, शिक्षक, कलेज सञ्चालकहरू रक्तदानमा सहभागी थिए ।"
केन्द्रमा पुग्नै सकस,५ वर्षअघि तत्कालीन प्रधानमन्त्री डा बाबुराम भट्टराई चेपाङको घरमा बास बस्न भनेर तीनदोभान आएका थिए । डाँडाका चेपाङ झारेर बजारमै रात बिताएका थिए । त्यतिबेला उनले स्थानीय खोला ट्रयाक्टरमा पार गरेका थिए । उनले उपस्थित सर्वसाधारणमाझ पुल लगायत निर्माणका काम गर्ने वचन दिएका थिए ।
ठोस उपलब्धिविहीन भ्रमण,नेपालले उदाउँदो आर्थिक शक्ति चीनसँग सम्बन्ध सुमधुर बनाउनुको विकल्प छैन । विगतमा भएका महत्त्वपूर्ण सम्झौता र दाहालले यसपालिको भ्रमणमा गरेका प्रतिबद्धतालाई कार्यान्वयनमा प्राथमिकता दिएरै चीनको विश्वास जित्न सकिन्छ । सम्झौता र प्रतिबद्धता कार्यान्वयनले नै चीनसँग नयाँ सम्झौता र सहयोगको आधार तयार गर्छ । आगामी जेठमा हुने शिखर सम्मेलनअघि नै ओबरमा हस्ताक्षर गर्ने जानकारी प्रधानमन्त्री दाहालले भ्रमणका क्रममा चीनलाई दिएका छन् । चीनको शंका निवारण गर्न पनि नेपालले ओबरसम्बन्धी सम्झौतामा जतिसक्दो चाँडो हस्ताक्षर गर्न आवश्यक छ । ओबरमा सहभागिताले नेपालको पूर्वाधार विकासमा चिनियाँ प्रविधि र पुँजी वृद्धि गराउनुका साथै समग्र राष्ट्रको विकासमा योगदान गर्न सक्छ । चीनसँग सम्बन्ध सुमधुर बन्नु भनेको अर्को छिमेकी भारतसँग सम्बन्ध बिग्रनु होइन ।
ट्रम्पको पर्खाल नीति र नेपालभारत सीमा,"अन्त्यमा,अमेरिकी राष्ट्रपति डोनाल्ड ट्रम्पले गैरकानुनी आप्रवासी रोक्न तथा लागुऔषध कारोबारी र अपराधीको चलखेल रोक्न अमेरिकामेक्सिकोबीच पर्खाल ठड्याउने आदेशमा हस्ताक्षर गरिसकेको परिप्रेक्ष्यमा र इस्लामिक स्टेट (आईएस) को आतंककारी क्रियाकलाप बंगलादेश, पाकिस्तान, अफगानिस्तान जस्ता दक्षिण एसियाली मुलुकमा पसिसकेको अवस्थामा अब यिनीहरू भारत भएर नेपाल अथवा नेपाल भएर भारततर्फ नघुसुन् भन्नाखातिर नेपालभारत खुला सीमा दुरुपयोग गर्न नसक्ने प्रबन्ध बेलैमा संयुक्त रूपले गर्नु आवश्यक छ । यसका लागि खुला सीमालाई विस्तारै नजानिँंदो तरिकाले नियमन गर्दै लैजानुपर्ने समयको माग भएको छ ।"
माइग्रेसन : यथार्थ र कागजी कुरो,"माइग्रेसन र रेमिट्यान्सको अन्तरवस्तुमा अल्झिएर बसेको सामाजिकआर्थिक यथार्थमा यही कारण समाजमा परिवर्तनका सूचकहरू नदेखिएका होइनन् । आप्रवासनमा गएका श्रमिकले पठाएको श्रमपसिनाको रेमिटको गाउँघरमा फेरिएका घरका छाना र देखिएको बदलिंँदो जीवनशैलीमा टड्कारो रूपमा देख्न सकिन्छ । तर यही लहरोमा नेपाली समाजभित्र बढ्दै गएको पारिवारिक बेमेल, नैतिकअनैतिक सम्बन्धको घेरा र आपसमै बढ्दो अविश्वासको सूचांक पनि उत्तिकै उक्लँदो छ । वैदेशिक रोजगारीमा गएका श्रमिकका कारण आइपरेको सामाजिकराजनीतिक प्रभावमा अध्ययन गर्ने भनी विषय छानिए पनि यो सामाजिकपारिवारिक अन्तरसम्बन्ध तथा नकारात्मक प्रवृत्तिबारे भने कहीं कतै सोध हुन नसकेको देखिन्छ । दिनहुँ विदेश जानेको लहर र दैनिक बाकसमा बन्द भएर आउने कामदारको शव बारेको तथ्यतथ्यांक अब सबैका निम्ति सामान्य जानकारीको विषय बनिसकेको छ । तर माइग्रेसनरेमिट्यान्सका कारण विशृङ्खल बन्दै गएको नेपाली समाज र घरपरिवारबारे कागजी विवरणभन्दा अघि बढेर यथार्थको शोध हुन बाँकी नै छ ।"
गायक नभएको भए डाक्टर हुन्थेँ,"लगनका कारण संगीतले उनैलाई सबै थोक दिएको छ । जुनसुकै क्षेत्रमा पनि मिहिनेतको जरुरी हुन्छ, उनले भने, मिहिनेत गर्न छाड्नु हुँदैन । मिहिनेतले एक दिन सबैलाई सफल बनाउँछ ।जुनसुकै क्षेत्रमा पनि मिहिनेतको जरुरी हुन्छ । मिहिनेत गर्न छाड्नु हुँदैन, मिहिनेतले एक दिन सबैलाई सफल बनाउँछ ।"
कलामय सहर,"चैत २७ सम्म चल्ने ट्रिएनालेमा दिनहुँ कलासम्बन्धी गतिविधि भइरहेका छन् । पुल्चोकस्थित पार्क ग्यालरी, पाटन दरबार स्क्वायर, बबरमहलस्थित नेपाल आर्ट काउन्सिल र सिद्धार्थ आर्ट ग्यालरी, बौद्धस्थित तारागाउँ म्युजियम, टंगाल बुडलगायत विभिन्न थलो यति बेला कलामय बनेका छन् । यी थलोमा प्रदर्शनी, प्रस्तुति र छलफलजस्ता कार्यक्रम पनि राखिएका छन् । सहरिया जीवनलाई कलासँग जोड्ने उद्देश्यले सिद्धार्थ आर्ट फाउन्डेसन र म्युजियम अफ कन्टेम्प्रअरी आर्ट बेल्जियमले ट्रिएनाले आयोजना गरेका हुन् ।"
एभरेस्ट डेमा हाइक फर नेपाल पनि,लायन रक कन्ट्री पार्कबाट सुरु हुने हाइकिङ करिब सात किलोमिटरको हुनेछ। कार्यक्रममा अभिनेत्री एवं सगरमाथा आरोही निशा अधिकारीसमेत आरोहण अनुभव सुनाउन उपस्थित हुनेछिन् । गत वर्ष त्यस्तै कार्यक्रममा कीर्तिमानी आरोही फुर्वा तेन्जिङ शेर्पा र १४ गिनिज वल्र्ड रेकर्डधारी थानेश्वर गुरागाईं सहभागी थिए ।
कलाकार सत्याल रहेनन्,विद्यार्थीकालदेखि नै रंगमञ्च क्षेत्रमा सक्रिय सत्यालले पछिल्लो समय विभिन्न टीभी सिरियलमा अभिनय गर्दै आएका थिए । उनले नेपाल प्रज्ञा प्रतिष्ठानद्वारा प्रस्तुत विभिन्न नाटकमा खेलेका थिए । उनका दुई छोराछोरी र पत्नी छन् । सत्यालको बुधबार आर्यघाटमा दाहसंस्कार गरिने परिवारले जनाएको छ ।
आकाशले बनाइदिए स्कुल भवन,"आकाशलाई स्कुल भवन निर्माणका लागि रामसाथी इटाली, इको हिमाल इटाली र साथीहरूले आर्थिक सहयोगमा सघाएका थिए ।"
खाल्डामा खस्दा दिदीभाइको मृत्यु,महतदेखि थबाङ जाने सडक निर्माण क्रममा निर्माण सामग्री बनाउने तथा राख्न बनाइएको खाडलमा जमेको पानीमा दिदीभाइ परेको उनको भनाइ छ ।
मण्डेलाका सहयात्रीको निधन,अश्वेतविरुद्ध गरिने भेदभावविरुद्धको आन्दोलन सकिएपछि उनी सन् १९९४ देखि सन् १९९९ सम्म संसद् सदस्य बनेका थिए । उनको निधनमा अफ्रिकामा गहिरो दु:ख व्यक्त गरिएको छ ।
फेसबुकले पार्यो बिचल्ली,"फेसबुकमा प्रमोद दाहालको नामबाट आएको मित्रताको प्रस्तावलाई खड्काले स्विकारेकी थिइन् । करिब एक महिनासम्म अनलाइनमा सम्पर्क भएपछि सरिता उसको विश्वासमा पर्न थालिन् । फेसबुकमा मात्रै भएको मित्रतालाई विश्वास गर्दा ठगिएँ, जिल्ला प्रहरी परिसरमा भेटिएकी उनले भनिन्, हामी त ठगियौं ठगियौं, अरू कोही ठगिन नपरोस् । उनका अनुसार फेसबुकमा दाहाल भनिएका व्यक्तिले आफ्नो तस्बिर राखेका थिएनन् । अनलाइनमा सम्पर्क हुँदा उनले सरिताको व्यवसाय र कमाइबारे सोधेका थिए ।उनले रसियामा जागिरमा लगाइदिने र प्रतिमहिना डेढ लाख रुपैयाँ कमाइ हुने प्रलोभन दिए । सरिताले यसबारे मिल्ने साथी शर्मिला र सरस्वतीलाई बताइन् । उनीहरू पनि रसिया जान तयार भए । ऋण काढेर र ब्याजमा खोजेर सबैले पैसाको व्यवस्था गरे। आफूहरूसँग पासपोर्ट नभएको बताउँदा सबै व्यवस्था आफूले गरिदिने आश्वासन पाए। फेसबुकमार्फत कुराकानी भए अनुसार राजधानीको चाबहिल चोकमा पैसा लिन मोटरसाइकलमा आएका एक व्यक्तिलाई सबैले ३३ लाख रुपैयाँ बुझाए । म्यानपावरको कार्यालय सोध्दा उसले आफू त्यस्तो धन्धा नगर्ने र वैदेशिक रोजगारीको दलाल नभएको बताउँदै तपाईंको दु:ख देखेर सहानुभूति जागेको भन्दै विश्वासमा पारेका थिए । अनलाइनमै कुरा भए अनुरूप उनीहरू दिल्लीको मजनुकोटिलामा भेट हुने र आफूले बीच बाटोमा मोबाइलबाटै सम्पर्क गर्ने भन्दै सबैको मोबाइल नम्बर राखेको थियो । सम्पर्क नगरेपछि उनीहरू ठगिएको खुलेको हो ।"
भारत जानेको सीमामा अभिलेख,"पछिल्लो समय मानव दलालले प्रेमको नाटक, विवाहको प्रलोभन र पर्यटन भिसामा नेपाली महिलालाई भारततर्फ लैजाने गरेकाले चुनौती थपिएको छ । विवाह गरेर लैजाँदा सुरक्षाकर्मीलाई निगरानी गर्न समस्या हुने गरेको छ । माइती नेपाल नेपालगन्जको अभिलेखअनुसार यो नाकाबाट भारत गएका मध्यपश्चिमका ५ सयभन्दा बढी महिला हराएको भनी खोजीका लागि निवेदन परेको छ । हराएका भनिएका ८६ जनाको भारतबाट उद्धार गरिएको छ । वैदेशिक रोजगारका लागि खाडी मुलुक जाने भनी भारत प्रवेश गरेका महिला बढी हराउने गरेका छन् । वास्तविक ठाउँ र प्रभावकारी संयन्त्र अभावमा बेपत्ताहरूको खोजी गर्न कठिनाइ हुने गरेको छ ।"
तस्करप्रहरी फायरिङ,"करिब ३०३५ जनाले गाँजा बोकेका थिए । तीमध्ये बाटो देखाउने र गोली प्रहार गर्ने ३४ जना मात्र तस्कर थिए । प्रहरी देख्नेबित्तिकै गोली प्रहार गर्दै उनीहरू जंगलभित्र छिरेका थिए । प्रहरीले राति जंगलमा लुकेको अवस्थामा मनहरी गाउँपालिका७ का १६ वर्षीय दीपेन्द्र राई, राक्सिराङ८ का २९ वर्षीय सुरेश स्याङतान, मनहरी६ का ३६ वर्षीय गोपाल ब्लोन र सोही ठाउँका १८ वर्षीय कृष्ण तामाङलाई पक्राउ गरेको इप्रका मनहरीका निरीक्षक चित्रबहादुर घलेले बताए ।"
एमाले नेताको घरमा नाराबाजी,गत फागुन २३ गते मलेठमा भएको घटनामा एमाले र प्याकुरेल दोषी रहेको आरोप लगाउँदै मोर्चा कार्यकर्ताले उनको घरअगाडि मंगलबार केहीबेर नाराबाजी गरेका हुन् । मलेठ घटनापछि परिवार राजविराजबाहिर थिए । पत्नी र गर्भवती बुहारी मंगलबार घर आएकै समयमा नाराबाजी गरेका हुन् । मोर्चा कार्यकर्ता प्याकुरेलको घर पुगेपछि प्रहरीले सम्झाइबुझाई स्थिति सहज बनाएको थियो । प्याकुरेलले मोर्चाका कार्यकर्ता अराजकतामा उत्रेको आरोप लगाए । उनले आफू घरमा नभएको बेला राजनीतिसँग सरोकारै नभएका पत्नी र गर्भवती बुहारीलाई मोर्चाका कार्यकर्ताले गालीगलौज गर्दै दुव्र्यवहार गरेको आरोप लगाए ।
कान्तिपुरकर्मीलाई सहयोग,"चितवन बोनम्यारो क्यान्सरपीडित कान्तिपुर पब्लिकेसन्स क्षेत्रीय कार्यालय भरतपुरमा कार्यरत वरिष्ठ चालक वसन्तबहादुर भूमिलाई आर्थिक सहयोग प्रदान गरिएको छ । बीपी कोइराला मेमोरियल क्यान्सर अस्पतालमा उपचार गराइरहेका भूमिलाई क्षेत्रीय कार्यालयका विभिन्न शाखामा कार्यरत कर्मचारीबाट आर्थिक संकलन गरेर सहयोग गरिएको हो । सहयोग संकलन कार्य कान्तिपुर पब्लिकेसन्स मजदुर युनियनले गरेको हो । संकलित २ लाख ७२ हजार १० रुपैयाँ क्षेत्रीय कार्यालय प्रमुख शमशेरबहादुर रावल, समाचार प्रमुख दीपेन्द्र बडुवाल, युनियन अध्यक्ष यमकान्त भुसालले उनकी श्रीमती रतिलाई प्रदान गरेका थिए ।"
बलात्कारीलाई कैद,हेटौंडा बालिका बलात्कार गरेको ठहर गर्दै जिल्ला अदालत मकवानपुरले एक व्यक्तिलाई ११ वर्ष कैद फैसला गरेको छ । पीडितलाई पीडकबाट ५० हजार रुपैयाँ क्षतिपूर्ति भराउने आदेश गरेको छ । जिल्ला न्यायाधीश दयाराम ढकालको मंगलबारको इजलासले बकैया गाउँपालिका १२ का २८ वर्षीय ठूलोबाबु डिमडुङलाई ६ वर्षीया बालिका करणी गरेको ठहर गर्दै उक्त फैसला गरेको हो । घर छेउको बारीमा चाउचाउ खान आऊ भनेर बालिकालाई बोलाएर डिमडुङले गत माघ १४ गते बलात्कार गरेका थिए । प्रहरीले डिमडुङलाई माघ १५ गते पक्राउ गरेको थियो ।
जंगलमा मृत फेला,दाङ राप्ती गाउँपालिका१ स्थित राप्ती सामुदायिक वनमा अन्दाजी ४० वर्षका पुरुषको शव फेला परेको छ । कालो टिसर्ट र नीलो जिन्स पाइन्ट लगाएको र कपाल झरेको अवस्थामा शव फेला परेको इलाका प्रहरी कार्यालय भालुबाङले जानकारी दिएको छ । सोमबार जंगलमा गएका स्थानीयहरूले शव देखेपछि प्रहरीलाई खबर गरेका थिए ।मृतकको पहिचान गर्ने प्रयास भइरहेको प्रहरीले जनाएको छ ।
नि:शुल्क उपचार,"सिन्धुपाल्चोक इन्द्रावती किनारका तीन सय माझीको नि:शुल्क उपचार गरिएको छ । अशिक्षा र गरिबीले पीडित महिलामा मुख्यतया आङ खस्ने रोग देखिएको छ । लाजले लुकाएको उक्त समस्याबारे जानकारीसमेत दिइएको थियो । इन्द्रावती गाउँपालिका अन्तर्गत भीमटारमा आयोजित शिविरमा अधिकांश महिलाले आफूहरूले रोग चिन्ने अवसर पाएको बताए । स्थानीय दिलमाया माझीले भनिन्, लाजले लुकाएको रोग पत्ता लाग्यो । शिविरमा नि:शुल्क औषधि वितरण गरिएको थियो । ओरेक नेपालद्वारा आयोजित शिविरमा अधिकांश महिलाको सहभागिता रहेको थियो ।दृष्टिविहीनलाई सहयोग"
दृष्टिविहीनलाई सहयोग,चितवन भरतपुर११ का दृष्टिविहीन जयराम लामिछानेलाई स्थानीय युवा जोन कँडेलको अगुवाइमा आर्थिक सहयोग गरिएको छ । २२ वर्षीय लामिछानेलाई सहयोग अभियानमार्फत जुटेको १ लाख १७ हजार रुपैयाँ मंगलबार प्रदान गरिएको हो । कँडेलले उच्च शिक्षा अध्ययनमा सहयोग पुर्याउने उद्देश्यले गत चैत ८ गते आफ्नो फेसबुक वालमा सहयोग अभियान चलाएका थिए । १ सय १७ जनाले १ हजार रुपैयाँका दरले सहयोग गरेका थिए ।
१० लाखभन्दा बढीको कारोबार बैंकबाटै,"काठमाडौं अब १० लाख रुपैयाँभन्दा बढी नगदका रूपमा कारोबार गर्न नपाइने भएको छ । कुनै सम्पत्ति खरिदबिक्री, ऋण तथा सापटीजस्ता काम गर्दा १० लाख रुपैयाँभन्दा बढी भएमा बैंकिङ प्रणाली नै अपनाउनुपर्ने बाध्यात्मक व्यवस्था सरकारले गरेको छ । गत साता राजपत्रमा सूचना प्रकाशित गरी उक्त व्यवस्था गरिएको हो । राष्ट्र बैंकको परामर्शमा अर्थ मन्त्रालयले जारी गरेको सूचनाअनुसार सम्पत्ति शुद्धीकरण निवारण ऐन २०६४ को दफा ४४ (ग) बमोजिम २०७४ साल साउन १ देखि लागू हुने गरी कुनै व्यक्ति, फर्म, कम्पनी वा संस्थाले एकपटकमा नेपाली रुपैयाँ १० लाख वा सोभन्दा बढी मूल्यको कुनै सेवा वा वस्तुको खरिदबिक्री तथा अन्य कारोबार गर्दा वित्तीय संस्था वा बैंकिङ उपकरणमार्फत गर्नुपर्नेछ । यसै वर्षको मौद्रिक नीतिले ३० लाखभन्दा बढीको कारोकार गर्नुपर्ने व्यवस्था गरेको थियो । त्यसभन्दा अघि ५० लाख रुपैयाँभन्दा बढीको कारोबारमा मात्रै बैंक तथा वित्तीय प्रणालीमार्फत कारोबार गर्नुपर्ने व्यवस्था गरेको थियो । १० लाख रुपैयाँभन्दा बढीको नगदका रूपमा कारोबार गर्न नपाउने व्यवस्थाले अर्थतन्त्रमा सहयोग पुर्याउने अर्थ मन्त्रालयका सहसचिव लक्ष्मण अर्यालले बताए । यसले आर्थिक अनुशासन कायम गर्नेछ । पारदर्शी बनाउनेछ, उनले भने, ५ लाख रुपैयाँभन्दा बढीको नगद कारोबार गर्न नपाउने व्यवस्था गर्नुपर्ने हो । तर, नेपालमा पहिलोपटक भएकाले १० लाखको व्यवस्था गरिएको हो । उनका अनुसार भारतमा ६ लाख भारतीय रुपैयाँभन्दा बढीको नगद कारोबार गर्न पाइँदैन । नेपालमा अब १० लाखभन्दा बढीको नगद कारोबार गरेको पाइए सम्पत्ति शुद्धीकरण निवारण ऐन २०६४ अनुसार कारबाही हुनेछ, उनले भने । धेरै अपारदर्शी कारोबारलाई रोक्ने राष्ट्र बैंकका एक अधिकारीले बताए । यसबाट नेपाली मात्र होइन नेपालमा आउने विदेशीले समेत तोकिएको सीमाभन्दा बढी हुने गरी कुनै पनि कार्य घर जग्गा खरिदबिक्री, व्यापार व्यवसायदेखि दान चन्दासम्म वित्तीय संस्था वा सोका उपकरण प्रयोग गरी गर्नुपर्ने बाध्यता भएको छ, ती अधिकारीले भने, यसले मुद्रा छपाइ र हाल नेपाल राष्ट्र बैंकलगायतका विभन्न प्रकारका बैंक वित्तीय संस्थाको मुद्रा व्यवस्थापन देखिएको अत्यधिक लागत उल्लेख्य रूपमा कम हुनेछ । गैरकानुनी कार्य तथा भ्रष्टाचारजन्य क्रियाकलापबाट आर्जित रकम संकलन, बाँडफाँट, प्रयोग र परिचालन समस्या हुने उनले बताए । बैंकिङ प्रणालीमा भित्रिनुपर्ने बाध्यताले खातावालको अभिलेख, पहिचान र स्रोत खुलाउनुपर्नेछ, उनले भने, यसले गर्दा गैरकानुनी कमाइलाई निरुत्साहित गर्नेछ । बैंकमा १० लाख रुपैयाँभन्दा बढीको नगद जम्मा गर्दा स्रोत खुलाउनुपर्ने व्यवस्था गरिएको छ । यसबारे राष्ट्र बैंकको वित्तीय जानकारी इकाईले सूचना संकलन गर्ने र सम्पत्ति शुद्धीकरणसम्बन्धी अध्ययनसमेत गर्ने गरेको छ । तर, हाल गैरकानुनी कमाइ नगदका रूपमा प्रयोग गर्ने गरेकाले यो प्रणाली पनि प्रभावकारी हुन सकिरहेको थिए । अब १० लाख रुपैयाँभन्दा बढी रकमको कारोबार गर्न नपाउने भएपछि गैरकानुनी क्रियाकलाप गर्नेहरूमाथि निगरानी बढ्नेछ ।तर, सीमाभन्दा बढी नगद रकम भुक्तानी दिनुपर्ने कुनै खास कारण देखिएमा सोको पुस्ट्याइँसहित नगदमा कारोबार गर्न उक्त व्यवस्थाले बाधा नपुर्याउने व्यवस्था पनि गरिएको छ । तर, सम्बन्धित व्यक्ति तथा संस्थाले बाध्यात्मक कारण भने खुलाउनुपर्नेछ । उक्त आधारमा बैंक तथा वित्तीय संस्थाले नगद कारोबार गर्न दिने व्यवस्था गरिएको हो । तर, यसलाई निकै झन्झटिलो र कठोर बनाइनेछ, राष्ट्र बैंकका ती अधिकारीले भने, वास्तविक समस्यामा परेकाले भने नगद कारोबार गर्न पाउनेछन् ।"
चिनी मिलले अझै भुक्तानी दिएन,"सर्लाही धनकौलस्थित अन्नपूर्ण सुगर मिलले किसानलाई उखुको भुक्तानी नदिएपछि स्थानीयले चिनी गोदाममा तालाबन्दी गरेका छन् । गत वर्षदेखि नै भुक्तानी दिने बेला आनाकानी गर्ने उक्त मिलले यस वर्ष पनि किसानलाई त्यसै गरेपछि चिनी बेच्न रोकेका हुन् । उद्योगले चिनी बेचेर आम्दानी लिन थाले पनि उखुको भुक्तानी नदिएपछि किसानहरूले तालाबन्दी गरेका हुन् । उखुको भुक्तानी र तल्लो तहका कर्मचारीको तलबसमेत उद्योगले नदिएको गुनासो छ । अन्नपूर्ण मिलमा उखु बेचेका धनगढाका किसान अक्षयलाल राउतले स्थापनादेखि नै भुक्तानीमा समस्या रहेको बताए । यस वर्ष समयमै पैसा दिन्छु भनेर उद्यमीले फकाएर उखु लिए, उनले भने, क्रसिङ सकिएपछि जिम्मेवार कर्मचारी र मिल सञ्चालक बेपत्ता छन् । उद्यमीलाई भुक्तानीका लागि बाध्य पार्न किसान र तलब नपाएका कर्मचारीले गोदाममा तालाबन्दी गरेका हुन् । भुक्तानी रोकिएपछि स्थानीय प्रशासनसहित बसेको सर्वपक्षीय बैठकले चिनी बेचेको परिमाणमा उखुको भुक्तानी गर्ने सहमति गरेको छ । राउतले एक करोडको चिनी बेच्न दिने र त्यति नै बराबरको उखु भुक्तानी दिएपछि थप चिनी बेच्न दिने सहमति भएको बताए । सहमति भए पनि मिल सञ्चालक बेपत्ता हुँदा कार्यान्वयन हुन सकेको छैन । प्रमुख जिल्ला अधिकारी प्रदीपराज कँडेलले सर्वपक्षीय भेलाबाट चिनी बेच्ने र सोही अनुपातमा किसानलाई भुक्तानी गर्दै जाने सहमति बने पनि मिल सञ्चालक सम्पर्कमा नआएको जनाए । उखु किसान र उद्यमीबीच क्रसिङअघिको सहमतिअनुसार उखु खरिद गरेको १५ दिनभित्र भुक्तानी दिने भन्ने छ । मिलले टाठाबाठा र नेतालाई मिलाएर सर्वसाधारण किसानलाई भने भुक्तानी नदिने गरेको अधिकांशको गुनासो छ । क्रसिङ सकिएलगत्तै मिलका जिम्मेवार कर्मचारी र सञ्चालक विगतका वर्षदेखि नै सम्पर्कविहीन हुने गरेका छन् ।"
जुत्ता मेलामा आकर्षण,"एकै ठाउँमा धेरैथरी र बजार भाउभन्दा सस्तोमा सामान पाइँदा उपभोक्ताहरू लोभिएका हुन् । थरीथरीका ब्रान्डका जुत्ता छानीछानी किन्न पाइने र बजारमा भन्दा सस्तो भएकाले किन्न आएकी हुँ, परासीबाट मेलामा आएकी सीमा शर्माले भनिन् । उपभोक्ताको बढ्दो चापले व्यवसायीहरू हौसिएका छन् । हामीले सोचेभन्दा बढी व्यापार भएको छ । पहिलोपटक महिलाका जुत्ता उत्पादन गरेको बताउने सुरज बञ्जाडेले भने । नेपाली जुत्ता फेरीफेरी लगाउने सोखका महिलाको सहभागिता बढेको उनले सुनाए । पार्टी वेयरदेखि सामान्य खालका जुत्ता किन्न टाढाटाढाबाट आएका छन्, उनले भने । जुत्ता मेलामा ७ वटा स्वदेशी कम्पनीका २१ वटा स्टल राखिएका छन् । नेपाली बजारमा हाल करिब ७० प्रतिशत स्वदेशी जुत्ता खपत भइरहेको छ । यसलाई बढाएर शतप्रतिशत पुर्याउन क्षेत्रीय मेलालाई जिल्लास्तरसम्म पुर्याउने नेपाल छाला जुत्ता उत्पादक संघका निवर्तमान अध्यक्ष हुमनाथ उपाध्यायले बताए ।"
विश्व बैंकद्वारा सहुलियतपूर्ण ऋण स्वीकृत,"काठमाडौं विश्व बैंकले नेपालको आधारभूत र माध्यमिक शिक्षाको गुणात्मक विकास, कार्यदक्षता वृद्धि र व्यवस्थापकीय सुधारलगायतका क्षेत्रमा सहयोग पुग्ने उद्देश्यले १८५ मिलियन अमेरिकी डलर (१९ अर्ब २६ करोड ८१ लाख २० हजार रुपैयाँ) सहुलियतपूर्ण ऋण स्वीकृत गरेको छ । यो ऋण सात वर्षीय विद्यालय क्षेत्र विकास योजनाअन्तर्गत खर्चिने जारी विज्ञप्तिमा उल्लेख छ । यसबाट प्रत्येक वर्ष ७० लाख विद्यार्थी, १ लाख ८० हजार शिक्षक र मुलुकका ३० हजारभन्दा बढी सामुदायिक विद्यालयका बालबालिका शिक्षा र विकास फेसिलेटर्स लाभान्वित हुने विश्व बैंकले जनाएको छ ।"
ज्योतिले राप्तीभेरी प्राप्ति गर्ने,"काठमाडौं ज्योति विकास बैंकले दाङ, बाँके र बर्दिया जिल्लामा कार्य क्षेत्र रहेको राप्तीभेरी विकास बैंकलाई प्राप्ति गर्ने भएको छ । राजधानीमा आयोजित कार्यक्रममा मंगलबार ज्योतिका तर्फबाट सञ्चालक समिति अध्यक्ष हरिचन्द्र खडका तथा राप्तीभेरीका सञ्चालक समिति अध्यक्ष प्रेमबहादुर भण्डारीले बैंक प्राप्ति गर्ने सम्झौतामा हस्ताक्षर गरेको जारी विज्ञप्तिमा छ । ज्योतिको हालको चुक्ता पुँजी १ अर्ब १० करोड ४३ लाख र १:१ को हकप्रद सेयर जारी प्रक्रियामा रहेको बैंकले जनाएको छ ।"
१९ एजेन्सी पुरस्कृत,"काठमाडौं टर्किस एयरलाइन्सले २०१६ मा उत्कृष्ठ कारोबार गर्ने १६ नेपाली ट्ेरड पार्टनरलाई पुरस्कृत गरेको छ । यस वर्ष उत्कृष्ठ हुनेमा टिकटतर्फ मेगाबाइट, ओशो वल्र्ड, मुनसनलगायतका १२ एजेन्सी छन् । त्यस्तै कार्गोतर्फ सांग्रिला फ्रेट, लेजेन्ड, कुमारीलगायतका ५ एजेन्सी रहेको विज्ञप्तिमा उल्लेख छ ।"
ओमको शाखा विस्तार,काठमाडौं ओम डेभलपमेन्ट बैंकले राजधानीको बौद्धमा आफ्नो शाखा विस्तार गरेको छ । शाखाको नेपाल राष्ट्र बैंकका डेपुटी गभर्नर चिन्तामणि शिवाकोटीले मंगलबार उद्घाटन गरे । बैंकले हाल ३१ वटा शाखाबाट १ लाख २५ हजार ग्राहकलाई सेवा प्रदान गर्दै आएको छ ।
चौधरी समूहले नेपालमा लगानी बढाउँदै,"हाम्रो कुल व्यावसायिक मूल्यको आधा हिस्सा नेपालभित्र होस् भन्ने चाहना छ, चौधरीले भने, त्यसैले लगानी विस्तारको योजना ल्याएका हौं । विश्वभरका धनीहरूको सूची सार्वजनिक गर्ने पत्रिका फोब्र्सका अनुसार चौधरी करिब १ खर्ब ३० अर्ब (१ अर्ब ३० करोड डलर) का मालिक छन् । यस वर्ष उनको लगानीमा बढोत्तरी भएको छ । हामी नेपालमा लगानी बढाइरहेका छौं र यसले निरन्तरता पाउनेछ, उनले भने । चौधरी समूहले होटल, सिमेन्ट, जलविद्युत्, एफएमसीजी, ब्रुअरी, रियलस्टेटलगायतका क्षेत्रमा लगानी विस्तार गर्न लागेको हो । समूहका प्रबन्ध निर्देशक निर्वाण चौधरीका अनुसार सुनसरीमा चौधरी उद्योग ग्रामको काम सुरु भइसेकेको छ । यहाँ वाइवाई चाउचाउ लगायतका उत्पादन हुनेछन् । सुनसरीमा वार्षिक १४ करोड ४० लाख प्याकेट वाइवाई उत्पादन गर्ने योजना समूहको छ । यसैगरी नवलपरासीको उद्योगग्रामको क्षमता पनि बढाएर १४ करोड ४० लाख प्याकेट प्रतिवर्ष पुर्याउने योजना उनले सुनाए । विश्वका ३२ देशमा पुगिसकेको वाइवाई चाउचाउको विस्तार नेपालमा पनि उल्लेख्य गर्दै छौं । समूहले बर्दियामा चाउचाउ उत्पादन सुरु गरिसकेको छ । यसैगरी नवलपरासीमै वार्षिक १२ लाख ६० हजार रियो जुस कार्टुन उत्पादन क्षमता पुर्याउने योजना पनि समूहले सार्वजनिक गरेको छ । यसैगरी ब्रुअरी उद्योगमा पनि १ अर्ब लगानी पुर्याउने योजना रहेको चौधरीले बताए । यसैगरी पाल्पा र दुम्कीवासमा गरी सिमेन्ट उद्योगमा पनि चौधरी समूहको करिब साढे ९ अर्ब रुपैयाँ लगानी पुग्नेछ । समूहले झन्डै २० अर्ब रुपैयाँ लगानी हुने जलविद्युत् आयोजना पनि सार्वजनिक गरेको छ । जसमा ६० मेगावाट क्षमताको एउटा जलाशययुक्त आयोजना पनि समावेश छ । चौधरीका अनुसार ३ वटा जलविद्युत् आयोजना अगाडि बढाइएको छ । यसैगरी रियलस्टेट क्षेत्रमा पनि समूह ठूलो लगानी लिएर आउन खोजेको छ । फेरि रियलस्टेटमा बलियो उपस्थिति जनाउने हाम्रो योजना हो, प्रबन्ध निर्देशक चौधरीले भने । समूहले पुल्चोकमा चौधरी लिजेन्ड नामक मल्टिप्लेक्सको निर्माण पनि गरिरहेको उनले बताए । चितवनको मेघौलीमा ताज सेराई होटल सञ्चालनमा ल्याइसकेको समूहले उसको विदेशमा रहेको ब्रान्ड पनि नेपाल भित्र्याएको छ । ललितपुरमा जिंक होटल सञ्चालनमा ल्याउने योजना समूहले सार्वजनिक गरेको छ । यसैगरी केही समयअघि व्यवस्थापन सम्हालेको समिट होटलको क्षमता बढाउने तयारी पनि समूहको रहेको चौधरीले बताए । यसैगरी पञ्चकर्म नामक वेलनेस सेन्टर निर्माणको योजना पनि समूहले सार्वजनिक गरेको छ ।"
एकै दिन ७७ अंकले बढ्यो नेप्से,"अघिल्ला साताहरूमा निरन्तर रूपमा घटेको परिसूचक गत साता सबै कारोबार दिन बढेको थियो । यो साता आइतबार र मंगलबार दुवै दिन नेप्से बिनाकुनै ठोस कारण उच्च अंकले बढ्यो । यसअघि तरलता अभाव, ब्याजदर वृद्धि, भारु पाँच सय र हजारका नोटमाथिको प्रतिबन्धलगायत कारणले घटेको बजार ती समस्या समाधान नहुँदै उच्च अंकले बढेको छ । बैंकहरूमा पूर्ण रूपमा तरलता सहज नभइसकेकाले ब्याजदर घटेको छैन, दोस्रो बजारमा राम्रा नयाँ कम्पनी भित्रिएका छैनन् र प्रतिबन्धित भारु सटहीको टुंगो लागेको छैन । यस्तो अवस्थामा पनि बजार उच्च अंकले बढ्नुमा विशेष कारण नभएको विश्लेषकहरूको तर्क छ । पछिल्ला दिनहरूमा स्थानीय निकायको चुनाव हुने सम्भावना बलियो बन्दै जानु र तरलता आवस्था सहज बन्नु नै सेयर बजार वृद्धिको कारण भएको स्टक ब्रोकर्स एसोसिएसनका पूर्वअध्यक्ष अञ्जनराज पौड्यालले बताए । बैंकहरूबाट मार्जिन कल आउन छोड्नुले पनि तरलता अवस्था सहज भएको पुष्टि गर्छ, उनले भने । यसअघि बियरिस ट्ेरन्ड (ओरालो) मा रहेको बजार छोटो समयमै धेरै अंकले बढेको जनाउँदै उनले भने, यस्तो बजारमा अल्पकालीन लगानीकर्ताले मुनाफा सुरक्षित गर्न खोज्ने भएकाले बजार पुन: उच्च अंकले घट्ने सम्भावना पनि रहन्छ । अर्का पूर्वअध्यक्ष नन्दकिशोर मुन्दडाले आइतबार र मंगलबारको वृद्धि अनेपेक्षित भएको बताए । धेरै तल झरेको बजार छोटो समयमै यति धेरैले बढ्ने अपेक्षा थिएन, उनले भने, करिब १९ सय नजिक पुगेको बजार साढे १२ सयमा झरेको थियो, त्यसको आधारमा अहिलेको वृद्धि स्वाभाविक हो । मंगलबार बजार खुलेदेखि नै नेप्से उच्च अंकले बढेपछि नियन्त्रणका लागि तीनपटक सर्किट ब्रेकरमार्फत कारोबार रोक्नुपरेको थियो । बजार खुलेको पहिलो आधा घण्टामै ३ प्रतिशतले बढेपछि पहिलो सर्किट ब्रेकरमार्फत १५ मिनेटका लागि कारोबार रोकिएको थियो । त्यसपछि खुलेको बजार दोस्रो घण्टामा (साढे १२ बजेतिर) ४ प्रतिशतले बढेपछि पुन: सर्किट ब्रेकरमार्फत ३० मिनेटका लागि कारोबार बन्द गरियो । त्यसको आधा घण्टापछि खुलेको बजारमा पनि नेप्सेको वृद्धि नरोकिई ५ प्रतिशत पुग्यो । त्यसपछि अन्तिम सर्किट ब्रेकरमार्फत मंगलबार कारोबार रोकियो । नेप्से अस्वाभाविक रूपमा घटबढ हुन थालेपछि त्यो नियन्त्रण गर्ने विधिलाई सर्किट ब्रेकर भनिन्छ । विद्यमान कानुनी व्यवस्थाअनुसार बजार खुलेको पहिलो घण्टमा नेप्से ३ प्रतिशतभन्दा धेरैले घटबढ हुँदा १५ मिनेट, दोस्रो घण्टामा ४ प्रतिशतले घटबढ हुँदा ३० मिनेट र तेस्रो घण्टामा ५ प्रतिशतले घटबढ हुँदा उक्त दिनको कारोबार बन्द गरिन्छ । मंगलबार पनि सोही विधिमार्फत कारोबार नियन्त्रण गरिएको हो । उक्त दिन करिब ८ हजार ३ सय कारोबारबाट १ सय ४४ कम्पनीको २५ लाख ९८ हजार ५ सय कित्ता सेयर किनबेच भए । ती किनबेचबाट १ अर्ब ३९ करोड रुपैयाँ बराबरको सेयर कारोबार भएको छ । योसँगै बजार पुँजीकरण पनि बढेर १८ खर्ब २७ अर्ब रुपैयाँ कायम भएको छ । मंगलबार बिमा समूहको परिसूचक सबैभन्दा बढी ६७७ प्रतिशतले बढ्यो । त्यस्तै वित्त कम्पनीको ५६४ प्रतिशत, जलविद्युत्को ५३४ प्रतिशत, बैंकिङको ५२१ प्रतिशत, विकास बैंकको ४८३ प्रतिशत, होटलको ३४६ प्रतिशत र अन्य समूहको परिसूचक १५ प्रतिशत बढे । तर, उत्पादन तथा प्रशोधन कम्पनीको परिसूचक स्थिर रहेको छ ।"
१७ जिल्लामा पहिलो किस्ता वितरण गरिने,"काठमाडौ भूकम्प गएको झन्डै दुई वर्ष बित्न लागेपछि सरकारले कम प्रभावित १७ वटा जिल्लामा अनुदानको पहिलो किस्ताको रकम वितरण गर्ने तरखर थालेको छ । राष्ट्रिय पुनर्निर्माण प्राधिकरणको कार्यकारी समितिको मंगलबारको बैठकले भूकम्पबाट कम प्रभावित १७ जिल्लामा पनि निजी आवास निर्माणको अनुदानको पहिलो किस्ता रकम वितरण गर्ने निर्णय गरेको हो । प्राधिकरणका प्रमुख कार्यकारी अधिकृत डा गोविन्दराज पोखरेलको संयोजकत्वमा मंगलबार बसेको कार्यकारी समितिको बैठकले १७ जिल्लामा पहिचान भएका लाभग्राहीसँग तत्काल अनुदान सम्झौता गर्ने निर्णय गरेको जनाइएको छ । उक्त सम्झौता सुुरु गरेसँगै पहिलो किस्ताको ५० हजार रुपैयाँ वितरणको काम सुरु हुने प्राधिकरणले जनाएको छ । भूकम्प अति प्रभावित १४ जिल्लाका ९६ प्रतिशत लाभग्राहीलाई पहिलो किस्ताको अनुदान वितरण गरिसकेको प्राधिकरणले भूकम्पले कम प्रभावित थप १७ जिल्लामा घर निर्माणका लागि अनुदान रकम वितरण प्रक्रिया सुरु गर्न लागेको हो, निर्णयपछि प्राधिकरणद्वारा जारी विज्ञप्तिमा भनिएको छ ।हालसम्म भूकम्पले अति प्रभावित १४ जिल्लामा मात्रै पुनर्निर्माणको पहिलो किस्ताको रकम वितरण हँुदै आएको छ । प्राधिकरणका सहप्रवक्ता डा भीष्मकुमार भुसालका अनुसार मानवीय र भौतिक क्षतिको हिसाबले अति प्रभावित १४ जिल्लालाई पहिलो प्राथमिकता दिइएको हो । बाँकी १७ जिल्लामा पनि अनुदान वितरणको प्रक्रिया सुरु गर्न लागेका हौं । त्यसका लागि कार्यकारी सदस्यहरूको टोलीले अनुदान सम्झौताका लागि ती जिल्लाहरूमा भर्खरै अभिमुखीकरण तालिम सम्पन्न गरेर आउनुभएको छ, उनले भने, अब १७ जिल्लाका पहिचान भएका लाभग्राहीसँग अनुदान सम्झौता र आवास अनुदान वितरण तत्कालै सुरु हुन्छ । भूकम्पबाट अति प्रभावित जिल्लाहरूमा सिन्धुपाल्चोक, ओखलढुंगा, नुवाकोट, रामेछाप, दोलखा, गोरखा, धादिङ, काभ्रेपलान्चोक, रसुवा, सिन्धुली, मकवानपुर, काठमाडौं, ललितपुर र भक्तपुर हुन् ।कम प्रभावित जिल्लाहरूमा सोलुखुम्बु, खोटाङ, भोजपुर, संखुवासभा, धनकुटा, चितवन, तनहुँ, लमजुङ, नवलपरासी, कास्की, पर्वत, स्याङजा, पाल्पा, गुल्मी, बाग्लुङ, म्याग्दी र अर्घाखाँची हुन् । यी जिल्लामा पनि अब सरकारले अनुदानको पहिलो किस्ताको रकम वितरण सुरु गर्ने भएको हो । अनुदान वितरण सुरु गर्नुपूर्व सरकारले १७ जिल्लामा भूकम्पले क्षति पुर्याएको संरचनाबारे विस्तृत सर्वेक्षण गरेको थियो । आंशिक तथ्यांकअनुसार १७ जिल्लामा १५ हजार ७ सय ४३ घरधुरीले अनुदान पाउनेछन् । तथ्यांक विभागबाट सबै तथ्यांक प्राप्त हुने बित्तिकै बाँकी लाभग्राहीको पहिचान गरी अनुदान सम्झौता सुरु गरिनेछ र सम्झौता सम्पन्न भएलगत्तै भूकम्प प्रभावित लाभग्राहीको आवास निर्माणका लागि बंैकिङ प्रणालीमार्फत पहिलो किस्ताबापतको ५० हजार रुपैयाँ अनुदान पाउनेछन्, विज्ञप्तिमा भनिएको छ, सेवा प्रदायक बैंक तत्काल तोकी पठाउन प्राधिकरणले संघीय मामिला तथा स्थानीय विकास मन्त्रालयको केन्द्रीय आयोजना कार्यान्वयन इकाईमार्फत सबै जिल्ला समन्वय समितिहरूलाई पत्र लेखिसकेको छ । बैठकले भूकम्प प्रभावित जिल्लामा निर्माण सामग्रीमा कृत्रिम मूल्य वृद्धि गरिएको गुनासोलाई मध्यनजर गर्दै कालोबजारी नियन्त्रणका लागि गृह मन्त्रालयमार्फत सम्बन्धित जिल्ला प्रशासनलाई निर्देशन दिने निर्णय गरेको छ । बैठकले नयाँ नगरपालिका बनेका ठाउँका भूकम्पपीडितहरूको हकमा घर निर्माणका लागि नक्सा पास गर्ने प्रक्रियालाई सरलीकरण गर्न कार्यकारी समिति सदस्य डा चन्द्रबहादुर श्रेष्ठ संयोजकत्वको उपसमितिलाई जिम्मा दिएको छ, विज्ञप्तिमा भनिएको छ, भूकम्प अति प्रभावित १४ जिल्लामध्ये ११ जिल्लाबाट प्राप्त २० हजार ९ सय ६७ गुनासोलाई सम्बोधन गर्ने निर्णय गरेको छ । यसमध्ये ५ हजार ७ सय ५९ घरधुरी लाभग्राही सूचीमा समावेश भएको जनाइएको छ । तथ्यांक प्राप्त नभएका ५ हजार ७ सय ८६ को पुन: सर्वेक्षण गर्ने र थप २ हजार ३ सय ६१ घरधुरीको स्थलगत सर्वेक्षण गरिनेछ, विज्ञप्तिमा भनिएको छ, लाभग्राही सूचीमा नपर्ने देखिएका ७ हजार ६१ घरधुरीको स्थलगत निरीक्षणबाट निक्र्योल गरिनेछ । प्राधिकरणले यस अगावै ९३ हजार ३ सय ७४ गुनासोहरूको सुनुवाइ गरिसकेको छ ।"
ठेकेदारलाई दैनिक २४ हजार जरिवाना,"तनहुँ जिल्ला समन्वय समितिले भिमाददेखि माझकोटतर्फको सडकखण्ड कालोपत्रे गर्न ठेक्का लिएको कम्पनीलाई दैनिक २४ हजार रुपैयाँका दरले जरिवाना तिर्नुपर्ने कारबाही गरेको छ । सम्झौताअनुसार सम्पन्न गर्नुपर्ने अवधि ६ महिना नाघ्दा पनि कामले गति नलिएपछि स्वच्छन्द मना संयुक्त निर्माण सेवालाई कारबाही गरिएको स्थानीय विकास अधिकारी बद्रीप्रसाद तिवारीले बताए । समितिले उक्त कम्पनीलाई दुई वर्षअघि ८ करोड ७५ लाख रुपैयाँमा ओटासिल प्रकारको कालोपत्रे गर्न ठेक्का दिएको थियो । राष्ट्रिय ग्रामीण यातायात सुदृढीकरण परियोजनाअन्तर्गत रिसिङ जाने सडक गत भदौमा निर्माण सक्नुपर्ने थियो । ठेकेदार कम्पनीले काममा बेवास्ता गरेको तिवारीले बताए । जिल्लाकै महत्त्वपूर्ण सडकलाई बेवास्ता गरेपछि कारबाहीका लागि बाध्य भयौं, उनले भने, काम गर्नका लागि ६ महिना अवधि थपिदिएकाले चैत मसान्तसम्ममा काम सक्नुपर्ने हो । जिल्ला तहका राजनीतिक दलको नेतृत्वले पनि अनुगमन गरेर कारबाही गर्नुपर्ने सिफारिस गरेपछि यो निष्कर्षमा पुगेको तिवारीले बताए । ठेकेदार महेन्द्र अधिकारीले भने भूकम्प र नाकाबन्दीका कारण काम समयमा गर्न नसकिएको बताउँदै आएका छन् । चैत मसान्तसम्म ठेकेदारले दैनिक २४ हजार रुपैयाँ तिर्नुपर्ने भएको हो । एक साताअघिदेखि जरिवाना तोकेपछि ठेकेदारले काम गर्न सुरु गरेका छन् । सडक हिउँदमा धुलाम्मे र वर्षातमा हिलाम्मे हुँदा स्थानीयले सास्ती व्यहोर्दै आएका छन् । माझकोट, रिसिङ, घिरिङ, गजरकोट हुँदै पाल्पाको रामपुरसम्म पुग्ने यात्री समस्यामा पर्दै आएका छन् । धुलाम्मे सडक छेउछाउका बासिन्दा बिरामी पर्न थालेका छन् । धूलोको कारण स्थानीय विद्यार्थीहरू बढी मारमा परेका छन् । धूलोले हाम्रा बालबालिका बिरामी परेका छन्, त्यसको जिम्मेवार को हुने ? माझकोट ७ का नवीन श्रेष्ठले भने, पैदल यात्री र सडक छेउका बासिन्दा त्यत्तिकै मारमा परेका छन् । ठेकेदारले जिम्मेवारीपूर्वक काम नगरेकाले कारबाहीको चरणमा पुगेको प्रमुख जिल्ला इन्जिनियर श्रीराम पराजुलीले बताए । चैत मसान्तसम्म कामको प्रगति भएमा कारबाही फुकुवा हुने उनले सुनाए । पृथ्वी राजमार्गको खैरेनीटारदेखि भिमाद हुँदै नवलपरासीको महेन्द्र राजमार्गमा जोड्ने यो सडक निर्माण भएमा तराईबाट ६० किमिमा पोखरा पुग्न सकिन्छ । यसको निर्माणले घण्टौंको बाटो छोट्टिने र प्रदेश नम्बर ४ को प्रस्तावित राजधानी पोखरा आउजाउलाई सजिलो हुने समन्वय समिति माझकोटका सचिव धनबहादुर थापाले बताए । प्रारम्भिक चरणको काममा बनाइएका खाल्डाले सडकमा सवारी गुड्न समस्या परेको उनले बताए ।"
नेपाल इमर्जिङ कपबाट बाहिर,"टस जितेपछि नेपालले सुरुआतमै ४ विकेट लिएर घरेलु टोली बंगलादेशमाथि ठूलो दबाब पेस गरेको थियो । तर टेस्ट क्रिकेटका अनुभवी मोमिनुल हक र नासिर हुसैनको ब्याटिङमा बंगलादेशले निर्धारित ५० ओभरमा ९ विकेट गुमाई २ सय ५७ रनको चुनौतीपूर्ण स्कोर तेस्र्यायो । जवाफमा दीपेन्द्रसिंह ऐरीले अर्धशतक बनाए पनि नेपाल ४२३ ओभरमा १ सय ७४ रनमै अलआउट भयो । दीपेन्द्रले ५६ रन बनाए । ८५ बल खेल्दै ६ चौका प्रहार गरेका उनले दिलीप नाथसँग चौथो विकेटमा ९८ रनको साझेदारी गरे । अन्तर्राष्ट्रिय क्रिकेटमा पहिलो खेल खेलिरहेका दिलीपले ६२ बल खेल्दै ४ चौका र १ छक्का मद्दतमा ४१ रन बनाए । यसअघि १० बल खेलेका ओपनर तथा कप्तान ज्ञानेन्द्र मल्ल खाता नखोली आउट भए । अर्का ओपनर सुनील धमलाले पनि १३ बलमा १ रनमात्र बनाउन सके । राष्ट्रिय टोलीबाट डेब्यू गरिरहेका आशिफ शेखले १५ बलमा ३ चौका प्रहार गर्दै १२ रन बनाए । मध्यक्रममा शरद भेषावकर २ र महबुब आलम १० रनमै आउट भए । विनोद भण्डारीले ३३ रन बनाए । उनले २३ बल खेली ६ चौका र १ छक्का प्रहार गरे । तल्लोक्रमका भुवन कार्की ६ र अविनाश कर्ण १ रनमा आउट भए । सन्दीप लामिछाने ३ रनमा नटआउट रहे । बंगलादेशका रहतुल फेर्डोओसले ७ ओभरमा ४५ रन खर्चेर ४, मोहम्मद सैफुद्दिनले ८३ ओभरमा ४ मेडन राख्दै २२ रन खर्चेर ३, अबुल हसनले २ विकेट लिए । यसअघि प्रतियोगितामा पहिलो खेल खेलिरहेका मध्यम गतिका बलर अविनाशले सुरुमै तीन विकेट लिई बंगलादेशलाई अप्ठयारोमा पारेका थिए । पहिलो ओभरमै अजिर अहमदलाई खाता खोल्न नदिएका अविनाशले अर्को ओभरमा अर्का ओपनर सैफ हसनलाई ७ रनमा आउट गरे । त्यसपछि अर्को ओभरमा अविनाशले मोहम्मद मिथुनलाई शून्यमा आउट गर्दा बंगलादेश पाँचौं ओभरमै १५३ को स्थितिमा पुग्यो । महबुबले नाजमुल हुसैनलाई ४ रनमा बोल्ड गर्दा बंगलादेश १० ओभरमा ३३४ को स्थितिमा थियो । कप्तान मोमिनुल र नासिरले ७८ रनको साझेदारी गरी बंगलादेशलाई संकटबाट उतारे । मोमिनुलले ६१ रन बनाए । उनले ७८ बल खेल्दा ७ चौका प्रहार गरे । हाल बंगलादेशको राष्ट्रिय टोलीबाट बाहिर रहेका हुसैनले अविजित १ सय ९ रन बनाए । उनले १ सय १५ बलको इनिङ्समा १२ चौका र २ छक्का प्रहार गरे । अविनाशले ८ ओभरमा १ मेडन राख्दै ४६ रन खर्चे । सन्दीपले १० ओभरमा ४१ रन खर्चेर २ विकेट लिए । महबुब, दीपेन्द्र र ज्ञानेन्द्रले ११ विकेट लिए । बंगलादेश यू२३ सँग पनि १० ओभर बलिङ गरेका ज्ञानेन्द्रले ५१ रन खर्चे । नेपालले बिहीबार हङकङको राष्ट्रिय टिमसँग खेल्नेछ ।"
भारतलाई टेस्ट सिरिज,"यससँगै भारतले बोर्डरगावस्कर ट्रफी पनि कब्जा गरेको छ । भारतका लागि निमित्त कप्तानको भूमिकामा रहेका अजिन्क्या रहाने ३८ रन बनाएर नटआउट रहे । उनले प्याट कुमिन्सको बलिङमा लगातार दुई छक्का प्रहार गर्दै जित निश्चित पारे । जितसँगै भारतीय खेलाडी र समर्थकले खुसीयाली मनाएका थिए । भारतले अब लगातार सात टेस्टको सिरिज जितेको छ । यो क्रम सन् २०१५ यता श्रीलंकाविरुद्धको सिरिज जितेसँगै सुरु भएको हो । भारतले त्यसयता न्युजिल्यान्ड, इङल्यान्ड र बंगलादेशलाई हराएर घरेलु सिजनको सुखद अन्त्य गरेको छ । चोटका कारण चौथो टेस्ट नखेलेका कप्तान विराट कोहलीले अस्ट्ेरलियामाथि हात पारेको संघर्षपूर्ण जित पछिल्ला सफलताहरूमध्ये सर्वाधिक सुखद रहेको बताए । उनले भने, यो अविश्वसनीय सिरिज रह्यो । हाम्रा लागि अहिलेसम्मकै सुखद जित पनि । अस्ट्ेरलियाले जसरी चुनौती पेश गरेको थियो, त्यो पनि उत्कृष्ट रह्यो । तर हामीले पहिलो टेस्ट हारेर पनि सिरिज जित्न सक्यौं, यसले हाम्रो टिम कस्तो छ देखाउँछ । अस्ट्ेरलियाली कप्तान स्टिभ स्मिथले सिरिजका क्रममा आफ्नो भावना बढी पोखेकामा क्षमा पनि मागे । उनले अघिल्लो दिन मात्र गलत क्याच लिएका आरोपमा मुरली विजयीलाई धोकेवाज पनि भनेका थिए । तर उनले हारपछि भने, यो सिरिजकै क्रममा हामी सबै तनावमा रह्यौं । हाम्रो उद्देश्य टिमका लागि राम्रो गर्नु थियो । सायद अनावश्यक रूपमा मैले आफ्नो भावना पोखेको भए त्यसप्रति क्षमा माग्न चाहन्छु । अस्ट्ेरलिया आफ्नो दोस्रो इनिङ्समा १ सय ३७ रनमा समेटिएपछि भारतको जित आधार खडा भएको हो । न्युजिल्यान्डदक्षिण अफ्रिका ह्यामिल्टन दक्षिण अफ्रिका न्युजिल्यान्डविरुद्धको तेस्रो तथा अन्तिम टेस्टको चौथो दिन आफ्नो दोस्रो इनिङ्समा ५ विकेट गुमाएर ८० रनको खराब स्थितिमा रहेको छ। उसले न्युजिल्यान्डलाई फेरि ब्याटिङका लागि बोलाउन थप ९५ रन बनाउन आवश्यक छ । दक्षिण अफ्रिकाका लागि फाफ डु प्लेसिस १५ र क्विन्टन डी कक १५ रन बनाएर खेलिरहेका छन् । न्युजिल्यान्ड सिरिजमा १० ले पछाडि छ । टिमले सिरिज बराबरी गर्न जित आवश्यक छ ।"
चीन अप्ठयारोमा,"तेहरान इरानका मेहदी तारेमीले चीनको विश्वकप आशामा ठूलो प्रहार गरेका छन् भने अस्ट्रेलियाले यूएईमाथि २० को विजय हात पारी सोझै छनोट हुने सम्भावना कायमै राखेको छ । समूह बी मा अस्ट्रेलियाले जस्तै जापानले साइतामामा ४० को विजय निकाल्दै थाइल्यान्डको रसिया यात्रा टुंग्याइदिएको छ । दक्षिण कोरियाले सिरियामाथि १० को विजय हात पारेर छनोट यात्रालाई ट्रयाकमा ल्याएको छ । गत साता चीनसँग अप्रत्यासित पराजयपछि दक्षिण कोरिया कठिन स्थितिमा पुगेको थियो । तर मार्सेलो लिप्पीको प्रशिक्षणमा रहेको चीन मंगलबार इरानसँग १० ले पराजित हुन पुग्यो । तारेमीले मध्यान्तरलगत्तै गोल गरेका थिए । एसियाको शीर्ष टोली इरानले समूह ए मा दक्षिण कोरियामाथि ४ अंकको अग्रता बनाएको छ । केवल तीन खेल मात्र खेल्न बाँकी रहेको अवस्थामा चीन पुछारबाट दोस्रो स्थानमा छ । रसियामा अर्को वर्ष हुने विश्वकपमा पुग्न चीनले आफ्नो बाँकी रहेको सिरिया, उज्वेकिस्तान र कतारसँगको सबै खेल जित्नुपर्छ । चीन अहिलेसम्म केवल एकपटकमात्र विश्वकपमा छनोट भएको छ ।"
पार्किन्सन्सबारे चेतना दिन दौड,"नेपालमा भने यस्तो दौड पहिलोपल्ट हुन लागेको हो । दौड नेपाल टुरिजम बोर्ड भृकुटीमण्डपबाट सुरु भएर त्यहीं टुंगिनेछ । प्राय: उमेर ढल्केका लागि मात्र हुने मानिएको यो रोग पछिल्लो समय युवापुस्तामा पनि देखिन थालेको छ । नेपालमा यस रोगबाट धेरै कम जानकारी छ । धेरैले यसबारे सुनेका पनि छैनन्, आयोजक बनिताले भनिन् । वंशानुगत र मस्तिष्कमा गम्भीर चोट र खानेकुरामा प्रयोग भइरहेको अत्यधिक विषादीका कारण यो रोग हुने गर्छ । नेपालमा यस रोगबाट पीडित कति जना छन् भन्ने स्पष्ट जानकारी छैन । धेरैले यो रोग लागेर पनि यसबारे अनभिज्ञ रहेको हुनसक्छ । हामी यसबारे नेपालमा दौडको माध्यमबाट धेरैभन्दा धेरै प्रचार गर्न चाहन्छौं, बनिताले बताइन् ।"
सहकारी कप बुद्धिचाल,काठमाडौं चार लाख ९८ हजार ४ सय रुपैयाँ पुरस्कार राशिको पाँचौं कामना सहकारी कप बुद्धिचाल अर्को साता हुने भएको छ ।स्वीस लिग प्रणालीमा ११ चरणसम्म हुने प्रतियोगिता विजेताले १ लाख ८३ हजार मूल्यबराबरको सालुटो मोटरसाइल पुरस्कार जित्ने छन् । ललितपुर जिल्ला बचत तथा ऋण सहकारी संघको आयोजना तथा ताम्राकार समाज ललितपुरको सहआयोजनामा आइतबार सुरु हुने प्रतियोगिता जावलाखेलस्थित ताम्राकार समाजको भवनमा हुनेछ ।
सामाखुसी सफल,काठमाडौं सामाखुसी फुटसल क्लब मंगलबार दोस्रो नेपाल कप भेट्रान फुटबलको सेमिफाइनल पुगेको छ । सामाखुसीले मनाङ मस्र्याङ्दी क्लबको टिमलाई १० ले हरायो । टासी छिरिङले ७० औं मिनेटमा गरेको गोल निर्णायक भयो । मनाङका हरिहर थापा म्यान अफ द म्याच चुनिए ।
कराते खेलाडी दुबईतिर,काठमाडौं नेपालका दुई कराते खेलाडीले दुबईमा हुने प्रिमियर लिग कराते च्याम्पियनसिपमा भाग लिने भएका छन् । मार्च २९ देखि अप्रिल २ तारिखसम्म हुने प्रतियोगिताको पुरुष ८४ केजीमुनि विप्लव श्रेष्ठ र ७५ केजीमुनि विनोद महर्जनले प्रतिस्पर्धा गर्नेछन् । प्रशिक्षकमा सागका दुई स्वर्ण विजेता दीपक श्रेष्ठ र टिम व्यवस्थापकमा उमेश मल्ल छन् । प्रशिक्षक श्रेष्ठ डब्लुकेएफ कोचेज सेमिनारमा पनि सहभागी हुनेछन् । नेपाली टिम मंगलबारै त्यसतर्फ प्रस्थान गरेको छ ।
एन्जल्स हर्ट च्याम्पियन,"काठमाडौं एन्जल्स हर्ट कलेजले दोस्रो वाइवाइ अन्तरकलेज क्रिकेट प्रतियोगिताको उपाधि जितेको छ । एन्जल्स हर्टले सोमबार फाइनलमा डीएभी कलेजलाई ६० रनले हरायो । टस हारेको एन्जल्सले १ सय ६२ रन बनाउँदा सुमित महर्जनले ५६ रन जोडेका थिए । डीएभीका विपिन आचार्यले ४ विकेट विकेट लिए । डीएभीले १ सय २ रनमात्र बनाउन सक्यो । एन्जल्सका सञ्जय बस्नेतले ४, अदिल खान र सुमित झाले २२ विकेट बाँडेपछि डीएभीका खेलाडी सस्तैमा आउट भए ।जन्मजयले ३१ र विवेकले १३ रन बटुले । विजेताका सञ्जयले बस्नेत प्लेयर अफ द म्याच र उत्कृष्ट बलरको उपाधि जिते । अदिल खान उत्कृष्ट ब्याट्सम्यान भए । विजेताले ७५ हजार पायो ।"

शीर्षक,विवरण
संविधान कार्यान्वयनमा चीनको चासो,"बेइजिङ चिनियाँ राष्ट्रपति सी चिनफिङले नेपालमा लामो राजनीतिक प्रक्रियापछि जारी नयाँ संविधान कार्यान्वयनमा जोड दिएका छन् । जनबृहत् सभा भवनमा प्रधानमन्त्री दाहालसँग सोमबार भएको भेटवार्तामा राष्ट्रपति सीले नेपाल दिगो शान्तितर्फ उन्मुख भएकोमा खुसी व्यक्त गरे ।२५ मिनेटको भेटमा राष्ट्रपति सीले प्रधानमन्त्री दाहालसमक्ष तीन विषयमा विशेष चासो राखेका थिए । तातोपानी नाका खोलेर सम्बन्धलाई थप नजिक्याउने, पूर्वाधार विकासमा चीनले सहयोग गर्ने र चिनियाँ रेललाई नेपालसम्म पुर्याउनेमा मेरो व्यक्तिगत चासो छ, सीलाई उद्धृत गर्दै एक सहभागीले भने । राष्ट्रपति सीले तिब्बत स्थानीय सरकारलाई समेत यी कुरामा आफूले निर्देशन दिइसकेको जानकारी दिँदै यसमा ढिलाइ नहुने बताए । उनले जलवायु परिवर्तनको समस्या चीन र नेपालको साझा भन्दै त्यसको समाधानका लागि दुई देशीय सहकार्य आवश्यक रहेको बताए । ती सहभागीका अनुसार उनले हिमाली क्षेत्रमा अन्यको चासोभन्दा नेपाल र चीन मिलेर काम गर्नुपर्ने प्रस्ताव पनि राखेका थिए । राष्ट्रपति सीको उक्त प्रस्तावलाई प्रधानमन्त्री दाहालले तुरुन्तै समर्थन गरेको प्रधानमन्त्रीका प्रेस सल्लाहकार गोविन्द आचार्यले बताए । प्रधानमन्त्री दाहालले चिनियाँ राष्ट्रपतिलाई नेपालमा स्वागत गर्न राजनीतिक दल र जनता आतुर रहेको बताए पनि सीले उपयुक्त समय मिलाएर आउने कूटनीतिक जवाफ दिए । त्यसपछि पनि दाहालले सम्बन्धलाई उचाइमा लैजान सीको नेपाल भ्रमण आवश्यक रहेको दोहोर्याएका थिए । चीनले नेपालको स्थानीय तहको निर्वाचनका लागि ९० लाख युआन (करिब १३ करोड ५० लाख रुपैयाँ) सहयोग घोषणा गरेको छ । चिनियाँ राष्ट्रपतिले निर्वाचन सम्पन्न गर्न सानो उपहार भन्दै यस्तो सहयोग घोषणा गरेको आचार्यले जनाए । भेटवार्तामा दाहालका साथ परराष्ट्रमन्त्री प्रकाशशरण महत, राजदूत लीलामणि पौड्याललगायत थिए । दाहाल र राष्ट्रपति सीबीच दुईपक्षीय वान टु वान छलफल भने भएन । भेटमा प्रधानमन्त्री दाहालले अन्य चिनियाँ अधिकारीसमक्ष राख्दै आएका विषय नै राखेका थिए । चीनले अगाडि सारेको बेल्ट एन्ड रोड इनिसिएटिभ कार्यक्रममा नेपाल सहभागी हुन प्रतिबद्ध भएको जनाउँदै ओबर सम्मेलन अगावै हस्ताक्षर गर्ने जानकारी दिए । उनले चीननेपालभारत त्रिदेशीय सहकार्यमा पनि पुन: जोड दिए । दाहालले गतवर्ष तत्कालीन प्रधानमन्त्री केपी ओलीको भ्रमणमा भएका सम्झौता कार्यान्वयनमा नेपालको प्रतिबद्धता जनाए पनि त्यसको प्रक्रियाबारे कुनै छलफल भएन । दाहालले मंगलबार ल्हासास्थित पोतला दरबार हेर्नेछन् । बुधबार भृकुटीद्वारा निर्मित जोखाङ दरबार हेरेर स्वदेश फर्कने छन् ।"
एमालेले गर्यो विद्वत् भेला,"ओलीले नेपालका करिब सबै पेसागत क्षेत्र र फरक राजनीतिक आस्था भएकाहरूलाई भेला गरेर २५ वर्षे भिजन निर्माणका लागि सुझाव लिएका हुन् । एउटा राजनीतिक दलको घोषणा पत्र मात्र नभई मुुलुककै विकासको भिजन तयार गर्न आफूले प्रयास सुरु गरेको ओलीले जानकारी दिए । पार्टी अन्य दुई वरिष्ठ नेता तथा पूर्वप्रधानमन्त्रीहरू झलनाथ खनाल र माधव नेपालसहित उपस्थित ओलीले मुलुकलाई आत्मनिर्भर बनाउने गरी अघि बढाउनैपर्ने भएकाले त्यसका लागि उपयुक्त योजनाका लागि सहयोग गर्न उपस्थितहरूसँग आग्रह गरेका थिए । स्थानीय चुनाव आउँदै गरेको सन्दर्भमा चुनावी घोषणापत्रका लागि छलफल आयोजना गर्यो कि भन्ने भ्रम नराख्न भन्दै ओलीले छलफलका सहभागीसँग भने, यो छलफल समग्र मुलुकको विकासको खाका बनाउने प्रयास हो । राजधानीको एक होटलमा आयोजित कार्यक्रममा ओलीले अति राजनीतीकरणका कारण मुलुक अघि बढ्न नसकेको स्वीकार गरे । सुशासन राजनीतिपीडित भयो, शिक्षा राजनीतिपीडित भयो, स्वास्थ्य राजनीतिपीडित भयो, ओलीले भने, अब यसरी हँुदैन । पुनर्निर्माण प्राधिकरणमा सीईओ परिवर्तनको प्रसंग उठाउँदै ओलीले एउटाले कुनै खाका बनाएर काम गर्न सुरु गर्दैगर्दा व्यक्ति परिवर्तन गर्ने र त्यसका कारण कुनै पनि परिणाम समयमै हासिल हुन नसक्ने प्रवृत्ति सबै क्षेत्रमा देखिएको बताए । मुलुक आत्मनिर्भरताको दिशामा जान सक्दा मात्र समृद्धि प्राप्त गर्न सकिने उल्लेख गर्दै ओलीले त्यसका लागि प्रयास गर्न खोज्दा खोक्रो राष्ट्रवादको आरोप खेप्नुपरेको गुनासो गरे । मुलुकलाई समृद्धिमा लैजान छिमेकीहरूसँगको सम्बन्धलाई पनि सन्तुलित बनाउने र राष्ट्रिय हितको रक्षाका लागि पनि उत्तिकै प्रतिबद्ध हुनुपर्ने ओलीको धारणा थियो । मुलुकलाई आत्मनिर्भर र राष्ट्रिय हितको पक्षमा उभिनकै लागि आफूले प्रधानमन्त्री हुँदा भारत र चीन दुवैसँग महत्त्वपूर्ण सम्झौता गरी अघि बढ्न खोजेको ओलीको दाबी थियो । तर अस्ति मेरो सरकार ढाल्ने बेलामा छिमेकीसँग असन्तुलित सम्बन्ध भयो भनियो, उनले भने, नेपाली व्याकरणमै नयाँ अर्थ राख्नुपर्छ कि क्या हो, एकातिर ढल्किनुलाई चाहिँ सन्तुलित भनिन्छ भनेर । ओलीले निर्वाचनमार्फत नै सबै संक्रमण टुंगिने भएकाले चुनावी वातावरणका लागि समेत भूमिका निर्वाह गरिदिन भेलामा उपस्थितलाई आग्रह गरे । लोकतन्त्रका कुनै पनि व्यक्तिलाई मन पर्यो वा परेन भन्ने आधारमा चुनाव निर्धारित नहुने ओलीको भनाइ थियो । लोकतान्त्रिक व्यवस्था चलाउन चुनाव हुनुपर्छ कसैले जिद्दी गर्यो भन्ने नाममा कहिलेसम्म चुनाव नगरी बस्ने ? ओलीले भने, चुनाव नहुने हो भने विकारहरू अझै बढदै जान्छन् । भेलामा राष्ट्र बैंकका पूर्वगभर्नर तथा योजना आयोगका पूर्वअध्यक्ष युवराज खतिवडाले २५ वर्षे भिजनबारे प्रारम्भिक टिप्पणी गरेका थिए । सभामा सुझाव दिँदै अख्तियार दुरुपयोग अनुसन्धान आयोगका पूर्वप्रमुख आयुक्त सूर्यनाथ उपाध्यायले विकासको मुख्य बाधक नै भ्रष्टाचारको जालो भएकाले त्यसलाई हटाउन सक्नुपर्ने बताए । भ्रष्टाचार नियन्त्रण गर्ने एउटा अख्तियार दुरुपयोग अनुसन्धान आयोगको मात्र काम हो भन्ने जस्तो भएको छ तर यो कार्यकारी तहबाटै रोक्न सक्नुपर्छ, उनले भने । पूर्व राजदूत शम्भुराम सिंखडाले सबै क्षेत्रमा अति राजनीतिकरण भएकाले त्यसलाई रोक्नु पहिलो काम भएको बताए । राष्ट्रिय हितका पक्षमा कम्तीमा मुलुकका सबै राष्ट्रिय शक्तिबीच एउटा साझा धारणा बन्नुपर्छ, उनले भने, हाम्रो कुनै पनि क्षेत्रमा साझा धारणा छैन ।"
सर्वोच्चको निर्णय मान्नुपर्छ,"शर्माले भारत र चीन दुई छिमेकी राष्ट्रसँग कहिले मित्रता र कहिले अमैत्री व्यवहारको अनुभूति हुने गरेको बताउँदै राष्ट्रिय स्वाभिमान, अखण्डता र समुन्नतिको नेपाली स्वार्थलाई केन्द्रमा राखेर बृहत्तर राष्ट्रिय दृष्टिकोण ल्याउनुपर्ने बताए । केन्द्रीय सदस्य गुरुङले कञ्चनपुरमा भारतीय सुरक्षाकर्मीबाट गोविन्द गौतम मारिएको घटनामा भारतलाई माफी माग्न लगाउन सकेमा मात्रै कांग्रेस व्यवहारमै राष्ट्रवादी पार्टी हुने बताए ।"
दुईको मृत्यु,काठमाडौं छुट्टाछुट्टै दुर्घटनामा सोमबार दुईजनाको मृत्यु भएको छ । सीतापाइलामा बा१ख ५८९९ नम्बरको बसले आइतबार ठक्कर दिँदा सख्त घाइते भएका सप्तरी प्रसवनीका ४३ वर्षीय प्रदीपसिंह चौधरीको ब्लुक्रस अस्पतालमा उपचारका क्रममा सोमबार मृत्यु भएको हो । त्यसैगरी कपनमा अग्लो डिलबाट लडेर गैरीगाउँ बस्ने सोलुका ४६ वर्षीय तेन्जिङ शेर्पाको सोमबार मृत्यु भएको प्रहरीले जनाएको छ ।
चोरी आरोपमा तीन पक्राउ,काठमाडौं चोरीमा संलग्न ३ जनालाई प्रहरीले पक्राउ गरेको छ । काभ्रे पनौतीका रुमन तामाङ र काठमाडौं १९ का सिनियन तामाङ आइतबार कोटेश्वरबाट पक्राउ परेका हुन् । उनीहरूका साथमा बा८१प ३४७५ नम्बरको स्कुटी र २१ हजार ६ सय १० रुपैयाँ नगद बरामद गरिएको प्रहरीले जनाएको छ । त्यसैगरी बानेश्वर चोकमा एक महिलाको मोबाइल खोसेर भाग्दै गर्दा पेप्सीकोलाका टंक तामाङलाई प्रहरीले पक्राउ गरेको छ ।
पाटनमा एकल घोडेजात्रा,"ललितपुर टुँडिखेलमा राष्ट्रपति, उपराष्ट्रपति, प्रधानन्यायाधीशलगायत विशिष्ट व्यक्तिको उपस्थितिमा नेपाली सेनाद्वारा बथान घोडा दौडाइरहँदा पाटनवासीले भने एक्लो घोडा दौडाएर घोडेजात्रा मनाएका छन् । नेवार समुदायले मनाउने पिशाच चतुर्दशी (पाहा: चह्रे) को दोस्रो दिन पाटन बालकुमारी मन्दिरस्थित मैदान एक्लो घोडा दौडाएर घोडेजात्रा मनाइएको हो ।"
दुर्घटनामा ३ को मृत्यु,भरतपुर खैरहनी९ स्थित बाबा ग्यासनजिक सवारी दुर्घटनामा २ जनाको मृत्यु भएको छ । आइतबार राति ना५ख ८९६७ नम्बरको बसले विपरीत दिशाबाट आएको बा७५प ९४५ मोटरसाइकललाई ठक्कर दिँदा त्यसमा रहेका ३ जना गम्भीर घाइते भएका थिए । घाइतेमध्ये रत्ननगर३ का नारायण बोहरा र जोसेभ दराईको उपचार क्रममा सोमबार मृत्यु भएको प्रहरीले जनाएको छ । त्यस्तै रत्ननगर१२ स्थित सुब्बा चोकबाट डुम्रेतर्फ जाँदै गरेको ना१त ७०८७ नम्बरको ट्रयाक्टरबाट खसेर जयमंगलाका कोसिस दराईको मृत्यु भएको छ ।
महिलाको हत्या,बारा प्रसौनी गाउँपालिका६ स्थित सिङ्हाखोला छेउमा बोरामा फालिएको अवस्थामा महिलाको शव फेला परेको छ । उनको घाँटीमा प्लास्टिकको नाम्लो बेरिएको र टाउकामा धारिलो हतियार प्रयोग गरिएको पाइएको प्रहरीले जनायो । शव पोस्टमार्टका लागि कलैया अस्पतालमा राखिएको छ । पहिचान खुल्न नसकेको महिलाको उक्त शव स्थानीय एक चिउरा उद्योगको बोरामा कसेर फालिएकाले त्यसैको आधारमा अनुसन्धान भइरहेको जिल्ला प्रहरीका प्रवक्ता डीएसपी राजेन्द्रबाबु रेग्मीले बताए ।
लागूऔषधसहित पक्राउ,कास्की बागलुङको खालढिके घर भई पोखराको मालेपाटन बस्ने २८ वर्षीय विक्रम नेपालीलाई प्रहरीले लागूऔषधसहित पक्राउ गरेको छ । पोखरा सभागृहपछाडि शंकास्पद अवस्थामा बसेका उनका साथबाट लागूऔषध बरामद भएपछि सीआरभी टोलीले नियन्त्रणमा लिएको पश्चिम क्षेत्रीय प्रहरी कार्यालयले जनाएको छ ।
डुबेर मृत्यु,कास्की रूपा गाउँपालिका६ का २६ वर्षीय अंकित लामाको रूपातालमा डुबेर मृत्यु भएको छ । पौडी खेल्ने क्रममा उनको डुबेर सोमबार दिउँसो मृत्यु भएको प्रहरीले जनाएको छ ।
संघीय आयोगको विकल्प,"मधेसवादी दलले कतिपय असन्तुष्टिका बीच जिम्मेवारीबोध गर्नुपर्ने विषय के हो भने अर्को वर्ष माघ ७ भित्र संविधान कार्यान्वयनको प्रत्याभूति हुनेगरी चरणबद्ध चुनावको बाटो तुरुन्तै नसमाउने हो भने देशले पछिल्लो दशक हात पारेको परिवर्तनका दर्जनौं उपलब्धि रक्षा गर्न नसक्ने किसिमको संकट पनि आउन सक्छ । कुनै एक पक्षको असावधानी वा अकर्मण्यताको कारण परिवर्तन संस्थागत गर्ने अवसर गुम्न पुग्यो भने त्यस बेला परस्पर दोष दिएर कसैलाई केही फाइदा हुनेछैन । त्यसैले मधेसी मोर्चाले आफ्नोतर्फबाट सुझबुझपूर्ण जिम्मेवारी देखाउँदै आयोगलाई बढी अधिकारसम्पन्न बनाउने, सर्वस्वीकार्य किसिमका विज्ञ पठाउन आफ्नोतर्फबाट विकल्प दिने, सहयोग गर्नेजस्ता काम गर्न सक्छ । सत्ता र प्रतिपक्षमा बाँडिएका तीन ठूला दलले मोर्चालाई विश्वासमा लिएर संविधानमा उनीहरूको स्वामित्व सुनिश्चित हुने गरी संघीय आयोगको गठन, क्षेत्राधिकार र तदनुरूप संविधान संशोधनको प्रत्याभूति दिलाउनुपर्छ । यो नै जारी संकटको निकास खोज्ने प्रस्थानबिन्दु हो ।"
एमालेको राज्यसंस्थापनमा रूपान्तरण,"तत्कालीन क्रान्तिकारी नेकपा मालेको लोकतान्त्रिक रूपान्तरणसँगै एमाले बन्ने र जनताको बहुदलीय जनवाद आत्मसात गर्ने प्रक्रियामा सबभन्दा ठूलो राजनीतिक सिर्जनशीलता भाषिक क्षेत्रमा देखिएको थियो । त्यत्रो विद्रोहको पृष्ठभूमिबाट बनेको, गणतन्त्रको लागि लडेको र नेपाली कांग्रेसलाई भारतको दलाल भन्दै हुर्केको एमालेले २०४७ सालको संविधानलाई पूर्णत: स्वीकार्नु पनि इज्जतिलो काम थिएन र आफूसँगै लडेर ल्याएको संवैधानिक राजतन्त्रसहितको बुर्जुवा शैलीकै भए पनि नयाँ प्रजातान्त्रिक संविधान अस्वीकार गर्न पनि सम्भव थिएन । तसर्थ उसको राजनीतिक क्रान्तिलाई रूपान्तरण गर्नका लागि सानोतिनो भाषिक क्रान्ति नै गरेर सिर्जना गरेको राजनीतिक शब्दावली थियो नयाँ संविधानप्रतिको आलोचनात्मक समर्थन । त्यो २६ वर्ष पहिलेको कुरा थियो ।हुन त त्यसपछिका २५२६ वर्षमा नेपालमा के मात्रै भएन π कहाँको राजतन्त्रबाट देशै गणतन्त्रमा गयो, मालेएमाले भनेका त वामपन्थी नै होइनन् भन्नेसम्मका कुरा गर्ने माओवादीले जनयुद्ध हाँकेर तीनपटक त प्रधानमन्त्री नै बनाइसक्यो । उसलाई कि गाली गर्ने धेरै छन् कि मनपराउने, तर निष्पृह भावले नेकपा एमाले ०४७ सालमा के थियो र अहिले ऊ के भइसकेको छ र ऊ किन त्यस्तो भएको होला भन्ने उसको रूपान्तरणको आयाममाथि धेरै त के अलिअलि पनि चर्चा भएको छैन । २०७२ सालमा नयाँ संविधान जारी गर्दा संसद्को सबभन्दा ठूलो दल र मुलुकको प्रधानमन्त्री कांग्रेसको भए तापनि संविधान जारी गर्नैपर्छ भन्ने त्यसबेलाको खास राजनीतिक संस्थापन पक्षको भूमिकामा एमाले थियो । राजनीतिको रमाइलो भन्ने कि इतिहासको व्यङ्गय२६ वर्षपछि नयाँ संविधान संशोधन गर्नैपर्छ भनेर जारी हुँदैको बखतदेखि अहिलेसम्म प्रयासरत कांग्रेसले त्यस अर्थमा आफैंले जारी गरेको अहिलेको संविधानलाई सिर्फ आलोचनात्मक समर्थन मात्रै गर्छ । शब्द त्यही प्रयोग नगर्नु अलग कुरा, नत्रभने बरु एमालेले ०४७ पछि संविधान संशोधन गर्न राजनीतिक विषयमा कुनै प्रयास गरेनजस्तो अहिले कांग्रेसले गरेको छ । यस आधारमा निसंकोच भन्न सकिने कुरा के हो भने कांग्रेसको अहिलेको संविधानलाई आलोचनात्मक मात्र समर्थन छ । एमालेको २६ वर्षको रोचक रूपान्तरणलाई हेर्नका लागि माथिको आलोचनात्मक प्रसंग एउटा प्रस्थानबिन्दु मात्रै हो । यस लेखले कुनै एउटा व्यक्तिको चरित्र निर्माण कुनै एउटा नीतिगत निर्णयको आधारमा नभई देशकालपरिस्थितिले जसरी निर्माण हुँदै जान्छ, त्यसरी नै एमाले भन्ने पार्टीको व्यक्तित्व निर्माणका केही प्रवृत्ति र विशेषताको चर्चा गर्नेछ । र लेखको मूल तर्क के रहनेछ भने अहिले प्रतिपक्षमा रहे पनि एमालेको हालको आन्तरिक अभिमुखीकरण ऊ आफू नेपाल राज्यको संस्थापन पक्ष हो भन्ने मनोविज्ञानबाट सञ्चालित छ । एमालेको बारेमा विवेचना सुरु गर्दा कतिपय पाठकलाई आस हुनसक्छ उसलाई त सोझै महेन्द्रवादी राष्ट्रवादको उत्तराधिकारी भनिदिए पुगिहाल्यो नि । अर्का थरीको चाहना हुनसक्छ अहिले नेपालको सार्वभौमिकता र राष्ट्रियता सुदृढ गर्न सक्ने कुनै पार्टी छ भने त्यो एमाले हो । माथिका दुबै धारमध्ये कुन सत्य वा असत्य हो वा अर्धसत्य भन्ने एउटा कुरा, एमालेको इभोलुसनलाई नहेरी उसको अहिले बनेको चरित्रप्रति गरिने टिप्पणी त्यति गहिराइका नहुन सक्छन् । एमाले पार्टी अहिले जे भएको छ, त्यो उसले अँगालेको जबज (जनताको बहुदलीय जनवाद) को कारणले वा उसले कुनै महाधिवेशनबाट पारित गरेको विचारनीतिको कारणले होइन । ऊ यस्तो भएको (कस्तो भएको भन्ने अलिक तल तर्क गरिनेछ) बढी मात्रामा देशका अरू राजनीतिक घटनाक्रम र परिस्थितिमा आफू समायोजन हुँदाहुँदै हो, र त्यस्तो प्राकृतिक सिद्धान्तकै जस्तो समायोजनमा उसको पञ्चायतकालीन सांगठनिक रुझानको केही मात्रामा भूमिका छ । यसलाई अझ सरल भाषामा भन्नुपर्दा जसरी कोही अर्थशास्त्री हुन्छु भनेर हिंँडेको मान्छे बीच बाटोमै पत्रकार बन्न पुग्छ वा मेडिकल डाक्टर हुन्छु भनेर कस्सिएको कोही परिस्थितिसँग सम्योजित हुँदाहुँदै नेता हुनपुग्छ, त्यस्तै गरेर पार्टी पनि आखिर मानिसहरू मिलेर नै बन्ने हो र यसमा मान्छेको व्यक्तित्व निर्माणमा जस्तै इभोलुसनको भूमिका भइहाल्छ ।२०४६ सालको परिवर्तनको नेता कांग्रेस भएको कारणले एमालेको प्राकृतिक राजनीतिक स्पेस भनेको अलिकति क्रान्तिकारिता बोक्दै गरेको वामपन्थी, प्रगतिशील कित्ता नै थियो । कांग्रेसको चुलिँदो आन्तरिक कलह, सरकारका नालायकी र अन्य विकृतिबाट एकपटक सबभन्दा ठूलो पार्टी त भइनैसकेको थियो, एमाले । २०५६ सालमा बहुमतै पाउन सक्ने स्थितिमा एक त महाकाली सन्धि घटिसकेको थियो र पार्टी फुटिसकेको पनि थियो, जसले गर्दा त्यो सम्भव भएन । त्यसपछि माओवादीको जनयुद्धले आकार बढाउँदै गएपछिको अवस्थामा धेरैको अनुमान थियो लोकतान्त्रिक आन्दोलनको मोर्चा कांग्रेसको छँदैछ, वामपन्थीक्रान्तिकारीप्रगतिशील आदि माओवादीको हुने भो । विचरा एमालेको के होला भन्ने व्यापक टिप्पणीले उक्त पार्टीका नेताकार्यकर्ता र त्यसका समर्थकशुभेच्छुक साथै प्रत्यक्षपरोक्ष उक्त पार्टीसँगको आबद्धतासँग आºनो पेसाव्यवसाय र जीविकोपार्जन जोडिएका हजारौंलाखौंलाई एउटा हीनताबोधको लामो चरणबाट गुज्रनुपर्यो । एमालेलाई अहिले दम्भी किन भएको छ भनेर बुझ्नका लागि बुझ्नैपर्ने कुरा के हो भने २०५९र६० को प्रतिगमन आधा सच्चियो भन्ने एमालेको कच्चा राजनीतिक चरणपछि ०६९ सालको निर्वाचनसम्मका १० वर्ष मालेएमालेको सम्पूर्ण पार्टी जीवनको सबभन्दा हीन मनोभावमा गुजारेको समय थियो । त्यस बीचमा एमालेलाई केके मात्र भनिएन उसको लिङ्ग कुन हो भनेर सोधियो, असंवेदनशील शब्द तेस्रो लिङ्गी पनि भनियो, प्रतिगमन आधा सच्चियो भनेको कुराको मूल्य चुकाउनु त छँदै थियो । पार्टीले एकातिर आत्मविश्वासमा ह्रास व्यहोरिरहेको थियो भने अर्कोतर्फ आºनालागि राजनीतिक धार र कित्ता साँच्चै नै केही पनि बाँकी नरहने हो कि भन्ने थियो । गिरिजाप्रसाद कोइराला र पुष्पकमल दाहाल मिलेर एमालेको जति नै बराबर ८३ सिट दिएर माओवादीलाई बिनाचुनाव अन्तरिम संसद्मा ल्याइएको थियो । त्यसमाथि सबैले शंका गरेजस्तो २०६४ सालको संविधानसभाको चुनावमा वामपन्थको सशक्त मूलधार एमाओवादी भएको थियो । कमजोर र तेस्रो दलको हैसियतको एमालेबाट कैयन जनजाति र मधेसी नेताले त्यसपछि पनि पार्टी छाडेका थिए । कुनै पनि अडान नै नलिने ढुलमुले पार्टीको अर्धपहिचानको एक दशक गुजारेको एमालेलाई चियापसलमा समेत जिस्काउने जोक हुन्थ्यो दूध हालेको चिया भए पनि हुन्छ, कालै भए पनि हुन्छ भनेर कसैले चिया माग्यो भने त्यो पक्कै एमाले हुनुपर्छ । अहिले त उसले स्वीकार्दैन, तर ०६९ को चुनावमा यत्तिको आकारको दोस्रो दलको रूपमा आफूले कमब्याक गरुँला र त्यसमा पनि वामपन्थी कित्ताको माओवादीलाई त्यति सानो तेस्रो दलमा पुर्याउँला भनेर सायद उसले आफैंले पनि सोचेकै थिएन । तसर्थ कांग्रेसभन्दा २०२५ सिट कम भए पनि चुनावी परिणामपछि एमालेका नेताहरूले हौसिएर भन्ने गर्थे एमालेले कांग्रेसको हाराहारी सिट जितेको छ । जबकि त्यही हाराहारी भनिएको २५ सिट भएको दल त संसद्को चौथो ठूलो दलको हैसियतमा थियो, राप्रपा नेपाल । तर ती अभिव्यक्तिहरू एमालेको आत्मविश्वासको पुन:स्थापनाका प्रारम्भिक संकेतहरू मात्र थिए । यो पुन:स्थापनालाई थप सशक्त पार्न उसले ठ्याक्कै चाहिनेजस्तो वाकपटुता र प्रदर्शन नै गर्ने आत्मविश्वास आºना नयाँ अध्यक्ष केपी ओलीमा भेट्टायो । एकातिर आºनो नेतृत्वमा संविधान जारी गर्न चाहने सुशील कोइरालाको अभिलाषा र अर्कोतिर मधेसी दलको अस्वीकार्यताबीच संविधान जारी गर्ने कुरा के पो गर्ने होला भन्ने सोचको द्वन्द्वबीच अब ढुलमुले राजनीतिको चरण कांग्रेसको लागि सुरु हुँदै थियो । त्यही कांग्रेसी ढुलमुलका बीच जसरी भए पनि संविधान जारी गर्नुपर्ने बृहत जनमतको नेतृत्व मनोवैज्ञानिक रूपमा एमालेले गर्यो । नेपालले स्वायत्त हैसियतमा संविधान जारी गर्यो भन्ने झोंँकले भारतले लगाएको नाकाबन्दीलाई जनताले मुकाबिला गरे त्यसको जश त्यस समयका एमालेका प्रधानमन्त्री ओलीलाई नै मिल्यो । भारतसँग कुरा मिलाउन संविधान संशोधन गर्नेदेखि परराष्ट्रमन्त्री कमल थापालाई पटकपटक दिल्ली पठाउँदा पनि भारतको इगोले ओलीलाई माफ गर्न चाहेन र सरकारबाट हट्नुपर्यो । भारतलाई मनाउन नसकेर सरकार छोड्नुपरेको भए तापनि भारतसँग खुट्टा नकमाइ अडान लिनसक्ने नेता र पार्टी एमाले नै रहेछ भन्ने खालको एउटा आमबुझाइ नै बन्न गयो । न एमालेको भारतसँग अहिलेसम्म पनि सम्बन्ध नै सुध्रिसकेको छ, नत ऊ अहिले नेपालमै सरकार चलाउन पाएको छ त यो स्थितिमा एमालेजस्तो पार्टी र त्यसका नेताले गर्ने र बोल्ने भनेको ठ्याक्क त्यस्तै हो, जो उनीहरूले अहिले गरिरहेकाबोलिरहेका छन् । र माथिका परिस्थितिहरूले, सरकार प्रतिपक्षी ऊ जहाँ रहोस् नेपाल राज्यको प्रमुख संस्थापन पक्षको कित्तामा उसलाई पुर्याएर राखेका छन् । संस्थापन भन्ने बित्तिकै त्यहाँ एउटा यथास्थितिवाद भइनै हाल्ने भयो । जस्तो पञ्चायती संस्थापनले जे छ, त्यही ठिक छ भन्थ्यो, ०४७ सालपछि कांग्रेसले पनि जे छ, ठिक छ भन्थ्यो । अहिलेको संवैधानिक व्यवस्थामा पनि एमालेले जे छ, ठिक छ भनिरहेको छ । प्रतिपक्षमा भए पनि आखिर राज्यको अब स्थायी संस्थापन हामी नै हौं, नेपालको स्वाधीनता, एकता, आत्मविश्वास जगाउनेजोगाउने अब हामीले मात्र हो भन्ने उसलाई लागेको छ । एमालेको राष्ट्रवाद भनेर जेलाई भन्न खोजिन्छ ती माथि चर्चा गरेकै विषयभित्र पर्ने कुरा हुन् । त्यो राष्ट्रवादका कुरा गर्दा एमालेमा दम्भीपन देखियो भनेर जेलाई भनिन्छ, त्यो २०५९ देखि ०६९ सालसम्म उसलाई सबै मिलेर हेपेको हीनभावनाको मनोवैज्ञानिक प्रस्फुटन र त्यसप्रतिको प्रतिशोध हो । एउटा अनौठो नै संयोग होला, २००७ सालदेखि नेपालमा प्राय: जो शक्ति राज्यका संस्थापन भएका छन्, तिनीहरू कुनै न कुनै रूपमा चीनलाई महत्त्व दिएकाहरू नै पर्छन् । बीपी कोइराला पहिलो जननिर्वाचित प्रधानमन्त्री (र संस्थापन) हुँदा भारतलाई सन्तुलित गर्न सचेतनापूर्वक चीनसँग सम्बन्ध बढाएका थिए । पञ्चायतका राष्ट्रवादी राजाहरू त चीन कार्ड खेल्थे नै । ज्ञानेन्द्रले पनि आºनो निरंकुशताको उत्कर्षमा चीनलाई सार्कमा भित्र्याउनेसम्मको प्रयास गरे । सबैभन्दा ठूलो पार्टी भएपछि अब आफू नै अब राज्यको संस्थापन हुँ कि भन्ने भान परेको बेला प्रचण्डले पनि २०६५६७ मा त्यस्तो गरेकै हुन् । नेपालको राष्ट्रियता र राष्ट्रवादको चरित्र र आयामहरू नै सायद यस्तै छन् कि राज्य संस्थापन बनेपछि वा बन्नका लागि चीनको महत्त्व बढी भइनै हाल्छ । अन्त्यमा, अब एमालेसँग राज्य संस्थापन बनिराख्नका लागि के मात्र छैन ? राष्ट्रहितको मुद्दा बोक्ने दलको छवि छँदैछ, इतिहासमा कमजोरी परीक्षण भइसकेको र वर्तमानमा खासै कुनै क्षमताको आस नगरिएको कांग्रेसको स्वर्ण नेतृत्व उसको लागि वरदानस्वरूप उपलब्ध छ । अशोक राईहरूले छाडेर जाँदा पनि पूर्वका जनजाति बहुल जिल्लामा पकड जमाएको आत्मविश्वास छ, मोर्चाले जति मधेस विरोधी भनेर प्रचार गरे पनि मधेसमै त्यही मोर्चाभन्दा आºनो जनाधार राम्रो छ भनेर देखाउन सक्ने आत्मविश्वास छ । जनयुद्धलाई केवल एउटा इतिहास थियो भनेर स्वीकार्ने तहमा पुगेको उसको प्रमुख वामपन्थी प्रतिस्पर्धी माओवादी आफू पुनरागमन गर्ने कुनै पनि गुञ्जायस देखाउन असमर्थ छ । शान्ति प्रक्रिया अन्तर्गतका धेरै एजेन्डा काम नलाग्ने खालका हुन्, संघीयताले देशको भलो गर्दैन भन्नेको जनमत बढ्दो होला । तसर्थ एमाले अहिले एजेन्डाविहीन दशक गुजारेपछिको चरणमा एजेन्डा नै उसलाई खोज्दैपछ्याउँदै आइरहेको स्थितिमा छ । कतिसम्म भने उसलाई अब मदन भण्डारीकृत जबजको त सन्दर्भ कोट्याउनुपर्ने जरुरी नै छैन । किनभने पञ्चायतको भूमिगतकालीनदेखि लिएर महाकाली सन्धि पूर्वसम्मको राष्ट्रवादी अभिमुखीकरणको अनुभव अहिले सबभन्दा प्रखर रूपमा काम लाग्ने एजेन्डा बनेर उसलाई आफंै पछ्याइरहेको छ ।"
एनसेल प्रकरणमा सबै दल दोषी,"यतिबेला हाम्रा नेता तथा राजनीतिक दलले जस्तोसुकै ठूलो भ्रष्टाचार गरे तापनि मौन दर्शक भएर रहिदिनुपर्ने भन्ने सन्देश एनसेल प्रकरणले दिएको सहजै अनुभूति गर्न सकिन्छ । हाम्रा दल तथा शीर्ष नेतृत्वहरू भ्रष्टाचारमा कति लिप्त छन् भन्ने यसले देखाउँछ । नत्र किन राज्यलाई आउने ३३ अर्ब एनसेल बिक्री बापतको लाभकरमाथि कुनै दल र तिनका नेतृत्व केही नबोली आँखा चिम्लिएर बसेका छन् ? एनसेल विरुद्ध हाम्रा राजनीतिक दल नखनिएका र हाम्रा नेताका प्रवृत्ति हेर्दा ठोकुवा गरेरै भन्न सकिन्छ कि हाम्रा अहिलेका दलका शीर्ष नेतृत्व कोही पनि दूधले नुहाएका छैनन् । जयराम पुडासैनीबौद्ध६, काठमाडौंसर्वसाधारण नागरिकलाई सूचनाको हक प्रदान गर्ने उद्देश्यले स्थापित संस्था मध्येको एनसेल कम्पनीले सरकारलाई कर नतिर्ने गलत परम्पराको सर्वत्र विरोध हँुंदासमेत अटेर गरेर बस्नु लज्जास्पद मात्रै नभई कानुनी राज्यको समेत उपहास हो । ढिलै भए पनि एनसेल बिक्री भएको १५ महिनापछि अर्थ मन्त्रालयले आन्तरिक राजस्व विभागलाई पत्राचार गर्दै कर असुली गर्न निर्देशन दिएको समाचार आएको छ, जुन सकारात्मक हो । कानुनी राज्यमा कर तिर्नु सबैको समान दायित्व हो । कुनै पनि कम्पनी खरिदबिक्री होस् वा अन्य पार्टस खरिदबिक्री किन नहोस्, सरकारलाई कर तिर्नैपर्छ । सर्वसाधारण नागरिकले थोरै रकमको कर तिर्न सकेन भने कालोसूचीमा राखेर कारबाही प्रक्रिया अगाडि बढाउने सरकारले करोडौं रुपैयांँ कर नतिर्ने कम्पनीलाई उन्मुक्ति दिने कार्यलाई के भन्ने ? कतै ती कम्पनी र सरकारबीच कुनै सांँठगाँंठ त छैन ? आम नागरिक प्रश्न गरिरहेका छन् । यदि कर तिर्न आनकानी गरिरहने हो भने एनसेललाई कारबाही गर्न ढिलाइ गर्नु हुँदैन । हुंछेनारायण श्रेष्ठपुलचोक, ललितपुर"
थ्रेसहोल्डबारे भ्रम हटोस्,"फेरि यत्तिको व्यवस्था नेपालमा पहिलोपटक भएको भन्ने पनि होइन । नेपाल अधिराज्यको संविधान, २०४७ मा पनि यो व्यवस्था रहेकै हो । त्यसबेला त अझ संविधानको धारा ११३ मै खसेको मतको तीन प्रतिशत नल्याउने दलले राष्ट्रिय दलको मान्यता नपाउने र जितेका सांसदको हैसियत स्वतन्त्र हुने भनिएको थियो । उक्त संवैधानिक व्यवस्थाको आलोकमा भएका तीनवटा निर्वाचनलाई हेर्दा यस्तो तस्वीर सामुन्ने आउँछ । (हेर्नुहोस् तालिका १)माथिको तालिकाले के बताउँछ भने कुनै बेला १ सिटमात्र जितेर पनि राप्रपा राष्ट्रिय दल बन्यो भने नेमकिपा ४ सिट जित्दा पनि बन्न सकेन । तर संसद्मा राष्ट्रिय दलको हैसियत नपाउँदा पनि नेमकिपालाई के फरक पर्यो ? जहाँसम्म संसदीय दलको कार्यालयको कुरा छ, त्यो भनेको त हामीकहाँ तुष्टीकरणको राजनीति गर्न पल्केका सरकारले राजनीतिक निर्णय गरेर दिइहाल्छन् । अहिले बन्ने प्रक्रियामा रहेको ऐन त्यतिबेलासम्म अपर्याप्तमात्र होइन, निरर्थक नै हुनेछ, जबसम्म प्रतिनिधिसभा नियमावलीमा यो प्रावधानले प्रवेश पाउँदैन । अत: तीन प्रतिशतको प्रावधान अब बन्ने नियमावलीमा राखिएन भने यो थ्रेसहोल्ड पनि हात्ती आयो, हात्ती आयो फुस्सा मात्र हुनेछ । एकथरी समानुपातिकको सिट संख्या ३३५ बाट घटेर ११० भइसकेको अवस्थामा साना दलको संख्यात्मक उपस्थिति स्वत: घटिहाल्छ भन्दै थ्रेसहोल्डको औचित्यमै प्रश्न उठाउँछन् । यस्तो तर्क गर्नेमा अधिकांश संसद्मा उपस्थित साना दलका नेताहरू पर्छन् । तर के कुरा त्यस्तै मात्र हो त ? एक पटक पुरानै १४ को भाजकबाट प्रारम्भ गरिने सिट वितरणको व्यवस्था कायम राखेर र तीन प्रतिशत थ्रेसहोल्डका आधारमा त्यसभन्दा कम सिट जित्ने दलहरूलाई दौडबाट हटाएर मतगणना गरौं । त्यसबाट कस्तो परिदृश्य बन्ला ? एक पटक हेरौं । यहाँ सन्दर्भका रूपमा दोस्रो संविधानसभामा दलहरूले समानुपातिकतर्फ पाएको मतलाई आधार मानिएको छ । (हेर्नुहोस् तालिका २)३३५ सिट हुँदा संविधानसभामा ३० दलको प्रतिनिधित्व थियो भने ११० सिट हुँदा त्यो घटेर १६ पुग्नेछ । पहिले न्युनतम २१,१२८ मत (०२२ प्रतिशत) ल्याउनेले प्रतिनिधित्व पाउँथे भने अब त्यो बढेर ६२,५२६ मत (०६६ प्रतिशत) ल्याउनेको मात्र प्रतिनिधित्व हुने भयो । संविधानसभामा दुई सिट जित्ने नेपाल परिवार दल र दलित जनजाति पार्टीमात्र प्रतिनिधित्वविहीन हुनेछन् । नेपाली कांग्रेस, एमाले, माओवादी केन्द्र, राप्रपा र संघीय समाजवादी पार्टीमात्र राष्ट्रिय पार्टी हुनेछन् र बाँकी सबै स्वतन्त्र सांसद हुनेछन् । भन्नुको अर्थ फोरम लोकतान्त्रिक, तमलोपा, सद्भावना र नेकपा (माले) लगायत ११ पार्टीका सांसदको हैसियत स्वतन्त्र हुनेछ । यस बाहेक तात्त्विक रूपमा के फरक हुनेछ ? अघिल्लो संसदीय कालखण्डमा लगातार तीनवटा निर्वाचनमा राष्ट्रिय पार्टीमा गणना नभएर नेमकिपाको हैसियतमा के फरक पर्यो ?हुन त राजनीतिक विकृतिको भाइरस ठूला दलहरूकै जिनमा छ । त्यसलाई कसरी सम्बोधन गर्ने भन्ने विषयमा बेग्लै बहसको आवश्यकता छ । तर पनि यदि साना दलहरू पनि यसका मतियार हुन् भन्ने ठान्ने हो भने स्वतन्त्र हैसियत भएका यतिविधि फुक्काफाल सांसद भए भने स्थिति कस्तो होला ?थ्रेसहोल्ड भनेकै समानुपातिक निर्वाचनसँग सम्बन्धित हुन्छ । राष्ट्रिय दल बन्नुनबन्नुसँग थ्रेसहोल्डको कुनै सम्बन्ध हुँदैन । खासमा यसको उद्देश्य दलहरूको विखण्डन रोक्ने, तिनमा गठबन्धन निर्माणको संस्कृति विकास गर्ने र सरकारको स्थायित्व सुनिश्चित गर्ने नै हुन्छ । संसारमा जुनजुन मुलुकमा थ्रेसहोल्डको व्यवस्था छ, त्यहाँ तोकिएको थ्रेसहोल्डभन्दा कम मत ल्याउने दललाई सिट वितरणको दौडबाटै बाहिर राखिन्छ । तिनको हिसाबकिताबै हुँदैन । संविधानमा तोकिएको सिटको वितरण तीन प्रतिशत वा त्यसभन्दा बढी मत ल्याउने दलहरूमाझ मात्र हुन्छ । अत: यो उद्देश्य प्राप्त गर्न चाहने हो भने राजनीतिक दलसम्बन्धी ऐनमा राखिएको थ्रेसहोल्ड सम्बन्धी तीन प्रतिशतको प्रावधान अब बन्ने प्रतिनिधिसभा नियमावलीमा पनि राख्नैपर्छ । प्रस्तावित ऐनको प्रावधान अनुसार प्रतिनिधिसभा नियमावलीमा व्यवस्था गर्ने हो भने समानुपातिकतर्फ तीन प्रतिशतभन्दा कम मत ल्याउने दलहरू स्वत: काटिन्छन् । यो प्रावधान क्रियाशील बनाएर संविधानसभाको दोस्रो निर्वाचनमा समानुपातिकतर्फ दलहरूले प्राप्त गरेको मतलाई बाँडफाँड गर्दा तालिका दुईको अन्तिम कोलमको परिदृश्य सामुन्ने आउँछ । त्यो अवस्थामा नेपाली कांग्रेस, एमाले, माओवादी केन्द्र र संघीय समाजवादी फोरम गरी जम्माजम्मी पाँच दलमात्र अस्तित्वमा हुन्छन् । अन्य दलका समानुपातिकतर्फ कुनै सांसद हुँदैनन् । तिनका प्रत्यक्षतर्फ विजयी सांसदहरूको संघीय संसद्मा उपस्थिति त हुन्छ, तर ती दल विशेषको होइन, स्वतन्त्र सांसद कहलाउँछन् । प्रतिनिधिसभा नियमावलीमा तीन प्रतिशत थ्रेसहोल्डको व्यवस्था गर्दा राजनीतिमा निम्न अनुसारका फाइदा हुन्छन् । पहिलो, राजनीतिक दलहरूको संख्या प्रबन्धयोग्य हुनेछ । दोस्रो, दलहरूमा रहेको फुट र विभाजनको प्रवृत्ति निरुत्साहित हुनेछ । तेस्रो, कार्यसूचीमा मोटो सहमति हुने दलहरूमा एकीकरण र स्थायी मोर्चा बनाउने संस्कृतिको विकास हुनेछ । चौथो, जति दल उति चन्दाको सास्ती हुने अवस्थाबाट व्यापारव्यवसायले थोरै भए पनि त्राण पाउनेछन् । पाँचौंं, बिना एजेन्डाका राजनीतिक दलका नाममा खुलेका नाङ्लो पसलहरू बन्द हुनेछन् । र छैठौं, ठूला दलहरूले बेइमानी गरेनन् भने तिनैबाट अल्पसंख्यकको सहज प्रतिनिधित्व हुनेछ र सरकारको स्थायित्वमा समेत टेवा पुग्नेछ ।प्रतिनिधिसभा नियमावलीमा थ्रेसहोल्डको व्यवस्था भयो भने आन्दोलनको कार्यसूचीमा सदासर्वदा एकढिक्का हुने तर निर्वाचन आयो कि आआफ्नो बाटो लाग्ने संयुक्त लोकतान्त्रिक मधेसी मोर्चामा आबद्ध मधेस केन्द्रित दलहरू पनि दलीय एकता गर्न वा स्थायी मोर्चा निर्माण गर्नेतर्फ स्वत: अग्रसर हुनेछन् । तीमध्ये कतिपय त दलभन्दा पनि श्रीमती संघजस्तो देखिने वर्तमान अवस्थाबाट मुक्त हुनेछन् । निर्वाचनमा सँगै गए भने संघीय संसद्मा तिनको उल्लेख्य उपस्थिति हुनेछ र मधेसको कार्यसूचीप्रति पनि तिनबाट न्याय हुनेछ । अर्कोतिर कम्युनिष्ट पार्टीहरूमध्ये कतिपय आफ्नो तख्तका अन्तिम बादशाहहरूले हाँकेको अवस्था छ, जसको भविष्य बादशाहहरूको सेखपछि के हुने हो, अनिश्चित नै छ । ती कार्यसूचीमा समेत एकअर्काबाट त्यति भिन्न देखिन्नन् । कतिपय त अहिले पनि एमालेको नेतृत्वमा रहेको नौदलीय मोर्चामा आबद्ध छन् । थ्रेसहोल्डको यो व्यवस्थाले तिनमा पनि एकीकरण वा कसिलो मोर्चाबन्दीको प्रवृत्तिविकास गर्ने निश्चित छ । थ्रेसहोल्डको वास्तविक मनसाय अनुसार प्रतिनिधिसभा नियमावली बनाउन प्रमुख राजनीतिक दलहरू अग्रसर होउन् र मुलुकले राजनीतिक सहकाल देख्न पाओस् ।"
कूटनीतिक अन्धविश्वास,"चाहे वर्तमान प्रधानमन्त्री पुष्पकमल दाहाल प्रचण्डको होस् या पूर्वप्रधानमन्त्री खड्गप्रसाद शर्मा ओली या अन्य कुनै भूपू प्रधानमन्त्रीको, छिमेकका विशाल र प्रभावशाली चीन र भारत भ्रमणलाई विश्वासको आधारमा हेर्ने रुढिवादी हेराइ वा दृष्टिकोण नै यहाँ प्रभावशाली छ । त्यस्ता भ्रमण र भ्रमणका उपलब्धिबारे गरिने हेराइबुझाइ अनि व्याख्याविश्लेषणमा अन्धविश्वासले भरिएको देवत्वकरण वा अविश्वासले भरिएको दानवीकरणको मात्रा नै हावी छ । कसैको पनि देवत्वकरण वा दानवीकरण स्वयम्का लागि बेसी अहितकर हुन्छ, अरूका लागि पक्कै होइन । कूटनीतिक सन्दर्भमा हेर्दा अन्य देशका नीति र नियतलाई निदानसमेत गर्न कठिन पार्ने यस्ता हेराइ र बुझाइले आफ्नै हितअहितलाई पनि ठम्याउन दिँदैनन् । एउटा न एउटालाई देवता वा मित्र बनाउन अर्काेलाई शत्रु वा दानव बनाउनुपर्ने संकीर्ण हेराइबुझाइले देश र जनताका स्वार्थलाई समेत बेवास्ता गर्छ, अहित पनि गर्दै आएको इतिहास छ । कूटनीतिको सामान्य बुझाइ हो : संसारमा कसैले पनि अरू कसैको स्वार्थ र हितलाई केन्द्रमा राख्दैन, आफ्नै स्वार्थ र हित साधनकै लागि कूटनीतिक परिचालन गर्छ । तर नेपाल त्यस्तो देश हो, जहाँका शासकहरू अरू देशले हाम्रो मुलुकका हित र स्वार्थ पुरा गर्ने विश्वासमा डुबेका छन् । र त्यही विश्वासका आधारमा शासक वर्गसँग स्वार्थ गाँसिएका बुद्धिजीवीहरू देशको कूटनीतिको बखान गर्छन् । वास्तवमा नेपाली शासक र बुद्धिजीवीका लागि राजनीति र कूटनीतिमा कुनै फरक छैन, दल र देशमा भिन्नता छैन, अनि दलीय हितमा कूटनीतिक राजनीति गर्ने भएकाले नै जनताका हित र स्वार्थ दल, सरकार र देशको केन्द्रमा पर्दैनन् । देशका दल र बुद्धिजीवीहरूको केन्द्रमा नपरेका जनताका हित र स्वार्थलाई अरू देवत्वकरण गरिएको देश र त्यहाँका शासकहरूले कसरी पोस्छन् होला ?नेपाल त्यस्तो देश हो, जहाँका शासकहरू जिन्दगीभर एक देशको सेवा गर्छन् र स्वार्थ नमिल्दा त्यस देशलाई घुक्र्याउन अर्काे देशलाई उपयोग गर्छन्, चिनियाँ र भारतीय कार्डका रूपमा । उनीहरू एकातिर पुस्तौंपुस्तासम्म ब्रिटिस शासनको सेवा गर्ने गर्थे, अर्काेतिर त्यसको लैनचौरस्थित दूतलाई देखाउन चिनियाँ चिठ्ठीलाई समेत बाजागाजा बजाएर बालाजुदेखि लैनचौरसम्म भव्य स्वागत गर्ने गर्थे । यस्तो पाखण्ड नीति र नियतको निरन्तरतामा न विदेशसँगको कूटनीति सञ्चालन हुन्छ, न देशभित्रको राजनीति नै परिचालित हुन्छ । नेपाली शासकका राजनीति र कूटनीति त्यही राणाकालीन रहेका छन्, जसले जनताका हित र स्वार्थलाई पाउमुनि राखेर बाह्य देशबाट विकासको कोसेली पाउने आस गर्छन् । धेरै पर जानु पर्दैन, चीनमा भएका दुई नेपाली प्रधानमन्त्रीका भ्रमणलाई मात्रै हेरे पुग्छ । नेपाली प्रधानमन्त्रीहरूको चीन भ्रमणसँगै चीनबाटै नेपालको विकास, उन्नति, प्रगति र समृद्धि कोसेलीस्वरूप प्राप्त हुने प्रचार व्यापक गरिन्छ, अनि आम जनतामा त्यसप्रति सहमति र सकारको भावभूमि निर्माण गरिन्छ । यसै सिलसिलामा अहिले पनि प्रधानमन्त्री प्रचण्डको चीन भ्रमणसँगै चीनद्वारा प्रस्तावित वान बेल्ट वान रोड (ओबर) सँग जोडिनासाथ र नेपालसम्म चिनियाँ रेल आउनासाथ नेपालको विकासले कायाकल्प नै गर्ने न्यारेसन सिर्जना गरिँदैछ । यस्तो न्यारेसन जति बृहत रूपमा फैलाइँदैछ, त्यति नै चीनप्रतिको अन्धविश्वास पनि फराकिलो र गहन हुँदैछ । र यस्ता न्यारेसनबाट थिचिँंदा यससँग जोडिएका ज्वलन्त प्रश्न पनि दबिने र यथार्थको उद्घाटनसमेत नहुने सम्भावना पनि बढेको छ ।ओबरमा नेपाल पनि जोडिने र नेपालसम्म चिनियाँ रेल ल्याउने प्रधानमन्त्रीय सपना नेपालबाट अलिकति प्रयत्न गर्नासाथ भोलि विपनामा परिणत हुनसक्ने सम्भावना प्रबल भइसकेको छ । कनिष्ठ पार्टनरकै रूपमा सही, विश्वकै सबभन्दा ठूलो अर्थतन्त्र धान्नका लागि चीनले थालेको ओबर र कनेक्टिभिटीमा नेपाल पनि जोडिनुपर्छ नै, तर त्यसलाई नेपाल र नेपाली जनताको हितमा प्रयोग गर्नसक्ने खुबी भने पूर्व, वर्तमान वा भावी प्रधानमन्त्रीका सपनाविपनामा देखिएको छैन । दलीय स्वार्थ, निजी हित र विश्वासी हेराइका कारण असंवदेनशील बनेका उनीहरूले कोहीसँग घृणा त कोहीसँग प्रेमलाई नै केन्द्रमा राखेको पाइन्छ, राष्ट्रवादी नाराका साथ । यस्तो विशाल योजनासँग जोडिएको चीनप्रतिको अन्धविश्वासले, विशेषत: चीनबाटै नेपालका लागि विकास र समृद्धिको उपहार पाइने विश्वासले, बेइजिङबाट तेलदेखि रेलसम्म पाइने भएर भारतनिर्भरता हट्ने मिठो आशावादले हाम्रो हेराइबुझाइबारे, व्याख्याविश्लेषणबारे, त्यसको पद्धति र संस्कृतिबारे प्रश्न उठाइदिएको छ । के हामीले अब आफ्नो स्रोतसाधनसीपश्रमको उच्चतम सदुपयोगसँगै मित्रराष्ट्रहरूका सद्भाव र सहयोगमा जनकेन्द्रित विकास र प्रगति गर्ने सपना देख्न छाडेका हौं त ? के अब भारत वा चीनका विशेषविशेष खालका कोसेलीबिना नेपालको उन्नति र समृद्धि सम्भव नै छैन भन्ने विश्वास ढुंगामा कुँदिएका अक्षरजस्तै स्थापित भएको हो र ?विदेश भ्रमणपछि कुन प्रधानमन्त्रीले कत्तिको ठूलो धनराशि अनुदान र ऋणका रूपमा ल्याउनसके, त्यसकै आधारमा उनको यात्रा र कार्यकाल सफल भयोभएन भनी मूल्यांकन गर्ने परिपाटी अझै हटेको छैन । एकातिर आत्मनिर्भरता सहितको विकासको नारा ठूलठूलो आवाजमा लगाउने, अर्काेतिर वैदेशिक सहयोगका आधारमा विकास र समृद्धिको सपनाको व्यापार पनि गर्ने ? यस्तो अन्तरविरोधी विचार र व्यवहारबाटै प्रधानमन्त्रीको चीन भ्रमण र त्यसबारे विश्लेषण निर्देशित हुने अवस्था छ । एकातिर अघिल्लो सरकारको पालामा भएका सम्झौता क्रियान्वयनका लागि वर्तमान सरकारले सक्रिय भूमिका खेल्नुपर्ने आवश्यकता छँदै छ । अर्काेतिर गृहकार्यको अभावमा नयाँ सम्झौता भएन भने कुनै पनि चिनियाँ कोसेली ल्याउन नसकेको र भारतप्रतिको लम्पसारवाद दरिलो रूपमा पेस गरेको भन्दै दोषारोपण हुने पक्का छ । मानवशास्त्री मार्क लिक्टीका अनुसार नेपालीहरूका लागि लामो दूरी, दुर्गम स्थान, शक्तिशाली स्थानको भ्रमण एकसाथ अपवित्र कर्म हो भने अर्काेतिर सत्ताशक्तिअधिकार प्राप्तिको रणनीति पनि हो । पहिलेको नेपाल भनिने काठमाडौं उपत्यका र बृहत नेपालबाट बनारसको तीर्थयात्रा वा बेलायतको राजनीतिक तीर्थाटनपछि एकातिर अपवित्र र अशुद्ध ठाउँको यात्रा गरेकोमा पश्चाताप गर्दै पानी पतिया गरिन्थ्यो, अर्काेतिर त्यही यात्रालाई नै आफ्नो सत्ताशक्तिअधिकार प्राप्तिको भरेङका रूपमा भजाउने काम पनि गरिन्थ्यो । चाहे सन् १८५० मा भएको जंगबहादुर राणाको बेलायत यात्रा होस् या २०१६ मा भएको खड्गप्रसाद शर्मा ओलीको दिल्ली र बेइजिङ भ्रमण, ती लामो दूरीका शक्ति केन्द्रहरूको भ्रमणसँगै सिर्जना गरिएका न्यारेसन र प्रोपगान्डामा विदेश यात्राबाट राजनीतिक शक्ति बढाइएको तथ्य जगजाहेर छ । अहिले प्रचण्डको बेइजिङ यात्रापछि पनि उनका असफलताको रौंचिरा गर्दै कोही उनको पानी पतिया गराउनतिर त कोही उनका सफलताको सगरमाथा निर्माण गर्दै सत्ताशक्तिअधिकारको विस्तारतिर लाग्ने नै छन् । आफ्नो देश र देशका जनताका हित एवं स्वार्थलाई केन्द्रमा नराख्दा, उनीहरूलाई एक सार्वभौम देशका रूपमा सशक्त बनाउन नसक्दा हामी कसैको पनि सहयोग, सद्भाव र समर्थन सही ढंगले पाउन सक्दैनौं । अरूले आफ्नो हित र स्वार्थवश दिने सहयोग, समर्थन र समृद्धिले देश र जनताको अहित गरेका उदाहरणको कुनै कमी हुँदैन । ठूला शक्तिहरूले मायाले नै बेस्कन अँगालो मात्रै हाले भने पनि हाम्रा करङ भाँचिने डर हुन्छ ।"
यसरी समृद्ध बन्दैन अर्थतन्त्र,"नेपालमा विकासका लागि आवश्यकीय पूर्वाधार तयार हुनसकेका छैनन् । ठूला पूर्वाधारका आयोजना सञ्चालन गर्न आवश्यक पर्ने बजेट जुट्न सकेको छैन । एकातिर यस्तो अवस्था त छ नै अर्को, नकारात्मक पक्ष वार्षिक विनियोजित विकास बजेट भने खर्चै हुन सकेको छैन । आर्थिक वर्ष २०७३०७४ को ६ महिना बित्दा जम्मा १५ प्रतिशत विकास बजेट खर्च भएको तथ्यांकले देखाएको छ । महालेखा नियन्त्रकको विवरण अनुसार ०७३ माघसम्म विकास बजेट ५० अर्ब पनि खर्च हुनसकेको छैन । चालु आर्थिक वर्षका लागि विकास बजेट ३ खर्ब ११ अर्ब ९४ करोड ६३ लाख २५ हजार रुपैयाँ छुट्याइएको छ । आयोजनाहरूको काम बढी हुनुपर्ने समयमा यति थोरै बजेट खर्च हुनु नकारात्मक अवस्था हो । यस्तो अवस्थामा ग्रामीण क्षेत्रमा परेका सानाठूला आयोजना अवरुद्ध हुँदा आम नागरिक निराश बन्न पुगेका छन् । त्यहाँ सिर्जना हुने आंशिक रोजगारी पनि गुमेको छ भने विकास आयोजनाको बजेट खर्च नहुँदा बैंकमा तरलताको अभाव हुनपुगेको छ । राष्ट्रिय गौरवका आयोजना मध्ये ५० प्रतिशतको प्रगति अत्यन्तै निराशाजनक छ । घोषणा भएको वर्षौं बित्दासमेत एक प्रतिशत पनि प्रगति हुन नसकेका योजना कैयौं छन् । यसले एक त विकास अवरुद्ध नै भयो अर्को, यी आयोजनाको लागत बढेर राष्ट्रलाई महँगो पर्न गइरहेको छ । सरकारको मध्यावधि समीक्षाले पहिलो चौमासिकमा कुल विकास बजेटको ३० दसमलव ८ प्रतिशत खर्च गनुपर्ने सीमा तोकेकोमा त्यसको आधा पनि खर्च भएको छैन । मंसिरपुस महिनामा अनुगमन गर्दा सडक, सिँचाइ, नदी नियन्त्रण, खानेपानी, कृषि र सहरी विकास आयोगले आफ्नो मातहतका आयोजनाका लागि आवश्यकीय बजेट समयमै निकासा गर्नुपर्नेमा सबै बजेटको अख्तियारी नदिएको, बजेट खण्डीकरण गरेको र आवश्यक पर्ने बजेटभन्दा अत्यन्तै थोरै बजेट निकासा गरेको पाइएको छ । यसले सरकारको कर्मचारी संयन्त्र जिम्मेवार छैन र बजेट कार्यान्वयनमा बाधक छ भन्ने कुरा प्रस्ट हुन्छ । अर्को, कर्मचारी संयन्त्र राष्ट्रप्रति गम्भीर नहुँदा मन्त्रालयमन्त्रालय र विभागविभागबीच पनि समन्वय छैन । आयोजना कसले कार्यान्वयन गर्ने भन्नेमा पनि तानातान भइरहन्छ । यस्तो अवस्था रहँदा बजेट कार्यान्वयनमा बाधा परेको हो । त्यस्तै सडक, खानेपानी, ढलनिकासजस्ता संस्थाबीच समन्वय नहँुदा पछि गर्नुपर्ने काम अघि र अघि गर्नुपर्ने पछि हुनाले बजेटको ठूलो हिस्सा बर्सेनि दुरुपयोग भइरहेको छ । यस अवस्थामा राट्रको समग्र विकास हुने कुरै भएन, पछि परेका क्षेत्र कहिल्यै पनि माथि उठ्न सक्दैनन् । यो आधुनिक र सचेत समयको कलंक नै हो । यो वर्ष पनि सांसद विकास कोष, क्षेत्र विकास कोष अत्यन्तै गैरजिम्मेवार रूपमा खर्च भइरहेको छ । अर्को, केही समययता खर्च नभएका क्षेत्रको बजेट रकमान्तर गरेर खर्च गरिने कुरा समाचारमा आउन थालेका छन् । यो कुरा सुन्दा राम्रो लाग्छ । बजेट खर्च नभएर अर्थतन्त्रमा अनेकौं अप्ठ्यारा आउन थाले, त्यसले गर्दा बजेट अधिकतम खर्च गर्नैपर्यो । खर्चै गर्न नसक्ने ठाउँमा बजेट त रोकिनु भएन, जहाँ खर्च गर्न सकिन्छ, त्यतै पठाउने । यसो गरिनु गरिब र विपन्नका लागि अर्को ठूलो बेइमानी हो । समयमा र पर्याप्त बजेट नदिने, खर्च गर्न सम्बन्धित निकाय सक्रिय नहुने, बजेट खर्च भएन भनेर टाठाबाठा सांसद, नेता र मन्त्रीले आफ्नो क्षेत्रमा त्यस्तो बजेट रकमान्तर गरेर लैजाने प्रवृत्ति अहिले बढेको छ । यो सन्तुलित विकास विरोधी कार्य हो । अर्को, अर्थतन्त्रलाई निश्चित दिशा दिन बेवास्ता गर्नुको प्रमाण पनि हो । अहिले प्रधानमन्त्री तथा अर्थमन्त्री, गृहमन्त्री र अरू पनि पहुँचवालाका क्षेत्रमा ठूलो बजेट जानथालेका समाचार आउन थालेका छन् । केही समययता क्षेत्रीय, जातीय सन्तुलनका लागि विकासलाई तीव्रता दिने कुरा कांग्रेस, एमाले, माओवादीजस्ता ठूला जनमत भएका पार्टीहरूले उठाउँदै आएका छन् । यस्ता कुरा गर्ने यी पार्टीहरूको काम गराई हेर्दा भने सन्तुलित विकास तथा समृद्ध अर्थतन्त्र निर्माण गर्ने कुरामा नेतृत्वकर्ताहरू नै इमानदार नभएको र सोचाइमै पनि प्रस्ट नभएर दिग्भ्रमित भएको स्पष्ट देखिन्छ । यसलाई पुष्टि गर्न केही समययताका अर्थमन्त्रीलाई हेरे पर्याप्त हुन्छ । जसले विकास र समृद्ध अर्थतन्त्रका ठूला कुरा गरिरहन्छन्, उनीहरूले यससम्बन्धी विशेष ज्ञान र विज्ञता नभएका कामचलाउ अर्थमन्त्री नियुक्त गरिरहेका छन् । कमजोर राष्ट्र जसलाई आधुनिक विश्व अर्थतन्त्रको कडा चुनौतीको सामना गर्नु परिरहेको छ, विकासमा अति आक्रामक रूपमा अघि बढ्न अनेकौं रणनीति बनाइरहेका छिमेकीसँग मुकाबिला गर्नु परिरहेको विपन्न राष्ट्रले सामान्य क्षेत्रको विकास रणनीति बनाउन पनि कठिन पर्ने र अर्थतन्त्रको गति नै थाहा पाउन नसक्ने व्यक्तिलाई अर्थमन्त्रीको जिम्मेवारी दिँदा राष्ट्र कहाँ जाला ? बैंकहरूमा सुरुमा निक्षेप अभाव खड्कियो, निक्षेपको ब्याज बढाए । अहिले मुद्दति निक्षेप बढेर बैंकहरूको खर्च बढेर थेग्नै नसक्ने अवस्था आउन थालेको छ । यसको प्रभाव कहाँकहाँ पर्ने होला ? राज्य बेखबर छ । अर्थमन्त्री आफ्नो क्षेत्रमा कसरी ठूलो बजेट लैजाने भन्ने ध्याउन्नमा छन् । अर्को, अर्थतन्त्रका दृष्टिले गम्भीर अन्य सरकारी निकायमा पुगेका व्यक्तिको काम गराई पनि प्रभावकारी देखिएको छैन । कमजोर नै देखिएको छ । राष्ट्रमा राजनीतिक विमति भए पनि गम्भीर द्वन्द्वको अवस्था छैन, समाजमा द्वन्द्व छैन । गाउँगाउँमा पार्टीहरूबीच समन्वय भएर समितिहरू बनेका छन् भने खै बजेट खर्च गर्ने रणनीति ? सन्तुलित विकास, समृद्ध अर्थतन्त्र बनाउने कुरा गफका विषय होइनन् । यी कुरालाई सशक्त रूपमा अघि बढाउन सक्षम, दृढनिश्चयी, विश्व अर्थतन्त्रका प्रत्येक गतिलाई बुझ्ने अझ छिमेकीको गतिलाई तत्काल बुझेर रणनीति बनाउन सक्ने व्यक्तिलाई राज्यका सम्बन्धित निकायको जिम्मा दिनु आवश्यक छ । देशका ठूला र जनमत भएका राजनीतिक दलहरूले गफ ठूला दिने तर व्यवहारमा गम्भीर तथा जिम्मेवार भएनन् भने राष्ट्र अघि बढ्न कठिन छ । यस्तो अवस्थामा सबै कुरामा बाह्य तथा आन्तरिक हस्तक्षेप बढेर जान्छ र अहिले नेपालमा त्यही भएको छ ।"
बढ्यो म्यादी दौडधुप,"कञ्चनपुर भीमदत्त नगरपालिका१८ की धनमती श्रेष्ठ हातमा फाइल बोकेर सोमबार बिहानैदेखि दौडधुपमा थिइन् । उनको दौडधुप म्यादी प्रहरीमा आवेदन दिनका लागि हो । उनीसँगै छिमेकी सुजाता थापालाई पनि म्यादी प्रहरीमा आवेदन दिने उस्तै हतारो थियो । ३४ दिनदेखि कागजात जुटाउन व्यस्त रहेकी उनले पनि सोमबारै आवेदन दर्ता गरिन् । आवेदन खुला भएपछि उनीहरूझैं दर्जनौं महिला आवेदन दिन थालेका छन् । विगतका निर्वाचनमा म्यादी प्रहरीमा फाटफुट मात्रै देखिने महिलाको उपस्थिति यसपटक निकै बढेको छ ।जिल्ला प्रहरी कार्यालयका अनुसार चैत ११ देखि आवेदन दर्ता सुरु भएको थियो । हालसम्म ८० जना महिलाले आवेदन दिएका छन् । पहिलो पटक म्यादी प्रहरीमा आवेदन दिए, धनमतीले भनिन्, घरमै बस्नुभन्दा छोटै अवधिको भए पनि रोजगारी पाइन्छ, चुनावमा पनि प्रत्यक्ष सेवा गर्न पाइन्छ । कतिपय युवती प्रहरी र सेनामा भर्ना हुन सहज हुने मनसायले पनि भर्ना हुन आएका छन् । म्यादी हुन पाएमा आगामी दिनमा सेना र प्रहरी छनोटका बेला प्राथमिकता पाइने उनीहरूको विश्वास छ । सुजाताले भनिन्, केही सिक्नुका साथै थोरै भए पनि आम्दानी हुन्छ । उनी पहिलो पटक सुरक्षा निकायले खोलेको भर्नामा सहभागी हुन थालेकी हुन् । जिल्ला प्रहरी कार्यालयको मूल ढोकाअगाडि चहलपहल बढेको छ । युवासँगै पूर्वसेना र प्रहरी पनि म्यादीमा भर्ना हुन उत्साहित छन् । रिटायर भए पनि गाउँघरमा केही काम छैन, अलिकति आम्दानी होला भन्ने आस छ, शुक्लाफाँटा नगरपालिका८ का ४८ वर्षीय कर्णबहादुर धानुकले भने, सेवा गर्ने मौका पनि पाइन्छ । उनले ८ वर्षअघि नेपाली सेनाबाट अवकाश पाएका थिए । उनीसँगै अवकाश पाएका शुक्लाफाँटा नगरपालिकाकै ४८ वर्षीय गौरसिंह खत्री पनि आवेदन दिन लाइनमा थिए । सोमबार साँझसम्म दर्ता भएका आवेदनमध्ये पूर्वसेना र प्रहरीका ७० भन्दा बढी छन् । भीमदत्त नगरपालिका३ तिलकपुरका १८ वर्षीय सागर लुहारलाई म्यादीको भर्नाले चुनावको रौनक बढाएजस्तो लागेको छ । उनी पनि २३ दिनदेखि म्यादीकै आवेदन दिने दौडमा छन् । सोमबार एकै दिनमा ४ सयभन्दा बढीले आवेदन दिएको दर्ता कार्यमा संलग्न सई दीपेन्द्र थापाले बताए । हालसम्म ७ सय ७३ आवेदन दर्ता भएका छन्, उनले भने ।काभ्रेमा ८ सय आवश्यककाभ्रे १ सय ८९ मतदान केन्द्र सिफारिस भएको काभ्रेमा कम्तीमा ८ सय म्यादी प्रहरी आवश्यक देखिएको छ । नेपाल प्रहरीको केन्द्रीय सुरक्षा नीतिअनुसार मतदानस्थलको सुरक्षाका लागि सो संख्यामा म्यादी प्रहरी आवश्यक भएको हो । २०७० को संविधानसभा निर्वाचनमा ६ सय ९७ म्यादी प्रहरी खटिएका थिए । कम्तीमा ८ सय आवश्यक पर्ने देखिन्छ, जिल्ला प्रहरी प्रमुख एसपी सहकुलबहादुर थापाले भने, सुरक्षा संवेदनशीलताका आधारमा सिफारिसका साथ माग गरेर पठाएका छौं । उनका अनुसार जिल्लामा १८ संवेदनशील र ९ अति संवेदनशील मतदान केन्द्र सिफारिस भएका छन् । म्यादी र नेपाल प्रहरी बराबरी संख्यामा मतदान केन्द्रमा बस्छन् । एसपी थापाले जिल्लामा कार्यरत दरबन्दी मात्रैले अपुग भएकाले थप प्रहरी खटिने बताए । जिल्ला प्रहरीमा कार्यरत ५ सय ६४ जनशक्तिमध्ये एसपीका अलावा डीएसपी, ४ प्रहरी निरीक्षक, १७ प्रहरी नायव निरीक्षक, ५३ प्रहरी सहायक निरीक्षक, १ सय २० प्रहरी हबल्दार, ३ सय ५७ प्रहरी जवान र १० प्रहरी कार्यलय सहयोगी कार्यरत छन् । केन्द्रीय सुरक्षा नीतिअनुसार कार्यरत प्रहरीको २५ प्रतिशत कार्यलय सुरक्षा र दैनिक कार्यमा खटाई ७५ प्रतिशत निर्वाचन प्रयोजनार्थ खटाउने उल्लेख छ । प्रत्येक जिल्लामा सिनियर प्रहरी अधिकृतको कमान्डमा ३० जनाको जिल्ला रिजर्भ फोर्स राख्ने नीति छ । ३ सय आवेदननुवाकोट म्यादी प्रहरी भर्नामा यहाँका युवायुवतीको पनि आकर्षण बढेको छ । शुक्रबारदेखि भर्ना अभियान थालिएको हो । सोमबारसम्म ३ सयभन्दा बढीले आवेदन दिएको प्रहरीले जनाएको छ । १९ वर्षपछि हुन लागेको स्थानीय तह चुनावका लागि सुरक्षा अवस्था सुदृढ बनाउन आवश्यक जनशक्ति चाहिने भएकाले म्यादी भर्ना थालिएको हो, सहायक प्रमुख जिल्ला अधिकारी कमलराज ढकालले भने, बल्लतल्ल हुन लागेको चुनावका लागि चुस्त सुरक्षा व्यवस्थान त गर्नैपर्छ । जिल्लामा १ सय २८ मतदानस्थल र २ सय ४९ मतदान केन्द्र कायम गरिएको छ । नुवाकोटमा दुई नगरपालिका र १० गाउँपालिका छन् । १ लाख ८९ हजार ५ सय ९० मतदाता छन् ।"
बालविवाहविरुद्ध जुटे ज्योतिषी,"दिपायल सिलगढी नगरपालिकाभित्र बसोबास गर्ने ज्योतिषीहरूले सोमबार सिलगढी नगरपालिकाले आयोजना गरेको अभिमुखीकरण कार्यक्रममा यस्तो प्रतिबद्धता गरेका हुन् । विवाहको लगन जुराउने, चिना बनाउने र नामकरण गर्नेजस्ता धार्मिक कार्यमा महत्त्वपूर्ण भूमिका निर्वाह गर्ने ज्योतिषीहरू एकजुट भएका हुन् । ज्योतिषीप्रति समाजले अझै पनि मानमर्यादा र सम्मान राख्दै आएको छ, उहाँहरूमार्फत यस्ता सामाजिक विकृति न्यून गर्न सकिन्छ, दिपायल सिलगढी नगरपालिकाका सामुदायिक विकास अधिकृत रमेश जोशीले भने, समाजमा गएर २० वर्ष उमेरमुनिका युवायुवतीको विवाह गर्ने कार्यमा म सहभागी हुन्नँ मात्रै भनिदिए पनि ठूलो प्रभाव पर्छ । ज्योतिषीहरूले बालविवाहमा सहभागी नहुने, लगन नजुराउने र त्यस्तो बालविवाह हुन लागेको थाहा पाएमा गाउँघरमा परामर्श गर्नेजस्ता काममा सहयोग गर्ने बताएका छन् । समाजमा विश्वास र आस्थाका रूपमा जजमानहरूले हामीलाई अहिले पनि स्विकारेका छन्, ज्योतिषी तारानाथ जोशीले भने, अबउप्रान्त २० वर्ष उमेरमुनि विवाह गर्दा लगन जुराउन नसक्ने भन्दै जजमानलाई फर्काउने प्रतिबद्धता गर्दछु । जन्मदर्ता, बसाइँसराइ, सम्बन्ध विच्छेद र विवाह दर्ताजस्ता कुरामा समेत आफूहरूले भूमिका खेल्ने ज्योतिषीहरूले प्रतिबद्धता गरेका छन् । पछिल्लो समय अभिभावकको सहमतिमा भन्दा प्रेमविवाह बढी हुने गरेकाले बालविवाह रोक्न कठिन हुने ज्योतिषीहरूले बताए । पछिल्लो समय केटाकेटी मोबाइलको विकृतिले आफंै बालविवाह गर्दै आएका छन््, कालिकास्थान३ बाहुनकाँडाका ज्योतिषी डिल्लीराज ओझाले भने, अलि परिपक्व उमेर भएपछि उनीहरूबीच तिक्तता आएर सम्बन्ध विच्छेद हुने, मनमुटाव बढ्नेजस्ता समस्या आइरहेका छन् । डोटीमा बालविवाहका कारण घरेलु हिंसा बढ्ने, लैंगिक हिंसा हुने, महिला र नवजात शिशुको शारीरिक अवस्था कमजोर हुने, महिलाको पाठेघर खस्नेजस्ता समस्या देखिने गरेको महिला विकास कार्यालयकी सुपरभाइजर सविना श्रेष्ठ बताउँछिन् ।"
साह परिवारलाई १० लाख,"२०६७ जेठमा हतियारसहित सादा पोसाकमा नेपाल प्रवेश गरेका एसएसबीको २४ औं बटालियनका इन्स्पेक्टर हितेन्द्र सिंहले चलाएको गोली लागेर वासुदेवको मृत्यु भएको थियो । तत्कालीन मोरङको सुरक्षा संयन्त्रले साहको परिवारलाई क्षतिपूर्तिका लागि गृहमन्त्रालयलाई सिफारिस गरे पनि विविध कारणले राज्यले पीडित परिवारलाई ६ वर्षसम्म क्षतिपूर्ति दिन नसकेको उल्लेख गर्दै निधिले ढिलै भए पनि राज्यले क्षतिपूर्ति दिएको उल्लेख गरे ।मन्त्री निधिले कार्यक्रममा उपस्थित पूर्व क्षेत्रीय प्रहरी प्रमुख डीआईजी रमेश भट्टराई र मोरङका प्रजिअ यज्ञराज कोइरालालाई मृतकका दुवै छोरालाई स्थानीय निर्वाचनका लागि म्यादी प्रहरीमा भर्ना गर्न निर्देशन पनि दिए । साहका श्रीमती, तीन छोरा र चार छोरी छन् । मोर्चा चुनावमा आउँछअधिकारसम्पन्न संघीय आयोग बनाएर सहमति गर्न मधेसी मोर्चा सकारात्मक भएकाले स्थानीय तहको निर्वाचन हुनेमा शंका नगर्न उपप्रधान तथा गृहमन्त्री विमलेन्द्र निधिले आग्रह गरेका छन् । संयुक्त मधेसी मोर्चासँग कुरा भइरहेको छ, अधिकारसम्पन्न संघीय आयोग बनाएर अघि बढ्छौं, उनले भने, मोर्चा पनि स्थानीय तहको चुनावमा सहभागी हुन्छ, तपाईंहरू ढुक्क हुनुहोस् । मन्त्री निधिले विराटनगरमा सोमबार मोर्चासँग सीमांकनको विषयलाई चुनावअगाडि नै पारित गरेर जाने कि अधिकारसम्पन्न संघीय आयोग बनाएर प्रदेश र केन्द्रको चुनावअघि टुंग्याउने आसयका साथ कुरा भइरहेको बताए । उनी स्थानीय तह चुनावको पूर्वसंध्यामा पूर्वको सुरक्षा अवस्थाबारे जानकारी लिन र ६ वर्षअघि भारतीय सीमा सुरक्षा बलको गोली लागेर मृत्यु भएका अमाही बरियाती ७ खयरबनाका वासुदेव साहका परिवारलाई १० लाख क्षतिपूर्ति प्रदान गर्न यहाँ आएका थिए ।"
धुनमा लट्ठिए श्रोता,"प्रत्येक दुई वर्षमा गरिने नेपाल महोत्सवमा यस पटक दक्षिण अस्ट्रेलियामा कुुटुम्ब मुख्य सांगीतिक समूहका रूपमा आमन्त्रित थियो । उनीहरूको प्रस्तुतिको अनुभव गर्न विदेशीहरूले साताअघिदेखि नै चासोसहित जानकारी मागिरहेका थिए । यसको पुष्टि कार्यक्रमको उपस्थितिले पनि गर्यो । एडिलेडमा सम्पन्न महोत्सवमा आधाजसो दर्शकश्रोता विदेशी रहेको एनआरएन साउथ अस्ट्रेलियाका सचिव नवीन पन्तले दाबी गरे ।हामीले बहुसांस्कृतिक राज्यमा संगीतको कुनै भाषा र संस्कृति हँुदैन भनेर नै नेपालबाट अन्य सांगीतिक समूहको साटो कुटुम्बलाई बोलाएका हौं, एनआरएन अध्यक्ष नवीन कँडेलले भने । अरूको जस्तो गायनसहित तडकभडक प्रस्तुति नहुनु कुटुम्बको विशेषता हो । दर्शकहरू शान्त भएर फरक मुड, मौसम र स्थानअनुसारको धुन सुन्न पाउँदा आनन्दित देखिन्थे । ब्यान्डका अरुण मानन्धरले भने, वास्तवमा कुटुम्बको सिग्नेचर नै धुनहरूको प्रस्तुति हो ।पहिलो पटक अस्ट्रेलियाका नेपाली र विदेशीमाझ कार्यक्रम गर्न पाउँदा आफूहरू निकै उत्साहित भएको उनले जनाए । अन्य देशमा पाएको जस्तै माया यहाँ पनि पायौं, उनले भने । कुटुम्बले अस्ट्रेलियाको सिडनी, मेलबर्नलगायतका सहरमा समेत प्रस्तुति दिँदै छ । आफूहरू नेपाली गीतसंगीत र परम्परालाई समेत विदेशमा चिनाउने प्रयासमा रहेको मानन्धरले दाबी गरे ।"
अडिसनमा सधैं फेल,भविष्यमा व्यावसायिक र अफ बिटका आर्ट फिल्म दुवैमा आफूलाई सन्तुलित रूपमा सक्रिय राख्ने सोच पालेकी तापसी यति बेला जुडवाँ २ मा ग्ल्यामरस लुकमा देखिने तयारीमा छिन् । त्यसमा उनी वरुण धवन र ज्याकलिन फर्नान्डेजसँगै देखिनेछिन् ।
रंगकर्मीको उपन्यास,"काठमाडौं रंगकर्मी टंक चौलागार्इंले साहित्यमा पनि छवि बनाएका छन् । आधा दर्जनभन्दा बढी बाल साहित्यका पुस्तक प्रकाशन गरिसकेका उनी यति बेला भने तेस्रो उपन्यास टालाटुली सहित आएका छन् । राजधानीमा सोमबार संगीत तथा नाटय प्रज्ञा प्रतिष्ठानका कुलपति सरुभक्त, वरिष्ठ रंगकर्मी हरिहर शर्मा, सुनील पोखरेल, अनुप बराल र निबन्धकार कुमारी लामाले टंकको उपन्यास सार्वजनिक गरे । लामाले चौंलागाईंको लेखनले मन छुने दाबी गरिन् । तर चौंलागाईंले प्रयोग गरेका महिला पात्रहरूमा भने अत्यन्त पक्षपात भएको उनले टिप्पणी गरिन् । रंगकर्मी पोखरेलले लामाको धारणाप्रति असहमति जनाउँदै सिर्जनामा सबै कुरा पोलिटिकल्ली करेक्ट नहुने सुनाए । उनले चौंलागाईं राम्रा रंगकर्मी भएको र लेखनमा पनि उस्तै स्वाद पाइने दाबी गरे । शर्माले उपन्यास पढदा प्रत्येक रंगकर्मीको कथा भनिरहेको जस्तो महसुस हुने सुनाए । सरुभक्तले शर्माकै विचारलाई समर्थन गर्दै चौंलागाईले रंगकर्मीको चरित्रलाई नाटकीय शैलीमा यथार्थ पात्रका भावना बुनेर लेखेको बताए ।चौंलागाईंले भने उपन्यास पढेपछि पाठकले नौलो अनुभूति गर्न सके मात्रै आफूलाई सफल मान्ने बताए । टालाटुली सांग्रिला बुक्सले छापेको हो। चौंलागाईंका यसअघि जिरो कटेज, काठमान्डु गीत गरी दुई उपन्यास प्रकाशित छन् ।"
उपन्याससहित श्याम,"काठमाडौं श्याम सिंघक उपन्याससाथ पाठकमाझ आएका छन् । वैदेशिक रोजगारी र त्यसले उत्पन्न गरेका कथाव्यथा समेटिएको रेमिटल्याण्ड राजधानीमा सोमबार साहित्यकार राजन मुकारुङ र लेखकपत्रकार देवेन्द्र भट्टराईले सार्वजनिक गरे ।वैदेशिक रोजगारीमा लामो समयदेखि कलम चलाइरहेका पत्रकार भट्टराईले सामाजिक संरचना फितलो भइरहेका बेला र मानवीय संवेदनाहरू टुट्दै गइरहेका बेला रेमिटल्याण्ड ले वास्तविक चित्र उतारेको टिप्पणी गरे । ३० प्रतिशत रेमिटयान्सबाट सञ्चालित हाम्रो अर्थ राजनीतिको विषयमा लेखिनु आफैंमा रोचक कुरा हो, उनले भने, यसले सामाजिक विसंगति र खस्किँदै गरेका मूल्यमान्यतालाई उजागर गरेको छ । उपन्यासको पृष्ठभूमि रहेको पूर्वी क्षेत्रका भौगोलिकसामाजिक चित्र जीवन्त छन् । मुकारुङले आर्थिक परिवर्तनसँग आवश्यकताहरूको स्वरूप कसरी परिवर्तन हुन्छ भन्नेबारे उक्त उपन्यासले गहन चित्रण गरेको दाबी गरे । लेखक समाजबाट निर्देशित हुन्छ, उनले भने, यही समाजभित्रका विषयवस्तुहरूले नै कृति निर्देशित हुन्छ । आजको समाजको परिवर्तनको मनोदशालाई आजको परिवर्तनसँग जोडेर हेर्ने हो भने यो गहन कृति बनेको छ । रेमिटल्याण्ड फिनिक्स बुक्सले प्रकाशन गरेको हो । चौलागाईंको असीम पर्खाइहरु"
चौलागाईंको असीम पर्खाइहरु,"हेटौंडा कवि आरआर चौलागाईंको प्रतिनिधि कविता संग्रह असीम पर्खाइहरू पाका कविद्वय विमल निभा, श्यामललगायत ११ स्रष्टाले लोकार्पण गरे । हेटौंडा निवासी चौलागाईंका यसअघि १० कृति प्रकाशित छन् । पाका कवि निभाले चौलागाईंको कविता संग्रह समाजको यथार्थ चित्रण गर्न सफल रहेको दाबी गरे । १ सय १ कविताहरू समेटिएको पुस्तकले नेपालका विभिन्न कालखण्डको चित्रण पनि गर्न सफल भएको उनले बताए । अर्का कवि श्यामलले राम्रो कवितामा पाठकको मानसिकता बदल्ने तागत हुने बताए । समाजसँग भिजेको व्यक्तिले मात्र समाजको यथार्थ चित्रण गरेर कविता लेख्न सक्ने उनको तर्क थियो । चौलागाईं चार दशकदेखि साहित्यमा सक्रिय छन् । कार्यक्रममा तुलसी थापा, निमेष निखिल, विरोध खतिवडा, डोरमणि पौडेल, माइकल रामचन्द्र अर्याललगायतले कवि चौलागाईंको व्यक्तित्व र कृतित्वबारे प्रकाश पारेका थिए । पुस्तक लिपि बुक्सले छापेको हो ।"
रूसी विपक्षी नेतालाई १५ दिनको जेल,"प्रतिबन्धितका बाबजुद प्रदर्शन आयोजना गरिएको आरोपमा मस्को अदालतले उनलाई २० हजार रुबल (३५० डलर) जरिवाना गरेको थियो । प्रदर्शनका बारेमा प्रतिक्रिया सार्वजनिक गर्दै क्रेमलिनले विपक्षीहरूले गैरकानुनी कार्यलाई प्रोत्साहित गरेको र हिंसा भड्काएको आरोप लगाएको छ । राष्ट्रपति भ्लादिमिर पुटिनका प्रवक्ता दिमित्री पेस्कोभले त युवाहरूलाई पैसा दिएर र्यालीमा ल्याइएको प्रतिक्रिया दिएका छन् । ती मानिसलाई कानुनी निकायले पक्राउ गरेकामा आर्थिक रूपले पुरस्कृत गर्ने प्रतिबद्धता जनाइएको थियो, उनले भनेका छन् । नाभाल्नी रूसमा भ्रष्टाचारविरोधी अभियानकर्ताका रूपमा चिनिन्छन् । उनले प्रधानमन्त्री दिमित्री मेदभेदेवले अकूत सम्पत्ति कमाएको आरोप लगाउँदै उनको राजीनामाको माग गर्दै आएका छन् । आइतबारको प्रदर्शनका सहभागीहरूले पुटिनविरोधी नारा पनि लगाएका थिए । पक्राउपछि नाभाल्नीले भ्रष्टाचारविरोधी प्रदर्शन जारी राख्न आफ्ना समर्थकहरूलाई आग्रह गरेका छन् । यो विरोध कार्यक्रम सन् २०१११२ मा भएको सरकारविरोधी प्रदर्शनपछिकै ठूलो भएको जनाइएको छ । प्रदर्शन सेन्ट पिटर्सबर्ग, भ्लादिभोस्तोक, नोभोसिबिस्र्क, टम्स्क लगायतका सहरमा प्रदर्शन भएको थियो । नाभाल्नीले सन् २०१८ को चुनावमा राष्ट्रपति भ्लादिमिर पुटिनविरुद्ध उम्मेदवारी दिने घोषणा गरेका थिए । तर एक मुद्दामा दोषी पाइएपछि उनले उम्मेदवारी दिन नपाउने भएका छन् । नाभाल्नीले यो आफूविरुद्धको राजनीतिक पूर्वाग्रह भएको बताएका छन् । केही समयअघि उनलाई हरियो रंग छयापेर आक्रमण गरिएको थियो । अमेरिकाद्वारा नाभाल्नीको रिहाइ मागयसैबीच, अमेरिकाले पक्राउ परेका नाभाल्नीसहितका प्रदर्शनकारीको रिहाइको माग गरेको छ । अमेरिकी विदेश मन्त्रालयका प्रवक्ता मार्क टोनरले शान्तिपूर्ण प्रदर्शनमा भाग लिएका सबैलाई रिहा गर्न माग गर्दै उनीहरूको गिरफ्तारी प्रजातान्त्रिक मूल्यमान्यताविपरीत भएको बताएका छन् । युरोपेली युनियनले पनि नाभाल्नी पक्राउको विरोध गरेको छ । ईयूका प्रवक्ताले रूसी प्रहरीको कदम रूसी संविधानद्वारा प्रत्याभूत अभिव्यक्तिको स्वतन्त्रता र शान्तिपूर्ण रूपमा भेला हुने मौलिक अधिकारविरुद्ध भएको जनाएका छन्। उनले पक्राउ परेकाहरूको रिहाइको माग पनि गरेका छन् ।"
नेपाली नागरिकता खारेज नहुने व्यवस्था गर्न माग,आइतबार लन्डनमा गरेको नेपालको संविधान र नागरिकता विषयक अन्तरक्रियामा उनीहरूले त्यस्तो माग गरेका हुन् ।नेपालको संविधान र दोहोरो नागरिकता विषयमा कार्यपत्र प्रस्तुत गर्दै अधिवक्ता गोविन्द बेल्बासेले नागरिकता ऐनको दफा १० मा विदेशी नागरिकता लिनासाथ नेपालको नागरिकता खारेज हुने प्रावधान नागरिकको सार्वभौम हकसम्बन्धी अन्तर्राष्ट्रिय मान्यता एवं नेपालको संविधानको मर्मविपरीत रहेको दाबी गर्दै खारेज गर्नुपर्ने जिकिर गरे । अधिवक्ता सुरेन्द्र श्रेष्ठले गैरआवासीय नेपालीहरूले आफूसँग रहेको नेपाली नागरिकता खारेज नगरियोस् भन्नेमात्रै माग गरेको तर विदेशीलाई नेपाली नागरिकता दिइनुपर्छ भन्ने माग नगरेको प्रस्टयाए । बेल्बासे र श्रेष्ठले सोही माग दाबी गरी सर्वोच्च अदालतमा दायर गरेको रिट निवेदनमाथि वैशाख ४ मा सुनुवाइ हुँदै छ । अन्तर्राष्ट्रिय कानुनका प्राध्यापक सूर्य सुवेदीले नागरिकता प्रदान गर्ने कुरा राज्यको स्वविवेकीय अधिकारको विषय भएको जनाउँदै यसलाई विभेदकारी बनाउन नहुने धारणा राखे । उनले गैरआवासीय नेपालीहरूलाई राजनीतिक अधिकारबिनाको नागरिकता संविधानसँग नमिल्ने बताए । अक्सफोर्ड विश्वविद्यालयमा सोसल एन्थ्रोपोलजीका प्राध्यापक डेभिड गेलनरले नेपालमा राज्यले कानुनलाई असमान रूपमा लागू गरिरहेको दाबी गरे । नेपालमा समायोजनको खाँचो रहेको उल्लेख गर्दै उनले यदि मधेसीलाई राज्यसत्तामा समावेश नगरिने हो भने मुलुक विखण्डनतर्फ जाने खतरा रहेको बताए । कार्यक्रममा पाँचबुँदे लन्डन घोषणापत्र जारी गरिएको थियो ।
४ लाख जोडीको सम्बन्धविच्छेद,बेइजिङ चीनको सर्वोच्च अदालतले सन् २०१६ मा करिब १४ लाख चिनियाँ जोडीको सम्बन्धविच्छेदको मुद्दाको सुनुवाइ गरेको छ । अदालतमा आइपुगेका सम्बन्धविच्छेदका यी मद्दाबाहेक सन् २०१६ मा ३४ लाख ६० हजार चिनियाँ जोडीले नागरिक मामिला अधिकारीमार्फत सम्बन्धविच्छेद गराएका छन् । डुका अनुसार पारिवारिक विवादको राम्रो मध्यस्थताका लागि सामाजिक विज्ञान र मनोविज्ञानको अध्ययन गर्नुपर्ने आवश्यक रहेको अदालतका अधिकारीहरूले बताएका छन् ।
राहदानी फिर्ता गर्न निर्देशन,"काठमाडौं साउदी सरकारले रोजगारदाता कम्पनीलाई कामदारका राहदानी फिर्ता गर्न एक महिनाको समय तोकेको छ । श्रम तथा सामाजिक विकास मन्त्रालयले कामदारलाई राहदानी फिर्ता नदिएमा प्रतिकामदार दुई हजार साउदी रियाल (करिब ६० हजार रुपैयाँ) जरिवाना लगाउने भएको छ । साउदीको श्रम कानुनअनुसार कामदारको राहदानी रोजगारदाता कम्पनी (स्पोन्सर) ले राख्न पाउँदैन । साउदीस्थित नेपाली दूतावासमा कम्पनीले राहदानी जफत गरेको र आफूहरू घर फिर्न नसकेको भन्दै दैनिक ४० भन्दा बढी उजुरी पर्ने गरेको छ । कम्पनीले साउदी पुगेलगत्तै विमानस्थलबाटै राहदानी र उनीहरूका रोजगार करारपत्र समेत राखिदिने गरेको छ । साउदी आएदेखि मेरो राहदानी साथमा छैन, हेटौंडा६, चौघडाका यतिराज ढुंगानाले कान्तिपुरलाई भने, करार सकिएको ६ महिना नाघिसक्यो । न मलाई राहदानी दिन्छ, न घर फिर्न नै दिएको छ । उनी फजल इन्टरनेसनल म्यानपावर (७०९) बाट फायद अल दोसरी कम्पनीमा ठूलो गाडी चलाउन पुगेका थिए । साउदी सरकारले गत जुलाईमा आप्रवासी कामदारको राहदानी फिर्ता गर्नुपर्ने निर्णय गरे पनि कार्यान्वयनमा आएको थिएन । गत बुधबार नेपालबाट साउदी पुगेको संसदीय अध्ययन टोलीसमक्ष साउदीका श्रममन्त्रीले कामदारको राहदानी जफत गर्ने कार्य गैरकानुनी भएको भन्दै आफूहरूले त्यस्ता कम्पनीलाई कारबाही गर्ने बताएका थिए । साउदीले गैरकानुनी हैसियत भएका कामदारलाई ९० दिनको आममाफी दिएको सन्दर्भमा यो नीति लिएको हो । रोजगार करारपत्र सकिएर पनि घर फिर्न नपाएका, परिचय पत्र (अकामा) नबनाएका र भिसा सकिएर घर फिर्न नपाएकाहरूसमेत आममाफीको समयमा स्वदेश फिर्न पाउनेछन् । साउदीको स्थानीय स्तरमा भएको अध्यामगन कार्यालयमा आवश्यक प्रक्रिया पूरा गरेका कामदारसँग राहदानी भएमा सिधै स्वदेश फिर्न पाइने सुविधा छ । साउदीका लागि कार्यवाहक राजदूत आनन्दप्रसाद शर्माले गैरकानुनी हैसियत भएका कामदारका झन्डै ५ सय राहदानी मात्रै परराष्ट्र मन्त्रालयमार्फत दूतावासमा प्राप्त भएको छ । साउदीको श्रम मन्त्रालयका प्रवक्ता खालिद अबा अलखैलले कामदार र रोजगारदाताबीचको दुईपक्षीय करारपत्रअनुसार कामदारका अधिकार रक्षा गर्न लागेको स्थानीय सञ्चारमाध्यमलाई बताएका छन् । नेपाली कामदारहरूले कम्पनीले कागजमा हस्ताक्षर गराई राहदानी लिने गरेको बताएका छन् ।"
भाषा आयोग ६ महिनामा पनि अपूर्ण,"सदस्यको नियुक्ति कुरेका छौं, अध्यक्ष अवस्थी भन्छन्, संवैधानिक व्यवस्थाअनुसार केन्द्र, प्रदेश, नगरपालिका, गाउँपालिकालगायत स्थानीय निकायमा सरकारी कामकाजको भाषाको आधार निर्माण कार्य अघि बढाउन सकिएको छैन । संवैधानिक स्वतन्त्र निकायका रूपमा रहने आयोग चार महिनादेखि राजधानी काठमाडौं महानगरपालिका ३४ शंखमूलस्थित साढे पाँचतले भाडाको भवनमा कार्यालय विस्तार गरिएको छ । आयोगले संवैधानिक व्यवस्थाअनुसार केन्द्र र प्रदेशहरूको सरकारी कामकाजको भाषा निर्धारण, भाषा र लिपिको संरक्षणलगायत काम गर्नेछ । संविधानको धारा २८७ को उपधारा (१) मा संविधान प्रारम्भ भएको मितिले एक वर्षभित्र सरकारले प्रदेशहरूको प्रतिनिधित्व हुने गरी भाषा आयोग गठन गर्ने उल्लेख छ । आयोगका अध्यक्ष र सदस्यको पदावधि नियुक्तिको मितिले ६ वर्षको हुने र उनीहरूको पुनर्नियुक्ति नहुने संवैधानिक व्यवस्था छ । संवैधानिक व्यवस्थाअनुसार सात सदस्यका निम्ति आयोगको कार्यालयमा कार्यकक्ष विस्तार गरिएका छन् । तर, नियुक्ति नहुँदा खाली कोठाको भाडामात्र तिर्नुपरेको अवस्था छ । मन्त्रिपरिषद्ले आयोगका निम्ति निर्मित संगठन तथा व्यवस्थापन सर्वेक्षण (ओएनएम) स्वीकृत गरेको छ । जसअनुसार आयोगले सोमबारदेखि ३३ जना कर्मचारी दरबन्दी पाएको छ । आयोगमा प्रशासकीय प्रमुख १ सहसचिव, ६ उपसचिव, ८ अधिकृत र १८ जना नायब सुब्बा रहनेछन् । शिक्षा र संस्कृति मन्त्रालयअन्तर्गत एक सहसचिवसहित १७ कर्मचारी काजमा खटाइएका छन् । सरकारको निर्णयअनुसार चालु आर्थिक वर्षमा आयोगका निम्ति ७ करोड १२ लाख रुपैयाँ बजेट छुट्याइएको छ । आयोगका प्रवक्ता गणेश भट्टराईका अनुसार अहिलेसम्म करिब ४ करोड रुपैयाँ रकमबाट कार्यालय व्यवस्थापन, कर्मचारी तलबमा खर्च गरिएको छ भने १ करोड ३५ लाख रुपैयाँमा ३ वटा गाडी खरिद प्रक्रिया अघि बढाइएको छ ।आयोगमा कर्मचारी खटाइएसँगै नीति तथा कार्यक्रमको खाका निर्माण गरिएको अध्यक्ष अवस्थीले जनाए । ९ सदस्यीय विज्ञ सल्लाहकार समूह गठन गरिएको छ । दुई चरणमा भाषा समूहमा काम गर्दै आएको र सरोकार समुदायसित अन्तक्र्रिया गरिएको जनाइएको छ । भाषा आयोगको विधेयक हाल संसद्मा विचाराधीन अवस्थामा छ । आयोगले राष्ट्रिय जनगणना २०६८ को तथ्यांकअनुसार भाषा विज्ञको सूची माग गरिसकेको छ । तथ्यांकले मुलुकमा १ सय २३ भाषा रहेको देखाए पनि सार्वजनिक सूचनाका आधारमा ५८ भाषाका मात्र विज्ञबाट आवेदन प्राप्त भएको अध्यक्ष अवस्थीले जनाए । त्यसैले अब फेरि विज्ञहरूलाई पुन: सूचना आह्वान गर्नुपर्ने अवस्था आएको छ, उनले भने । यसबीचमा आयोगका कर्मचारीलाई भाषासम्बन्धी क्षमता अभिवृद्धि तालिम दिइएको छ । विज्ञ र कर्मचारीसहितको टोलीले कम वक्ता रहेका दुरा, कुसुन्डा, लाप्चा, किसान, चेपाङ, दरै, बोटे, ब्यासीसौका र राजी भाषाको स्थलगत सर्वेक्षण गरिएको छ । सरकारका प्रवक्ता सूचना तथा सञ्चारमन्त्री सुरेन्द्रकुमार कार्कीले आयोगको सदस्य नियुक्तिका विषयमा अनभिज्ञता प्रकट गरे । नियुक्ति किन ढिलो भयो भन्नेबारे मलाई कुनै जानकारी छैन, कार्कीको भनाइ उल्लेख गर्दै प्रेस सल्लाहकार राजेन्द्र किरातीले भने ।"
मोर्चालाई सहमतिमा ल्याउन लचिलो,"मितिमै स्थानीय तहको निर्वाचन हुने बताए ।मुलुकमा विद्यमान राजनीतिक संकटलाई हल गर्न र प्रजातन्त्रलाई सुदृढ पार्न मधेसवादी दलहरूलाई स्थानीय निर्वाचनमा सहभागी गराउन वर्तमान सरकार गृहकार्यमा जुटेको उल्लेख गर्दै उनले भने, निर्वाचनमा सबैको सहभागिताको निमित्त सरकारले हरसम्भव प्रयास गर्नेछ । उनले निर्वाचन प्रजातान्त्रिक अभ्यास भएकाले यसमा सिंगो मुलुक जुट्नुपर्ने र निर्धक्कसँग स्थानीय तह चुनावको तयारी गर्न सबै राजनीतिक दल र नागरिक समाजलाई आग्रह गरे । लामो समयदेखि हुन नसकेको स्थानीय चुनावलाई सफल पार्नुपर्नेमा जोड दिँदै उनले निर्वाचन सुनिश्चित गर्न आफूहरू सरकारमा गएको बताए । निर्वाचन हुन्छ कि हुन्न भनेर द्विविधा र आशंका नपाल्न सबैलाई मरो आग्रह छ, उनले भने ।"
नेपालभारत तेल सम्झौता नवीकरण,"परराष्ट्रलाई बाइपास परराष्ट्र मन्त्रालयका अधिकारीहरूले आफूलाई पूर्ण रूपमा बाइपास गरी आपूर्ति मन्त्रालयले भारतसँग सहमति गरेको बताएका छन् । गत चैत ३ को मन्त्रिपरिषदको बैठकले गरेको निर्णयमा विदेशी मुलुक, सरकार, निकायहरूसँग सम्बन्धित विषयहरूमा निर्णय लिँदा सरकारका मन्त्रालयनिकायहरूले अनिवार्य रूपमा परराष्ट्र मन्त्रालयको रायसहमति लिने उल्लेख छ । परराष्ट्र मन्त्रालयका एक उच्च अधिकारीले यति महत्त्वपूर्ण सम्झौताको ड्राफ्ट आफूहरूसँग सेयर नगरिएको तथा जानकारी नगराइएको बताए । परराष्ट्र सचिव शंकरदास बैरागीले यसै विषयमा साताअघि फेसबुकमा स्टाटस लेख्दै मन्त्रिपरिषद्को निर्णयबारे उल्लेख गर्दै आफ्नो मन्त्रालयका कर्मचारीलाई बधाईसमेत दिएका थिए । भारतका तर्फबाट भने विदेश मन्त्रालयका उच्च अधिकारीहरूको यो प्रक्रियामा सहभागिता रहेको छ । भारतले भने प्रत्येक मन्त्रालयले बाह्य मुलुकसँग गर्ने कुराकानी तथा सम्झौतामा विदेश मन्त्रालयका अधिकारलाई सहभागी गराउने गर्छ ।"
द्रुतमार्गमा प्रतिबद्धता,"सूर्य नेपाल प्रालिका प्रबन्ध निर्देशक अभिमन्यु पोदार, अरुण तेस्रो आयोजना निर्माता एसएपीडीसीका प्रमुख कार्यकारी अधिकृत एससी अग्रवाल र एसबीआई बैंक नेपालका प्रमुख कार्यकारी अधिकृत अनुकुल भट्टनागरले वैदेशिक लगानीका लागि नेपालमा रहेका समस्या बताएका थिए । उद्योगमन्त्री नवीन्द्रराज जोशीले वैदेशिक लगानीका लागि नेपालमा केही समस्या भए पनि धेरै समस्या समाधान गरिसकिएको बताए । उनले नीतिगत र कानुनी समस्याहरू समाधान भइसकेकाले ढुक्क भएर लगानी गर्न उनले आग्रह गरे । लगानी सम्मेलनमा आएको प्रतिबद्धतालाई कार्यान्वयन गर्न सरकारले छुट्टै समिति बनाएर काम गरिहेको उनले जानकारी दिए । कार्यक्रममा उद्योग सचिव शंकरप्रसाद कोइराला, वाणिज्य सचिव ङइन्द्रप्रसाद उपाध्याय र नेपाल लगानी बोर्डका प्रमुख कार्यकारी अधिकृत महाप्रसाद अधिकारीले विदेशी लगानीकर्तालाई लगानी ल्याउन, उद्योग सञ्चालन गर्न र प्रतिफल फिर्ता लिएर जानका लागि कुनै समस्या नरहेको बताएका थिए ।"
रेनोको वाउ अफरसँगै एक्सचेन्ज कार्निभल,काठमाडौं रेनोले वाउ अफरका साथ नेपालका मुख्य सहरहरूमा एक्सचेन्ज कार्निभल सुरु गरेको छ । यो एक्सचेन्ज कार्निभल हाल सञ्चालनमा रहेको नयाँ वर्षको अफर रेनो वाउ अफर अब न्यु इयर जम्छ किनकि एक्सचेन्जमा दम छ नारासँग जोडिएर आयोजना गरिएको जारी विज्ञप्तिमा छ । रेनोको क्विड तथा डस्टर मोडलसँग एक्सचेन्जको सुविधा उपलब्ध हुने कम्पनीले जनाएको छ । यो अफरअन्तर्गत रेनो क्विड वा डस्टर एक्सचेन्ज वा खरिदमा न्यूनतम मासिक किस्ताबन्दीमा किन्न सकिने विज्ञप्तिमा छ । यसका लागि प्रति वर्ष ८९९ प्रतिशतको ब्याज दरमा सहज फाइनान्स तथा एक्सचेन्जको सुविधा रहेको जनाइएको छ ।
बुटवल पावरको स्वर्ण महोत्सव,"काठमाडौं बुटवल पावर कम्पनी लिमिटेडले दुइटा आयोजनाको उद्घाटन ग्राउन्ड ब्रेकिङ सेरिमनी गरी आफ्नो स्वर्ण महोत्सव मनाएको छ । कम्पनीको मुख्य लगानीमा ताप्लेजुङ तथा पाँचथर जिल्लामा पर्ने काबेली नदीमा ३७ दशमलव ६ मेगावाटको काबेली ए जलविद्युत् तथा लमजुङमा पर्ने न्यादी नदीबाट ३० मेगावाटको न्यादी जलविद्युत् आयोजनाको निर्माण कार्यको शिलान्यास एकै समयमा गरिएको हो । यी दुई नयाँ आयोजनाले सन् २०२० मा ६७ दशमलव ६ मेगावाट विद्युत् उत्पादन थाल्ने जारी विज्ञप्तिमा छ । काबेली ए आयोजनामा इन्फ्राको एसिया, सिंगापुर साझेदार रहेको छ भने न्यादी आयोजनामा स्थानीय कम्पनी लमजुङ विद्युत् विकास कम्पनी साझेदार रहेको कम्पनीले जनाएको छ ।"
नेपाल लाइफ इन्स्योरेन्सको वार्षिक साधारणसभा,काठमाडौं नेपाल लाइफ इन्स्योरेन्सको १७ औं वार्षिक साधारणसभाले थप साधारण सेयर निष्कासन (एफपीओ) मार्फत कायम भएका सेयरधनीहरूलाई समेत गरी चुक्ता पुँजीको २६ दशमलव ३१ प्रतिशत बोनस सेयर (करसहित) वितरणको प्रस्ताव गरेको छ । बोनस सेयर वितरणपछि कम्पनीको चुक्ता पुँजी जीवन बिमा क्षेत्रकै सबैभन्दा बढी ३ अर्ब ९ करोड ६४ लाख २८ हजार ६ सय २५ रुपैयाँ हुने जारी विज्ञप्तिमा छ । वीरगन्जमा सोमबार सम्पन्न सभामा कम्पनीले कुल बिमा शुल्क आम्दानीमा सर्वाधिक करिब ३३ प्रतिशत बजार हिस्सा हासिल गर्न सफल भएको जानकारी दिइएको थियो ।
एलजी एयर कन्डिसनिङ कन्क्ल्याभको आयोजना,"काठमाडौं सीजी इलेक्ट्रोनिक्सले एलजी इलेक्टोनिक्स सिंगापुरसँग मिलेर संयुक्त रूपमा एलजी एयर कन्डिसनिङ कन्क्लाभ २०१७ को आयोजना गरेको छ । सुन्दर भविष्यका लागि एलजी मल्टी भी एचभीएसी प्रणालीलाई प्रोत्साहन गर्ने उद्देश्यले उक्त कार्यक्रमको आयोजना गरिएको जारी विज्ञप्तिमा छ । कार्यक्रममा करपोरेट्स, कन्स्ट्रक्सन र हस्पिटालिटी इन्डस्ट्रीका प्रतिनिधिहरूको सहभागिता रहेको जनाइएको छ ।"
आईसीपी को निर्माण लम्बियो,"भारत सरकारको सहयोगमा निर्माणाधीन आईसीपी निर्माणको ठेक्का भारतीय निर्माण कम्पनी भारतको केएस सफ्टनेट प्रालिले लिएको छ । राइटस कम्पनीले परामर्शदाताका रूपमा काम गरिरहेको छ । अहिलेसम्म ९० प्रतिशत निर्माण सकिएको छ । बाँकी काम आगामी वर्ष सक्ने ठेकेदार कम्पनीले जनाएको छ । हामीले काम थालेदेखि नै जग्गा मुआब्जा विवाद, मधेस आन्दोलन, बालुवा गिट्टी नपाउने जस्ता थुप्रै बाधा अडचन व्यहोर्यौं, काम ढिलाइबारेमा कम्पनीका एक वरिष्ठ अधिकारीले भने । भारततर्फको आईसीपी निर्माण पूरा भइसकेको छ । भारतले त्यहाँबाट आंशिक रूपमा प्रशासनिक कामकाज सुरु गरीसकेको छ । नेपालतर्फको काम भने लम्बिँदै गएको छ । चौकीका लागि ३ सय १५ जग्गाधनीको १ सय १५ बिघा जग्गा नेपाल सरकारले अधिग्रहण गरेको छ । भारत सरकारले ८६ करोड ९ लाख भारु अर्थात (नेरु १ अर्ब ३९ करोड) को लागतमा आईसीपी नेपालमा निर्माण गरिदिन लागेको हो । प्रारम्भिक सम्झौताअनुसार सन् २०१३ को अक्टोबरसम्म चौकीको काम सम्पन्न भइसक्नुपथ्र्यो । भारत सरकारले पहिलोपटक थप गरेको म्यादअनुसार सन् २०१५ को मार्च ३१ सम्म काम सम्पन्न भइसक्नुपथ्र्यो । दोस्रोपटक थपिएको म्याद पनि गत डिसेम्बर महिनामै गुज्रिएको छ । भारततर्फ चौकी निर्माणको काम सुरु भएदेखि कुनै बाधा अवरोध नआएकाले समयमै काम सम्पन्न भइसकेको छ । नेपाल र भारततर्फ एकै साथ निर्माण कार्य थालिएकामा उतातिर भने काम सकिएको छ । भारतले निर्माण गरेको चौकीलाई लक्षित गरी रक्सौल सहरको पश्चिम भागबाट बाइपास सडकसमेत निर्माण गरिसकेको छ । उक्त बाइपास सडक पटनादेखि मोतिहारी हुँदै वीरगन्ज नाकासम्म आएको मुख्य राजमार्गसँग रक्सौल सहर प्रवेशअघि नै जोडिएको छ । भारततर्फ सम्पूर्ण पूर्वाधार निर्माण भइसकेकाले नेपालतर्फको चौकी निर्माण भएलगत्तै दुवै मुलुकको आईसीपी सञ्चालनमा ल्याउन कुनै प्राविधिक समस्या हुने छैन । संयुक्त आईसीपी सञ्चालनमा आए हालको भन्सार नाकामा हुने मानवीय गतिविधि, जाम आदिको कारण नेपालतर्फ आउने मालबाहक सवारी साधनले अवरोध झेल्नुपर्ने छैन ।"
सुनको मूल्य बढ्यो,काठमाडौं बजारमा छापावाल सुनको मूल्य सोमबार तोलामा २ सय रुपैयाँले बढेको छ । अन्तर्राष्ट्रिय बजारमा मूल्य बढेसँगै यहाँको स्थानीय बजारमा मूल्य बढेको नेपाल सुनचाँदी व्यवसायी महासंघले जनाएको छ ।
गोलभेडाबाट मनग्य आम्दानी,"स्याङ्जा तरिका पुर्याएर खेती गर्नेले यसै कर्मबाट राम्रै आम्दानी लिन सक्छन् । वालिङ नगरपालिका ६ पित्लेकका ३७ वर्षीय रेसमलाल रेग्मीले गोलभेडाबाट पाएको मनग्ये आम्दानीले यसलाई पुष्टि गरेको छ । आम्दानीको स्रोत खोज्दाखोज्दै उनी कृषि कर्ममा लागेका हुन् । कुनैबेला ६ जना परिवारको घर चलाउन धौधौमा परेका रेग्मीलाई पछिल्लो समय खेतीले उनलाई साथ दिएको हो । २० वर्षअघि उनले खेती थाल्दा १ हजार २ सय रुपैयाँ लगानी गरेका थिए । हाल वार्षिक १५ लाख रुपैयाँको कारोबार गर्छन् । पहिले जागिर नपाएर तनाव भयो, उनले भने, समूहमा मासिक १० रुपैयाँ जम्मा गरेर तरकारी खेती थालेको हो । हावापानी सुहाउँदो भएपछि गोलभेडा खेती राम्रो भयो । उनी अहिले जिल्लाकै उत्कृष्ट कृषकमध्येमा गनिन्छन् । उनकै छिमेकी ५९ वर्षीय हुमबहादुर पौडेल पनि गोलभेडा खेतीबाट सन्तुष्ट रहेको बताउँछन् । १५ वर्षअघि २ हजार रुपैयाँ लगानी गरेर तरकारी खेती थालियो, उनले भने, सुरुका केही वर्ष बाटोघाटोको समस्या थियो । बाटो बनेसँगै हाम्रो उत्पादन बजार पुग्न थाल्यो । वर्षको १२ लाख रुपैयाँ हाराहारीको कारोबारबाट घर चलाउन र बचत गर्न थालेको उनले बताए । पित्लेककै ५० वर्षीय ख्यामकान्त रिजालको पनि अवस्था उस्तै हो । घर चलाउने दरिलो आम्दानीको स्रोत खोज्दै उनी पनि गोलभेडा खेतीतर्फ लागेका हुन् । १७ वर्ष पहिले अरूको घरबाट गोलभेडाको बेर्ना ल्याएर लगाएको मान्छे हुँ । गर्दै जाँदा अब म बेर्ना आफैं तयार पार्छु, उनले भने । पित्लेक कालिका कृषि उपज बजार व्यवस्थापन सहकारी संस्थाका रूपमा स्थापित समूहले हाल गाउँमा उत्पादित तरकारी र विशेष गरी गोलभेडा संकलन गरेर बजारसम्म पुर्याउँछ । अध्यक्ष राजु पौडेलका अनुसार ६ नम्बर वडामा १ सय १ घरधुरीले गोलभेडाको खेती व्यावसायिक तवरले गर्दै आएका छन् । कृषि विकास र डिभिजन सहकारी कार्यालयबाट पनि कुनै ठूलो सहयोग लिनुपरेका छैन, उनले भने, गर्दै जाँदा यहाँका साना कृषकहरू हाल ठूल्ठूला व्यावसायिक कृषक भएका छन् । हाल आर्थिक सहयोगभन्दा पनि कृषकलाई तालिमको आवश्यकता रहेको उनले दर्साए । जिल्ला कृषि विकास कार्यालयले जिल्लाभर ३ सय हेक्टर क्षेत्रफलमा गोलभेडा खेती हँुदै आएको जनाएको छ । सूचना अधिकृत तिलक बीसीका अनुसार जिल्लामा बर्सेनि ४८ सय टन उत्पादन हुने गरेको तथ्यांक छ । तरकारीको व्यवसायीकरणमा गोलभेडा खेती बढी उत्पादन हुन्छ, उनले भने, किसानहरूले आफूखुसी बिक्री गर्दै आएका छन् । गोलभेडाबाट मात्रै जिल्लामा वार्षिक १५ करोड रुपैयाँ भित्रिने गरेको अधिकृत बीसीले बताए । जगतभन्ज्याङ, आरुखर्क, फेदीखोला, दहथुम, स्वरेक, सेतीदोभान र चापाकोट, वालिङ क्षेत्र गोलभेडा उत्पादनका लागि ख्याति कमाएका ठाउँ हुन्।"
संग्रहालयमा पर्यटकको आकर्षण,"गुलरिया अमेरिकी इतिहासका विद्यार्थी रिर्चड थम्स थारू सांस्कृतिक संग्रहालय ठाकुरद्वारामा झन्डै दुई घण्टा रमाए । थारू संस्कृतिका प्राचीन सभ्यताका मूर्ति र सजाइएका कलात्मक वस्तुको अवलोकन गर्दै उनले संग्रहालय सबै दृष्टिले नमुना भएको बताए । उनी मात्र होइन बर्दिया राष्ट्रिय निकुञ्जको मुख्यालय ठाकुरद्वारा नजिकैको यस संग्रहालयमा आन्तरिक र बाह्य पर्यटकको आकर्षण बढदो छ । विशेषगरी आन्तरिकभन्दा बाहिरी मुलुकबाट आउने पर्यटकको संग्रहालयमा रुचि हुने गरेको छ । यहाँ वन्यजन्तुको अवलोकन गर्न आउने ५० देखि ६० प्रतिशत पर्यटक संग्रहालयमा जान्छन् । प्रचारप्रसारको कमीका कारण संग्रहालयमा स्वदेशी पर्यटकको अभिरुचि बढ्न नसकेको निकुञ्जका कर्मचारीले बताए । राष्ट्रिय निकुञ्ज तथा वन्यजन्तु विभागले सांस्कृतिक विविधताको संरक्षण गर्न भन्दै ०५७ सालमा थारू सांस्कृतिक संग्रहालयको स्थापना गरेको हो । निकुञ्जका निमित्त प्रमुख संरक्षण अधिकृत रमेशकुमार थापाका अनुसार दैनिक ४ सयभन्दा बढीले संग्रहालयको अवलोकन गर्ने गरेका छन् । पुस र माघ महिना बढी जाडो हुने भएकाले पर्यटकको संख्यामा कमी आउने भए पनि अन्य महिनामा पर्यटकको संख्या उल्लेख्य हुने गरेको निकुञ्जले जनाएको छ । अवलोकन गर्ने आउने आन्तरिक पर्यटकमा विद्यार्थीहरू बढी आउने गरेका छन् । थारू संस्कृति, वेशभूषा, रहनसहन आदिको अध्ययन गर्न सजिलो हुने भएकाले विद्यालय र कलेजहरूले नै विद्यार्थीलाई संग्रहालयमा ल्याउने गरेका छन् । थारू संस्कृतिको अध्ययनका लागि महत्त्वपूर्ण साधन संग्रहालय बनेको छ, निमित्त संरक्षण अधिकृत थापाले भने । संग्रहालयमा २ सय ३८ प्रकारका थारू संस्कृति र सामाजिक रहनसहन झल्कने सामग्रीहरू छन् । पर्यटन प्रवद्र्धन र सांस्कृतिक सामग्री संरक्षणका लागि संग्रहालय उपयुक्त माध्ययम भएको पर्यटन व्यवसायी रामजी थापाले बताए ।"
वान बेल्ट वान रोड,"ओबीओआर (नेपाल) अन्तर्राष्ट्रिय व्यापार तथा लगानी मञ्चले एक प्रेस विज्ञप्ति जारी गरी उक्त समझदारी कार्यान्वयन गर्नसमेत प्रतिबद्ध रहेको जनाएको छ । नेपालको व्यापार व्यवसाय, पर्यटन र समग्र आर्थिक तथा सामाजिक विकासका लागि मित्रराष्ट्र चीनद्वारा अघि सारिएको वान बेल्ट वान रोड अवधारणाअन्तर्गत ७० देशमा सञ्जाल रहेको छ, मञ्चका अध्यक्ष भास्करराज राजकर्णिकारद्वारा जारी विज्ञप्तिमा भनिएको छ, नेपालको पूर्वाधार विकासका लागि वैदेशिक लगानी नीति, योजना लगायत क्षेत्रमा सम्भाव्यता अध्ययन तथा लगानी वातावरणका लागि दुई देशबीच समझदारी भएकोमा नेपाली जनता र उद्योगी व्यवसायीहरू उत्साहित भएका छन् । मञ्चले समझदारीलाई ऐतिहासिक तथा सकारात्मक कदम भन्दै उक्त अवधारणा कार्यान्वयनका लागि वातावरण बनाउन कटिबद्ध रहने प्रतिबद्धतासमेत जनाएको छ ।"
किर्गिस्तानसँग प्लेअफ खेल्ने,"काठमाडौं नेपाली भलिबल टिम सोमबार माल्दिभ्समा जारी एभीसी सेन्ट्रल जोन भलिबल च्याम्पियनसिपमा अन्तिम लिगमा किर्गिस्तानसँग ३१ सेटमा पराजित भएको हो । पहिलो सेट २५२० ले आफ्नो पक्षमा पारेका नेपालले त्यसपछिका सेट २५१३, २५१५, २५११ ले गुमाएको थियो । नेपालले मंगलबार किर्गिस्तानसँगै फाइनल प्रवेशका लागि प्लेअफ खेल्नेछ । प्लेअफ विजेताले तुर्कमेनिस्तानसँग उपाधिका लागि प्रतिस्पर्धा गर्नेछ ।प्लेअफमा पराजित भए पनि नेपालको कम्तीमा कांस्य पक्का भइसकेको छ। तुर्कमेनिस्तान तीन खेल जित्दै फाइनल पुग्दा आयोजक माल्दिभ्स तीनै खेल हार्दै बाहिरिइसकेको छ ।"
साइनिङ सेमिफाइनलमा,"काठमाडौं कैलालीको साइनिङ सन फुटबल एकेडेमी राजधानीमा जारी दोस्रो नेपाल कप भेट्रान फुटबलको सेमिफाइनल पुगेको छ ।सोमबार साइनिङले नाइट किङ फुटबल क्लबलाई ४१ ले पराजित गर्यो । नाइट किङले सातौं मिनेटमा हरि मानन्धरको गोल अग्रता जोगाउन सकेन । साइनिङबाट रवीन्द्र श्रेष्ठले दुई, चक्र पुन र वीरेन्द्र पाण्डेले ११ गोल गरेका थिए । म्यान अफ द म्याच रवीन्द्रलाई फुटबल हस्ती मणि शाहले ट्रफी प्रदान गरे ।"
पाकिस्तानसँग नेपाल पराजित,नेपालले आफ्नो दोस्रोमा मंगलबार बंगलादेश यू२३ सँग खेल्नेछ । बंगलादेशी यू२३ ले सोमबार हङकङको राष्ट्रिय टोलीलाई ८ विकेटले हराएको थियो । हङकङलाई ३५१ ओभरमा १ सय २५ रनमा अलआउट गरेपछि बंगलादेशी टिमले १६१ ओभरमा लक्ष्य पूरा गरेको थियो ।
नेपालसामु फिलिपिन्स सतर्क,"काठमाडौं एसिया कप छनोट फुटबलमा नेपालले मंगलबार मनिलामा फिलिपिन्सको सामना गर्नेछ । एएफसी सोलिडारिटी कप जितेको पुरस्कारका रूपमा एसिया कप छनोट खेल्न पाएको नेपालले यस खेलसँगै आफ्नो कठिन अभियान सुरु गर्नेछ । नेपाल पछिल्ला आठ खेलमा अपराजित रहेको स्थितिमा प्रशिक्षक ग्योटोकु कोजुको टिमलाई विश्वास रहनेछ, फिलिपिन्समाथि स्तब्ध जित निकाल्ने । रिजाल मेमोरियल स्टेडियममा हुने खेलअघि नेपालका जापानी प्रशिक्षक कोजुले आफ्नो टिमले अपेक्षाअनुसार खेल्ने हो भने ३ अंक बहुल्न सफल रहने विश्वास पोखेका छन् । तर उनका लागि यो सजिलो काम भने हुने छैन । किनभने यी दुई टिमबीचका पछिल्ला तीन खेलमध्ये सबैमा फिलिपिन्स विजयी छ । प्रशिक्षक कोजुले खेलअघि प्रेस मिटमा भनेका छन्, फिलिपिन्स बलियो टिम हो, तर हामीसँग पनि सन्तुलित टिम रहेको छ । हाम्रा खेलाडीले अपेक्षाअनुसार खेल्ने हो भने जितलाई नकार्न सकिन्न । नेपाली कप्तान विराज महर्जनले टिम लयमा रहेको हुनाले पनि सबै खेलाडी राम्रो नतिजाका लागि आत्मविश्वासी रहेको बताए । अर्कोतर्फ फिलिपिन्सका कप्तान जेम्स योङहजब्यान्डले आफ्नो टिम नेपालसामु सतर्क रहने बताए । उनले टिमको सानो भूलले पनि ठूलो मूल्य चुकाउन सक्नेतर्फ सजग रहेको बताए । यस्तै फिलिपिन्सका प्रशिक्षक थोमस डोलीले पछिल्लो समय नेपाली टिमको प्रदर्शन सुधारिएको हुनाले पुराना खेलको नतिजाको खासै अर्थ नहुने विचार पोखे ।"
भारत जिततर्फ उन्मुख,धर्मशाला अलराउन्डर रवीन्द्र जडेजा ब्याट र बल दुवैबाट चम्केपछि भारत अस्ट्ेरलियाविरुद्धको चौथो टेस्टको तेस्रो दिन सोमबार जिततर्फ अग्रसर भएको छ । जितले भारत सिरिज आफ्नो नाममा लेखाउन पनि सफल रहने छ । बायाँहाते ब्याट्सम्यान जडेजाले ६३ रन बनाएपछि भारत अस्ट्ेरलियाले पहिले ब्याटिङ गर्दै बनाएको तीन सय रन उछिन्न सफल रह्यो । त्यसयता अस्ट्ेरलियालाई दोस्रो इनिङ्समा दबाबमा राख्न स्पिन आक्रमणबाट तीन विकेट लिए । अस्ट्ेरलियालाई सुरुमा आघात पुर्याउने काम भने पेस बलरद्वय उमेश यादव र भुवनेश्वर कुमारले गरे । यादवले दुई तथा कुमारले लयमा रहेका अस्ट्ेरलियाली कप्तान स्टिभ स्मिथको विकेट लिए । स्मिथले १७ रनमात्र बनाउन सके । त्यस स्थितिमा अस्ट्ेरलिया १० ओभरभित्र तीन विकेट गुमाएर ३१ रनको स्थितिमा पुग्यो । स्मिथले सिरिज ४ सय ९९ रनमा टुंग्याएका छन् । त्यसमा तीन शतक समावेश छ । उनी यस्तो उपलब्धि हात पार्ने छैटौं पाहुना ब्याट्सम्यान मात्र हुन् । जीवन्त पिचमा रविचन्द्रन आश्विनले पनि तीन विकेट लिए । त्यस प्रदर्शनअगाडि अस्ट्ेरलिया आफ्नो दोस्रो इनिङ्समा दिनको अन्त्यतिर १ सय ३७ रनमै अलआउट भयो । यस्तोमा टेस्ट क्रिकेटको शीर्ष वरीयताको टिम भारतले आफ्नो दोस्रो इनिङ्स सुरु गरेर कुनै विकेट नगुमाई १९ रन बनाएको छ । यसलाई टेस्ट तथा सिरिज दुवै जित्न थप ८७ रनमात्र आवश्यक छ । बोर्डरगावस्कर ट्रफी जित्न भारतलाई सिरिज कब्जा गर्न आवश्यक छ । दुई दिनको खेल बाँकी छँदा भारतको सबै १० विकेट बाँकी छ । घरेलु टिम सम्झनलायक जित निकाल्ने बलियो स्थितिमा छ । भारतले यसअघि दिनको सुरुआत ६ विकेट गुमाएर २ सय ४८ रनबाट गरेको थियो । भारतको पहिलो इनिङ्स २ सय ३२ रनमा टुंगिएको थियो । जडेजासँगै विकेटकिपर ब्याट्सम्यान रिद्धीमान साहले ३१ रन बनाएपछि भारत अग्रता लिन सफल भयो । चार टेस्टको सिरिज अहिले ११ को बराबरीमा छ ।
अत्तरियामा महिला क्रिकेट हुने,"राष्ट्रिय कप्तान रुबिना क्षेत्रीले मिलन क्रिकेट एकेडेमी नेतृत्व गर्दा बिना बुढामगरले एपीएफ र आरती बिँडारीले राइजिङको कप्तानी सम्हाल्ने छन् । अञ्जली चन्दले केडीसीए, बिन्दु रावलले कञ्चनपुर र मनीषा चौलागाईंले बाराको नेतृत्व लिने छन् ।"

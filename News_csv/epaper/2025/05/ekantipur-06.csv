शीर्षक,विवरण
गभर्नरमा अल्झियो गभर्नमेन्ट,नेपालमा नियामक निकायमध्ये राष्ट्र बैंक तुलनात्मक रूपमा बलियो मानिन्छ । गभर्नर नियुक्तिमा सरकारले ढिलाइ गरिरहेकाले यहाँ कतै चलखेल हुने त होइन भन्ने आशंका रहेको जानकार बताउँछन् । सम्पत्ति शुद्धीकरण तथा आतंकवादी गतिविधि मामिलामा निगरानी राख्ने अन्तर्राष्ट्रिय संस्था एफएटीएफ को ग्रेलिस्ट बाट नेपाललाई बाहिर निकाल्न सबैभन्दा महत्त्वपूर्ण भूमिका गभर्नरको हुन्छ । तर सरकार गभर्नर कसको भागमा पार्ने भनेरै रस्साकसीमा लाग्नु मुलुकका लागि दुर्भाग्य भएको उनीहरूको भनाइ छ ।
"पार्टीभित्र बोल्ने आँट गर्नुपर्छ अष्टलक्ष्मी शाक्य, उपाध्यक्ष एमाले","एमाले नेतृत्वले आलोचना सहन नसक्ने अवस्था आएको हो ?पार्टीभित्र स्वस्थ आलोचना हुनुपर्छ भन्नेमा विवाद छैन । आलोचना नहुने हो भने कम्युनिस्ट पार्टी बन्दैन । फरक विचार, आलोचना सहन नसक्ने धेरै कम्युनिस्ट पार्टी टुक्राटाक्री भएका छन् । पार्टी नेतृत्व सहनशील हुनुपर्छ । धेरैको आलोचना सुन्नुपर्छ । हृदय फराकिलो हुनुपर्छ । पार्टीमा फरक कुरा राख्नेबित्तिकै आफूविरुद्ध गयो भन्नु हुँदैन । पार्टीभित्र आफूलाई लागेको कुरा सबैले बोल्ने आँट गर्नुपर्छ ।"
छोरालाई बुबा सुवासकै पथमा देख्न चाहने आमा,"सुहाङलाई सबैभन्दा बढी प्रश्न कसैले गर्छ भने आमाले गर्छिन् । सबैभन्दा बढी प्रेम कसैले गर्छ भने आमाले गर्छिन् । सबैभन्दा बढी भरोसा कसैले गर्छ भने आमाले गर्छिन् । त्यसकारण उनी आमाले गरेको विश्वास र दिएको संस्कारलाई सधैं मनन गरिरहन्छन् । कहिलेकाहीं रिस उठ्यो भने पनि बुबा र आमाको अनुहार झल्झली याद आउँछ, सुहाङ शालीन मुद्रामा भन्छन्, त्यसकारण म कहिल्यै उहाँहरूको शिर झुकाउने मौका दिने छैन ।"
प्रसाईंविरुद्ध सम्पत्ति शुद्धीकरण र बैंकिङ कसुरमा पनि अनुसन्धान,भारतीय आपराधिक समूह लरेन्स बिस्नोई र दुर्गा प्रसाईंको नाम लिएर धम्की दिई बैंकर र व्यापारीसँग रकम माग्ने समूह सक्रिय भएपछि प्रसाईं यस प्रकरणमा पनि अनुसन्धानको घेरामा तानिएका थिए । यूएई र भारतबाट समेत फोनकलमार्फत धम्की दिने समूहले आफू प्रसाईं र बिस्नोई समूहको मान्छे भन्दै व्यापारी र बैंकरसँग रकम माग्न थालेपछि सीआईबीमा जाहेरी परेको थियो । यस प्रकरणमा केही मानिस पक्राउ परे पनि दाबी गरेअनुसार बिस्नोई समूहसँगको सम्बन्ध स्थापित हुन सकेको थिएन ।
भिसाविहीन श्रमिकलाई ओमानको ३ महिने आममाफी,नेपाली दूतावासले यो योजनाको लाभ लिन भिसाविहीन नेपालीलाई अनुरोध गर्दै स्वदेश फिर्ती प्रक्रियाका लागि सहजीकरण गर्ने जनाएको छ ।
एनआरएन राष्ट्र निर्माणका सारथि,"अन्त्यमा, सरकारले यी सुधारहरूमा तत्काल ध्यान दिई एनआरएनहरूलाई राष्ट्र निर्माणको साझेदारका रूपमा आत्मसात् गर्नुपर्छ । उनीहरूको स्रोत, सीप र सञ्जाललाई उपयोग नगरेको खण्डमा नेपालले आफ्नो विकासको एक ठूलो अवसर गुमाउन सक्छ । त्यसैले, नीति निर्माणदेखि कार्यान्वयनसम्ममा एनआरएनहरूसँगको सहकार्यलाई प्राथमिकता दिँदै अगाडि बढ्नु आजको आवश्यकता हो ।"
नीति र कार्यक्रमभित्र महत्त्वाकांक्षाको डंगुर,"सोबाहेक अन्य महत्त्वाकांक्षी योजनाहरू गनेर साध्य छैन । दुःखका साथ भन्नुपर्दा दुई वर्षअघि घोषणा भएको भ्रमण दशक एवं नेपालमा उद्योगझैं फस्टाउन सक्ने पर्यटन व्यवसायको प सम्म पनि कतै उल्लेख भएको देखिँदैन । न त अति आवश्यक देखिएको आयात प्रतिस्थापन र निर्यात प्रवर्द्धनको विषय उल्लेख छ । जसका कारण आन्तरिक रोजगारी दशकको घोषणालगायत अधिकांश प्राथमिकतामा परेका कार्यक्रमलाई हावादारी भन्न कर लाग्छ । भुवनेश्वर शर्मा, चन्द्रागिरि२, काठमाडौं"
समृद्धिको मूलबाटो,"जता हेर्यो उतैतिर समस्याको चाङजति छोप्न खोज्दा पनि नछोपिने भ्वाङ नेताहरूले चाहिनेभन्दा बढी पिटे ढ्वाङ झूटका खेती लुकाउन कति पार्नु स्वाङराजावादी खाजावादी सबै हल्लाखोरजनताका अपेक्षा त यस्तो कहाँ हो र ?चुँडेकाले हिजोआज विश्वासको डोरीसमृद्धिको मूलबाटोमा पैह्रो जाने हो कि । कृष्ण कुम्पुरे, आदमटार, धादिङ"
शैक्षिक गुणस्तरमा भ्रष्टाचारको अवरोध,पछिल्लो समय विद्यालय शिक्षाको गुणस्तर अभिवृद्धि गर्नका लागि सरकार र राजनीतिक दलहरूले कुल बजेटको कम्तीमा २० प्रतिशत बजेट विनियोजन गर्ने प्रतिबद्धता दोहोर्याइरहेका छन् । तर शैक्षिक क्षेत्रमा भइरहेका भ्रष्टाचारलाई नियन्त्रण गर्ने बलियो र प्रभावकारी संयन्त्र निर्माण नगर्ने हो भने जतिसुकै बजेट बढाए तापनि त्यसले अपेक्षाकृत परिणाम दिन सक्दैन । शैक्षिक क्षेत्रमा मौलाउँदै गएको भ्रष्टाचारलाई नियन्त्रण गर्नका लागि प्रभावकारी नीतिहरू लागू गरिएन र बजेट मात्रै बढाउनेतर्फ ध्यान दिइयो भने त्यसले नेपालको शैक्षिक प्रणालीमा गम्भीर संकट उत्पन्न गर्न सक्छ ।
श्रमिक अर्थतन्त्रको दिगोपन,"निष्कर्षनेपाली श्रमिक आप्रवासीहरूले पठाएको रेमिट्यान्स, सीप र अनुभवले नेपालको विकासमा ठूलो सम्भावना बोकेको छ । तर, वैदेशिक रोजगारीमा आधारित अर्थतन्त्रबाट स्वदेशमै रोजगारी सिर्जना र उत्पादनमूलक क्षेत्रको विकासतर्फ अघि बढ्नुपर्छ । श्रमिकहरूलाई विकासका साझेदार बनाएर, सुरक्षित र मर्यादित रोजगारी सुनिश्चित गरेर, रेमिट्यान्सलाई रचनात्मक लगानीमा उपयोग गरेर र पुनःएकीकरणमार्फत उद्यमशीलता प्रवर्द्धन गरेर नेपालले समृद्धिको मार्ग पहिल्याउन सक्छ । श्रमिकहरू केवल पसिना बेच्ने मजदुर होइनन्, उनीहरू भविष्यका सम्भावना बोकेका विकासका आधार हुन् । सरकार, निजी क्षेत्र र अन्तर्राष्ट्रिय साझेदारहरूको समन्वयमा यी सुधारहरू लागू भएमा श्रम आप्रवासन नेपालको समृद्धिको सशक्त साधन बन्नेछ ।पन्थी सामाजिक अर्थशास्त्रका अनुसन्धानकर्ता हुन् ।"
व्यक्तिको सामाजिक दायित्व,"मानिस सामाजिक प्राणी भएकाले समाज बाहिर उसको अस्तित्व रहँदैन । यसर्थ प्रत्येक व्यक्तिले समाजप्रतिको आफ्नो दायित्व र जिम्मेवारीलाई बिर्सनुहुन्न । व्यक्तिगत स्वार्थबाट माथि उठेर आफ्ना व्यवहार, गतिविधि तथा आचरणलाई स्वनियन्त्रण गर्नुपर्छ । समाजलाई व्यवस्थित, मर्यादित र अनुशासित बनाउन प्रत्येक व्यक्तिको भूमिका महत्त्वपूर्ण हुन्छ । सूचना र प्रविधिको अहिलेको युगमा समाजमा हुने हरेक गतिविधिले पारिवारिक र व्यक्तिगत तथा व्यक्तिगत व्यवहारले सामाजिक रूपमा समेत असर पुर्याउने भएकाले सबै जना जिम्मेवार तथा स्वयं सचेत बन्नैपर्छ । लामिछाने हेटौंडा उपमहानगरपालिकाकी निर्देशक हुन् ।"
नेप्से र कारोबार रकम दुवै घटे,"६५ हजार ८ सय ८४ पटकको सेयर कारोबारमा १ करोड ८४ लाख ३७ हजार ९ सय ४२ कित्ता सेयर किनबेच भए । ती किनबेचमा ७ अर्ब ६३ करोड ४१ लाख रुपैयाँ बराबरको कारोबार भएको छ । अघिल्लो दिनको तुलनामा कारोबार रकम पनि घटेको हो । आइतबार सेयर बजारमा ९ अर्ब २४ करोड ५५ लाख रुपैयाँ बराबरको सेयर कारोबार भएको थियो । सोमबार कारोबारमा आएका १३ उपसमूहमध्ये लघुवित्त, सामूहिक लगानी कोष र निर्जीवन बिमाका परिसूचक सामान्य अंकले बढे । बाँकी सबै उपसमूहको परिसूचक घटेपछि समग्र नेप्सेमा झन्डै दोहोरो अंकको गिरावट आएको हो ।"
आईपीएल : हैदराबादमाथि वर्षा बाधक,हैदराबादका लागि कप्तान प्याट कमिन्सले घातक बलिङ गरे । उनले ४ ओभरमा १९ रन खर्चेर ३ विकेट लिए । उनका तीनै सिकार दिल्लीको माथिल्लो क्रमका ब्याटर थिए ।
केन बल्ल च्याम्पियन खेलाडी,"तर, म्यानचेस्टर सिटीका पूर्व खेलाडी बायर्नमा फर्केयता टिममा सौहार्दता र सामीप्य बढेको मानिन्छ । कोम्पनीको प्रतिक्रिया छ, प्रशिक्षकले के भन्नुपर्छ भने उपाधि जित्ने त खेलाडी हुन् । त्यसैले मैले उपाधि जितेको छु पनि भन्दिनँ । यो सबै खेलाडीकै काम हो । खेलाडीको प्रतिभाले फुटबलमा धेरै काम गर्छ । मेरो काम तिनै खेलाडीबाट उत्कृष्ट प्रदर्शन निकाल्नु मात्रै हो । मलाई विश्वास छ, यो काम मैले गरिरहने नै छु ।"
आदिलको निलम्बन फुकुवा,यही वैशाख २१ गतेदेखि उनीमाथिको निलम्बन फुकुवा भएको क्यानका प्रवक्ता छुम्बी लामाले विज्ञप्तिमार्फत जनाएका छन् । क्यान इन्टिग्रिटी कमिटीले आवश्यक प्रक्रिया पूरा गरी आदिलको प्रतिबन्ध फुकुवा गर्ने निर्णयसहित प्रतिवेदन दिएको आधारमा निलम्बन फुकुवा गरिएको क्यानले जनाएको छ ।

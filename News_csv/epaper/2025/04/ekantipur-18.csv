शीर्षक,विवरण
'पोखरा विमानस्थलमा कम्तीमा १० अर्ब भ्रष्टाचार',"(काठमाडौं)संसद्को सार्वजनिक लेखा समितिअन्तर्गतको उपसमितिले पोखरा अन्तर्राष्ट्रिय विमानस्थल निर्माणमा ठेक्का प्रक्रियादेखि नै भ्रष्टाचार भएको निष्कर्ष निकालेको छ । तत्कालीन आयोजना प्रमुख तथा नागरिक उड्डयन प्राधिकरणका वर्तमान महानिर्देशक प्रदीप अधिकारीसहित ८ प्राविधिक तथा कर्मचारीलाई निलम्बन गरी कारबाही प्रक्रिया अघि बढाउन उपसमितिले सिफारिस गरेको छ । पोखरा विमानस्थल निर्माणका विषयमा लेखा समिति सदस्य राप्रपा अध्यक्ष राजेन्द्र लिङ्देनको संयोजकत्वमा गठित उपसमितिले छानबिन गरेको हो । विमानस्थल निर्माण अवधिका विभिन्न निर्णय प्रक्रियामा संलग्न राजनीतिक नेतृत्वको नाम भने उपसमितिले किटान गरेको छैन । तर विमानस्थल सम्भाव्यता अध्ययनदेखि निर्माण सम्पन्न हुँदासम्मको नीतिगत, प्रक्रियागत र कार्यान्वयनमा संलग्न निर्णयकर्ता पदाधिकारीमाथि शीघ्र छानबिन गर्नुपर्ने सिफारिस उपसमितिले प्रतिवेदनमा उल्लेख गरेको छ । विमानस्थल निर्माण सुरु हुनुपूर्व नै ठूलो अंकमा लागत मूल्य वृद्धि गरेर वार्ताद्वारा ठेक्का प्रक्रिया टुंग्याइएको उपसमितिको निष्कर्ष छ । प्राधिकरणले १४५ मिलियन अमेरिकी डलर (सन् २०१४ को विनिमय दरअनुसार १३ अर्ब ५९ करोड रुपैयाँ) लागत अनुमान गरे पनि त्यसमा ७० मिलियन डलर (६ अर्ब ५६ करोड) लागत वृद्धि गरी चिनियाँ कम्पनी सीएएमसी इन्जिनियरिङसँग ठेक्का सम्झौता गरेर अनियमितता गरेको निष्कर्ष उपसमितिले निकालेको हो । सम्भाव्यता अध्ययन र विमानस्थल सञ्चालनसम्बन्धी रणनीतिक कार्ययोजनाबिना नै ऋण लिएको, विमानस्थल निर्माण तथा छिनेडाँडा कटान गर्नुअघि वातावरणीय प्रभाव मूल्यांकन नगरिएको, विमानस्थल निर्माण प्रक्रिया आवश्यकताभन्दा पनि निर्माण कम्पनीको इच्छाअनुसार अघि बढाइएको उपसमितिको प्रतिवेदनमा उल्लेख छ । ठेक्का पाएकै कम्पनीले छिनेडाँडा कटान गर्नुपर्नेमा अर्कै कम्पनीलाई ३२ करोड २ लाख रुपैयाँ भुक्तानी गरेको, मूल सम्झौताविपरीत कर छुट दिन नयाँ सम्झौता गरी २ अर्ब २२ करोड अनियमितता गरेको पाइएको पनि उपसमितिले ठहर गरेको छ । लेखा समितिले गत असारमा लिङ्देनको नेतृत्वमा ११ सदस्यीय संसदीय छानबिन उपसमिति बनाएको थियो । उपसमितिको प्रतिवेदनमा संयोजक लिङ्देन, सदस्यहरू कांग्रेसका अर्जुननरसिंह केसी, माओवादीका जनार्दन शर्मा तथा अमनलाल मोदी र एकीकृत समाजवादीका प्रेम आलेले मात्र हस्ताक्षर गरेका छन् । एमालेका गोकुलप्रसाद बाँस्कोटा र तारा लामा तामाङ, कांग्रेसका दीपक गिरी, रामकृष्ण यादव र देवप्रसाद तिमल्सेनाको हस्ताक्षर भने प्रतिवेदनमा छैन । उपसमितिमा सदस्य रहेकी एमालेकी रुक्मिणी राना बराइली अर्कै समितिमा सरुवा भइसकेकी छन् । उनको नाम हटाएर प्रतिवेदन लेखा समितिमा पेस गर्ने तयारी छ । एमाले सांसद तामाङले आफू गृह जिल्ला कञ्चनपुर आएकाले प्रतिवेदनमा हस्ताक्षर गर्न बाँकी रहेको बताए । कांग्रेस सांसद दीपक गिरी र रामकृष्ण यादवले पनि निर्वाचन क्षेत्रमा रहेकाले प्रतिवेदनमा हस्ताक्षर गर्न बाँकी रहेको बताए । उपसमितिका संयोजक लिङ्देनले समितिका बाँकी सदस्यले पनि प्रतिवेदनमा हस्ताक्षर गर्ने विश्वास व्यक्त गरे । कसैले हस्ताक्षर नगरे पनि प्रतिवेदन समितिमा पेस हुन्छ । प्रतिवेदनले अनुसन्धान र कारबाहीको सिफारिस गर्छ, उनले भने । निर्वाचन मात्रै गराउने म्यान्डेट रहेको खिलराज रेग्मी नेतृत्वको सरकारले विमानस्थल निर्माणमा भ्रष्टाचारलाई वैधता दिन विभिन्न समिति बनाएको पाइएको लिङ्देनको भनाइ छ । हामीले कर्मचारीको नाम किटान र निर्णय प्रक्रियामा संलग्न अन्य निर्णयाधिकारीलाई समेत कारबाही हुने गरी सिफारिस गर्ने छौं, उनले भने ।उपसमितिको प्रतिवेदनमा सार्वजनिक खरिद ऐन तथा प्रचलित मान्यताविपरीत भ्रष्टाचारलाई वैधता प्रदान गर्ने मनसायले ३ सदस्यीय कार्यदल गठन गरी लागत अंक वृद्धि गर्न नीतिगत निर्णय भएको उल्लेख छ । निर्माणका क्रममा आर्थिक र प्राविधिक दृष्टिकोणले पनि व्यापक अनियमितता भएको उपसमितिको निष्कर्ष छ । मूल सम्झौताको प्रावधानविपरीत कर छुट दिएर आर्थिक अनियमितता गर्ने मनसायबाट नयाँ कार्यान्वयन सम्झौता गरी पटकपटक नागरिक उड्डयन प्राधिकरण, संस्कृति पर्यटन तथा नागरिक उड्डयन मन्त्रालय र अर्थ मन्त्रालयले मास्टर लिस्टका आधारमा २ अर्ब २२ करोड ४० लाख आर्थिक अनियमितता गरेको देखिएको, प्रतिवेदनमा भनिएको छ ।विमानस्थलको स्थलगत अवलोकन, सरोकारवाला निकाय तथा व्यक्तिसँग सोधपुछ र सम्बन्धित निकायबाट उपलब्ध भएको कागजातसमेत अध्ययन गरेको उपसमितिले जनाएको छ । विमानस्थल निर्माणको समग्र पक्षमा कानुनी तथा प्राविधिक दृष्टिकोणले समेत अध्ययन गरी सम्बन्धित निकायबाट भ्रष्टाचार तथा अनियमिततामा संलग्नलाई कारबाही गर्नुपर्ने उपसमितिको सिफारिस छ । कानुनी, प्राविधिक, आर्थिक, वातावरणीय तथा प्राविधिक अनियमितता तथा भ्रष्टाचारमा अख्तियार दुरुपयोग अनुसन्धान आयोगले छानबिन तथा अनुसन्धान गरी निष्कर्षमा पुग्नुपर्ने र अनियमितता वा भ्रष्टाचार गर्ने दोषीउपर कानुनबमोजिम हदैसम्मको कारबाही हुनुपर्ने प्रतिवेदनमा उल्लेख छ । महालेखा परीक्षकको ६० औं वार्षिक प्रतिवेदनमा औंल्याइएको कर छुटलाई शीघ्र संघीय कोषमा दाखिला गरी कर छुटलगायत अन्य सबै प्रकारका अनियमितता तथा भ्रष्टाचारमा संलग्न सम्पूर्णलाई तत्काल हदैसम्मको कानुनी कारबाही गर्न र पदमा बहाल रहेकालाई तत्काल निलम्बन गरी छानबिन, अनुसन्धान प्रक्रिया अगाडि बढाउन अख्तियार र सम्पत्ति शुद्धीकरण अनुसन्धान विभाग तथा अन्य विषयमा आवश्यक प्रक्रिया अगाडि बढाउन नेपाल सरकार र सम्बन्धित निकायलाई निर्देश गर्न पनि उपसमितिको सिफारिस छ । विमानस्थलको सम्भाव्यता अध्ययनदेखि निर्माण सम्पन्न हुँदासम्मको नीतिगत, प्रक्रियागत र कार्यान्वयनमा संलग्न जिम्मेवारी प्राप्त सम्पूर्ण निर्णयकर्ता पदाधिकारी, कर्मचारी र प्राधिकरणका पदाधिकारीलाई कारबाही हुनुपर्ने उपसमितिको निष्कर्ष छ । प्राधिकरणका महानिर्देशक प्रदीप अधिकारी (२०७१ देखि ७४ सम्म पोखरा विमानस्थलको आयोजना प्रमुख, २०७८ माघ १७ देखि हालसम्म नागरिक उड्डयन प्राधिकरणको महानिर्देशक) र पोखरा अन्तर्राष्ट्रिय विमानस्थल आयोजनाका प्रमुख विनेश मुनाकर्मी (२०७४ देखि हालसम्म) लाई तत्काल निलम्बन गरी शीघ्र छानबिन, अनुसन्धान गरी कानुनबमोजिम हदैसम्म कारबाही गर्नगराउन अख्तियार र सम्पत्ति शुद्धीकरण विभागलाई निर्देशन दिनुपर्ने उपसमितिको सिफारिस छ । यस्तै सिफारिस गर्नुपर्ने अन्यमा राष्ट्रिय गौरव आयोजनाकी निर्देशक चाँदमाला श्रेष्ठ, आयोजनाका इन्जिनियर प्रविन न्यौपाने, आयोजनाका प्रशासन प्रमुख राजेन्द्रप्रसाद पौडेल, प्राधिकरणका निर्देशक इन्जिनियर बाबुराम पौडेल, प्राधिकरणका पूर्वमहानिर्देशकहरू सञ्जीव गौतम, राजन पोखरेल र संलग्न अन्य बहालवाला पदाधिकारी छन् । विमानस्थल निर्माणका समग्र पक्षमा कानुनी तथा प्राविधिक दृष्टिकोणले समेत व्यापक अध्ययन गरी सम्बन्धित निकायबाट भ्रष्टाचार तथा अनियमिततामा संलग्नलाई कारबाही हुनुपर्ने उपसमितिको सुझाव छ । विमानस्थल पूर्ण सञ्चालनयोग्य बनाएर मात्र व्यावसायिक सञ्चालनका लागि सरकारले पहल गर्नुपर्ने उपसमितिको राय छ । धावनमार्गको माटो परीक्षण पर्याप्त समय नदिई सम्पन्न गरेको पाइएको उपसमितिले प्रतिवेदनमा उल्लेख गरेको छ । सिमेन्ट र कंक्रिटको रनवे, ट्याक्सी वे पेभमेन्ट र एरो ब्रिज लगायतका संरचना सुरुको सम्झौता र डिजाइनविपरीत थप गर्नुपर्नाको कारण र औचित्य पुष्टि हुन नसकेको पनि उपसमितिले जनाएको छ । रनवे, ट्याक्सी वे, एप्रोन, बाँध, नाली निर्माणका लागि माटो खन्न एक करोड ६ लाख ४८ हजार ३ सय ९४ अमेरिकी डलर भुक्तानी भएको तर काम नभएको पाइएको प्रतिवेदनमा उल्लेख छ । रनवे, ट्याक्सी वे, एप्रोन, बाँध, नाली भर्न ४४ लाख ३५ हजार ३ सय ३ अमेरिकी डलर भुक्तानी गरिएको तर काम नभएको पाइएको पनि उपसमितिको अध्ययनमा पाइएको छ । मुख्य सम्झौताअनुसार विमानस्थल बाहिरबाट ग्राभेल, माटो ल्याउन ५४ लाख ९९ हजार ५ सय ४२ अमेरिकी डलर भुक्तानी भएको तर बाहिरबाट माटो नल्याइएको र कागजात पनि उपलब्ध नरहेको उपसमितिले जनाएको छ । मुख्य एग्रिमेन्टमा भएको एडिसनल आइटम अमेरिकी डलर १ करोड ५२ लाख ३० हजार रहेको छ । तर फाइनल बिलमा जम्मा एडिसनल रकम २ करोड ४ लाख ३६ हजार ९ सय ६० रहेको छ । विमानस्थलमा माटोका लागि जम्मा २ करोड २२ लाख ५४ हजार २ सय १८ डलर अनियमितता भएको छ, प्रतिवेदनमा उल्लेख छ ।धावनमार्गको उचाइ घटाउँदा निस्केको ग्राभेल मिसिएको ढुंगा, माटोमा पनि अनियमितता भएको प्रतिवेदनमा उल्लेख छ । विमानस्थलको फ्यासिबिलिटी आयोजनाकै रकमबाट गर्नुपर्ने सम्झौताविपरीत एचभी एसी प्रणाली जडानका लागि प्राधिकरणले आफ्नो बजेटबाट ७ लाख ४२ हजार ६ सय ५९ अमेरिकी डलर भुक्तानी दिएको पाइएको प्रतिवेदनमा छ । सम्पूर्ण निर्माण कार्य सम्पन्न नहुँदै प्राधिकरणले ह्यान्डओभर सर्टिफिकेट पनि अध्ययनमा पाइएको छ । यस्तै, विमानस्थलभित्र २ लाख २० हजार अमेरिकी डलरमा इन्धन भण्डारण निर्माण गर्ने उल्लेख गरिएको तर त्यो काम नै नभएको उपसमितिको प्रतिवेदनमा उल्लेख गरेको छ । यी सबै प्रक्रिया हुँदा महानिर्देशक प्रदीप अधिकारी नै उठान निर्णय र कार्यान्वयनको समयमा आयोजना प्रमुख रहेको पनि प्रतिवेदनमा जनाइएको छ । पोखरा विमानस्थल निर्माणको लागत बढाइएको विषयमा अख्तियारमा परेको उजुरी १२ चैत २०७० मा तामेलीमा राखिएकालाई नोटिस मा लिइएको उपसमितिले जनाएको छ । पोखरा विमानस्थललाई अन्तर्राष्ट्रिय विमानस्थलका रूपमा निर्माण गर्न ११ मंसिर २०६८ मा अर्थ मन्त्रालयले नागरिक उड्डयन प्राधिकरणलाई स्वीकृति दिएको थियो । यो विमानस्थल इन्जिनियरिङ, प्रोक्योरमेन्ट एन्ड कन्स्ट्रक्सन (ईपीसी) मोडलमा निर्माण गरेको हो । चीनले विमानस्थल निर्माणका लागि एक्जिम बैंकमार्फत सहुलियत ऋण दिने र चिनियाँ निर्माण कम्पनीले मात्र प्रतिस्पर्धा गर्न पाउने सर्तमा निर्माण अघि बढाइएको थियो । विमानस्थल निर्माणका लागि प्राधिकरण र चिनियाँ कम्पनी सीएएमसी इन्जिनियरिङबीच करिब २२ अर्ब रुपैयाँको ठेक्का सम्झौता ८ जेठ २०७१ मा भएको थियो । निर्माण सम्पन्न भएको ७ वर्षभित्र ब्याज र ७ वर्षपछि १३ वर्षभित्र २६ किस्ता गरेर साँवा चुक्ता गर्ने सम्झौतामा उल्लेख छ ।"
डा सन्दुकले विकटका बासिन्दालाई नयाँ वर्षमा दिए नयाँ ज्योति,"(विही, गोरखा)दुवै आँखाको ज्योति शल्यक्रियाबाट फर्किएपछि चुमनुव्री४ का छेवाङ डुन्डुपले चारैतिर नजर डुलाए । जब श्रीमती दावा छेदेनलाई सामुन्ने देखे, एकोहोरो हेरे अनि खुसीले मुस्कुराए । आँखाको पट्टी खोल्दै गरेका वरिष्ठ आँखा शल्यचिकित्सक सन्दुक रुइतलाई अँगाल्दै खुसीले छमछमी नाचे । दुई हात जोड्दै उनी भन्दै थिए, अब ममा फेरि बाँच्ने आशा पलायो । ६० वर्षीय छेवाङ आँखा देखुन्जेल कहिल्यै फुर्सदमा हुँदैनथे । खेतबारीमा उनको दिन बित्थ्यो । दुई वर्षअघि मोतियाबिन्दुको समस्याले भेटेपछि उनका आँखा बिस्तारै धमिलो हुँदै गए । वर्ष दिनदेखि ठप्पै नदेख्ने भएपछि उनी रन्थनिएका थिए । बस्तु, बारी सबै काम बूढीले गर्नुपर्थ्यो, बिहानबेलुकी खान केके चाहिन्छ, सबै उनैले गर्थिन्, यो बुढेसकालमा मलाई शौचालय जान पनि बूढीको सहारा चाहिने भएको थियो । जिन्दगीदेखि नै विरक्त लाग्थ्यो, उनले भने । चुमनुव्री५ विहीस्थित विही स्वास्थ्य चौकीमा शल्यक्रिया हुने थाहा पाएपछि छेवाङलाई श्रीमती छेदेनले नै डेढ दिनसम्म डोर्याएर पुर्याएका थिए । मंगलबार शल्यक्रिया हुँदा स्वास्थ्य चौकीको पर्खालमा बसेर दावा श्रीमान्को अवस्थाबारे नियाल्दै छटपटाइरहेकी थिइन् । शल्यक्रिया सकिएर पट्टी खोलेपछि सहाराबिनै श्रीमान् हिँडडुल गर्न सकेको देखेपछि बल्ल सन्तोषको सास फेरिन् । त्यही खुसीको आँसुले आँखा टिलपिलाए । लुगाले आँसु पुछेर मुस्कुराइन् । त्यसपछि छेवाङलाई चारैतिर देखाउँदै डाँडाकाँडा चिनाइन् । तिलगंगा आँखा प्रतिष्ठान, रुइत फाउन्डेसन, करुणा सेचेन र देलेक फाउन्डेसनको आर्थिक तथा प्राविधिक सहयोगमा चुमनुव्री गाउँपालिका र सेराङ गुम्बाको समन्वयमा गोरखाको दुर्गम विहीस्थित स्वास्थ्य चौकीमा शिविर सञ्चालन गरिएको थियो । शिविरमा दुई दिनसम्मको पैदल यात्रा गरेर बिरामी आइपुगेका थिए । शिविरमा छेवाङसहित ६५ जनाको मोतियाबिन्दु शल्यक्रिया गरिएको थियो । मंगलबार र बुधबार दुई दिन चलेको आँखा शिविरको नेतृत्व डा सन्दुक रुइतले गरेका थिए । मोतियाबिन्दुको शल्यक्रिया शिविरअघि चुमनुव्री गाउँपालिकाका ७ वडाका १४ ठाउँमा झन्डै १४ सय जनाको स्क्रिनिङ गरिएको थियो । स्क्रिनिङ मा मोतियाबिन्दु समस्या देखिएकाहरूको विहीमा शल्यक्रिया गरिएको हो । स्वास्थ्य शिविरका लागि तिलगंगाको टोली काठमाडौंबाट दुई दिन लगाएर विही पुगेको थियो । दुर्गमका बिरामीको आँखाको ज्योति फर्काएर नयाँ वर्ष मनाउन पाउँदा औधी खुसी लागेको डा रुइतले बताए । नयाँ वर्षमा योभन्दा राम्रो सुरुवात के हुन्छ र ? उनले भने, घरबाट आँगनमै निस्कन मुस्किल पर्ने बिरामी आँखाको ज्योति फर्किएर मुस्कुराएको देख्दा निकै आनन्द लागेको छ । डा रुइतबाट आँखाको शल्यक्रिया गराएका चुमनुव्री१ सामागाउँका ७९ वर्षीय उर्गेन लामाले नयाँ जीवन पाएको प्रतिक्रिया दिए । उनी तिब्बती सीमा क्षेत्रको सामागाउँबाट दुई दिन लगाएर सोमबार साँझ विही आइपुगेका थिए । उनको दाहिने आँखाले धमिलो देख्न थालेको १० वर्ष भइसकेको थियो । काठमाडौं जान पैसा थिएन । यो उमेरमा चार दिन हिँडेर काठमाडौं पनि कसरी पुग्नु ? हेलिकोप्टरमा जाँदा दुई लाख भाडा लाग्छ भन्थे, उनले भने, ठूलो डाक्टर गाउँमै आएकाले आँखा देख्ने भइयो, पैसा पनि परेन । अहिले त दुई दिन हिँड्दाको थकाइ पनि बिर्सिएँ ।"
शिक्षक आन्दोलन भजनदेखि दोहोरीसम्म,"(काठमाडौं)गोठालाले घाँस काटेको, पारि वनका मेला नेताले अत्याचार गर्यो, ऐन लेखन्या बेलादेउडा भाकामार्फत कञ्चनपुरबाट आएका शिक्षकको एक समूहले माइतीघरबानेश्वरको बीच सडकमा सरकारलाई आफ्ना माग राख्दै थिए । विद्यालय शिक्षा ऐन जारी गर्नुपर्ने लगायतका विभिन्न माग राख्दै काठमाडौंकेन्द्रित सडक आन्दोलनमा उनीहरूले प्रधानमन्त्री केपी शर्मा ओलीलाई देउडामार्फत नै भन्दै थिए ऐन त जारी गर्नैपर्छ अनि नियमावलीकार्यविधि कस्तो आउँछ, पर्खेका छौं ओलीआन्दोलनमा आएका छौं । शिक्षक भएका कारणले अराजक गतिविधि गर्न चाहन्नौं, देउडामा सहभागी शिक्षक तोयाराज जोशीले भने, देउडामार्फत सरकारलाई खबरदारी गर्दै छौं । यो राज्यलाई हाम्रो माग पूरा गर्देऊ भनेका छौं । देउडाको भाकामा स्वर मिलाउनेमा सुदूरपश्चिमको कञ्चनपुरबाट आएका शिक्षक मात्र थिएनन् । अन्य जिल्लाका शिक्षक पनि हातेमालो गर्दै तालमा ताल मिलाएर देउडा गाउँदै थिए । आन्दोलनमा हाम्रो रमाइलोसँग समय बितेको छ । सँगै आफ्ना मागहरू पनि आफ्नै संस्कृतिअनुसार राखेका छौं, जोशीले भने । सोही सडकको अर्को छेउमा सिन्धुलीका शिक्षक भने भजनमार्फत आफ्नो माग राखिरहेका थिए । सरकार अघि नसरे, माग पूरा नभएजाँदै जान्नौं, हरे रामशिक्षा ऐन जारी गर्देऊ नयही गीतमा नाच्दै गरेकी प्राथमिक तहकी शिक्षक शान्ता बाँस्तोलाका अनुसार आन्दोलनका क्रममा शिक्षकहरूले प्रस्तुत गरिरहेको कलामा उनीहरूको मर्म पनि देखिने गरेको छ । कलाभित्र हरेक मर्म लुकेका हुन्छन् । गीतभित्र शिक्षा रहेको हुन्छ । यो आन्दोलनमा हामी ढुंगामुढा गर्न चाहेका छैनौं । गोलीबारुद हान्न चाहेका छैनौं । शिक्षक कलाकार पनि हुन्, उनले भनिन् । उनी तनहुँको चण्डीदेवी राष्ट्रिय माध्यमिक विद्यालयकी प्रावि तहकी शिक्षक हुन् । कलामार्फत सरकारसमक्ष शिक्षकको माग राखेको उनले सुनाइन् । शिक्षकहरू गत चैत २० देखि विद्यालय शिक्षा ऐन जारी गर्नुपर्ने लगायतका माग राखेर काठमाडौंकेन्द्रित आन्दोलनमा छन् । बाँस्तोलाले भनेको जस्तै यो आन्दोलनको शैली भने फरक छ । बिहीबारको सडकको दृश्यले आन्दोलन नभई मेलामहोत्सवको झल्को दिइरहेको थियो । किनभने कक्षाकोठामा विद्यार्थीलाई पढाउने शिक्षकले आफूले जानेका विभिन्न कला प्रस्तुत गरेर आन्दोलनमा सशक्त सहभागिताका साथै मन भुलाउने मेलो बनाएका देखिन्थे । आन्दोलनमा सहभागी कोही शिक्षक आफ्नो ठाउँको पहिचानसहितका संस्कृतिअनुसार मादल र बाजा बजाउँदै गीत, भजनमा नाच्दै थिए । कोही शिक्षक कविता, गजल र मुक्तक वाचनमा व्यस्त थिए । पर्साका शिक्षक देवेन्द्रप्रसाद शाहले आफ्नो जादुमार्फत आन्दोलनमा सहभागीलाई मनोरञ्जन प्रदान गर्दा कोही सामाजिक सञ्जालका लागि फोटो, भिडियो बनाउन व्यस्त थिए । स्पिकरमा ठूलो आवाजमा गीत बजाएर समूहमा नाच्नेदेखि आफ्नो माग प्रस्तुत गर्दै नाराबाजी गर्नेहरू आन्दोलनमा भेटिए । यी शिक्षक आन्दोलन झट्ट हेर्दा विद्यालयको अतिरिक्त कक्षाजस्तो अनुभूत हुन्थ्यो । जहाँ आन्दोलन कला मात्र नभएर प्रयोगात्मक विज्ञान प्रदर्शन गर्ने माध्यमसमेत भएको छ । जहाँ विज्ञान पढाउने शिक्षकले वाटर रकेट प्रदर्शन गरेका थिए । प्रयोगात्मक शिक्षालाई प्रोत्साहन गर्न विज्ञानका शिक्षकले उक्त रकेट आकाशमा उडाएको बताउँदै थिए । आन्दोलन लम्बिएसँगै शिक्षक बिरामीसमेत हुन थालेका छन् । तर आफ्नो माग पूरा नभए कक्षामा नफर्किने अडानमा रहेको शिक्षक बाँस्तोलाको भनाइ छ । काठमाडौंको हावापानीमा घुलमिल हुन हामीलाई गाह्रो भएको छ, उनी भन्छिन्, म आफैं बिरामी भएको छु । तर आफ्नो माग पूरा गर्नु छ । मोरङ, आदर्श माध्यमिक विद्यालयका शिक्षक विश्वम्भर सिंह मेहावाङ सामाजिक सञ्जालमा पनि उत्तिकै सक्रिय छन् । उनले शिक्षकका मागहरू सामाजिक सञ्जालमार्फत राख्दै आएको सुनाए । पञ्चायतकालीन शिक्षा खारेज गरेर संघीय प्रणालीअन्तर्गतको शिक्षा ऐनको माग गर्दा पनि आन्दोलनलाई बेवास्ता गर्नु दुःखद छ, मेवाहाङले थपे ।यसैगरी आन्दोलनमा सहभागीमध्ये शिक्षक सञ्जिता कार्कीले काठमाडौंबाहिरबाट आएका शिक्षकलाई अब बस्न, खान नै समस्या पर्न थालेको सुनाइन् । म नवलपुरको गौतम आधारभूत विद्यालयमा पढाउँछु । तर म शिक्षकको मागका लागि काठमाडौं आएकी हुँ । शिक्षकको माग सरकारले सम्बोधन गर्ने निश्चित छैन । आन्दोलन लम्बिएसँगै काठमाडौं बाहिरबाट आएको शिक्षकलाई बस्न समस्या भएको छ, उनले सुनाइन् ।मोरङको दुर्गा आधारभूत विद्यालयका शिक्षक यदुकुमार लुइँटेल सडकमा दिनभर कविता सुनाउँछन् । उनी होटलमा बसेर आन्दोलनमा सहभागी भएका छन् । बसाइको कुनै टुंगो छैन । सरकारले हाम्रा माग कहिले सम्बोधन गर्ने हो, थाहा छैन, उनले भने, तर माग सम्बोधन नभएसम्म आन्दोलन रोकिन्न ।आन्दोलनमा नवलपरासीका शिक्षक समूह नारा लगाउँदै माइतीघर सडकमा हिँड्दै थिए । चैते दसैं मनाइयो सडकैमा बसेर, नयाँ वर्ष मनाइयो सडकैमा बसेर, उनीहरूको नारा थियो, सोह्र दिन बितायौं सडकैमा बसेर, महिनौं दिन बिताउँला सडकैमा बसेर । शिक्षकहरू के भन्छन् ? शिक्षा ऐन ले भन्छन् । नेपाल शिक्षक महासंघ तनहुँका शिक्षक पञ्चैबाजासँगै नाच्दै आफ्नो माग राखिरहेका थिए । शासन व्यवस्था फेरियो तर सरकारले शिक्षा दिने शिक्षकको मर्का बुझेन, कालीगंगा माध्यमिक विद्यालय देवघाट तनहुँका शिक्षक बमबहादुर आलेले भने, आवश्यक ऐन बनाउन पनि सरकारले चासो दिएन । गणेश आधारभूत विद्यालय भक्तपुरमा अध्यापन गराउँदै आएका शिक्षक विनोदकुमार केसीले पनि सरकारले आफ्नो कर्तव्य बिर्सिएको बताए । सरकारलाई प्रश्न गर्दै उनले भने, शिक्षकसँग वार्ता गर्न सरकार किन हिचकिचाउँछ ? धादिङ बेनिघाट, महाकाली माध्यमिक विद्यालयका शिक्षक उपेन्द्र लामाले सरकार शिक्षकको माग सुन्न तयार नभएको गुनासो पोखे । दिउँसो ११ बजेदेखि शिक्षक माइतीघर मण्डलमा भेला हुन्छन् र ३ बजेसम्म जारी राख्छन् । आन्दोलन सकिएसँगै उनीहरू पानीको बोतल, सडक छेउको फोहोर टिप्छन् । टिपेको फोहोर काठमाडौं महानगरपालिकाले उठाएर लैजान्छ । शिक्षकले आफ्नो फोहोर आफैंले सफा गरेपछि महानगरका प्रमुख बालेन्द्र शाहले सामाजिक सञ्जामार्फत प्रशंसासमेत गरेका थिए । विगत ३० वर्षदेखि पढाइरहेका गुल्मीका शिक्षक पोसकान्त न्यौपानेले शान्तिपूर्ण तरिकाले आन्दोलन गर्दा पनि कुनै सुनुवाइ नगरेको गुनासो गरे । हामीले आन्दोलन शान्तिपूर्ण तरिकाले गरिरहेका छौं । हाम्रो माग ठूलो छैन । देशमा संघीयता आएको धेरै वर्ष भइसक्यो तर शिक्षकहरूको माग कहिल्यै पूरा भएन, उनले भने । सरकारले शिक्षकको माग पूरा नगर्दा भने उनी निराश छन् । यही पेसामा लागेको तीसौं वर्ष भयो । यो प्रणालीसँग सन्तुष्ट छैनौं । हामी आन्दोलनमा आएको यतिका दिनसम्म पनि सरकारले सुनेको र देखेको छैन, उनले भने, सरकारले छिटो सुनोस् र हाम्रो माग पूरा गरोस् ।किन आन्दोलनमा छन् शिक्षक ?प्रतिनिधिसभाको शिक्षा, स्वास्थ्य तथा सूचना प्रविधि समितिमा विचाराधीन विद्यालय शिक्षा विधेयक चाँडो पारित गर्न काठमाडौंकेन्द्रित अनिश्चितकालीन सडक आन्दोलन थालिएको हो । यद्यपि शिक्षकहरूले भने आफूअनुकूल विधेयक पारित गर्न सरकारलाई दबाब दिँदै आएका छन् । संविधानले व्यवस्था गरेविपरीत शिक्षक स्थानीय तह मातहत नबस्ने उनीहरूको अदृश्य तर प्रमुख माग रहेको छ । विद्यालय शिक्षा विधेयक २०८० भदौमा संसद्मा दर्ता भएपछि असोजमा शिक्षकहरूले काठमाडौंकेन्द्रित प्रदर्शन गरेका थिए । त्यतिबेला सरकारले माग पूरा गर्ने सहमति गरेसँगै शिक्षकहरू ३ दिने प्रदर्शन स्थगित गरेर विद्यालय फर्केका थिए । १८ महिनासम्म पनि विधेयक अघि नबढेको भन्दै शिक्षकहरूले पुनः काठमाडौंकेन्द्रित आन्दोलन गरेका हुन् । आन्दोलनका कारण एसईईको नतिजा र कक्षा १२ को परीक्षा प्रभावित हुने निश्चित भएको छ । यसैमा राष्ट्रिय परीक्षा बोर्डले वैशाख ३ मा शिक्षकलाई पेसागत उत्तरदायित्वका रूपमा उत्तरपुस्तिका परीक्षण र कक्षा १२ को परीक्षा सञ्चालन गर्न अनुरोध गरेको छ । प्रशिक्षार्थीशिक्षकका मुख्य माग  सबै अस्थायी शिक्षकको दरबन्दी कायम गरी आन्तरिक प्रतिस्पर्धाबाट स्थायी, स्थायी हुन नसके गोल्डेन ह्यान्डसेक  शिक्षक दरबन्दी पुनर्वितरण तथा मिलान कार्यदलको सुझावअनुसार दरबन्दी थप  विद्यालयका कर्मचारीको दरबन्दी कायम गर्दै अधिकृत, नायब सुब्बा र खरिदार पदमा स्थायी  तृतीय, द्वितीय, प्रथम र विशिष्ट श्रेणीमा अनुपात वृद्धि गरी शिक्षक बढुवा  हरेक १० वर्षमा शिक्षक बढुवाको व्यवस्था  शिक्षकको तलब र ग्रेड निजामती कर्मचारीको भन्दा बढी हुनुपर्ने  द्वन्द्वपीडित शिक्षकको छुटेको सेवा अवधि गणना गरी उपदान र निवृत्तिभरणको व्यवस्था  अधिकारसम्पन्न शिक्षण परिषद् गठन  सरकारसाग २०७५, २०७८ र २०८० मा भएका सहमतिअनुसार विद्यालय शिक्षा ऐन जारी"
"कांग्रेस पदाधिकारीबाट सरकारको आलोचना, देउवाद्वारा प्रतिरक्षा","(काठमाडौं)कांग्रेस सभापति शेरबहादुर देउवाले बिहीबार बोलाएको पदाधिकारी एवं पूर्वपदाधिकारी बैठकमा कांग्रेसका महामन्त्रीद्वय गगन थापा र विश्वप्रकाश शर्माले सरकारको चर्को आलोचना गरेका छन् । सरकारले गर्नुपर्ने काम नगरेर मनमौजी रूपमा चल्ने गरेको भन्दै उनीहरूले सरकारलाई सुध्रिएर अघि बढे मात्र काँध थाम्नुपर्ने बताएका छन् ।बैठक सुरु हुनासाथ महामन्त्री थापाले दुई ठूला दलको समीकरण किन बनाउनुपर्यो र सरकारले गर्नुपर्ने कामका प्राथमिकता के हो भन्नेबारेमा धारणा राखेका थिए । अर्का महामन्त्री शर्माले पनि थापाकै भनाइमा सहमति जनाउँदै सरकारसामु यथास्थितिमा बस्ने कि गति बढाउने विकल्प रोज्नुपर्ने अवस्था रहेको धारणा राखेका थिए । सरकार नसुध्रिएमा कांग्रेस र एमालेका बीचमा समझदारी बनाएर एमालेले नेतृत्व लिँदा कांग्रेसले बाहिरबाट समर्थन गर्ने र एमालेको मात्रै मन्त्रिपरिषद् बनाउने तथा कांग्रेसले नेतृत्व लिँदा एमालेले पनि त्यसै गर्ने मोडलमा जानुपर्ने धारणा आफूले बैठकमा राखेको महामन्त्री शर्माले कान्तिपुरलाई बताए ।महामन्त्री थापाले नागरिकको चाहनाबमोजिम कामको प्रभावकारिता बढाउन भनेरै ल्याइएको अध्यादेश संसद्बाट पारित भइसक्दासमेत सरकारले त्यसलाई कार्यान्वयनमा लैजाने चाहना नदेखाएको भन्दै असन्तुष्टि जनाएका थिए । नागरिकका असन्तुष्टिलाई कामबाटै जवाफ दिने हो भनेर रातदिन लगाएर अध्यादेश ल्यायौं । अध्यादेश ल्याएको आलोचनासमेत हामीले नै खेप्यौं । तर सरकार त्यसलाई कार्यान्वयन गर्नेभन्दा पनि अन्तअन्तै बरालिने गरेको छ, थापाको भनाइ उद्धृत गर्दै एक कांग्रेस नेताले भने, संविधान संशोधनका लागि कार्यदल बनाउने भनेर निर्णय गरियो तर अहिलेसम्म कार्यदल बनाइएको छैन । दुई साताभन्दा बढी समयदेखि शिक्षक आन्दोलनमा छन् । त्यसलाई सम्बोधन गर्न सरकारको ध्यान छैन । ध्यान केमा छ भने आफ्नो मान्छेलाई कहाँ नियुक्ति गर्ने ? कहाँ कसलाई हटाउने ? भन्नेमा छ । यसरी सरकार चल्न सक्दैन ।महामन्त्री शर्माले गभर्नर नियुक्ति, एआईजी बढुवामा ढिलाइ, शिक्षक आन्दोलनको सम्बोधनमा गम्भीर नभएको, सत्ता सहकार्य दलसँग परामर्श नै नगरी सामाजिक सञ्जाल विधेयक राष्ट्रिय सभामा दर्ता गराएको, तीन महिना कार्यकाल रहेका कुलमान घिसिङलाई विद्युत् प्राधिकरणको कार्यकारी निर्देशकबाट हटाएर हितेन्द्रदेव शाक्यलाई नियुक्ति गर्ने काम भएको, राज्य व्यवस्था समितिअन्तर्गतको उपसमितिमा सहमति भइसकेको अख्तियारसम्बन्धी विधेयक निर्देशनात्मक रूपमा होल्ड मा राखिएको, त्रिविका उपकुलपतिलाई पदबाट राजीनामा दिन बाध्य पारिएको लगायतका आरोप सरकारमाथि लगाएका थिए ।केही राम्रो गर्न सकिएला भनेर नै दुई ठूला दलबीच समीकरण बनेको हो । तर सरकार बनेको ९ महिनासम्म पनि केही गर्न सकिएन । सरकार प्राथमिकताबाहिर गएको छ । पुँजीगत खर्च बढाउने क्षमतासमेत राख्न सकेन । अध्यादेश ल्याएर आर्थिक चलायमान गराउन सकिन्छ, डेलिभरीमा प्रभावकारिता बढाउन सकिन्छ भनेर कोसिस भयो । तर कानुन बनेर पनि त्यसै थन्किएको छ, शर्माको भनाइ उद्धृत गर्दै एक नेताले भने, तत्काल गभर्नर नियुक्ति गर्नुपर्यो, शिक्षकको माग तत्काल पूरा गर्नुपर्यो । कुलमानको जस्तो घटना दोहोरिन भएन । सरकारले स्पिड बदल्नुपर्यो ।सभापति देउवाले भने गभर्नर नियुक्तिकै विषयमा छलफल भइरहेको र छिट्टै सहमति हुने बिफ्रिङ गरेका थिए । प्रधानमन्त्री ओली र देउवाबीच बुधबार साँझ बालुवाटारमा भएको छुट्टै भेटवार्तामा यस विषयलाई टुंग्याइएको कांग्रेसका अर्का एक नेताले बताए । एआईजीको रिक्त ६ पदमा पनि सरकारले बिहीबार नै वरीयतालाई आधार बनाएर बढुवाका लागि सिफारिस गरिसकेको छ । एआईजी बढुवामा एमालेको अडान अनुसार भएको छ । अब गभर्नरको नियुक्ती कांग्रेसले भने अनुसार हुने छ भन्ने विश्वास छ, ति नेताले भने, सभापति देउवाले पनि कांग्रेसले गभर्नर पाउनुपर्छ भन्ने अडान राखेको र त्यसै अनुसार छिट्टै नियुक्ती हुने विश्वास दिलाउनु भएको छ । ति नेताका अनुसार सभापति देउवासंग प्रधानमन्त्री ओलीले गभर्नरको नाम मागिसकेका छन् । कांग्रेसले कसलाई गभर्नर बनाउन खोजेको भन्ने विषयमा सभापतिज्यूले प्रस्ष्ट भनिसक्नु भएको छ, ति नेताले भने, संभवता सोमबार बस्ने मन्त्रीपरिषद बैठकले दउवाले भनेअनुसार गभर्नर नियुक्त हुनेछन् ।कांग्रेसभित्र बढ्दै गएको असन्तुष्टि र देउवाको आसन्न एक साताको बैंकक भ्रमणलाई लिएर एमाले अध्यक्षसमेत रहेका प्रधानमन्त्री ओलीमा संशय बढेपछि देउवाले यसबारे बैठकमा पनि बताएका छन् । वैशाख ७ मा बैंकक जाने विषयमा देउवाले ओलीलाई जानकारी गराइसकेका छन् । सिंगापुरमा पेट र आँखाको उपचार गराएका देउवा प्रत्येक दुईदुई वर्षमा फलोअप का लागि सिंगापुर जाने गरेका थिए । तर यस पटक उपचारको फलोअप मा जान लागिएको भनिए पनि उनी सिंगापुर नभइ बैंकक जाँदैछन् । त्यहाँ सम्भावित राजनीतिक भेटघाटसमेत हुन सक्ने भन्दै दुई दलबीच संशय उत्पन्न भएको विषयमा नेताहरूले पदाधिकारी बैठकमै प्रश्न गरेका थिए । देउवाले भने उपचारका लागि नियमित फलोअप मा जान लागेको जवाफ दिएको बैठकका एक सहभागीले बताए । महामन्त्रीहरूको असन्तुष्टिप्रति जवाफ दिने क्रममा देउवाले गत असार ७ मा भएको सहमतिअनुसार पार्टी जाने बताए । कांग्रेसका प्रमुख सचेतक श्याम घिमिरेले देउवाको भनाइ उद्धृत गर्दै भने, ७ बुँदेमा जे समझदारी भएको छ, इमानदारिताका साथ कार्यान्वयन गर्नुपर्छ । कमजोरी सच्याएर सरकारले गति बढाउनुपर्छ । पार्टीकै नेताहरूबाट सरकारका बारेमा थरीथरीका दृष्टिकोण र भाषा आउन थालेका छन् । भाषा जे जस्तो प्रयोग गरे पनि सरकारको पक्षमा बोल्नुपर्छ ।बैठकमा गृहमन्त्री रमेश लेखकले सरकारले केही पनि गर्न नसकेको भन्ने भनाइको प्रतिवाद गरेका थिए । सरकारले एकदमै राम्रो र आहा भन्ने काम नगरे पनि नराम्रो काम गरेको छैन । यो सरकारको पालामा कुनै काण्ड आएको छैन । गज्जबै गर्यो भन्ने नहोला तर बिगारेको पनि केही छैन, लेखकको भनाइ थियो ।"
६ जना एआईजीमा सिफारिस,"काठमाडौं (कास) सरकारले नेपाल प्रहरीमा रिक्त अतिरिक्त महानिरीक्षक (एआईजी) पदमा ६ जनालाई सिफारिस गरेको छ । गृह मन्त्रालयका सचिव गोकर्णमणि दुवाडीको अध्यक्षतामा बिहीबार बसेको बढुवा सिफारिस समितिको बैठकले रिक्त ६ एआईजीमा नायब महानिरीक्षक (डीआईजी) हरू चन्द्रकुबेर खापुङ, लालमणि आचार्य, कृष्णहरि शर्मा पोखरेल, दानबहादुर कार्की, राजन अधिकारी र मनोज केसीलाई सिफारिस गरेको हो । बढुवा सिफारिस भएकाहरूमध्ये खापुङ, आचार्य र शर्मा २०५२ सालमा र बाँकी तीन जना कार्की, अधिकारी र केसी २०५४ मा सेवा प्रवेश गरेका अधिकृत हुन् । सिफारिस भएका सबै डीआईजी ज्येष्ठता र वरीयता क्रममा अगाडि रहेका अधिकृत हुन् । उनीहरूमध्ये गत वर्ष खापुङ र आचार्य एक लट, त्यसपछिका तीन जना कार्की, अधिकारी र केसी अर्को लट र शर्मा तेस्रो लटमा डीआईजी बढुवा भएका थिए । प्रहरी महानिरीक्षक वसन्त कुँवर अवकाशमा गएपछि एआईजी दीपक थापा महानिरीक्षकमा बढुवा भएका थिए । कुँवरसहित सँगै सेवा प्रवेश गरेका अधिकृतहरू पनि ३० वर्षे सेवा अवधिका कारण अवकाशमा गएपछि प्रहरीमा ६ एआईजी पद रिक्त थियो ।सोही रिक्त पदमा बढुवा समितिले ६ जना डीआईजीहरूलाई बढुवा सिफारिस गरेको हो । एआईजी प्रतिस्पर्धामा राष्ट्रिय अनुसन्धान विभाग (राअवि) बाट २०५३ सालमा सेवा प्रवेश गरी पछि प्रहरी सेवामा स्थानान्तरण भई आएका अधिकृतहरू पनि थिए । पछिल्लो पटक गत मंसिरमा डीआईजी भएका डीआईजीहरू सिद्धिविक्रम शाह, सुशीलसिंह राठौर, उमाप्रसाद चतुर्वेदी, हिमालयकुमार श्रेष्ठ र डम्बरबहादुर विक पनि एआईजी प्रतिस्पर्धामा थिए ।"
लामिछाने सभापतिमा फर्किनासाथ सुमनाले दिएकी थिइन् राजीनामा,"(काठमाडौं)राष्ट्रिय स्वतन्त्र पार्टीकी सुमना श्रेष्ठले सहमहामन्त्री पदबाट राजीनामा दिएकी छन् । पार्टीमा एक व्यक्ति एक पद लागू गर्नुपर्ने भन्दै उनले राजीनामा बुझाएकी हुन् । रास्वपा केन्द्रीय समितिको बिहीबारको बैठकमा सहमहामन्त्रीबाट श्रेष्ठले दिएको राजीनामाबारे छलफल हुने भनिएको छ ।कार्यवाहक सभापति डीपी अर्यालले छलफलपछि राजीनामा स्वीकृत अस्वीकृतको निर्णय लिने जवाफ दिएको श्रेष्ठले बताएकी छन् । उनले सभापति रवि लामिछानेलाई १५ दिनअघि नै राजीनामा बुझाएकी थिइन् । तर, लामिछाने सहकारी ठगीमा उच्च अदालतको आदेशबाट पक्राउ परेपछि श्रेष्ठको राजीनामाबारे थप कारबाही भएको थिएन ।रास्वपामा कविन्द्र बुर्लाकोटी कार्यवाहक महामन्त्री छन् भने सुमनासँगै विपिन आचार्य सहमहामन्त्री छन् । पछिल्लो पटक सभापति लामिछानेले पार्टी पुनःसंरचना गर्ने भन्दै त्यसका लागि नेताहरूलाई तयार रहन भनेका थिए । सोही बेलादेखि श्रेष्ठले पदबाट राजीनामा दिने र कानुन निर्माणमा क्रियाशील हुने बताउँदै आएकी थिइन् ।श्रेष्ठले मुख्यगरी पार्टीको कार्यशैली, कार्यविभाजन लगायतका विषयमा प्रश्न गरेकी छन् । एक व्यक्ति एक पद लागू गर्नुपर्ने, एक व्यक्तिले दुई पूर्णकालीन जिम्मेवारीलाई न्याय गर्न नसक्ने, पार्टीमाथि जनताको ठूलो आस भए पनि डेलिभरी दिने क्षमता शून्य रहेको, धेरै कर्मकाण्डी प्रक्रिया र पदाधिकारीलाई सल्लाह नगरी महत्त्वपूर्ण निर्णय लिने लगायतका काम पार्टीमा भएको जस्ता विषयलाई श्रेष्ठले राजीनामा पत्रमा उठाएकी छन् । सहमहामन्त्री पदबाट राजीनामा दिए पनि रास्वपा नत्यागेको प्रस्ट पारेकी छन् । उनले राजीनामा दिनुको कारण बुँदागत रूपमा उल्लेख गरेकी छन् । भनेकी छन्, एक व्यक्ति एक पद पदको लालसा नेपालका पुराना पार्टी र अझ भन्नुपर्दा नेपाली समाजमै गढेको एक प्रथा हो । संघीय सांसद हुँदा मैले पार्टीको अर्को महत्त्वपूर्ण जिम्मेवारी लिँदा पद नभई केही गर्न सकिन्न भन्ने सन्देश जान्छ जुनसँग मेरो गहिरो विमति छ । अन्य पार्टीभन्दा हामी भिन्न भन्ने तर रवैया उस्तै रहने मेरो लागि स्वीकार्य छैन ।एक नयाँ पार्टीलाई अघिल्लो निर्वाचनमा अभूतपूर्व जनमत दिएर देशलाई बेथितिबाट बाहिर निकाल्छ भनेर जनताले ठूलो आशा राखेकामा पार्टीको प्रस्तुति सोचे जस्तो सशक्त नभएको उनको ठम्याइ छ । पुराना दलले पार्टीमाथि लगाएको सहकारी ठगीको लेबल चिर्न पनि असफल भएको श्रेष्ठले राजीनामा पत्रमा उल्लेख गरेकी छन् । उनले पार्टीको कार्यशैलीलाई कर्मकाण्डी भन्दै असन्तुष्टि व्यक्त गरेकी छन् । धेरै कर्मकाण्डी प्रक्रिया बैठकमा बस्ने क्रम, बोल्ने क्रम आदिमा पदाधिकारीलाई चाहिनेभन्दा बढी महत्त्व दिइन्छ । यस्तो संस्कारले सिर्जनात्मक र काम गर्ने जाँगरलाई हतोत्साहित गर्ने रहेछ उनले उल्लेख गरेकी छन् । पार्टीमा कसले बोल्यो भन्दा पनि के बोलियो, त्यसको गुण, दोषका आधारमा छलफल हुनुपर्ने, उमेर वा ओहदामा ठूलो सानो नहेरी सबैको विचारलाई महत्त्व दिनुपर्ने आवश्यकता पनि उनले औंल्याएकी छन् । उनले पदाधिकारीलाई सल्लाह नगरी महत्त्वपूर्ण निर्णय लिने गरिएकामा असन्तुष्टि व्यक्त गरेकी छन् । पार्टीका महत्त्वपूर्ण निर्णय आधिकारिक रूपमा नभएर अन्य स्रोतबाट थाहा पाउँदा पदको कुनै वजन नभएको महसुस आफूले गरेको उनको भनाइ छ । पदाधिकारी भएरसमेत पार्टीसम्बन्धी महत्त्वपूर्ण विषय तथा निर्णय आधिकारिक स्रोतबाट नभई अरूबाटै थाहा पाउनुपर्ने स्थिति भएकाले, पद दिएर पनि कुनै वजन नभएको महसुस गरें, उनले भनेकी छन्, कैयौं पटक विभिन्न विषयमा बैठक बसौं भन्दा समेत वास्ता नगरेको, संसदीय दलमा विद्यार्थीको विषयलाई लिएर सदन अवरुद्ध गरौं भन्दा पनि नसुनिनेसमेत अवस्था देखें । सांसद रहेसम्म केन्द्रीय सदस्यबाहेक अन्य पदमा दाबेदारी पेस नगर्नेसमेत उनले उल्लेख गरेकी छन् ।"
होल्ड गरौं भन्दाभन्दै बाहिर ल्याइयो,"राजीनामा स्वीकृत भए के हुन्छ, नभए के हुन्छ ?राजीनामा अस्वीकृत हुन्छ जस्तो मलाई लाग्दैन । तर मैले धेरै कुरा देखेको छु । स्वीकृत भएको दिनदेखि मेरा पुरानै तीनवटा प्राथमिकताका विषयमा काम गर्नुछ । संसद्मा पेस गर्न प्राइभेट बिलहरू तयार गरेको छु । अर्को कुरा कानुन निर्माणमा काम गर्ने । तेस्रो भनेको एनआरएनसहित जोडेर एउटा नेटवर्क बनाएर नेपालका निम्ति केही काम गरौं भन्ने छ । यसमा मैले काम नै गर्न पाएको थिइनँ, अब गर्नेछु ।"
"जात व्यवस्था, प्रतिरोध र अम्बेडकर","भारतीय उपमहाद्वीपमा लामो समयदेखि जबरजस्त जात व्यवस्था हाबी छ । यो भूगोलको राजनीतिक व्यवस्था, अर्थतन्त्र, संस्कृति, मनोविज्ञानको निर्माण र व्यवहार विभेदकारी क्रूर जात व्यवस्थामा आधारित छ अर्थात् जात व्यवस्थासहितको अर्थराजनीति राज्य र समाज सञ्चालनका आधारभूत मानकका रूपमा छन् । भारतका दलित समुदायका नेता डा भीमराव अम्बेडकर त्यस्ता व्यक्ति हुन्, जसले हिन्दु धर्म, वर्णव्यवस्था, जात व्यवस्था र यसले निर्माण गरेको राजनीतिक शक्तिसम्बन्धको गहन अध्ययन र विश्लेषण मात्रै गरेनन्, जात व्यवस्थाको अन्त्यका लागि निरन्तर संघर्षको नेतृत्व पनि गरे । सन् १९३६ मै उनले एन्हिलिएसन अफ कास्ट पुस्तकमार्फत सामाजिक न्यायको स्थापना र समानता स्थापित गर्नका लागि जात व्यवस्थाको अन्त्य अनिवार्य सर्तका रूपमा व्याख्या गरेका अम्बेडकरले अर्थतन्त्र, भाषा, संस्कृति र सीमान्तीकृत समुदायका सन्दर्भमा थुप्रै गहन अध्ययन र विश्लेषण गरेका छन् । तथापि, भारतका स्थापित समाजशास्त्री, मानवशास्त्री तथा अर्थशास्त्रीले अम्बेडकरको योगदानलाई खासै महत्त्व दिने गरेका थिएनन् । दलित समुदायबाट विकसित र भारतीय हिन्दुवादी, जातिवादी र पितृसत्तावादी राजनीति, नेतृत्व र सामाज व्यवस्थाविरुद्ध निरन्तर आलोचनात्मक टिप्पणी गरेका कारण प्राज्ञिक, बौद्धिक र राजनीतिक नेतृत्व अम्बेडकरलाई सहजै स्वीकार गर्न तयार थिएनन् । तर, अहिले सामाजिक न्यायको सन्दर्भमा हुने अध्ययन, अनुसन्धान र बहस अम्बेडकरको चर्चाबिना अपूर्ण हुने अवस्था सिर्जना भएको छ । जात व्यवस्था र अम्बेडकरको योगदान डा भीमराव अम्बेडकरले हिन्दु समाज र जात व्यवस्थाको बहुआयमिक पक्षबारे बृहत् अध्ययन र विश्लेषण गरेका छन् । सन् १८९१ फेब्रुअरी १४ मा भारतको गरिब र दलित समुदायमा जन्मिएका अम्बेडकर नै जात व्यवस्थाको उत्पत्ति, विकास र अन्त्यका सन्दर्भमा सबैभन्दा प्रखर र सशक्त रूपमा अध्ययन, चिन्तन र विश्लेषण र लेखन गर्ने व्यक्ति हुन् । उनले सन् १९२० को दशकदेखि सन् १९५६ (मृत्यु) सम्मको अवधिमा विभेदकारी समाज रूपान्तरणका लागि संघर्षको नेतृत्व पनि गरेका छन् । अम्बेडकर ज्ञानको क्षेत्रबाट हस्तक्षेप गर्ने अत्यन्तै शक्तिशाली हस्ती हुन् । उनले भारतीय हिन्दु समाजमा रहेको जात व्यवस्थाको विकास, यसको राजनीति र दलितमाथि भएका अत्याचारको सामाजशास्त्र, राजनीतिशास्त्र र अर्थतन्त्रका दृष्टिकोणबाट विस्तृत रूपमा व्याख्या गरेका छन् । हुन त जातको शक्तिसम्बन्धका सवालमा अम्बेडकर अगाडि पनि ज्योतिबा फुले, स्वामी दयानन्द सरस्वती आदिले धार्मिक सुधारमार्फत दलितमाथिको अत्याचार कम गर्ने कोसिस गरेका थिए । तर, जात व्यवस्थाको बहुआयमिक पक्ष, यसको सामाजिकराजनीतिक र आर्थिक प्रभाव, यस्तो व्यवस्थाबाट सिर्जित अत्याचार र विभेदकारी जात व्यवस्था अन्त्यका सम्बन्धमा सबैभन्दा गम्भीर र गहन विश्लेषण गर्ने व्यक्ति अम्बेडकर नै हुन् । यति मात्रै होइन, दलितमाथिको क्रूर अत्याचारविरोधी विचार निर्माण सम्प्रेषणका लागि उनले मूकनायक साप्ताहिक पनि सञ्चालनमा ल्याएका थिए । अध्ययन र अनुसन्धानबाट प्राप्त ज्ञानलाई पुस्तक, सार्वजनिक भाषण र पत्रपत्रिकामार्फत सम्प्रेषण गर्ने र जातिवादी सत्तालाई निरन्तर चुनौती दिने काम अम्बेडकरले गरेका थिए । अम्बेडकर विचारक, संगठक र नेता हुन् । भारतीय समाजमा जातका आधारमा छुवाछूतभेदभावमा पारिएका विभिन्न जातजातिलाई संगठित, प्रशिक्षित र आन्दोलनमा सहभागी गराउन अम्बेडकरले ठुल्ठूला सभा आयोजना गरेका थिए । अत्यन्तै जातिवादी समाजमा उनले सन् १९२४ मा बहिष्कृत कार्यकारिणी सभा गठन गरेर जातका आधारमा हुने विभेदविरुद्ध संगठित आन्दोलन सुरु गरेका थिए । यसरी भारतमा दलितको संगठित रूपमा राजनीतिक आन्दोलनको सुरुआत गर्ने व्यक्ति अम्बेडकर नै हुन् । जात व्यवस्थाविरुद्ध शिक्षित होऊ, संगठित होऊ र संघर्ष गर भन्ने नारासहित देशैभरिका दलितलाई संगठित रूपमा आन्दोलनको उभार निर्माण गर्न उनले नेतृत्वदायी भूमिका निर्वाह गरेका छन् । भारतीय समाजमा विभिन्न जातजातिलाई अछूत को व्यवहार गरिन्थ्यो । ती सबै जातजातिलाई संगठित गर्न र एकीकृत सशक्त आन्दोलन निर्माणका लागि अम्बेडकरले सन् १९२७ मा दलित शब्दको प्रयोगमा ल्याएका हुन् । जातकै कारण अत्याचार र उत्पीडनमा पारिएका समुदायको सामूहिक पहिचानसहित संगठित आन्दोलन निर्माणमा यसको निकै महत्त्व छ । त्यति बेला जातिवादको चरम अत्याचारको समयमा शक्तिशाली भारतीय शासकविरुद्ध दलितलाई संगठित गर्ने र आन्दोलनको नेतृत्व गर्नु निश्चय नै सहज काम थिएन । सत्ता र संस्थापनलाई निरन्तर चुनौती दिन सक्ने प्रतिरोधी व्यक्ति हुन् । उनले विशेषगरी अहिंसात्मक आन्दोलनका कारण चर्चित गान्धी र नेहरूसँग निरन्तर संघर्ष गरिरहनुपरेको इतिहास छ । गान्धी आफैंमा जात व्यवस्था अन्त्यका पक्षपाती थिएनन् । सन् १९२७ मा उनका छोरा देवदास र लक्ष्मी राजगोपालचारीबीच प्रेमसम्बन्ध थियो र उनीहरू विवाह गर्न चाहन्थे । तर, गान्धीले विवाहका लागि चार वर्षसम्म कुर्न लगाए र अन्नतः बनिया र ब्राह्मणबीचको विवाहलाई स्वीकृति दिएनन् । उनले भने, सहभोज वा भान्सा र अन्तरजातीय विवाहलाई हिन्दु धर्मले स्वीकार गर्दैन । अम्बेडकर राज्यमा बलियो र सशक्त प्रतिनिधित्व भयो भने मात्रै दलितले भोगिरहेका समस्या हल हुन्छ भन्ने पक्षमा दृढतापूर्वक लागेका व्यक्ति हुन् । सन् १९३२ मा अम्बेडकरले दलितको राजनीतिक प्रतिनिधित्वका लागि अलग्गै निर्वाचन क्षेत्रको माग गरे, जसलाई तत्कालीन ब्रिटिस सरकारको नेतृत्व गरिरहेका प्रधानमन्त्री राम्से म्यकडोनाल्डले स्वीकार गरे र ब्रिटिसभारतको संविधानमा दलितका लागि छुट्टै निर्वाचन क्षेत्र हऽने कम्यऽनल अवार्ड को घोषणा गरे । तर, यो घोषणामा गान्धीले सहमति जनाएनन् । उनले अन्य धर्मावलम्बीजस्तै दलित सधैं अछूत नरहने र यसले दलित र गैरदलितबीच फुट र द्वन्द्व ल्याउँछ भन्दै विरोध मात्रै गरेनन्, दलितको राजनीतिक प्रतिनिधित्वका सन्दर्भमा अम्बेडकरले ल्याएको प्रस्तावविरुद्ध आमरण अनसन नै बसे । अनसनको पाँचौं दिनमा अम्बेडकरमाथि राजनीतिक दबाब बढाइयो भने अन्नतः गान्धीसँग सम्झौता गर्नुपर्ने परिवेश बन्यो र सम्झौता भयो । जसलाई पुना प्याक्टका रूपमा चिनिन्छ । यो सन्दर्भलाई हेर्ने हो भने, भारतको समग्र संस्थापन नेता र नेतृत्वविरुद्धको संघर्ष निकै पेचिलो थियो, तथापि अम्बेडकरले कठिन परिस्थितिमा पनि निरन्तर संघर्षको नेतृत्व गरिरहे । अम्बेडकरले दलित समुदायलाई संगठित गर्दै आन्दोलनको नेतृत्व गर्न थालेपछि हिन्दुवादी शासकहरूले पनि सुधारको प्रयत्नलाई तीव्रता दिए । सन् १९४७ मा भारतीय स्वतन्त्रतासँगै गठन भएको सरकारमा अम्बेडकरलाई कानुन मन्त्रालयको जिम्मेवारी दिइयो । त्यसपछि तत्कालीन प्रधानमन्त्री नेहरूकै सल्लाहमा सन् १९४८ मा हिन्दु धार्मिक मान्यतामा सुधारका लागि हिन्दु कोट बिल निर्माण गर्ने जिम्मेवारी अम्बेडकरलाई दिइयो । उक्त बिलको मस्यौदामा अम्बेडकरले महिलालाई अधिकार प्रदान गरी सामाजिक अवस्थामा सुधार ल्याउने र जातका आधारमा हुने असमानताको अन्त्य गर्ने सवाल समावेश गरे । महिलाको पुरुषसरह सम्पत्तिमा हक हुने, सम्पत्तिमा समान अधिकार हुने, विधवाले पूर्ण अधिकारको अभ्यास गर्न पाउने र जातीय विभेद अन्त्य गर्नेजस्ता सवाल बिलमा समावेश गरियो । यसले भारतीय समाजमा निकै हलचल ल्यायो । तर, यो बिलविरुद्ध रामराज्य परिषद्, हिन्दु सभा आदिले विरोध गरे र राष्ट्रपतिले पनि फिर्ता पठाए । न्यायका पक्षमा गरिएको कामको विरोध भएपछि अम्बेडकरले कानुनमन्त्रीबाट राजीनामा दिए । यसले अम्बेडकर पद, अवसर र शक्ति होइन, न्याय र समानताका पक्षमा दृढतापूर्वक लड्ने योद्धा दिए भन्ने स्पष्ट हुन्छ । हिन्दु वर्णाश्रम धर्म नै सामाज विभाजनको मुख्य स्रोत हो । विभेद, असमानता, अन्याय र हिंसाको शृंखला हिन्दुशास्त्रमा समाविष्ट छन् । त्यसैको उपज व्यवहारमा जातिवादी शासन छ, मूल्य, मान्यता र सिद्धान्त सोहीअनुरूप बनेका छन् । त्यसैले अम्बेडकरले भनेका थिए, म हिन्दु धर्ममा जन्मिए पनि हिन्दु धर्ममा मर्ने छैन । अन्ततः सन् १९५६ मा लाखौं संख्याका दलितसहित बौद्ध धर्ममा रूपान्तरित भए । नैतिकता, समानता, न्याय र मानव कल्याणका लागि धर्म परिवर्तन गरेको उनको तर्क छ । दलित मुक्ति र अन्तरविरोध भारतको स्वतन्त्रतापछि गठन भएको संविधान मस्यौदा समितिका अध्यक्षजस्तो महत्त्वपूर्ण जिम्मेवारीमा पुग्ने अम्बेडकर समुदायकै पहिलो व्यक्ति हुन् । भारतले दाबी गर्ने संसारकै ठूलो लोकतान्त्रिक देशको नाराको स्रोत पनि भारतको संविधान नै हो । भारतीय संविधानले सैद्धान्तिक रूपमा समानता, न्याय र मानव अधिकारको कुरालाई सम्बोधन गरेको छ तथापि राजनीतिक रूपमा स्थापित दलित पहिचानलाई स्वीकार गरेको छैन । एक हदसम्म जात व्यवस्थाविरोधी प्रावधान संविधानमा समावेश छन् । तथापि अम्बेडकरकै नेतृत्वमा भएको आन्दोलनको पहिचान दलित शब्दलाई भारतीय संविधानमा स्वीकार गरिएको छैन । स्वाभाविक रूपमा गैरदलित प्रभुत्वको परिणाम भारतका करोडौं दलित संघर्षबाट स्थापित दलित का रूपमा नभई अनुसूचित जातिका रूपमा परिचित हुनुपर्ने अवस्था निर्माण भएको छ । संयुक्त राष्ट्रसंघलगायत अन्तर्राष्ट्रियस्तरमा दलित अधिकार प्रवर्द्धनका लागि भारत सरकार र भारतीय संवैधानिक व्यवस्थाका कारण असहज परिस्थिति निर्माण हुन पुगेको छ । भारतको संविधान जारी भएपछि अम्बेडकरले संवैधानिक नैतिकताका बारेमा एउटा भाषण गरेका थिए । उनले भनेका थिए, संविधानमा उल्लेख गरिएका सवालमा संवैधानिक उद्देश्यअनुरूप सहज रूपमा कार्यान्वयन गरिनुपर्छ । यसका लागि राज्यका सबै निकाय वा संयन्त्रले जिम्मेवारी र जवाफदेहीतापूर्वक संविधानको सैद्धान्तिक मूल्य र मान्यताको कार्यान्वयन गर्नुपर्छ र जनताले त्यसको अनुभूति गर्न पाउनुपर्छ । होइन भने, संविधानमा उल्लेखित व्यवस्थाले मात्रै सामाजिकसांस्कृतिक र आर्थिक रूपान्तरण गर्न सक्दैन । स्वाभाविक रूपमा दलितले संवैधानिक अधिकारको अभ्यासका लागि सोहीअनुरूपमा राजनीतिकप्रशासनिक संरचना निर्माण गर्नुपर्छ । जात व्यवस्थाविरुद्ध प्रतिबद्ध राज्य संरचना स्थापना गरिनुपर्छ । तर, भारत वा नेपालको परिवेश हेर्ने हो भने दलित अधिकारसँग सम्बन्धित संवैधानिक र कानुनी व्यवस्था कार्यान्वयनका सन्दर्भमा न त राज्यले बलियो संरचनागत व्यवस्था गर्न सकेको छ, न त ती व्यवस्था कार्यान्वयन गर्ने राज्यको दृढता नै देखिन्छ । अम्बेडकरका सन्दर्भमा आलोचना हुने अर्को विषयवस्तु धर्म परिवर्तनलाई लिने गरिएको छ । दलितको मुक्ति धर्म परिवर्तनबाट सम्भव छ ? भन्ने प्रश्न स्वाभाविक रूपमा महत्त्वपूर्ण छ । भारतमा अम्बेडकरसँगै लाखौं दलित बौद्ध धर्मावलम्बी बनेका छन् भने कतिपय क्रिस्चियन धर्ममा रूपान्तरित भएका छन् । तथापि, जुनसुकै धर्ममा रूपान्तरित भए पनि दलितमाथि हुने विभेदमा तात्त्विक अन्तर आएको छैन । तत्कालीन समयमा हिन्दु वर्णधर्मलाई चुनौती दिने गरी लाखौंको संख्यामा दलित बौद्धमार्गी हुने हिन्दु राज्यसत्ताका लागि निकै ठूलो चुनौती थियो । तथापि, दलितको मुक्ति धर्म परिवर्तनबाट मात्रै सम्भव छैन । बहिष्करण र विभेदकारी राजनीतिकै उपज दलितमाथि हिंसा, अत्याचार र बहिष्करण हुँदै आएका कारण यसको हल राजनीतिक आन्दोलनबाट मात्रै सम्भव छ । राज्यव्यवस्थाका सबै अवयवमा जात व्यवस्थाको अन्त्य गर्ने मुद्दा राजनीतिक विचार, दृष्टिकोणसहितको आन्दोलनबाट मात्रै सम्भव छ । मानवता, न्याय र समानताका साथै भौतिक विज्ञानलाई हेर्ने वैज्ञानिक दृष्टिकोणमा छ, मानव हितका लागि यो अवश्य राम्रा छन् तर बौद्धधर्म राजनीतिक रूपान्तरणको सिद्धान्त, विचार र दृष्टिकोण भने होइन । अम्बेडकरले बुद्ध र मार्क्सका बारेमा व्यापक चर्चा गरेका छन् । वर्गीय समाजमा हुने वर्ग संघर्ष, निजी सम्पत्तिको अन्त्य र राष्ट्रिय पुँजी निर्माणका सन्दर्भमा अम्बेडकरले धेरै ठाउँमा चर्चा गरेका छन् । तथापि, कतिपय सन्दर्भमा अम्बेडकरले खुल्ला र उदारवादी अर्थतन्त्रको पनि व्याख्या गरेका छन् । वैचारिक रूपमा कतिपय सन्दर्भमा अम्बेडरको सैद्धान्तिक दृष्टिकोणका बीचमा अन्तरविरोध छन् । अहिले संसारभरि नै अम्बेडकरका विचार र दृष्टिकोणबारे व्यापक बहस र छलफल भएका छन् । प्राज्ञिक र बौद्धिक वृत्तमा पनि अम्बेडकरको चर्चा छ । स्वाभाविक रूपमा अम्बेडकरले जात व्यवस्था, जातको अन्त्य, सामाजिक न्याय र दलित मुक्तिका सन्दर्भमा गरेका बृहत् आयामबारे विमर्श भइरहन जरुरी छ । तर, अम्बेडकरले तत्कालीन समयमा गरेका सैद्धान्तिक व्याख्या, विश्लेषण र विचारमाथि वर्तमान आर्थिक, राजनीतिक र आर्थिक परिवेशका आधारमा आलोचनात्मक समीक्षा गर्न आवश्यक छ । अम्बेडकरले गरेका राम्रा कामको प्रवर्द्धन गर्ने, समयअनुरूप असान्दर्भिक विचारको चिरफार गर्ने र नयाँ परिवेशअनुरूप दलित मुक्तिको नयाँ वैचारिकी र दृष्टिकोण निर्माण गर्दै अगाडि बढ्न आवश्यक छ ।"
"चुनावमा पैसाको होइन, एजेन्डाको प्रतिस्पर्धा गराउने विकल्प खोजौं","राजनीतिक दलले खर्च कसरी जुटाउँछन् ? कहाँबाट आउने पैसाले ठूल्ठूला कार्यक्रम आयोजना गर्छन् ? दलका नेताले चुनावमा गर्ने फुक्काफाल खर्चको स्रोत के हो ? यस्ता प्रश्नको उपयुक्त जवाफ सम्बन्धित दल र नेताले कहिल्यै प्रस्टसँग दिँदैनन् तर सबैले अनुमान गर्न सक्छन् । अपारदर्शी शक्ति र स्रोतले दल र नेतामाथि ठूलो आर्थिक लगानी गर्छन् । दल र नेताले पनि ती व्यापारीव्यवसायीमैत्री नीति ल्याउन भूमिका खेल्छन्, आवश्यकताअनुसार राजनीतिक संरक्षण गरिदिन्छन् । यस किसिमको आर्थिक परिचालन पूर्णतः अपारदर्शी र राज्यका निकायको निगरानीबाहिर छ, जुन बेथितिको माध्यम भएको छ, यही अनुभूतिका कारण राजनीतिक दल र उम्मेदवारकहाँ पुग्ने रकमलाई व्यवस्थित, पारदर्शी, नियमबद्ध र राज्यका निकायको निगरानी र परीक्षणको विषय बनाउनुपर्छ भन्ने माग उठ्न थालेको छ । र, एउटा विकल्पका रूपमा दललाई राज्यकोषबाटै अनुदान दिनुपर्ने विकल्प अघि सारिएको छ । निर्वाचन आयोगले तयार गरेको राजनीतिक दलसम्बन्धी ऐन संशोधनको मस्यौदा र रामेश्वर खनाल नेतृत्वको आयोगले हालै तयार गरेको प्रतिवेदनमा यी विषय समेटिएका छन् । मुलुकका धेरै बेथिति न्यूनीकरणमा सहायकसिद्ध हुन सक्ने भएकाले यस विकल्पमा सरोकारवाला सबैले गृहकार्य थाल्न आवश्यक छ ।जुन चन्दादातासँग दल, नेता वा उम्मेदवारले आर्थिकभौतिक सहयोग लिएका हुन्छन्, उनीहरूप्रति स्वतः नरम हुन्छन् । उसका गलत कामको पनि संरक्षण गर्नुपर्ने दायित्वमा हुन्छन् । जसले गर्दा मुलुकमा बेथितिको राजनीतिक संरक्षण हुन पुगेको छ । चुनावमा एजेन्डाको होइन, पैसाको प्रतिस्पर्धा हुन थालेको छ । निर्वाचन आयोगले तोकेको भन्दा कैयौं गुणा बढी खर्च गर्नुपरेको अनुभव प्रायः उम्मेदवारसँग छ । जस्तो कि, २०७४ को प्रतिनिधिसभा निर्वाचनमा उम्मेदवारको खर्चको सीमा २५ लाख हुँदाहुँदै पनि आफूले ६ करोड खर्च गरेको भनेर कांग्रेस नेता शशांक कोइरालाले २०७८ चैतमा सार्वजनिक रूपमै भनेका थिए । जुन खर्च निर्वाचनमा गरिएको छ, चुनाव जितेपछि त्यसलाई उठाउने र आगामी चुनावका लागि खर्चको जोहो गर्ने बाध्यतामा सांसद हुन्छन् । सांसदको तलब वा भत्ताबाट मात्रै ठूलो आर्थिक जोहो हुन नसक्ने प्रस्ट छ । त्यसका लागि जनप्रतिनिधिले आफ्नो प्रभावको दुरुपयोग गर्नुपर्छ । सबै दल, नेता वा सांसदलाई एउटै डालोमा हाल्न मिल्दैन तर आमजनले बुझेको दलनेता र स्वार्थ समूहबीचको साँठगाँठको परिदृश्य यही हो ।यस्तो पृष्ठभूमिमा दललाई नै राज्यकोषबाट रकम उपलब्ध गराउने हो भने राजनीतिक दलको आयव्ययमाथि नागरिकको पहुँच हुनेछ । राज्यबाट रकम लिएपछि महालेखा परीक्षकबाट दलको लेखा परीक्षण हुनेछ । नागरिकको करबाट चलेको संस्था भएकाले नागरिकप्रति जवाफदेही बन्न कर लाग्छ । यसले दलको आर्थिक पाटोलाई पारदर्शी बनाउँदै लैजाने छ । तर राज्यले दिने रकमले मात्रै दलको खर्च नचल्न सक्छ । त्यस्तो अवस्थाका लागि सर्त र सीमासहित बैंकिङ प्रणालीमार्फत चन्दा लिन पाइने व्यवस्था गर्न सकिन्छ । निर्वाचनमा उम्मेदवारले आफ्नो व्यक्तिगत खर्च गर्न नपाउने व्यवस्था गरियो भने जनप्रतिनिधिमाथि आर्थिक बोझ रहँदैन । दल र नेताले पैसा संकलनका लागि गुप्त मिहिनेत गर्नु पर्दैन । पैसा लिएबापत् स्वार्थ समूहको एजेन्डा बोक्नु पर्दैन । त्यस्तो अवस्थामा जुनसुकै दलका नेतृत्वले पनि अर्थ व्यवस्थापनको बोझबाट मुक्त भएर पार्टीलाई जनमूखी बनाउने काममा रचनात्मक योगदान दिन सक्छ । चुनावी उम्मेदवारले पनि आफ्नो समय र ऊर्जा अर्थ जोहोका लागि होइन, एजेन्डाका लागि खर्चिन पाउँछ ।विश्वका धेरै देशमा अहिले पनि राज्यले दललाई अनुदान दिने गरेका छन् । जर्मनी, डेनमार्क, स्विडेन, फिनल्यान्डलगायत कैयौं विकसित देशमै यस्तो अभ्यास पाइन्छ । मुख्यतः निर्वाचनमा प्राप्त गरेको मत तथा सांसद सिटजस्ता पक्षलाई अनुदान दिने आधार बनाइएको पाइन्छ । हामीकहाँ नयाँ बहसजस्तो देखिए पनि कैयौं देशले दशकौंअघि नै अभ्यास गरेर अनुभव हासिल गरिसकेको विषय हो । उनीहरूले अपनाएका अनुदान दिने आधारलाई हाम्रो सन्दर्भअनुसार लागू गर्न सकिन्छ ।अनेकौं सकारात्मक पक्ष भए पनि हामीले अतिरिक्त ध्यान पुर्याउनुपर्ने पक्ष पनि छन् । पहिलो, सामान्यतः राज्यको अनुदान पछिल्लो निर्वाचनमा दलले प्राप्त गरेको मतकै आधारमा दिने अभ्यास पाइन्छ र नेपालमा यस्तो व्यवस्थाको वकालत गर्नेहरूले पनि यही आधार लिने गरेका छन् । यसले आगामी निर्वाचनमा दलहरूबीच प्रतिस्पर्धाको समान आधार निर्माण नहुन सक्छ । जस्तो कि, एउटा निर्वाचनमा पहिलो भएको दलले पाउने अनुदान जति हुन्छ, तेस्रो वा चौथो दलले पाउने अनुदान त्यति हुँदैन । नयाँ दलले त अनुदान पाउने नै छैनन् । त्यति बेला अघिल्लो निर्वाचनको पहिलो दलसँग प्रतिस्पर्धा गर्न कठिन हुन सक्छ । जसले गर्दा केही दलको सिन्डिकेट स्थापित हुन सक्छ । उम्मेदवारले खर्च गर्न नपाउने व्यवस्था अपनाइँदा स्वतन्त्र उम्मेदवारको हकमा के हुन्छ ? यस्ता प्रश्न उठ्छन् ।अर्को विषयचाहिँ, दललाई राज्यले अनुदान दिने प्रावधान लागू भएको स्थितिमा पनि निष्ठाको प्रश्न रहन्छ । हाम्रा राजनीतिक दल र नेता संविधान र कानुनमा अनेक छिद्र देखाएर दुरुपयोग गर्न पारंगत छन् । राज्यले पनि पैसा दिने र दलहरूले पनि अपारदर्शी ढंगले चन्दासहयोग उठाउन पाउने छिद्र राखियो भने बेथिति थप भयावह बन्नेछ । यद्यपि, यस्तो प्रावधान तत्कालै लागू हुने आधार देखिँदैन । छलफलकै क्रममा रहेको यो विषयमा निष्कर्षमा पुग्नुअघि बहुपक्षीय ढंगबाट मन्थन गरिन आवश्यक छ । मुख्यतः लोकतन्त्र र यसअन्तर्गतका प्रक्रियालाई पैसामुखी नबनाउने र प्रतिस्पर्धाका लागि न्यायपूर्ण ढंगले समान आधार तयार गर्ने पक्ष ओझेलमा पर्नु हुँदैन ।"
सरकारको भविष्यमाथि नै शंका,"सरकार सञ्चालन गर्न गठन गरिएको १० सदस्यीय उच्चस्तरीय संयन्त्रको बुधबारको बैठकमा कांग्रेस महामन्त्री गगन थापा र कांग्रेसकै उपसभापति पूर्णबहादुर खड्का सहभागी नभएपछि यतिखेर राजनीतिक वृत्तमा नयाँ तरंग पैदा भएको छ । सरकारको भविष्यलाई लिएर अनेक शंका गर्न थालिएको छ ।एकातिर माओवादी अध्यक्ष पुष्पकमल दाहालले फालेको जालमा कांग्रेस सभापति शेरबहादुर देउवा लालायित भएको संकेत देखिँदै छ भने अर्कोतिर कांग्रेस महामन्त्रीद्वयको तीव्र विरोधको स्वर झनै चर्को रूपमा उठिरहेको छ । जसले सरकारको भविष्यमाथि नै शंका उपशंका पैदा गरेको हो । प्रधानमन्त्रीको बेडरुमसम्मै बिचौलिया हाबी भएको भन्ने गगन बुधबार बाराबाट काठमाडौं फर्किए पनि उच्चस्तरीय संयन्त्रको बैठकमा नजानुको अर्थ हो उनी सरकार सञ्चालनको काम र गतिसँग पटक्कै सहमत छैनन् । उता अर्का प्रभावशाली महामन्त्री विश्वप्रकाश शर्माले त ७ बुँदे असहमति सार्वजनिक नै गरिसकेका छन् । दुवै महामन्त्री र उपसभापति खड्का सरकारसँग मात्र होइन, आफ्नै पार्टीको नेतृत्वसँग पनि रुष्ट छन् भन्ने कुरा विविध घटना र विरोधका स्वरले देखाएका छन् । संयन्त्रको बैठकमा गगन नजानुको कारणबारे उनको आफ्नै तर्क छ । संयन्त्रको बैठकमा कार्यअवधि चार महिना बाँकी रहेका नेपाल विद्युत् प्राधिकरणका कार्यकारी निर्देशक कुलमान घिसिङलाई तत्कालन नहटाउने सहमति बन्यो तर सहमतिको भोलिपल्टै मन्त्रिपरिषद्ले उनलाई हटाउने निणर्य गर्यो । गगनको यसप्रति चर्को असन्तुष्टि छ । महामन्त्रीद्वय र उपसभापति वर्तमान सरकारप्रति असन्तुष्ट रहनु र पार्टी सभापति देउवा दाहालको जालमा परिसकेको संकेतले वर्तमान सरकार लामो समय नजाने अड्कलबाजी गर्न सुरु गरिएको छ । गोपाल देवकोटा, जोरपाटी, काठमाडौं"
निर्दोषलाई अझै कतिन्जेल दुःखकष्ट !,"चरणबद्ध रूपमा गत माघ २० बाटै सुरु भएको भए पनि चैत २० बाट शैक्षिक हडतालका साथ काठमाडौंकेन्द्रित भएपछि मात्र सरकारले शिक्षक आन्दोलन थाहा पायो । थाइल्यान्डबाट फर्केपछि प्रधानमन्त्रीले थाहा नपाएजस्तो हलुका प्रतिक्रिया दिए । पछिल्ल्लो समयमा शिक्षामन्त्रीको आश्वासन, सञ्चारमन्त्रीको टिप्पणी र सभामुखको बेवास्तापूर्ण घोषणापछि शिक्षक थप निराश र असन्तुष्ट बनेका छन् ।अहिले देशमा एमाले नेतृत्वको सरकार छ । शिक्षा, सञ्चार, अर्थ मन्त्रालय यही पार्टीको भागमा परेको छ । आफूलाई देखाउन मन लागेका बेलामा मेची महाकाली अभियान देखि शक्ति प्रदर्शन का देखावटी काम हुने ! मन लागेन भने वर्षौंदेखि अल्झेर रहेको शिक्षा ऐन जारी गराउन देशैभरिका शिक्षकको माग हुँदा पनि वास्ता नहुने ! यस्तो भएपछि शिक्षकले कति समय ज्ञानी भएर बस्ने त ?सरकार एउटा पद्धतिमा चल्न सकेको भए यस्ता समस्या आउँदै आउँदैनथे । आन्दोलन दुःखदायी नै हुन्छ भन्ने कुरा विगतमा भएका अनेक डरलाग्दा आन्दोलनबाट बुझेकै छौं । अहिलेका लागि शिक्षक आन्दोलनलाई पनि त्यसैको एउटा सानो तर महत्त्वपूर्ण रूप ठानौँ । विगतका सहमतिले पुगेन । शिक्षा ऐनमा दफावार छलफल गर्न भ्याइएन । ध्यानाकर्षण पत्र बुझाउँदा पनि भएन । आजभोलि नै बोलाउन मिल्ने दुवै सदनको अधिवेशन बल्लतल्ल वैशाख १२ गतेको साइत जुराएर बोलाइएको छ ।सहमति गर्ने, भाका राख्ने, प्रतिबद्धता जनाउने तर कामचाहिँ नगर्ने पुरानो सरकारी बानीका कारण यस पटक शिक्षक विद्यालय शिक्षा ऐन नलिई नजाने अडानमा छन् । टाढाटाढाबाट आएका शिक्षक, अझ कतिपय त साना बाबुनानी बोकेर पनि आन्दोलनमा सरिक भएका छन् । आमहडतालमा उत्रिएको १६ दिन बितिसक्दा पनि सरकार समस्या समाधानतर्फ लागेको देखिएको छैन । निर्दोष शिक्षकलाई अझै कतिन्जेल दुःखकष्ट दिइरहने सरकार ? इन्द्रकुमार श्रेष्ठ, वागीश्वरी माविच्याह्मासिंह, भक्तपुर"
राजनीतिक दुष्चक्रबाट थलिएको अर्थतन्त्र,"कोरोनाको महामारीअघिसम्म नेपालको अर्थतन्त्र निराशाजनक स्थितिमा पुगिसकेको थिएन । नेपाल राष्ट्र बैंकको तथ्यांकले त्यसपछिका वर्षमा अर्थतन्त्रमा सुधार भएको देखाए पनि हाम्रो गरिबी चुलिँदै गएको यथार्थ कसैबाट लुकेको छैन । हाम्रा कृषि, उद्योग र पर्यटत व्यवसाय सुस्त अवस्थामा छन् भने सत्ताधारीले समृद्धिको मार्गचित्र बनाउन नसक्दा मुलुकको भविष्य अन्योलग्रस्त बन्दै गएको छ । गत वर्षको कुरा गर्ने हो भने आर्थिक क्षेत्र थोरै आशाजनक र धेरै निराशाजनक रह्यो । यसको ठीक विपरीत राजनीतिले भने कहिल्यै सही आकार लिएन । विगतमा झैं गत वर्ष पनि शीर्ष नेतृत्वले अरूको आलोचना गरेरै समय बिताए । नेपालले सम्पत्ति शुद्धीकरण निवारण कानुनको उल्लंघन गर्दा वित्तीय कारबाही कार्यदल (एफएटीएफ) को ग्रेलिस्ट मा पर्नुलाई शासकीय अक्षमताको मूर्तरूप मान्नुपर्छ । उता बढ्दो सार्वजनिक ऋणले निरन्तर चिन्ता बढाएको छ । गत फागुनसम्ममा चालु आर्थिक वर्षको सुरुमा भन्दा २ खर्ब ४१ अर्ब ९३ करोड थपिएर कुल सार्वजनिक ऋण २६ खर्ब ७६ अर्ब ३ करोड रुपैयाँ पुगेको दयनीय स्थिति छ । यावत् बेथिति, विसंगतिको निराकरण नभएसम्म २०८२ साल पनि आयाराम गयाराम बन्ने निश्चित छ । भुवनेश्वर शर्मा, चन्द्रागिरि२, काठमाडौं"
इमान्दार निष्कासन गरेर देश चलाउने नियत,"कुनै मुलुकमा सुधारको प्रयास गर्नेलाई सजाय दिइन्छ भने, त्यो देशको भविष्य कस्तो होला ? नेपालको पछिल्लो अवस्था यही यथार्थको प्रस्ट प्रतिविम्ब हो । त्रिभुवन विश्वविद्यालयका उपकुलपति डा केशरजंग बरालले पदबाट राजीनामा दिनु केवल व्यक्तिगत निर्णय होइन, त्यो सिंगो प्रणालीको लाचारी, सडिएको राजनीति र इमानदार पात्रप्रति विद्वेषको एक प्रमाण हो । बरालले विश्वविद्यालयलाई चलायमान बनाउन खोजेका थिए । नियुक्तिहरूमा पारदर्शिता ल्याउने, ढिला कार्य सम्पादनलाई नियन्त्रण गर्ने, परीक्षाफल प्रकाशनको समयसीमा निश्चित गर्ने, प्रणाली सुधार गर्नेजस्ता थुप्रै प्रयास गरे । तर यी सुधारले त्यहाँ बसिरहेका सुस्त, दलाल, भागबन्डावादी र सिन्डिकेटधारीलाई असजिलो बनायो । अनि सुरु भयो भित्रभित्रै षड्यन्त्र र जालझेलको तानाबाना अनि बराल हटाऊ अभियान । यही त हाम्रो विडम्बना हो । देश सुधार्न खोज्नेहरू अपमानित हुन्छन्, हतोत्साहित हुन्छन् । यो घटनाले हामीलाई फेरि कुलमान घिसिङ सम्झायो । सरकारले शिक्षा, ऊर्जा, स्वास्थ्य, न्यायजस्ता आधारभूत संरचनामा कार्यरत काबिल पात्रलाई हटाएर यदि तपाईं इमानदार हुनुहुन्छ भने सरकारी प्रणाली तपाईंका लागि होइन भन्ने सन्देश दिन खोजेजस्तो देखिएको छ । यो ज्यादै गम्भीर कुरा हो । यस्ता घटनाले युवाहरूमा निराशा छर्छ । देशमा केही परिवर्तन गर्न सकिन्छ भन्ने भावना हराउँदै जान्छ । बराललाई हेरेर हजारौं युवाले सोच्न थालेका छन् यदि यस्तो योग्य र निष्ठावान् मान्छेलाई पनि सिध्याइन्छ भने हामी किन यहाँ रोकिने ? अनि सुरु हुन्छ रुँदै बिदाइ, विदेशी भूमिमा पसिना बेच्ने तयारी । सरकारले चाहेकै यही छ । किनभने, यसो भयो भने रेमिट्यान्स आउनेछ, युवाहरूले प्रश्न गर्ने छैनन्, विरोध गर्ने छैनन्, परिवर्तनको आवाज उठाउने छैनन् । सन्तोष सिम्खडा, टोकियो, जापान"
राजनीतिमा युवा प्रतिनिधित्वका चुनौती,"संघीय लोकतान्त्रिक गणतन्त्र नेपालले समान सहभागितालाई शासन पद्धतिको एक मुख्य पाटो मानेको छ । सामाजिक विविधताको प्रतिविम्ब राज्यका संरचनामा झल्कियोस् भन्ने यसको अभिप्राय हो । यसर्थ, राजनीतिमा युवा प्रतिनिधित्व पनि समावेशिताका दृष्टिकोणले एक महत्त्वपूर्ण विषय हो । नेपालको राष्ट्रिय युवा परिषद् ऐन र राष्ट्रिय युवा नीति, २०७२ ले १६ देखि ४० वर्षसम्मका व्यक्तिलाई युवा भनेर परिभाषित गरेको छ । २०७८ सालको जनगणनाअनुसार नेपालको कुल जनसंख्याको करिब ४० प्रतिशत जनसंख्या उक्त उमेर समूहमा पर्छ । कानुनी व्यवस्थाअनुसार निर्वाचनमा उम्मेदवार बन्न स्थानीय तहमा २१ वर्ष, प्रतिनिधिसभा र प्रदेशसभामा २५ वर्ष र राष्ट्रियसभाका लागि ३५ वर्ष पुगेको हुनुपर्छ । संवैधानिक निकायमा नियुक्त हुनका लागि ४५ वर्ष पुगेको हुनुपर्छ । प्रतिनिधिसभामा युवा२०७९ मा भएको निर्वाचन परिणामअनुसार विद्यमान (२०७९२०८४) प्रतिनिधिसभामा सबैभन्दा बढी (३४७३ प्रतिशत) प्रतिनिधित्व ५१ देखि ६० वर्ष उमेर समूहको छ । यस समूहको जनसंख्या भने ८०५ प्रतिशत छ । ४० वर्षमुनिका युवाको प्रतिनिधित्व १२ प्रतिशतमात्रै छ । पहिलो हुने निर्वाचित हुने प्रणालीतर्फ १ सय ६५ निर्वाचन क्षेत्रका लागि २ हजार ४ सय १२ जनाले उम्मेदवारी दर्ता गराएका थिए । तीमध्ये ७ सय ५९ जना (३० प्रतिशत) ४० वर्षमुनिका थिए र १० जना मात्रै विजयी हुन सके । यो कुल निर्वाचित सदस्य संख्याको ६०६ प्रतिशत हो ।उक्त निर्वाचनमा १० वा त्यसभन्दा बढी सिट ल्याउने दलमा युवा सहभागिता हेर्दा रोचक तथ्य फेला पर्छ । ती दल नेपाली कांग्रेस, नेकपा (एमाले) र नेकपा (माओवादी केन्द्र), जनता समाजवादी पार्टी नेपाल (जसपानेपाल), नेपाल कम्युनिस्ट पार्टी एकीकृत समाजवादी (नेकपा एस), राष्ट्रिय प्रजातन्त्र पार्टी (राप्रपा) र राष्ट्रिय स्वतन्त्र पार्टी (रास्वपा) हुन् । निर्वाचन आयोगका अनुसार यीमध्ये सबैभन्दा बढी युवा प्रतिनिधित्व रास्वपाबाट भएको छ । यसका ४० प्रतिशत सांसद ४० वर्षमुनिका छन् ।एमालेका ८९७ प्रतिशत सांसद ४० वर्षमुनिका छन् । यसैगरी ८९ जना सांसद भएको कांग्रेसका ४४९ प्रतिशत मात्रै युवा सांसद छन् । ३१ सदस्य भएको माओवादी केन्द्रबाट १२९० प्रतिशत युवा सांसद छन् । राप्रपाका १४ सांसदमध्ये २८५७ प्रतिशत ४० वर्षमुनिका युवा सांसद छन् । जसपा र नेकपा (एस) बाट एक जना पनि युवा सांसद छैनन् । यी तथ्यांकलाई हेर्दा नेपाली राजनीतिमा युवा सहभागिता कमजोर रहेको र स्थापित दलहरूले युवालाई कम प्राथमिकता दिएको संकेत मिल्छ । चुनौती बग्रेल्तीयुवाको राजनीतिमा सहभागिता कमजोर हुनुका निश्चित कारण छन् । राजनीतिक दल र सरकारको नेतृत्वमा उही व्यक्ति दोहोरिने प्रवृत्ति यसको प्रमुख कारण हो । स्थानीय तहदेखि संघीय तहसम्म नै अग्रज पुस्ताले अनुभव, पहुँच, पहिचान आदिका आधारमा पदमा निरन्तर सक्रिय भइरहँदा नयाँ व्यक्तिको अवसर सीमित भएको छ । यस कारण राजनीतिमा युवालाई अवसर दिनका लागि नीतिमै उमेर हद तोकेर जिम्मेवारी दिनुपर्ने कतिपय बताउँछन् । निश्चित पदमा कति कार्यकाल उही व्यक्ति दोहोरिन मिल्ने भनी नीतिमै उल्लेख गरिनुपर्ने तिनको तर्क छ । निर्वाचन खर्चिलो बन्दै गएकाले पैसा हुने उम्मेदवारले मात्रै निर्वाचन जित्न सक्छ भन्ने भाष्य पनि बन्दै छ । तर पारिवारिक सम्पत्तिमा वयस्क सदस्यकै नियन्त्रण हुनाले युवाको पहुँच कमजोर छ । अर्कातिर, पाको मानिससँग धेरै अनुभव हुन्छ र निर्वाचन जित्नका लागि त्यो पनि सकारात्मक पुँजी हो भन्ने मान्यता छ । यी कारणले पनि युवाले अवसर कम पाउने गरेका छन् ।स्थापित राजनीतिक नेतृत्वको पहुँच र पहिचान बनिसकेको हुन्छ । साधन र स्रोत परिचालन गर्न पनि उसैलाई आउँछ । उसलाई नै मिडियाले पछ्याउँछ र जनताले पनि चिनिरहेका हुन्छन् । त्यसको उपयोग गरी उनीहरू दलको मुख्य पद या सरकारको मुख्य पदमा टिकिरहन सक्छन् । सत्ता र शक्तिको निरन्तरताविसं २०२८ मा नेपाल विद्यार्थी संघको केन्द्रीय अध्यक्ष बनेका शेरबहादुर देउवा २०४८ सालमा कांग्रेस केन्द्रीय सदस्य हुँदै करिब ६ दशकको राजनीतिक जीवनमा पाँच पटक देशको प्रधानमन्त्री भइसके भने दुई पटक दलको सभापति भइसकेका छन् । अहिले पनि उनी दलका सभापतिका रूपमा सत्ता र शक्तिको केन्द्रमा छन् । १७ असार २०८१ मा कांग्रेस र एमालेबीच पालैपालो नेतृत्व गर्ने सहमति भएअनुसार देउवा छैटौँ पटक प्रधानमन्त्री बन्ने तयारीमा छन् । एमाले अध्यक्षसमेत रहेका हालका प्रधानमन्त्री केपी शर्मा ओली चार पटक प्रधानमन्त्री र दुई पटक पार्टी अध्यक्ष भइसकेका छन् । उनी २०५१ सालमा गृहमन्त्री भएका थिए भने अहिले पनि सत्ता र शक्तिको नेतृत्वमै छन् । युवालाई अवसर दिने भन्दै एमालेको २०७८ मा सम्पन्न भएको दसौँ राष्ट्रिय महाधिवेशनले दलको विधानमा ७० वर्षको उमेर हद तोकेको थियो । तर जेठ २०८० मा एमालेले ७० वर्षे उमेर हद हटाउने निर्णय गर्यो । माओवादी केन्द्रका अध्यक्ष दाहाल तीन पटक प्रधानमन्त्री भइसकेका छन् भने स्थापनाकालदेखि नै दलको नेतृत्वमा छन् । माओवादी केन्द्रमा पनि नयाँ पुस्तालाई नेतृत्व हस्तान्तरण गर्नुपर्ने आवाज उठ्ने गरेको छ । यी नेताहरू वैधानिक नियम र कानुनी प्रक्रियाअनुसार नै ती पदहरूमा आसीन छन् । दलको अधिवेशनमार्फत कोही निर्विरोध त कोही चुनावबाट जितेर आएका हुन् । संसद्मा पनि चुनाव जितेरै आएका हुन् । तर समस्या के हो भने यी नेताहरू शक्ति केन्द्र बनिसकेका छन् । सत्तामा हुँदा वा सत्ताबाहिर हुँदा पनि बजेट विनियोजन, नियुक्तिजस्ता अनेकौँ गतिविधिमा प्रभाव पार्न सक्ने हुनाले यी सधैंका खेलाडी भएका छन् । पुरानो पुस्ताले स्थान ओगटिरहने प्रवृत्ति प्रदेश, जिल्ला र पालिका तहमा पनि देखिन्छ । लोकतान्त्रिक प्रणालीमा कुनै पनि व्यक्ति विकल्पहीन हुँदैन । तर नेपालको राजनीतिमा लामो समयदेखि नै सत्ता र शक्तिवरिपरि रहेका दलमा पनि वर्षौंसम्म एकै व्यक्तिले नै पद र नेतृत्व ओगटेर बसिरहेका छन् । त्यसकारण पछिल्लो छिमलका राजनीतिकर्मीले अवसर पाउन सकिरहेका छैनन् । यस्तो प्रवृत्तिका कारण राजनीतिमा लाग्ने नयाँ पुस्तामा पनि नकारात्मक सन्देश गइरहेकाले उनीहरूमा निराशा र असन्तुष्टि बढेको देख्न सकिन्छ । दलका लागि युवा अपरिहार्यराजनीतिक दलमा नेतृत्व हस्तान्तरण र पुस्तान्तरणबारे बहस भने भएको छ । एमालेको २८ भदौ २०८१ मा बसेको सचिवालय बैठकले युवाको भूमिकालाई राष्ट्र निर्माणमा केन्द्रित गर्ने भन्दै ४० वर्षमुनिका युवा सहभागी भएको राष्ट्रिय समिट गर्ने वार्षिक कार्ययोजना पारित गरेको थियो । एमालेले मिसन ग्रासरुट कार्यक्रमअन्तर्गत २०८० मा देशैभरि छोराछोरी को नारा दिएर वडा वडामा भावी युवा नेता र आफैं नेता ः आफैं प्रधानमन्त्री लगायतका कार्यक्रम ल्याएको थियो । एमालेको गण्डकी प्रदेश समितिले असोज २०८० मा सम्पन्न अधिवेशनमा प्रत्येक पालिकाबाट ४० वर्षभन्दा मुनिका युवा प्रतिनिधि छान्न कोटा नै तोकेको थियो । कांग्रेसमा जेठ २०८० मा केही युवा नेताहरूले दलमा रूपान्तरण अभियान चलाएका थिए । माओवादी केन्द्रले सबै समितिमा कम्तीमा २० प्रतिशत सदस्य ४० वर्षमुनिका युवा राखिनेछ भनेर विधानमै उल्लेख गरेको छ । राष्ट्रिय प्रजातन्त्र पार्टीले ४० वर्षमुनिका क्षमतावान् युवालाई नेतृत्वमा ल्याउन भन्दै देशभरबाट खुला आवेदनमार्फत २० जना केन्द्रीय सदस्य छनोट गरेको थियो । यी दृष्टान्तले पनि युवा शक्ति दलका लागि अपरिहार्य भएको पुष्टि गर्छन् । निष्कर्ष संघीय लोकतान्त्रिक गणतन्त्र नेपालले अँगालेको शासन प्रणालीको एक मुख्य विशेषता समावेशी प्रतिनिधित्व हो । त्यसैले समाजका यावत् विविधताको प्रतिविम्ब राज्यका संरचनामा देखिनु जरुरी छ । तर नेपाली राजनीतिमा युवा उपस्थिति कमजोर छ । विद्यमान प्रतिनिधिसभामा नेपालको करिब ४० प्रतिशत जनसंख्या ओगटेको १६ देखि ४० वर्ष उमेर समूहको उपस्थिति १२ प्रतिशत मात्रै हुनु त्यसैको उदाहरण हो ।ती दलका नेतृत्वमा र तिनले नेतृत्व गर्ने सरकारमा उही व्यक्ति दोहोरिने प्रवृत्ति अत्यधिक देखिन्छ । दलका स्थानीय तहदेखि केन्द्रीय तहसम्म नै अग्रज पुस्ताले अनुभव, पहुँच, पहिचान आदिका आधारमा पदमा सक्रिय भइरहँदा ती स्थानमा नयाँ व्यक्तिले पाउने अवसर सीमित भएको छ । यस कारण वैकल्पिक राजनीतिप्रति युवाको आकर्षण बढेको हो । आफूजस्तै प्रतिनिधि खोज्ने मनोविज्ञान मतदातासँग हुनु स्वाभाविकै हो । अवसर पनि छिटो पाइने हुनाले केही युवा नयाँ दलतिर लागेका छन् । लोकतन्त्रका लागि योगदान गरेका दलहरू समावेशी नेतृत्वका लागि उदार बन्न जरुरी छ । प्रमुख राजनीतिक दलले युवा सहभागिता बढाउन कानुन र दलको विधानमा निश्चित कार्यकालपछि पदबाट अनिवार्य हट्नुपर्ने नीति अपनाउन जरुरी छ । (लेखकद्वय डेमोक्रेसी रिसोर्स सेन्टरका अनुसन्धाता हुन् ।)"
५ वर्षमा ४२ हजार नेपालीले पाए अमेरिकाको ग्रिन कार्ड,"(अमेरिका)अमेरिकामा कानुनी रूपमा स्थायी बसोबासका लागि निकै महत्त्वपूर्ण मानिने ग्रिन कार्ड (पर्मानेन्ट रेसिडेन्ट कार्ड) पाउने नेपालीको संख्या बर्सेनि बढ्दो छ । अध्यागमनको कानुनी प्रक्रियासम्बन्धी अध्ययन गर्ने सरकारी निकाय डिपार्टमेन्ट अफ होमल्यान्ड सेक्युरिटी (डीएचएस) को तथ्यांकअनुसार सन् २०१९ देखि २०२३ सम्म ४२ हजार ३ सय ५७ जनाले अमेरिकामा कानुनी प्रक्रिया पूरा गरेर स्थायी बसोबास गर्न सकिने आधिकारिक अनुमतिपत्रका रूपमा लिइने ग्रिन कार्ड पाएका छन् ।डाइभर्सिटी भिसा (डीभी लोटरी), रोजगार, असाइलम, एक्स्ट्रा अर्डिनरीका आधारमा अधिकांश नेपालीले ग्रिन कार्ड पाएका हुन् । डीभी लोटरीबाट डीभी, रोजगारका आधारमा पाउने एचवानबी र एक्स्ट्रा अर्डिनरी भिसाका आधारमा ईभी उल्लेख गरेर ग्रिन कार्ड उपलब्ध गराउने होमल्यान्ड सेक्युरिटीले उल्लेख गरेको छ । २०१९ मा १० हजार २ सय १, २०२० मा ७ हजार ८ सय ४७, २०२१ मा ७ हजार ३ सय ९, २०२२ मा ८ हजार र २०२३ मा ९ हजार नेपालीले ग्रिन कार्ड पाएको तथ्यांकमा उल्लेख छ । २०२४ देखि हालसम्मको तथ्यांक भने आधिकारिक रूपमा सार्वजनिक गरिएको छैन । पाँच वर्ष अवधिमा ४२ हजार ३ सय ५७ जना नेपालीले अमेरिकामा कानुनी प्रक्रिया पूरा गरेर स्थायी बसोबासको अनुमति पाउँदा सोही अवधिमा गैरकानुनी रूपमा बसोबास गरेको आधारमा ३ सय २४ जना नेपालीलाई अमेरिकाबाट निष्कासित गरिएको थियो । अमेरिकी सुरक्षा संस्था, इमिग्रेसन एन्ड कस्टम इन्कोर्समेन्ट (आईसीई) को तथ्यांकमा २०१९ मा १ सय ६२, २०२० मा ९७, २०२१ मा २३, २०२२ मा २८, २०२३ मा २२ लाई अमेरिकाबाट निष्कासन गरिएको उल्लेख छ । २०१९ देखि २०२३ को पाँच वर्ष अवधिमा अमेरिकाले २९ लाख ३१ हजार २ सय ६० वटा ग्रिन कार्ड जारी गरेको होमल्यान्ड सेक्युरिटीले जनाएको छ । यो अवधिमा ग्रिन कार्ड पाउनेमा अफ्रिका, एसिया, युरोप, नर्थ अमेरिकाका आप्रवासी अधिक छन् । तथ्यांकअनुसार एसियाका २०२१ मा २ लाख ९५ हजार ३ सय १०, २०२२ मा ४ लाख १४ हजार ९ सय ५०, २०२३ मा ४ लाख १८ हजार ९ सय ३०, अफ्रिकाका २०२१ मा ६६ हजार २ सय १०, २०२२ मा ८९ हजार ६ सय ७०, २०२३ मा १ लाख ५ हजार ५ सय ५० तथा युरोपका २०२१ मा ६१ हजार ५ सय २०, २०२२ मा ७५ हजार ६ सय १०, २०२३ मा ८० हजार २ सय ८० ले ग्रिन कार्ड पाएका थिए । यसैगरी २०२१ मा २ लाख ४० हजार ४ सय ४०, २०२२ मा ३ लाख ३२ हजार ६ सय ७० र २०२३ मा ४ लाख ५० हजार ३ सय १० जना नर्थ अमेरिकी मुलुकका आप्रवासीले ग्रिन कार्ड पाएको तथ्यांक छ । नेपालसँगै मेक्सिको, क्युवा, भारत, डोमेनिकन रिपब्लिकन, चीन, फिलिपिन्स, भियतनाम, अफगानिस्तान, ब्राजिल, एल साल्भाडोर, कोलम्बिया, जमैका, बंगलादेश, भेनेजुएला, निगेरिया, दक्षिण कोरिया, ग्वाटेमाला, हाइटी, होन्डुरस र पेरुका धेरै आप्रवासी ग्रिन कार्ड पाउने सूचीमा छन् । कानुनी प्रक्रिया पूरा गरेपछि अत्यन्त न्यून शुल्क बुझाएर पाइने ग्रिन कार्डलाई कमजोर बनाउन वर्तमान राष्ट्रपति डोनाल्ड ट्रम्पले गोल्ड कार्डको नीति अघि सारिसकेका छन् ।विश्वका धनाढ्यलाई व्यवसाय र माथिल्लो स्तरमा रोजगारका लागि स्थायी बासिन्दा बनाउने उद्देश्यले ट्रम्पले ५० लाख अमेरिकी डलर बराबरको गोल्ड कार्ड बिक्रीका लागि राष्ट्रपति ट्रम्प स्वतःर्स्फूत लागि परिरहेका छन् । गत फेब्रुअरी २५ मा राष्ट्रपति ट्रम्पले अमेरिकी अर्थतन्त्रमा दीर्घकालीन प्रभाव पार्ने दाबीसहित ल्याएको गोल्ड कार्ड मार्चको तेस्रो सातामा एकै दिन एक हजार जनाले लिइसकेका छन् । अमेरिकी वाणिज्यमन्त्री होवार्ड लुटनिकले एक टेलिभिजन अन्तर्वार्ताका क्रममा एकै दिनमा प्रतिव्यक्तिले ५० लाख डलर तिरेर एक हजार जनाले गोल्ड कार्ड खरिद गर्दा ५ अर्ब अमेरिकी डलर राज्यकोषमा जम्मा भएको दाबी गरेका थिए ।"
प्यालेस्टिनी बालकको तस्बिर 'विश्व प्रेस फोटो',"आम्सटर्डम (एजेन्सी) गाजामा इजरायली आक्रमणका कारण दुवै हात गुमाएका प्यालेस्टिनी बालकको तस्बिरलाई यस वर्षको वर्ल्ड प्रेस फोटो अफ द इयर घोषित गरिएको छ । प्यालेस्टिनी फोटो पत्रकार समर अबु एलौफले न्युयोर्क टाइम्सका लागि खिचेको उक्त तस्बिरमा दुवै हात गुमाएका ९ वर्षीय बालक महमुद अजौरलाई देखाइएको छ । उनले २०२४ मार्चमा गाजा सहरमा इजरायलले गरेको हवाई आक्रमणका कारण हात गुमाएका थिए । उपचारका क्रममा आफ्नो हात काटिएको महसुस भएपछि अजौरले आमालाई भनेका थिए, म तपाईंलाई कसरी अँगालो हाल्न सक्छु ?, विश्व प्रेस फोटो संगठनले जारी गरेको विज्ञप्तिमा एलौफले ती अजौरकी आमासँग सबैभन्दा कठिन कुरा भएको उल्लेख गरेका छन् । प्रतिष्ठित फोटो पत्रकारिताको ६८ औं संस्करणको विजेता १ सय ४१ देशका ३ हजार ७ सय ७८ फोटोग्राफरका ५९ हजार ३ सय २० आवेदनबाट चयन गरिएको हो । यो एउटा शान्त फोटो हो जसले चर्को स्वरमा बोल्छ । यसले एउटा बालकको अवस्था प्रतिबिम्बित गर्छ, पुस्तौंसम्म प्रभाव पार्ने व्यापक युद्धको पनि, वर्ल्ड प्रेस फोटोका कार्यकारी निर्देशक जौमाना एल जेइन खोरीले भनेका छन् । मार्च २०२४ मा इजरायली आक्रमणबाट भाग्दा अजौर घाइते भएको संगठनले विज्ञप्तिमा जनाएको छ । उनी आफ्नो परिवारलाई अगाडि बढ्न आग्रह गर्न फर्किएपछि एउटा विस्फोटमा परी उनको एउटा हात चुँडियो र अर्को कामै नलाग्ने भयो, वर्ल्ड प्रेस फोटोले भनेको छ । निर्णायक समितिकी अध्यक्ष लुसी कोन्टिसेल्लोले यो तस्बिरले बालकको जीवन बुझिने र फोटो पत्रकारिताले के गर्न सक्छ भन्ने देखाउने बताइन् । कोन्टिसेल्लो फ्रान्सेली पत्रिकाले मोन्डेको साप्ताहिककी फोटोग्राफी विभागकी निर्देशक हुन् । विजेता फोटोग्राफर अबु एलौफ २०२३ डिसेम्बरमा गाजाबाट निकालिएका थिए । त्यसयता उनी कतारको राजधानी दोहामा बस्दै आएका छन् । प्यालेस्टिनी समूह हमासले २०२३ अक्टोबर ७ मा इजरायलमा आक्रमण गरेसँगै गाजामा युद्ध चर्केको हो । अक्टोबर ७ को आक्रमणमा १ हजार २ सय जना मारिएका थिए । त्यसका साथै हमासले २ सय ५१ जनालाई बन्धक बनाएर लगेको थियो । गाजास्थित स्वास्थ्य मन्त्रालयका अनुसार त्यसयताका इजरायली आक्रमणमा ५१ हजारभन्दा बढी प्यालेस्टिनीले ज्यान गुमाएको र १ लाख १६ हजारभन्दा बढी घाइते भएका छन् ।त्यस्तै, प्रतियोगिताका आयोजकहरूले आप्रवासन र जलवायु परिवर्तनका मुद्दालाई प्रकाश पार्ने दुई वर्ल्ड प्रेस फोटो फाइनलिस्टको नाम पनि समावेश गरेका छन् । गेट्टी इमेजेजका लागि जोन मुरद्वारा खिचिएको कालो फोटोमा चिनियाँ आप्रवासीले अमेरिकामेक्सिको सीमा पार गरेपछि आगोमा ज्यान तताइरहेको देखाइएको छ । त्यस्तै, मुसुक नोल्टेको पानोस पिक्चर्स, बर्था फाउन्डेसनका लागि खिचेको तस्बिरमा ब्राजिलको अमेजन क्षेत्रमा सुकेको नदी किनारमा खाना बोकिरहेका एक युवकलाई देखाइएको छ ।वर्ल्ड प्रेस फोटो फाउन्डेसनले क्षेत्रीय विधाका विजेता पनि चयन गरेको छ । मोटरसाइकल दुर्घटनामा दाहिने खुट्टा गुमाए पनि शारीरिक सुगठन प्रतियोगिता जितेका तामाले सफालुको तस्बिर अफ्रिकाको एकल विधामा उत्कृष्ट बनेको छ । त्यस्तै, लेवनानको राजधानी बेरुतमा गरिएको ड्रोन आक्रमण हेरिरहेका स्थानीयको तस्बिर एसिया, चुनावी अभियानका क्रममा डोनाल्ड ट्रम्पलाई गोली प्रहार गरिएको तस्बिर अमेरिका, रुसी आक्रमणपछि विस्थापित युक्रेनी बालिकाको तस्बिर युरोप विधामा उत्कृष्ट घोषित भएका छन् ।"
तोलामै २ लाख हाराहारी पुग्यो सुन,"(काठमाडौं)वैशाखसँगै बिहेको लगन सुरु भएको छ । विगतमा लगनका बेला गहना पसलमा सर्वसाधारण भीड हुन्थ्यो । तर यसपालि गहना पसल सुनसान छन् । केहीमा भीड देखिए पनि खरिदभन्दा बिक्री गर्न आउनेहरू रहेको व्यवसायी बताउँछन् । यसको एउटै कारण हो, सुनको मूल्यमा दिनहुँ भइरहेको कीर्तिमान । अन्तर्राष्ट्रिय बजारमा भइरहेको आर्थिक र राजनीतिक उथलपुथलले पछिल्लो समय सुनको मूल्यले नयाँनयाँ कीर्तिमान बनाइरहेको छ । सुरक्षित लगानी मानिने सुनमा लगानी बढेपछि अन्तर्राष्ट्रिय बजारमा यसको मूल्यले कीर्तिमान बनाइरहेको छ । त्यसको प्रत्यक्ष प्रभाव नेपाली बजारमा पनि परेको छ । ९ दिनयता अन्तर्राष्ट्रिय बजारमा प्रतिऔंस सुनको मूल्य ३ सय ४० अमेरिकी डलरले बढेको छ । नेपाली बजारमा पनि तोलामै १७ हजार २ सय रुपैयाँले मूल्य बढेको नेपाल सुनचाँदी व्यवसायी महासंघले जनाएको छ । यति बेला गहना बेच्न आउने मान्छे बढी रहेको गहना व्यवसायी तेजरत्न शाक्यले बताए । गत चैत २६ मा महासंघले मूल्य निर्धारण गर्दा अन्तर्राष्ट्रिय बजारमा सुनको प्रतिऔंस मूल्य ३ हजार डलर थियो । नेपाली बजारमा प्रतितोला १ लाख ७३ हजार ४ सय रुपैयाँ निर्धारण भएको थियो । त्यसपछि निरन्तरजसो मूल्यले कीर्तिमान बनाइरहेको छ । चैत ३१ सम्म आइपुग्दा सुनको मूल्य प्रतितोला १ लाख ८६ हजार रुपैयाँसम्म पुग्यो । २०८२ वैशाख १ मा सार्वजनिक बिदा भएकाले महासंघले २०८१ चैत ३१ कै मूल्य तोक्यो । त्यसपछि पनि मूल्य बढ्दो क्रममा छ । वैशाख लागेपछि मूल्यले कीर्तिमान बनाइरहेको छ । महासंघले मंगलबार प्रतितोला सुनको मूल्य १ लाख ८४ हजार ३ सय रुपैयाँ तोक्यो । अन्तर्राष्ट्रिय बजारमा प्रतिऔंस ३ हजार २ सय २८ डलरमा कारोबार भएको थियो ।सुनको मूल्य बुधबार बढेर फेरि कीर्तिमान बन्यो । अन्तर्राष्ट्रिय बजारमा प्रतिऔंस ३ हजार २ सय ७९ अमेरिकी डलरमा कारोबार भयो । नेपाली बजारमा प्रतितोला १ लाख ८७ हजार रुपैयाँ पुग्यो । बिहीबार मूल्यले कीर्तिमान नै कायम गरेको छ । अन्तर्राष्ट्रिय बजारमा प्रतिऔंस ३ हजार ३ सय ४० डलर हुँदा नेपाली बजारमा प्रतितोला १ लाख ९० हजार ६ सय रुपैयाँ पुगेको छ । महासंघले तोकेको मूल्यका आधारमा उपभोक्ता मूल्य झन् बढी छ । किनभने उनीहरूले गहनाको डिजाइनअनुसार १२ देखि १८ प्रतिशत जोडेर उपभोक्ता मूल्य निर्धारण गर्दै आएका छन् । पछिल्लो समय गहना बिक्री नभएको महासंघका वरिष्ठ उपाध्यक्ष दियश शाक्यले जनाए । अमेरिकी राष्ट्रपति डोनाल्ड ट्रम्पको नीति र अमेरिकाचीनबीच व्यापार युद्धले बजार ध्वस्त पारेको छ । सुरक्षित लगानीका रूपमा लगानीकर्ता सुनतर्फ आकर्षित भएपछि मूल्य बढेको हो । अहिले कोटा प्रणालीअनुसार वाणिज्य बैंकलाई सुन आयातको अनुमति छ । बैंकहरूले दिनको २० किलो सुन बिक्री गर्न पाउँछन् । त्यो सुन बिक्री गर्न सरकारले सुन बिक्रीवितरण कार्यविधिनिर्देशिका २०६८ समेत बनाएको छ । कार्यविधिअनुसार आयातकर्ता (बैंकहरू) ले ०५ र व्यवसायीले ०५ प्रतिशत (बैंक र व्यवसायी गरी १ प्रतिशत) मुनाफा लिन पाउँछन् । त्यसपछि मूल्यमा प्रिमियम चार्ज (फ्रेड चार्ज, बिमा) का रूपमा ०२ देखि ०५ प्रतिशत जोडिन्छ । आयातित सुनमा १० प्रतिशत भन्सार लाग्छ । त्यसपछि अन्तर्राष्ट्रिय बजारको मूल्य र विनियम दरका आधारमा मूल्य निर्धारण गरिन्छ ।"
पौने ११ अर्बको सेयर किनबेच,"(काठमाडौं)साप्ताहिक कारोबारको अन्तिम दिन बिहीबार सेयर कारोबार मापक नेप्से परिसूचक २ हजार ७ सय २२ बिन्दुमा पुगेर बन्द भएको छ । बुधबार २ हजार ७ सयनजिक पुगेर बन्द भएको नेप्से बिहीबार २६४९ अंकले बढेर समग्र नेप्से २ हजार ७ सय २२ दशमलव ७३ अंकमा उक्लिएको हो । यो पछिल्ला सात कारोबार दिनयताकै उच्च हो । बुधबारको तुलनामा नेप्से ०९८ प्रतिशतले बढेको हो । पछिल्ला तीन कारोबार दिनयता नेप्से लगातार उकालो लागिरहेको छ । नेप्से मंगलबार २७१४ र बुधबार ७०१ बिन्दुले बढेको थियो । सो दिन कारोबारमा आएकामध्ये कुल १८७ कम्पनीको सेयर मूल्य बढेको छ भने ५९ कम्पनीको सेयर घटेको छ । कुल ९० हजार ५ सय ५५ पटक भएको कारोबारमा २ करोड ३७ लाख ७३ हजार ७ सय ३१ कित्ता सेयर किनबेच भएका छन् । ती कारोबारबाट १० अर्ब ७९ करोड ७३ लाख रुपैयाँ बराबरको सेयर कारोबार भएको नेप्सेले जनाएको छ ।बिहीबारको कारोबार पछिल्लो २५ दिनयताकै बढी हो । गत फागुन २५ मा १० अर्ब ९ करोड रुपैयाँको सेयर कारोबार भएको थियो । त्यसयता १० अर्ब रुपैयाँभन्दा बढी कारोबार हुन सकेको थिएन । सबैभन्दा बढी गत मंगलबार ८ अर्ब ५४ करोड ४३ लाख रुपैयाँको सेयर कारोबार भएको थियो ।कुल १३ उपसमूहमध्ये व्यापार उपसमूह मात्रै ६९५ अंकले घट्यो । बाँकी सबै उपसमूहको परिसूचकमा उल्लेखनीय वृद्धि भयो । सबैभन्दा ढबी निर्जीवन बिमा १२०४०, जीवन बिमा ११२०७, विकास बैंक ७६१६ र लघुवित्त ३०७७ अंकले बढेका छन् । नेपाल माइक्रो इन्स्योरेन्स कम्पनीको सेयर मूल्य १० प्रतिशतले बढेर सर्किट ब्रेकर लागेर बन्द भएको छ । यस्तै क्रेस्ट माइक्रो लाइफ इन्स्योरेन्सको ९९९, हाइड्रो इलेक्ट्रिसिटी इन्भेस्टमेन्ट एन्ड डेभलपमेन्ट कम्पनीको ६८२, सुपर मादी हाइड्रोपावरको ६६७, कर्पोरेट विकास बैंकको ५८४ प्रतिशतले सेयर मूल्य बढेको छ । एनआईसी एसिया डिबेन्चर ०८५०८६ को ४७९, बोटलर्स नेपाल बालाजुको ४४६, एसबीआई डिबेन्चर २०८३ को ३४७, बलेफी हाइड्रोपावरको ३२३, गुराँस लघुवित्तका लगानीकर्ताले ३२० प्रतिशतले सेयर मूल्य घटेको छ । कारोबार रकमका आधारमा हिमालयन पावर पार्टनरको सबैभन्दा धेरै कारोबार भयो । बिहीबार मात्रै हिमालयन पावर पार्टनरको १ अर्ब ५८ करोड २५ लाख ११ हजार रुपैयाँको कारोबार भएको छ । गत मंगलबार बलेफी हाइड्रोपावरको मात्रै २ अर्ब १ करोड २९ लाख ९३ हजार रुपैयाँको सेयर कारोबार भएको थियो । यस्तै एनआरएन इन्फ्रास्ट्रक्चर एन्ड डेभलपमेन्टको ६२ करोड ४६ लाख, हाइड्रो इलेक्ट्रिसिटी इन्भेस्टमेन्ट एन्ड डेभलपमेन्टको ४९ करोड ६१ लाख, ङादी ग्रुप पावरको ३८ करोड १५ लाख र राधी विद्युत् कम्पनीको ३७ करोड ८८ लाख रुपैयाँको सेयर कारोबार भएको नेप्सेले जनाएको छ ।"
मातातीर्थ र ढल्केबर सबस्टेसनमा आगलागी,"(काठमाडौं)पछिल्लो एक सातामा मात्रै नेपाल विद्युत् प्राधिकरणको मातातीर्थ सबस्टेसन र ढल्केबर सबस्टेसनमा आगलागी भएको छ । भूमिगत लाइन परीक्षणका क्रममा मातातीर्थ सबस्टेसन र प्रसारणलाइनमा आएको फल्टका कारण सबस्टेसनमा जडित करेन्ट ट्रान्सफर्मर (सिटी) पड्केर ढल्केबर सबस्टेसनको १३२३३११ केभी खण्डमा समस्या आएको थियो । प्रिमनसुनका कारण अत्यधिक हावाहुरी चल्दा हुने प्रसारणलाइन फल्ट का कारण आगलागी हुने गरेको प्राधिकरणले जनाएको छ ।प्रसारण लाइनमा फल्ट आएकै कारण सबस्टेसनमा जडित करेन्ट ट्रान्सफर्मर पड्किँदा बुधबार धनुषाको जनकपुरधाम, यदुकुवा, धनुषाधाम, सखुवा, महोत्तरीको जलेश्वर, गौशाला, बर्दिबास, सिन्धुलीको भिमानलगायत क्षेत्रमा विद्युत् आपूर्तिमा समस्या आएको थियो । यद्यपि बुधबार नै वैकल्पिक व्यवस्थामार्फत प्रायः स्थानमा विद्युत् आपूर्ति गरिएको थियो । आगलागी भएको ढल्केबर सबस्टेसनको अध्ययन र निरीक्षण गर्न बिहीबार कार्यकारी निर्देशक हितेन्द्रदेव शाक्यसहितको टोली ढल्केबर सबस्टेसन पुगेको छ । अचानक आएको प्राविधिक समस्या, त्यस क्षेत्रको विद्यमान लोड (माग र आपूर्ति) को अवस्था तथा यी समस्याको दिगो समाधान गर्ने उद्देश्यले टोली सबस्टेसन पुगेको प्राधिकरणले जनाएको छ । वर्षौंदेखि प्राधिकरणअन्तर्गतका प्रसारण तथा वितरण पूर्वाधार संरचना मर्मतसम्भार (काम चलाउ) अवस्थामा सञ्चालन गरिँदै आएको प्राधिकरणले बताएको छ । दिगो र भरपर्दो विद्युत् आपूर्ति गर्न पूर्वाधार संरचनाको मर्मतसम्भार, नयाँ जडानलगायत काम गर्ने र भविष्यमा यस्ता दुर्घटना घट्न नदिने गरी अगाडि बढ्ने योजनाका साथ यसको अध्ययन गरिने प्राधिकरणको भनाइ छ । ढल्केबर देशकै ठूलो सबस्टेसन हो । यहाँ ४०० केभीदेखि ११ केभी (४००२२०१३२३३११ केभी) सम्मका अलगअलग सबस्टेसन छन् । सबस्टेसनको १३२३३११ केभी खण्डमा मात्रै बुधबार समस्या आएको ढल्केबर ग्रिड महाशाखाका प्रमुख विनोद लोहनीले जनाए ।निरीक्षणका क्रममा कार्यकारी निर्देशक शाक्यले आगामी दिनमा यस्ता प्राविधिक समस्या दोहोरिन नदिन उच्च सतर्कतासाथ काम गर्न तथा अति संवेदनशील सबस्टेसनमा ब्याकअप सप्लाई सहितको व्यवस्था गर्ने गरी कार्ययोजना अगाडि बढाउन निर्देशन दिए । सबस्टेसनमा जडित ६३ एमभीए क्षमताका दुई पावर ट्रान्सफर्मरमा २०८१ भदौ १८ मा पनि समस्या आएको थियो । दुई वटा ट्रान्सफर्मरबाट करिब ९० एमभीए विद्युत् भार (लोड) आपूर्ति भइरहेकामा करिब ३ सातासम्म ३० एमभीएको लोड काटिएको थियो । त्यति बेला प्रभावित क्षेत्रको आपूर्तिलाई नियमित गर्न भारतको सुरसन्डबाट ३३ केभी प्रसारण लाइनबाट विद्युत् आयात गरिएको थियो । ढल्केबरमुजफ्फरपुर अन्तरदेशीय प्रसारण लाइनमार्फत नेपालले हिउँदमा मागअनुसार आयात र बर्खामा विद्युत् निर्यात गर्दै आएको छ । चैत ३१ मा प्राधिकरणको मातातीर्थ सबस्टेसनअन्तर्गतको ११ केभी फिडर लाइनमा विद्युत् आपूर्ति नियन्त्रणका लागि प्रयोग हुने ब्रेकर प्यानलमा आगलागी हुँदा विद्युत् अवरुद्ध भएको थियो । भूमिगत लाइन परीक्षणका क्रममा आगलागी भएको हुँदा यसको सम्पूर्ण जिम्मेवारी निर्माण ठेकेदारले लिनुपर्ने प्राधिकरणले जनाएको छ । ब्रेकर प्यानलको स्विच सञ्चालन गर्ने क्रममा स्पार्क भई आगलागी भएको शाक्यले बताए । मातातीर्थ सबस्टेसनमा आगलागी भएको घटनाको अध्ययन गर्न प्राधिकरणले तीन सदस्यीय छानबिन समिति गठन गरेको छ । समितिले आगामी बुधबार प्रतिवेदन पठाउने र घटनाको वास्तविक तथ्य बाहिर आउने शाक्यको भनाइ छ ।"
रोयल इन्फिल्डका पाँच भेरिएन्ट,"काठमाडौं (कास) रोयल इन्फिल्डले नेपालमा क्लासिक ३५० का पाँच भेरिएन्ट सार्वजनिक गरेको छ । पुरानो आकर्षणलाई कायम गर्दै शैली र गुणमा आधुनिक सुधारसहित क्लासिक ३५० नेपाली बजारमा ल्याइएको कम्पनीले बिहीबार सार्वजनिक गरेको विज्ञप्तिमा जनाइएको छ । कम्पनीले क्लासिक ३५० हेरिटिज सिरिज, हेरिटिज प्रिमियम, सिग्नल सिरिज, डार्क सिरिज र क्लासिक क्रोम सार्वजनिक गरेको छ । हेरिटिज सिरिजको मूल्य ५ लाख ५५ हजार, हेरिटेज प्रिमियम ५ लाख ६६ हजार, सिग्नल्सको ५ लाख ६६ हजार, डार्क सिरिजको ५ लाख ७३ हजार र क्लासिक क्रोमको ५ लाख ७९ हजार ९ सय रुपैयाँ रहेको कम्पनीले बताएको छ ।"
नेपाली बजारमा निप्पोन पेन्ट,"काठमाडौं (कास) नेपालको बढ्दो अटोमोटिभ रिफिनिस बजारमा निप्पोन पेन्ट आएको छ । कम्पनीले नेपालमा नयाँ कार्यालय स्थापना गर्दै प्रिमियम कोटिङ उत्पादन भित्र्याउने तथा नवीन सेवा प्रदान गर्ने योजना बनाएको जनाएको छ । नेपालको अटोमोटिभ क्षेत्रमा दीर्घकालीन लगानी गर्ने लक्ष्यसहित निप्पोन पेन्टले उच्चगुणस्तरका उत्पादन तथा सेवा उपलब्ध गराउने तयारी गरेको बताइएको छ । यसै क्रममा, नेपाली अटो बडी सपहरूका लागि विशेष रूपमा डिजाइन गरिएको एनम्याक्स अटोमोटिभ रिफिनिस लाइन प्रस्तुत गर्दै छ । अर्न एपको सुरुवातमार्फत स्थानीय पेन्टरलाई सशक्त बनाउने योजना पनि कम्पनीको छ । यस एपले पेन्टरलाई विभिन्न पुरस्कार तथा प्रोत्साहन कार्यक्रममार्फत लाभान्वित गर्ने कम्पनीले जनाएको छ ।"
हार्दिक आईभीएफलाई आईएसओ,"काठमाडौं (कास) निःसन्तान दम्पतीलाई सन्तान सुख प्राप्त गर्न उपचार गर्दै आएको काठमाडौं सिनामंगलस्थित हार्दिक आईभीएफ एन्ड फर्टिलिटी सेन्टरलाई अन्तर्राष्ट्रिय रूपमा मान्यता प्राप्त आईएसओ ९००१ः२०१५ को प्रमाणपत्र दिइएको छ । हार्दिकको गुणस्तरीय व्यवस्थापन प्रणाली, कुशल समाधान, ग्राहकको बलियो विश्वास र सन्तुष्टि रहेको भन्दै सेन्टरलाई आईएसओको प्रमाणपत्र दिइएको सेन्टरको दाबी छ । नयाँ वर्षको उपलक्ष्यमा हार्दिकले चैत १० देखि वैशाख ३१ सम्म निःशुल्क सामान्य काउन्सिलिङ वा इन्ट्रायुटेरस इन्सेमिनेसन (आईयूआई) सेवा दिइरहेको जनाएको छ ।"
प्रभु बैंक र कृषि बजार व्यवस्थापन समितिबीच व्यावसायिक सम्झौता,काठमाडौं (कास) प्रभु बैंक र पोखराको शान्तिवन वाटिकास्थित कृषि बजार व्यवस्थापन समितिबीच व्यावसायिक साझेदारीका लागि सम्झौता भएको छ । वैशाख १ मा भएको सम्झौतापत्रमा बैंकका गण्डकी प्रदेशका प्रमुख प्रदेश अधिकृत राजु राना र कृषि समितिका अध्यक्ष नवराज दुवाडीले हस्ताक्षर गरे । सम्झौताअनुसार कास्कीलगायत देशका विभिन्न क्षेत्रमा उत्पादित तथा आयातित कृषि उपजलाई उक्त समितिमातहत सञ्चालित स्टलबाट बिक्रीवितरण गर्दा हुने आर्थिक कारोबारलाई बैंकले सहजीकरण गर्नेछ ।
जेठमा ट्राभल मार्ट,"काठमाडौं (कास) नेपालको घरेलु पर्यटन प्रवर्द्धन गर्न नेपाल एसोसिएसन अफ टुर एन्ड ट्राभल एजेन्ट्सले तेस्रो संस्करणको बुद्धिस्ट इन्टरनेसनल ट्राभल मार्ट आयोजना गर्ने भएको छ । आउँदो जेठ १० देखि काठमाडौं र लुम्बिनीमा आयोजना गरिने मार्ट जेठ १२ सम्म सञ्चालन हुनेछ । मार्टमा ६० भन्दा बढी राष्ट्रिय तथा अन्तर्राष्ट्रिय विक्रेताको सहभागिता रहने संयोजक जिस्वा तुलाधर श्रेष्ठले जनाए । मार्टमा सहभागी हुने देशमा भारत, चीन, भुटान, म्यानमार, थाइल्यान्ड, मलेसिया, श्रीलंकालगायत मुख्य रहेको उनको भनाइ छ । मार्टमा १ हजारभन्दा बढी आगन्तुकको उपस्थिति रहने आयोजकको अपेक्षा छ । जसमा राष्ट्रिय तथा अन्तर्राष्ट्रिय पर्यटन व्यवसायी, बौद्धमार्गीलगायत राष्ट्रिय र अन्तर्राष्ट्रिय साझेदार र सञ्चारमाध्यमका प्रतिनिधि रहने जनाइएको छ ।"
चितवन पहिलो पटक प्लेअफमा,"(काठमाडौं)नियम, परिस्थिति र भाग्यले यसपल्ट एफसी चितवनलाई सहयोग गरेको नै देखियो । नेपाल सुपर लिग (एनएसएल) को लिग चरणको अन्तिम खेलअगाडिसम्म बिहीबार प्लेअफ पुग्ने एउटा टिमको निर्णय हुन बाँकी थियो । दशरथ रंगशालामा भएको खेलमा विजयी रहेर चितवनले त्यो स्थानमा आफूलाई पुर्याएको थियो । धनगढी एफसीविरुद्ध चितवनलाई बराबरी पनि पर्याप्त थियो, किनभने यसपल्ट वरीयताको निर्धारण गोल अन्तरले हुने नियम थियो ।जितपछि भने चितवन ११ अंकसहित तेस्रो स्थानमा रह्यो । टोली प्रतियोगिताको तेस्रो सिजन आइपुग्दा पहिलो पटक प्लेअफ पुग्यो । अब टोलीले इलिमिनेटरमा पोखरा एफसीको सामना गर्नेछ । पोखरा भने ८ अंकसहित चौथो स्थानमा रह्यो । अभाग्यशाली टिम भने काठमाडौं रेजर्स बन्यो । ८ अंकसहित काठमाडौं पाँचौंमा रह्यो । यस्तोमा काठमाडौं पहिलो पटक प्रतियोगिताको इतिहासमा प्लेअफ पुग्न असफल रह्यो । जुन परिस्थितिबाट टिम बाहिरिएको छ, त्यो काठमाडौंका लागि पीडादायी रहनेछ ।पहिलो क्वालिफायरवानमा भने धनगढी र ललितपुर सिटी एफसीले खेल्नेछन् । चितवनको पक्षमा परिस्थिति किन रह्यो भने धनगढी यसअघि नै पहिलो क्वालिफायरका लागि छनोट भइसकेको थियो । त्यसैले टोलीसामु आफू प्रतिकूल नतिजामा पनि प्रयोग गर्न सक्ने अवसर थियो । धनगढीले त्यही काम गर्यो । धनगढीले उतारेको सुरुआती पहिलो टिम लगभग दोस्रो रोजाइका खेलाडीबाट भरिएको थियो । धनगढीले ५ खेलको अपराजित यात्रा भने गुमाएको छ ।जर्जप्रिन्सको सानदार गोलयो खेललाई पछिसम्म सम्झिनुपर्ने एउटा कारण धनगढीका जर्जप्रिन्स कार्कीको गोल रहनेछ । उनकै गोल मदतमा धनगढीले सातौं मिनेटमा सुरुआती अग्रता लिएको थियो । चितवनका गोलरक्षक एमल नाइट आफ्नो पोजिसन मा नभएका बेला जर्जप्रिन्सले ४० यार्डबाट गरेको प्रहार दर्शनीय ढंगबाट गोलमा परिणत भयो । खेलको १४ औं मिनेटमा भाग्य चितवनको दाहिना रह्यो र पेनाल्टीको अवसर पायो । त्यसमै कप्तान रहेका नोडिर माभलोनोभले गोल गरे । छिरिङ गुरुङको प्रहार धनगढीका डिफेन्डर अशोक खवासको हातमा लागेको देखिएको थियो । यद्यपि त्यसमा उनको कुनै नियत थिएन । रेफ्री प्रज्ज्वल क्षेत्रीले आफ्ना सहयोगी कृष्ण कन्हैया यादवको संकेतमा त्यो निर्णय दिएका थिए । अन्य फरक परिस्थितिमा यो पेनाल्टीको निर्णय नहुने स्थिति पनि हुन सक्थ्यो । तर, यसअघि रेफ्रीको निर्णयमा लगातार विरोध गरिरहेको चितवनलाई खेलमा फर्कने अवसर भने थियो । यसपल्ट रेफ्रीको निर्णय टोलीको पक्षमा रह्यो ।पहिलो हाफको इन्ज्युरी समयको पहिलो मिनेटमा छिरिङको क्रसमा जय गुरुङले गोल गर्दै चितवनलाई खेलमा पहिलो पटक अगाडि राखे । तेस्रो गोल भने आत्मघाती रह्यो । भिक्टर मानसरयको क्रस अमृत श्रेष्ठलाई लागेर ५१ औं मिनेटमा गोलमा परिणत भयो ।खेलपछि चितवनका प्रशिक्षक नवीन न्यौपानेले भने, यो खेलमा हामी दबाबमा थियौं । पेनाल्टीको पाएपछि त्यसमा गोल भयो र स्थिति केही सजिलो भयो । अब अर्को खेल दबाबमुक्त भएर खेल्नुपर्नेछ ।हारको नमज्जाधनगढीका प्रशिक्षक हुँवा म्यानुयल मार्टिनेजले आफ्नो टिमले चितवनलाई लगातार आक्रमणको अवसर दिएको माने । उनले अब आफ्नो ध्यान पूर्णतः क्वालिफायरमा भएको प्रस्ट पारे । अर्कोतर्फ धनगढीका हारमा जर्जप्रिन्सले नमज्जा माने । उनले मिडियासामु भने, हार्दा मज्जा आउँदैन । आज जित निस्केन, तर यसबाट मुक्त भएर अगाडि बढ्न सक्नुपर्छ । अब हाम्रो लागि महत्त्वपूर्ण भनेको क्वालिफायरवान हो ।"
लय समात्दै मुम्बई इन्डियन्स,"मुम्बई (एजेन्सी) बलरहरूको उत्कृष्ट प्रदर्शनमा मुम्बई इन्डियन्सले इन्डियन प्रिमियर लिग (आईपीएल) क्रिकेटमा बिहीबार सनराइजर्स हैदराबादमाथि ४ विकेटको महत्त्वपूर्ण जित हात पारेको छ । सातौं खेलमा मुम्बईको यो तेस्रो जित हो । विजयका बावजुद मुम्बई सातौं स्थानमा यथावत् छ ।टस हारेर ब्याटिङमा आएको हैदराबादले वाङ्खडे क्रिकेट रंगशालामा २० ओभरमा ५ विकेट गुमाई १ सय ६२ रनमात्र बनाउन सक्यो । हैदराबादले आफ्नो इनिङ्समा कुल ५ छक्का हानेको थियो । त्यो सबै १८ र २० औं ओभरमा थियो । नत्र हैदराबादको १ सय ५० रन पुग्ने सम्भावना पनि देखिएको थिएन ।ओपनर ब्याटरद्वय अभिषेक शर्मा र ट्राभिस हेडले ८ ओभरभित्र ५९ रन जोडे पनि त्यसपछि पूरा समय हैदराबाद दबिएर खेलेको थियो । अभिषेकले २८ बलमा ७ चौका प्रहार गर्दै ४० र हेडले २९ बलमा ३ चौका प्रहार गर्दै २८ रन बनाए । इशान किसन २ रनमै आउट भए ।नितिशकुमार रेड्डी २१ बलमा १९ र हेनरिक क्लासेन २८ बलमा ३ चौका र २ छक्कासहित ३७ रनमा आउट भए । अनिकेत बर्मा ८ बल खेल्दै २ छक्कासहित १८ रनमा आउट भए । मुम्बईबाट विल ज्याक्सले ३ ओभरमा १४ रनमात्र खर्चेर २ विकेट लिए । जसप्रित बुमराहले ४ ओभरमा २१ रन खर्चेर १ विकेट लिए । ट्रेन्ट बोल्ट र कप्तान हार्दिक पाण्ड्येको नाममा पनि ११ विकेट रह्यो ।मुम्बईले १८१ ओभरमा १ सय ६६ रन बनाउदै खेल आफ्नो पक्षमा पार्यो । स्कोर बराबरी भएको समयमा पाण्ड्ये र नमन धिर आउट भएका थिए । त्यसपछि तिलक बर्माले विजयी चौका प्रहार गरे । उनी १७ बल खेल्दै २१ रनमा अविजित रहे । पाण्ड्येले ९ बल खेलेर ३ चौका र १ छक्कासहित २१ रन नै बनाए । रोहित शर्माले १६ बलमा ३ छक्कासहित २६, रायन रिकेल्टनले २३ बलमा ५ चौकासहित ३१, ज्याक्सले २६ बलमा ३ चौका र २ छक्कासहित ३६ तथा सूर्यकुमार यादवले १५ बलमा समान २ चौका र छक्कासहित २६ रन बनाएर आउट भए । हैदराबादबाट प्याट कमिन्सले ४ ओभरमा २६ रन खर्चेर ३, इशान मालिङ्गाले ४ ओभरमा ३६ रन खर्चेर २ तथा हर्शल पटेलले १ विकेट लिए । ७ खेलमा पाँचौं हार भोगेको हैदराबाद नवौं स्थानमा छ ।"
लुम्बिनी कपलाई नेपालगन्ज रंगशाला तयार,"(नेपालगन्ज)बाँकेमा आठौं राष्ट्रिय खेलकुदको पछि ठूलो प्रतियोगिता आयोजना हुन सकेन । करोडौंको भौतिक संरचना त्यसै अलपत्र अवस्थामा छ । तर, लामो समयपछि अन्तर्राष्ट्रियस्तरको महिला फुटबल प्रतियोगिता हुन लागेपछि नेपालगन्ज रंगशालामा रौनक थपिएको छ ।लुम्बिनी कप अन्तर्राष्ट्रिय आमन्त्रण महिला फुटबलका लागि रंगशालालाई चिटिक्क पारिएको छ । आठौं राष्ट्रिय खेलकुदपछि ठूलो प्रतियोगिता नेपालगन्ज रंगशालामा गर्न लागेकाले स्थानीय खेलाडी तथा फुटबलप्रेमीमा खुसी छाएको छ ।प्रतियोगिताले नयाँ खेलाडी उत्पादनमा सहयोग पुग्ने आयोजक अन्तरालको विश्वास छ । अन्तर्राष्ट्रियस्तरको प्रतियोगिता गरिन लागेकाले केही महिनादेखि नै रंगशालाको सजावट थालिएको थियो । नियमित पानी राख्दा दुबो पलाएर यतिबेला रंगशाला हरियाली बनेको छ । वैशाख ५ देखि १२ सम्म हुने प्रतियोगिताका लागि रंगशाला सरसफाइ, रंगरोगन, खेलाडी आवास, यातायातको व्यवस्थालगायतका सबै काम पूरा भइसकेको प्रतियोगिता आयोजक अन्तरालका कार्यकारी निर्देशक जयनारायण शाहले बताए ।नियमित अभ्याससमेत नभइरहेको यो रंगशालामा पहिलो पटक लुम्बिनी कप महिला फुटबल हुने लागेको हो । सरसफाइ र मर्मतमा उचित बजेट नआउने भएकाले नेपालगन्ज रंगशाला जीर्ण बन्दै गएको थियो ।आठौं राष्ट्रिय खेलकुदका बेलामा रोपिएको ४० लाखको बर्मुडा दुबोको नामोनिसान मेटिए पनि दैनिक स्याहार गर्दा स्थानीय दुबो पलाएर रंगशालालाई आर्कषक बनाइएको छ ।शाहका अनुसार टिकट बिक्री, पार्किङ व्यवस्थापन, खेलाडी आवास र यातयातको व्यवस्थापन भइसकेको छ । प्रतियोगितामा भाग लिने टिम नेपालगन्ज आइपुग्ने क्रममा रहेको प्रचार संयोजक नीरज गौतमले बताए । बाँके जिल्ला फुटबल संघको समन्वयमा हुने प्रतियोगितामा घरेलु टिम बाँके११, एपिएफ, नेपाल पुलिस क्लब, त्रिभुवन आर्मी क्लब, कर्णाली एफसी, सुदूरपश्चिम एफसी, सिलिगुढी फुटबल क्लब, रौतहट जिल्ला फुटबल संघ गरी ८ टिमले प्रतिस्पर्धा गर्नेछन् । विजेताले ५ लाख ५ हजार ५ सय ५५ राशिको पुरस्कार पाउनेछ ।"
जनकपुर र मिथिला विजयी,"(राजविराज)तेस्रो मधेश प्रिमियर लिग (एमपीएल) मा बिहीबार दुई खेलमा जनकपुर सनराइजर्स र मिथिला वायर्स विजयी भएका छन् । स्थानीय पवि माविको मैदानमा पहिलो खेलमा जनकपुरले छिन्नमस्ता रुपनी मधेश राइडर्सलाई २ विकेटले हरायो ।राइडर्सले निर्धारित २० ओभरमा ९ विकेट गुमाई १ सय १३ रन बनायो । दीपेश दासले २८, अभिषेक कार्कीले २१, शंकर रानाले १७, रोहन बिकले १२, सन्तोष काकीर्ले ११ रन जोडे । सनराइजर्सका तुलबहादुर मगरले ३, विशाल सुस्लिङ २, विशाल पटेल, आरिफ सेख र रुपेश यादवले ११ बिकेट लिए । जवाफमा जनकपुरले १५३ ओभरमा ८ विकेट गुमाएर लक्ष्य पार गरेको थियो । विशाल पटेल ३२, अखिल श्रवण २४, विशाल सुस्लिङ, मयन यादव र आदिल खानले १२१२ रन जोडे । छिन्नमस्ता रुपनीबाट दिनेश अधिकारी, अभिषेक कार्की, दिवान पुनले २२ विकेट तथा हेमन्त धामीले एक विकेट लिए । प्लेयर अफ द म्याच विशालकुमार पटेल भए ।दोस्रो खेलमा काठमाडौं रोयल्समाथि मिथिला वायर्स १४ रनले विजयी भयो । पहिले ब्याटिङ गर्दै वायर्सले २० ओभरमा ९ विकेट गुमाएर १ सय ५८ रन बनायो । सुमित महर्जनले ५३, रवि साहले ३०, दीपेन्द्रसिंह ऐरीले अविजित २३, वसन्त खत्रीले १४ र बसिर अहमदले १० रनको योगदान दिए । रोयल्सका अमित श्रेष्ठ ३, रामनरेश गिरी २, रुपेश सिंह, दीपेश श्रेष्ठ र नरेन साउदले ११ विकेट लिए । जवाफी ब्याटिङमा रोयल्सले २० ओभर खेल्दै ९ विकेट क्षतिमा १ सय ४४ रनमात्र जोड्न सफल भयो । शुक्रबार कोशी दुहबी क्यापिटल र सप्तरी बलान बिहुल तथा जनकपुर सनराइजर्स र मिथिला वायर्सबीच प्रतिस्पर्धा हुनेछ ।"
सीईसी र गण्डकी फाइनलमा,"(कास्की)क्रिकेट एक्सिलेन्स सेन्टर (सीईसी) काठमाडौं र गण्डकी हिरोज क्रिकेट क्लब पोखरामा भइरहेको केपी ओली कप राष्ट्रिय खुला टी२० क्रिकेट प्रतियोगिताको फाइनल पुगेका छन् । बिहीबार पोखरा क्रिकेट मैदानमा सीईसीले हिमाल फ्रेन्ड्स क्रिकेट क्लबलाई १० रन हरायो । वर्षाका कारण बीचमै खेल रोकिँदा गण्डकी हिरोजले अत्तरिया क्रिकेट एकेडेमीलाई टसमा पछाडि पार्यो ।पानी परेपछि पहिलो सेमिफाइनल ५ ओभर खेलाइएको थियो । ५८ रनको लक्ष्य पछ्याएको हिमालले निर्धारित ५ ओभरमा ३ विकेट गुमाएर ४७ रनमात्र बनायो । ओपनर सुबोध ऐरी ८ बलमा २ चौकासहित १३ रन बनाए । अविनाश सिंह १२, दीपक रोकाया ४, आशिष तिरुवा १३ र आयुब चन्द २ रन जोड्न सफल भए ।सीईसीका मनोज यादवले २ र युनिश विक्रमसिंह ठकुरीले १ विकेट लिए । टस हारेर ब्याटिङ गरेको सीईसीले ५ ओभरमा १ विकेट गुमाई ५७ रन बनाएको हो । ओपनर रित गौतम २८ रनमा रिटायर्ट आउट भए । उनले १७ बलमा ३ चौका प्रहार गरेका थिए । अर्जुन घर्ती १३ र दीपेन्द्र रावत ८ रन बनाए । सीईसीका मनोज यादव प्लेयर अफ द म्याच बने । उनले ५ हजार रुपैयाँ पाए ।दोस्रो सेमिफाइनलमा अत्तरिया क्रिकेट एकेडेमीले उत्कृष्ट सुरुआत गरेको थियो । टस हारेर ब्याटिङ गरेको अत्तरियाले १३३ ओभरमा ४ विकेट गुमाई १ सय ४६ रन बनायो । वर्षा भएपछि खेल रोकियो । टसमार्फत निर्णय हुँदा गण्डकी फाइनल पुग्यो । अत्तरियाका विपिन रावलले ३३ बलमा ७२ रन बनाए । उनले १२ चौका र २ छक्का प्रहार गरे । खगेन्द्र जोशी २०, अभिषेक पाल १९ र निश्चल क्षेत्री ९ रनमा आउट भए । टेक रावत १० रनमा नटआउट रहे । गण्डकीका मिलन बोहराले ३ विकेट र नारायण जोशीले १ विकेट लिए । फाइनल शुक्रबार हुनेछ । विजेताले १० लाख र उपविजेताले ५ लाख रुपैयाँ पुरस्कार पाउनेछन् ।"
एनओसीलाई मान्यता,"काठमाडौं (कास) नेपाल ओलम्पिक कमिटी (एनओसी) ले बिहीबार प्रेस विज्ञप्ति जारी गर्दै जीवनराम श्रेष्ठको अध्यक्षतामा निर्वाचित कमिटीलाई अन्तर्राष्ट्रिय ओलम्पिक कमिटी (आईओसी) ले मान्यता दिएको जनाएको छ । आईओसीका एनओसी रिलेसन्स, ओलम्पिक सोलिडारिटी तथा ओलम्पिक ३६५ डाइरेक्टर जेम्स म्याकलियोडले पठाएको पत्रमा साधारणसभाको प्रमाणीकरणमा आफूहरूको ध्यान गएको र त्यसअनुसार आवश्यक प्रक्रिया अगाडि बढाएको जनाएको छ । युवा तथा खेलकुद मन्त्रालय र राष्ट्रिय खेलकुद परिषद्ले भने श्रेष्ठ अध्यक्ष रहेको नयाँ कमिटीलाई मान्यता दिएका छैनन् ।"
थापामाथिको प्रतिबन्ध फुकुवा,काठमाडौं (कास) अखिल नेपाल फुटबल संघका पूर्वअध्यक्ष गणेश थापाले अन्तर्राष्ट्रिय फुटबल महासंघ (फिफा) ले आफूमाथि लगाएको १० वर्षको प्रतिबन्ध सकिएको जनाएका छन् । भ्रष्टाचार गरेको आरोपमा फिफाले सन् २०१५ को अप्रिल १६ मा उनलाई १० वर्षे प्रतिबन्ध लगाएको थियो । थापाले विज्ञप्ति जारी गर्दै आफ्नो प्रतिबन्धको समय कठिन रहेको र त्यस अवधिमा सहयोग गर्ने सबैलाई धन्यवाद दिएका छन् । उनले नेपाली फुटबलको विकास र विस्तारमा आफ्नो सहयोग जारी रहने पनि बताएका छन् । प्रतिबन्धका बेला उनी एएफसीका उपाध्यक्ष थिए ।
लक्की र सुष्मा छनोट,काठमाडौं (कास) लक्की चौधरी र सुष्मा तामाङले प्रथम पारा जुडो प्रतियोगितामा स्वर्ण पदक जितेका छन् । पुरुष ६ं० केजीमुनि फाइनलमा लक्कीले प्रशान्त चौधरीलाई पराजित गरे । क्षितिज ठगुन्ना तेस्रो भए । महिला ५२ केजीमुनि फाइनलमा सुष्माले विपना पुनलाई हराइन् । भवानी श्रेष्ठ तेस्रो भइन् । प्रतियोगिता नेकोस र राष्ट्रिय जुडो संघसहित नेपाल बहिरा तथा दृष्टिविहीन पारा जुडो संघको संयुक्त आयोजनामा भएको हो । आआफ्नो स्पर्धामा पहिलो भएका लक्की र सुष्मा जापानमा नोभेम्बरमा हुने डेफ ओलम्पिकका लागि छनोट भएको नेपाल बहिरा तथा दृष्टिविहीन पारा जुडो संघका वरिष्ठ उपाध्यक्ष धर्मकुमार श्रेष्ठले जनाएका छन् ।

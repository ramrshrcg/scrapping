शीर्षक,विवरण
नारायणगढबुटवल सडकको वास्तविकता,पूर्वपश्चिम राजमार्गअन्तर्गत पूर्वी नवलपरासीको दुम्किबासमा २६ पुसमा पुल भासिएपछि डाइभर्सनबाट सवारी सञ्चालन भइरहेको छ । जसका कारण केही घुमाउरो बाटो प्रयोग गर्नुपर्दा यात्रा थप लम्बिएको छ । बर्खायाम सुरु हुनुअघि नै यहाँ पुल निर्माण नभए सडक खण्डको यात्रा नै प्रभावित हुने भएकाले निर्माणलाई तीव्रता दिइएको आयोजनाले जनाएको छ । २ सय ५० मिटर लामो पुलको ढलान सकिएको छ । बुटवलनारायणगढ सडक विस्तार आयोजनाअन्तर्गत दाउन्नेदेखि गैंडाकोटसम्ममा ३४ पुल निर्माण गर्नुपर्नेमा २९ वटा तयार भएको सडक विस्तार आयोजनाका सूचना अधिकारी खनालले जानकारी दिए ।
गभर्नर नियुक्तिको चर्चा चलेकै भरमा सर्वोच्चमा रिट,"सरकारका प्रवक्तासमेत रहेका सञ्चार तथा सूचना प्रविधिमन्त्री पृथ्वीसुब्बा गुरुङले ओली र देउवाबीच नयाँ गभर्नरबारे सहमति भइसकेको बताएका थिए । मन्त्रिपरिषद्ले चैत ११ मा मन्त्री पौडेलको संयोजकत्वमा गभर्नर सिफारिस समिति गठन गरेको थियो । समितिका एक सदस्य पौडेल पारिवारिक भ्रमणका क्रममा भारतमा थिए । स्रोतका अनुसार उनी भ्रमण छोट्याएर शुक्रबारै फर्किसकेका छन् । राजनीतिक तहमा गभर्नर नियुक्तिको सहमति भइसकेपछि पौडेललाई बोलाइएको हो, ती मन्त्रीले भने ।"
दलित बस्तीमा विपद्का ४ वर्ष: घर बनाउन घर छोड्दै भारततिर,"त्यसो त कानुनमा सीमान्तकृत समुदायलाई विपद्पछि उद्धार र राहतमा प्राथमिकता दिनुपर्ने प्रावधान नभएको होइन । सीमान्तकृत समुदायका नाममा हाम्रो सरकार नीति बनाउने कुरामा चुकेको कमै देखिन्छ । जब त्यसको कार्यान्वयनको सवाल आउँछ, त्यहाँ दलित समुदायलाई सामाजिक, सांस्कृतिक, आर्थिक विभेद गरिएको प्रस्ट देखिन्छ । नीतिहरू छायामा पर्छन्, दलित तथा सीमान्तकृत समुदायको क्षेत्रमा अध्ययन गर्दै आएको संस्था डिग्निटी इनिसिएटिभका अध्यक्ष रूप सुनार भन्छन्, बझाङ मात्रै होइन, सुदूरपश्चिमका अन्य जिल्लामा पनि जलवायुजन्य जोखिमको मारमा सबैभन्दा बढी दलित समुदाय छन् । सरकारी उपेक्षाका कारण उनीहरू घरको साँचो छिमेकीलाई बुझाएर देश छोड्न बाध्य छन् ।"
भरतपुरको ६ लेन सडक उद्घाटन,नारायणगढ पुलचोकदेखि भरतपुर गोन्द्राङसम्मको ६ किलोमिटर सडक ६ लेनमा विस्तार भएको हो । १ अर्ब १३ करोड रुपैयाँ लागतमा निर्मित यो राजमार्ग राष्ट्रियस्तर (एनएच वन) को हुनुका साथै एसियन हाइवे (एएच टु) को पनि अंग हुने भौतिक पूर्वाधार मन्त्रालयका सचिव केशवकुमार शर्माले बताए ।
प्रमुख निर्वाचन आयुक्त पद रिक्त,संविधानले संवैधानिक निकायमा पद रिक्त हुनुभन्दा एक महिनाअगावै त्यस पदका लागि नियुक्तिको सिफारिस गरिसक्नुपर्ने भनेको छ । तर पद रिक्त भएको लामो समय बित्दा पनि नियुक्ति प्रक्रिया थालिएकै छैन । संवैधानिक परिषद्मा सत्तारूढ दलका लागि समीकरण सहज नभएकाले संवैधानिक नियुक्ति प्रक्रिया अवरुद्ध बनेको हो ।
देहरादुनमा नौमती घन्काउँदै गोर्खाली,"बुबाबाजेका पालामा देहरादुन पुगेका उनीहरू आफ्नो परम्परागत संस्कृति जगेर्नामा लागेका छन् । तर अबको पुस्तालाई भने यसतर्फ खासै चासो छैन । त्यही भएर अवकाश प्राप्त सैनिकहरू एउटै चिन्तामा छन्, हामीपछि नौमती कसले बजाउँछ ? उनीहरूका छोराछोरीहरू विभिन्न पेसा व्यवसायमा छन् । अधिकांश सेनामै भर्ती भएका छन् । उनीहरूलाई बाजागाजाप्रति कुनै रुचि छैन । विभिन्न कार्यक्रमका बेला देखे पनि सिक्ने इच्छा कसैले नगर्दा चिन्ता हुने गरेको शेरबहादुर बताउँछन् । हामीले जेनतेन सिकेर बजाइरहेका छौं, यसपछि यति पनि देख्न पाइँदैन, उनले भने ।"
अमेरिकाचीन व्यापार युद्ध,"यसमा मस्क एक्लैको कुल सम्पत्तिमा १०४ अर्ब डलरले गिरावट आएको छ । अमेजनका प्रमुख जेफ बेजस, गुगलका सर्गे ब्रिन र मेटाका मार्क जकरबर्गको कुल सम्पत्ति पनि उल्लेख्य घटेको ब्लुमबर्गको समाचारमा उल्लेख छ । ट्रम्पले भने सिलिकन भ्यालीले ट्यारिफको समर्थन गरेको दाबी गर्दै आएका छन् ।"
प्रहरी सुरक्षामै भइरहेछ नागढुंगा सुरुङको काम,२०८२ असोजभित्र सुरुङमार्ग सञ्चालनमा ल्याउने गरी काम भइरहे पनि बेलाबेलामा स्थानीयबाट हुने अवरोधले समस्या थपिएको आयोजनाले जनाएको छ । नागढुंगा सडक खण्ड भएर दिनहुँ १० हजारभन्दा बढी सवारीसाधन ओहोरदोहोर गर्छन् । तर २०७६ कात्तिक ४ मा निर्माण सुरु भएको सुरुङमार्ग ४२ महिनाभित्र सक्नुपर्ने थियो । तर ६५ महिना बित्दा पनि सकिएको छैन । सुरुमा कोभिड र पछि स्थानीयको अवरोधका कारण आयोजना सम्पन्न गर्न ढिला भएको दाबी आयोजनाको छ । मुख्य सुरुङ २ हजार ६ सय ८८ मिटर र आपत्कालीन सुरुङको दूरी २ हजार ५ सय ५७ मिटर छ । जापानी कम्पनी हाज्मा एन्डो कर्पोरेसनले सुरुङमार्ग निर्माणको काम गरिरहेको छ ।
प्रदर्शनी हेर्न लिफ्ट यान,आउँदो अक्टोबरसम्म चल्ने प्रदर्शनीमा सर्वसाधारणले शुल्क तिरेर यस्ता लिफ्ट यानमार्फत प्रदर्शनी अवलोकन गर्न सक्छन् । अमेरिकापछि लिफ्ट यानहरूलाई उडान स्वीकृति दिने जापान दोस्रो देश हो ।
सरकारी करार र ज्यालादारी श्रमिक पनि सामाजिक सुरक्षा कोषमा,"दुर्घटनामा ७ लाखसम्मको उपचार खर्च, स्थायी अक्षमताको हकमा न्यूनतम आधारभूत पारिश्रमिकको ६० प्रतिशतले हुन आउने रकमका साथै योगदानकर्ताको मृत्यु भएमा आश्रित परिवारलाई पेन्सन सुविधा, अन्तिम संस्कार खर्चबापत २५ हजार रुपैयाँ र निजका सन्ततिको हकमा २१ वर्षसम्म शैक्षिक वृत्ति पाउने व्यवस्था छ ।"
यामाहाको ब्लु फेस्ट,"फेस्टमा कम्पनीले ग्राहकका लागि आकर्षक अफरसमेत उपलब्ध गराएको थियो, जहाँ ग्राहकले कुनै पनि ब्रान्डको मोटरसाइकल एक्सचेन्ज गर्दा यामाहाबाट ५० हजार र अन्य ब्रान्डमा २५ हजार रुपैयाँको न्यूनतम मूल्यांकन प्राप्त गरेको कम्पनीले बताएको छ ।"
एनसेल एपमार्फत अनलाइन रिचार्ज गर्दा बोनस डेटा,ग्राहकलाई डिजिटल माध्यम अपनाउन प्रोत्साहित गर्न एनसेलले उक्त योजना ल्याएको बताएको छ ।
प्रधानमन्त्री र आन्दोलनरत शिक्षकबीच संवाद,"मन्त्रिपरिषद् बैठकले २ वैशाखमा संसद्को शिक्षा, स्वास्थ्य समितिमा विचाराधीन विद्यालय शिक्षा विधेयक यथाशक्य पारित गर्नेसमेतका प्रयोजनका लागि संघीय संसद्को अधिवेशन आह्वानका लागि सिफारिस गर्ने निर्णय गरेको थियो । त्यही सिफारिसअनुसार राष्ट्रपतिबाट १२ वैशाखका लागि संघीय संसद् बैठक आह्वान भइसकेको छ ।"
पाम सातौं पटक च्याम्पियन,पुरुषमा एमएमएसीका सदिन तामाङ र महिलामा पामकी कृष्णा महतारा उत्कृष्ट खेलाडी भए ।
बलान बिहुल र मिथिला विजयी,"जवाफमा १ सय २३ रनको लक्ष्य मिथिला वारियर्सले १४३ ओभरमा ५ विकेट गुमाई पाएको थियो । कुशल भुर्तेलले ७ चौका र ३ छक्कासहित ५६ रन जोडे भने दीपेन्द्रसिंहले २३, बसिरले १२ र सुमित महर्जनले ७ रन जोडे । जनकपुरका विशाल पटेलले २ तथा विशाल सुस्लिङ, फदेह सिद्दिकी र प्रदीप पासवानले ११ विकेट लिए । प्लेयर अफ द म्याच मिथिलाका कुशल भुर्तेल भए ।"
लुम्बिनी कप : आर्मीको सहज जित,युवा तथा खेलकुदमन्त्री तेजुलाल चौधरीले उद्घाटन गरेको प्रतियोगिता विजेताले ५ लाख ५५ हजार ५ सय ५५ र उपविजेताले २ लाख ५० हजार रुपैयाँ पुरस्कार प्राप्त गर्नेछन् । बाँके जिल्ला फुटबल संघको समन्वयमा अन्तरालले आयोजना गरेको प्रतियोगितामा तीन विभागीयसहित आठ टिमले भाग लिएका छन् ।
"पहाडमा मान्छे हुँदा पनि रूवाबासी, नहुँदा पनि रूवाबासी !","पहिलेका तुलनामा अहिले पहाडमा कृषि अलि राम्रो भएको छ । धेरै ठाउँमा पर्यटन, जलविद्युत्लगायतका खेतीपाती बाहेकका काम खुलेका छन् । धेरै ठाउँमा सडक पुगेको छ । तैपनि त्यहाँ धेरै मानिसलाई पुग्ने गरी रोजगारीका अवसर छैनन् । अहिले घटेजति अथवा त्यसभन्दा अलि बढी मानिस घट्दा त्यहाँको उत्पादनलाई उति असर पर्दैन । त्यसैले पनि पहाडमा मानिस घटे भनेर चिन्ता गर्नु बेकार हो । बरु अरूमा आश्रित उमेरका पाका मानिस काम गर्ने उमेरका मानिसका तुलनामा बढ्दै गएको जस्ता भविष्यमा आउने अरू समस्यातिर पो ध्यान दिनु जरुरी छ ।"
"निबन्ध कफी गफ पनि हो, ज्यादा मदिरा गफ","आजकलका लेखक साहित्यमाथि गम्भीर भएर त्यो बचाउनुपर्छ भन्छन् कि साहित्यलाई बेच्नुपर्छ भन्छन् ?साहित्यलाई त लेखकले भन्दा पाठकले पो बचाउने होइन र ? लेखकले लेखिसकेपछि पाठकको जिम्मा भो । भलै प्रत्येक लेखक आफूले लेख्ने विषयप्रति भने निकै संवेदनशील हुन जरुरी छ । लेखक स्वयंले आफ्नो लेखनको अमरत्वको कामना गर्नु या तत्काल परिणाम खोज्नु उत्ति मनासिब नहोला । लेखकमा आफ्नो लेखनबारे उत्ताउलोपनाभन्दा गाम्भीर्य र धीरता ज्यादा खुल्छ । रह्यो कुरा साहित्यलाई बेच्ने सन्दर्भ कतिपय कुरा हाम्रो वशभन्दा टाढा पुगिसक्यो । हामी बजारको यस्तो गोलभुमरीमा परिसक्यौं कि, अब हामीले नचाहे पनि साहित्यसँग बजार, मूल्य, उपभोक्ता (पाठक), किनबेच सबै जोडिइसकेका छन् । यो आफैंमा खपत गरिने एक वस्तुसरह भइसकेको छ । तथापि बजारमा स्वास्थ्यलाई हानि गर्ने चुरोटका खिल्लीहरू बिक्री हुनुभन्दा पुस्तक बिक्री भएको राम्रो । यसले खपतकर्ताको ज्यान जोखिममा पर्दैन (हुन त रातो पुस्तक राख्दा ज्यान जाने समय पनि थियो) बरु लिन सके केही ज्ञान, प्रेरणा या हुटहुटीहरू प्राप्त गर्दा हुन् । फेरि पनि चिन्तनीय विषय छ, पुस्तक बिक्रीबाट त्यसका शिल्पीहरूचाहिँ केकति लाभान्वित छन् ?"
वैज्ञानिक सेगनले बनाएको अनौठो क्यालेन्डर,यसलाई झन् राम्रोसँग बुझाउन ब्रह्माण्डीय पात्रोले मद्दत गर्छ । जीवन यति अल्प छ भने यसमा यो पुगेन र त्यो पुगेन भनेर ठुस्किने किन ? किन यो अल्प क्षणमा पनि रोइबस्ने ? झगडा गर्ने र शत्रुता साध्ने ? किन युद्ध गर्ने र किन साँधसिमाना छुट्याएर आपसमा विग्रह ल्याउने ? यो वर्षभरि नै र आउने वर्षहरूमा पनि ब्रह्माण्डीय पात्रोलाई सम्झेर हामीले बाँचिरहेको समयको प्रत्येक क्षणको मूल्य बुझ्न सकौं ताकि प्रत्येक सुस्केरालाई आनन्दमा बदल्न सक्ने सामर्थ्य प्रकट होस् ।
मार्केट अफ स्वीटहार्ट मा डुलिरहेका पात्र,"त्यसो भए यो किताबको मुख्य विषय के हो ? ३१ वटा विषय समेटिएको भए पनि यो किताबको मुख्य विषय समाज नामको आलु हो । माथि नै समोसाको उल्लेख भएको छ । जसरी समोसामा आधाभन्दा बढी अंश आलुको हुन्छ, त्यसैगरी मार्केट अफ स्विटहार्ट मा आलुजस्तै समाज छ । जसरी समोसामा आलुलाई नुन, मसला र मटर दानाले स्वाद बढाएको हुन्छ, त्यसैगरी मानव मनको अनेक भावनाले यो किताबलाई स्वादिलो बनाएको छ । आकर्षक डिजाइन र छपाइले समोसाजस्तै किताब पनि आकर्षक बनेको छ ।"
भुठानका विष्णु हरू,"खासमा अहिले नेपाली फिल्म नै अस्तित्वको खोजीमा छ । एकै किसिमका फिल्म बनिरहँदा नेपाली फिल्मको पहिचान के ? भन्ने प्रश्न उठिरहन्छ । नेपाली फिल्मको अस्तित्व जोगाउन भुठान ले एउटा इँटा थप्ने पौडेलको दाबी छ । कसै न कसैले त नयाँ स्वाद पस्कने सुरुवात गर्नुपर्छ, कसैले त जोखिम लिनैपर्छ । चलिरहेकै फिल्म जस्तो बनाउँदा नेपाली फिल्मकै अस्तित्व हराउँछ, विनोद भन्छन् ।"

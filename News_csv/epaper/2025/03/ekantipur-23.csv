शीर्षक,विवरण
"अर्थतन्त्रको उद्धार गर्ने गभर्नरको प्रतीक्षा, योग्यको छनोटमा सरकारको परीक्षा","(काठमाडौं)राष्ट्र बैंकका गभर्नर महाप्रसाद अधिकारीको पाँचवर्षे कार्यकाल २४ चैतमा सकिँदै छ । गभर्नरको पद रिक्त हुनुभन्दा एक महिनाअघि नयाँ गभर्नर नियुक्ति गर्नुपर्ने कानुनी व्यवस्था भए पनि सरकारले सिफारिस समिति नै गठन गरेको छैन । अर्थतन्त्र प्रतिकूल रहेको र नेपाल एफएटीएफको ग्रे लिस्ट मा रहेको बेला गभर्नर छनोटमा सरकार गम्भीर नहुने हो कि भन्ने चिन्ता पनि छ । अर्थतन्त्रका सूचकांक अहिले विरोधाभासपूर्ण छन् । एकातिर रेमिट्यान्स आप्रवाह, विदेशी मुद्रा सञ्चिति, शोधनान्तर स्थिति र चालु खातालगायत सूचक सबल छन् भने अर्कातर्फ बैंक तथा वित्तीय संस्थामा ६ खर्बभन्दा बढी रकम थन्किएर बसेको छ । ब्याजदर घट्दो क्रममा भए पनि ऋण प्रवाह बढ्न सकेको छैन । अर्थ मन्त्रालय र राष्ट्र बैंकले पटकपटक नीतिगत सुधारको प्रयास गरे पनि समग्रमा अर्थतन्त्र चलायमान हुन सकेको छैन । त्यसमाथि फाइनान्सियल एक्सन टास्क फोर्स (एफएटीएफ) ले ग्रे लिस्ट मा राखेकाले अन्तर्राष्ट्रिय क्षेत्रमा नेपालको साख दाउमा लागेको छ । यी सबै समस्याको सम्बोधन गर्ने नेतृत्वदायी भूमिकामा रहने नेपाल राष्ट्र बैंकका नयाँ गभर्नरको नियुक्ति हुँदैछ । राष्ट्र बैंकको कार्यकारी प्रमुखका लागि स्वार्थप्रेरित चलखेल हुन सक्ने भन्दै आर्थिक क्षेत्रका विज्ञले सार्वजनिक रूपमा र सांसदहरूले संसद्मा आवाज उठाउन थालेका छन् । पूर्वअर्थमन्त्री, पूर्वगभर्नर र अर्थशास्त्रीले समेत कसैको दबाब, प्रभाव र प्रलोभनमा नपरी स्वतन्त्र र निष्पक्ष रूपमा कार्यसम्पादन गर्न सक्ने क्षमतावान् व्यक्तिलाई गभर्नर बनाउनुपर्ने भन्दै खबरदारी गरिरहेका छन् । उपप्रधान तथा अर्थमन्त्री विष्णु पौडेलले गत २२ फागुनको मन्त्रिपरिषद् बैठकमा गभर्नर नियुक्तिका लागि सिफारिस समिति गठनको प्रस्ताव लगेका थिए तर एकपक्षीय समिति बन्न लागेको भन्दै कांग्रेसका मन्त्रीहरूले असहमति राखेका थिए । त्यसपछिका मन्त्रिपरिषद् बैठकमा यो विषयमा छलफल भएको छैन । गभर्नर नियुक्तिका लागि गठन हुने सिफारिस समितिमै कोको रहन्छन् भन्नेमा पनि सरोकारवालाको चासो देखिन्छ । समितिको संयोजक अर्थमन्त्री हुने कानुनी व्यवस्था छ । सत्तारूढ दलका नेताहरूका अनुसार समितिमा पूर्वगभर्नरमध्येबाट विजयनाथ भट्टराई र विज्ञ सदस्यका रूपमा राष्ट्रिय योजना आयोगका पूर्वउपाध्यक्ष विश्व पौडेललाई राख्ने समझदारी छ । २२ फागुनको मन्त्रिपरिषद् बैठकमा नै प्रधानमन्त्री ओलीले पूर्वगभर्नरमध्येबाट भट्टराईको प्रस्ताव राखेका थिए । लगत्तै गृहमन्त्री रमेश लेखकले सल्लाह नै गर्न बाँकी रहेको भन्दै असहमति राख्नुभयो, एक मन्त्रीले भने, त्यसपछि प्रधानमन्त्रीले सहमति गरेर समिति गठनको प्रस्ताव ल्याउन अर्थमन्त्रीलाई भन्नुभयो । समितिले आर्थिक, मौद्रिक, बैंकिङ, वित्तीय, वाणिज्य, व्यवस्थापन तथा वाणिज्य कानुन क्षेत्रका लब्धप्रतिष्ठित व्यक्ति तथा डेपुटी गभर्नरमध्येबाट एक जनासहित तीन जनाको नाम सिफारिस गर्नुपर्ने कानुनी व्यवस्था छ । गठबन्धनका शीर्ष नेताहरू भने अन्य सरकारी नियुक्तिमा मिसाएर गभर्नरमा पनि राजनीतिक भागबन्डा गर्न छलफलमा छन् । भागबन्डा गरी कमजोर नेतृत्व छानिएमा अर्थतन्त्र संकटमा पर्ने चिन्ता विज्ञहरूको छ ।अहिलेको आर्थिक अवस्था र देशभित्र व्याप्त निराशालाई नबुझी अन्य नियुक्तिमा जस्तै प्रश्न उठ्ने गरी गभर्नर छनोट गरिए देश थप गम्भीर स्थितिमा जाने पूर्वअर्थमन्त्री सुरेन्द्र पाण्डे बताउँछन् । जुनसुकै संकट आउँदा आम जनताले मार भोग्नुपर्छ । अहिलेको आर्थिक अवस्थाका कारण पनि आम जनतालाई नै मार परेको छ । त्यसकारण अहिलेको चुनौती बुझेर काम गर्न सक्ने व्यक्ति गभर्नरमा ल्याउनुपर्छ, भन्छन्, अन्यथा देशले थप आर्थिक क्षति व्यहोर्नुपर्नेछ, त्यसले राजनीतिक संकट निम्त्याउनेछ । सरकारले अर्थतन्त्रमा समस्या निम्तिनुमा राष्ट्र बैंकका नीतिगत व्यवस्थालाई दोष दिँदै आएको छ भने राष्ट्र बैंकले सरकारी नीतिलाई नै जिम्मेवारी मान्दै आइरहेको छ । यस्तै कारणले गभर्नर अधिकारीको कार्यकालमा प्रधानमन्त्री तथा अर्थमन्त्री, गभर्नर र निजी क्षेत्रबीचको सम्बन्ध तिक्ततापूर्ण र उतारचढावपूर्ण रहन पुग्यो ।अर्थविद् केशव आचार्य विगतमा जस्तो राजनीतीकरण गर्न नहुने र काम गर्न सक्ने व्यक्तिलाई गभर्नर नियुक्ति गर्नुपर्नेमा जोड दिन्छन् । दलगत स्वार्थ नभएको क्षमतावान व्यक्तिलाई गभर्नर बनाउनुपर्छ, उनी भन्छन्, स्वदेश होस् या विदेशमा राम्रो अध्ययन गरेका क्षमतावान जनशक्ति राष्ट्र बैंकभित्रै पनि छन्, बाहिर पनि छन् । त्यस्तो जनशक्तिलाई नै सरकारले उत्प्रेरित गर्नुपर्छ ।नयाँ गभर्नर नियुक्ति पाउन राष्ट्र बैंककै डेपुटी गभर्नर, कार्यकारी निर्देशक, सञ्चालक समिति सदस्य, पूर्वकर्मचारी, वाणिज्य बैंकका प्रमुख कार्यकारी अधिकृतदेखि अर्थशास्त्रीसम्मले प्रयास गरिरहेका छन् । विभिन्न स्वार्थ समूहले आफूअनुकूलका व्यक्ति का लागि लबिइङ समेत गरिरहेका छन् । सरकारले गरेका पछिल्ला नियुक्तिमा स्वार्थ समूह हाबी भएको, आर्थिक लेनदेन भएको, राम्राभन्दा पनि विवादित मान्छे छानिएको आरोप लागिरहेका बेला गभर्नरमा पनि त्यस्तै हुने आशंका छ ।गभर्नर नियुक्ति प्रक्रियामा ढिलाइ भइरहँदा अर्थतन्त्रको वर्तमान अवस्थाप्रति सरकार गम्भीर नभएको हो कि भनेर सरोकारवालाले चिन्ता पनि व्यक्त गरिरहेका छन् । चालु आर्थिक वर्षको आठ महिना (साउनदेखि फागुन) मा वाणिज्य बैंकहरूमा दुई खर्ब ८२ अर्ब रुपैयाँ निक्षेप थपिएको छ । गत असारको तुलनामा यो ४९० प्रतिशत बढी हो । यो वर्ष सरकारले साढे १२ प्रतिशतले कर्जा विस्तार गर्ने लक्ष्य तय गरेको छ । तर वाणिज्य बैंकहरूले आठ महिनामा २ खर्ब ८० अर्ब रुपैयाँ मात्रै थप कर्जा प्रवाह गरेका छन् । अहिलेसम्मको प्रगतिका आधारमा वार्षिक लक्ष्य प्राप्ति सम्भव नहुने देखिएको छ । फागुनसम्म वाणिज्य बैंकहरूको औसत कर्जा निक्षेप अनुपात ७९२९ प्रतिशत छ । यसको अर्थ बैंकहरूसँग अहिले पनि करिब पौने ६ खर्ब रुपैयाँ लगानीयोग्य (ऋण दिन मिल्ने) पुँजी छ । अर्कातर्फ चालु आर्थिक वर्षको पहिलो ६ महिना (साउनदेखि पुससम्म) मा वाणिज्य बैंकहरूको नाफा वृद्धिदर ४३६ प्रतिशतले ऋणात्मक भएको छ । आर्थिक गतिविधि चलायमान हुन नसक्दा बैंक तथा वित्तीय संस्थाको वित्तीय अवस्थामा असर परेको हो । बैंकहरूको औसत खराब कर्जा पनि बढेर ४३३ प्रतिशत पुगेको छ । गत आर्थिक वर्षको पहिलो पुससम्म बैंकहरूको खराब कर्जा ३२७ प्रतिशत थियो ।सेयर कारोबार मापक नेप्से परिसूचकमा सुधार हुन सकेको छैन । गभर्नर अधिकारीले सेयर कर्जामा ४ करोड (व्यक्तिगत) र १२ करोड (संस्थागत) को सीमा लगाएका थिए । उक्त नीति परिमार्जन गरेर अहिले व्यक्तिगत लगानीकर्ताले लिने सेयर कर्जामा १५ करोडको सीमा कायम गरिएको छ भने संस्थागत लगानीकर्ताका लागि सीमा छैन । अस्थिर नीतिका कारण लगानीकर्तामाझ गभर्नर अधिकारी आलोचित छन् । २४ चैत २०७६ मा गभर्नर नियुक्त भएका अधिकारीको पाँचवर्षे कार्यकाल निकै उतारचढावपूर्ण रह्यो । कोभिड महामारीले अर्थतन्त्रमा पारेको प्रभावलाई वित्त नीति (बजेट) ले अपेक्षाअनुरूप सम्बोधन गर्न नसकेको बेला गभर्नर अधिकारीले मौद्रिक नीतिमार्फत राहतका विभिन्न नीति ल्याएका थिए । त्यसपछिका वर्षमा तुलनात्मक रूपमा कसिला मौद्रिक नीति ल्याएका उनी यस वर्षको मौद्रिक नीतिमा भने केही लचिलो बने । तर, चालु पुँजीकर्जासम्बन्धी मार्गदर्शन र सेयर कर्जामा लगाइएको सीमाका कारण व्यापारिक वर्गबाट उनी आलोचित भए ।गभर्नर अधिकारीलाई २५ चैत २०७८ मा तत्कालीन अर्थमन्त्री जनार्दन शर्माको सिफारिसमा सरकारले निलम्बन गर्ने निर्णय लिएको थियो । विदेशबाट आएको स्रोत नखुलेको रकम खुला गरिदिन भन्दै तत्कालीन अर्थमन्त्री शर्माले दिएको निर्देशन अस्वीकार गरेको प्रतिशोधमा अधिकारीलाई निलम्बन गरिएको थियो । तर, सर्वोच्च अदालतले निलम्बनको निर्णय कार्यान्वयन नगर्न २०७९ वैशाख पहिलो साता अन्तरिम आदेश दियो । त्यही आदेशअनुसार राष्ट्र बैंकमा फर्किएर अधिकारीले पूरा अवधि काम गर्न पाए, त्यसपछिका अर्थमन्त्रीसँग पनि उनको सम्बन्ध सुधार हुन सकेन । अर्थमन्त्री र गभर्नरको द्वन्द्वले समेत अर्थतन्त्रलाई केही असर गर्यो । अर्कोतर्फ बैंक तथा वित्तीय संस्थाले पछिल्ला वर्षहरूमा उत्पादनमूलक क्षेत्रमा कर्जा विस्तार गर्न चाहे पनि समग्र कर्जा माग नै नभएकाले उत्साहित भएर लगानी प्रवाह गर्न सकेका छैनन् । कुनै बेला कर्जाको ब्याजदर निकै माथि पुगेमा अहिले घटेर एकल अंकमा झरेको छ । सुरुका वर्षमा कोभिड महामारीका कारण विदेशी विनिमय सञ्चितिमा नराम्रो असर परेको थियो । यही कारण सरकारले १० वस्तुको आयात प्रतिबन्ध लगायो भने राष्ट्र बैंकले पनि एलसी (प्रतीतपत्र) मा नगद मार्जिन को व्यवस्था गर्यो । यस निर्णयले आयात घट्यो, विदेशी मुद्रा सञ्चिति पुनः बढ्यो र जोखिम टर्यो । अहिले हरेक महिना विदेशी मुद्रा सञ्चिति लगातार बढिरहेको छ भने ३० महिनादेखि नयाँ रेकर्ड बनेको छ । विदेशी मुद्रा सञ्चिति बढेकै कारण शोधनान्तर र चालु खाता बचत निकै सबल अवस्थामा छन् । अर्थतन्त्रका बाह्य सूचकमा सुधार भए पनि सरकारी वित्तमा अपेक्षित सुधार हुन नसक्दा आर्थिक गतिविधि चलायमान बन्न सकेको छैन । यस्तो अवस्थामा सरकारले आफ्ना कार्यकर्ताभन्दा पनि सक्षम र अनुभवी व्यक्तिलाई गभर्नर नियुक्त गर्नुपर्ने पूर्वगभर्नर दीपेन्द्रबहादुर क्षेत्री बताउँछन् । लघुवित्त क्षेत्रलगायत समग्र वित्तीय प्रणालीको समस्या समाधान गरेर सही बाटोमा अघि बढाउन सक्ने व्यक्तिलाई सरकारले गभर्नर बनाउनुपर्ने उनको भनाइ छ । गभर्नर पदमा सत्ताधारी दलहरूबीच भागबन्डाको रस्साकसी चलिरहेको छ । तर सरकारले समक्ष व्यक्तिलाई गभर्नर बनाउनुपर्छ, उनी भन्छन्, मुलुकको हितका लागि अडान लिन सक्ने र उचित समयमा सही सुझाव दिन सक्ने व्यक्ति गभर्नर भए सरकारले पनि हटाउन सक्दैन ।पूर्वअर्थमन्त्री प्रकाशशरण महत पनि सरकारले गम्भीर भएर नयाँ गभर्नर छनोट गर्नुपर्ने बताउँछन् । अत्यन्त व्यावसायिक क्षमता भएको, समग्र अर्थतन्त्रलाई मनन गरे निर्णय दिन सक्ने, वित्त नीति र मौद्रिक नीतिको समन्वयकारी भूमिका कायम गर्न सक्ने व्यक्तिलाई गभर्नर बनाउनुपर्छ, उनी भन्छन्, नत्र अर्थतन्त्रमा थप समस्या आउँछ । राम्रा व्यक्ति गभर्नर नबनाउँदा विगतमा समस्या आएको उनको भनाइ छ । गभर्नरको अर्को योग्यता अन्तर्राष्ट्रियस्तरमा नेपालको खस्किएको छवि उकास्न सक्ने हुनुपर्ने विज्ञहरू बताउँछन् । खास गरी सम्पत्ति शुद्धीकरण तथा आतंकवादी गतिविधि मामिलामा निगरानी राख्ने अन्तर्राष्ट्रिय संस्था एफएटीएफको ग्रे लिस्ट बाट बाहिर ल्याउन नयाँ गभर्नरले भूमिका निर्वाह गर्नुपर्ने उनीहरूको भनाइ छ । ग्रे लिस्ट बाट बाहिर निस्कन नेपालले दुई वर्ष समय पाएको छ । ग्रे लिस्टमा परिसकेकाले अन्तर्राष्ट्रिय सहयोग, ऋण, निर्यातलगायतका क्षेत्रमा असर पर्ने निश्चित भइसकेको छ । नयाँ आर्थिक वर्षको बजेटमा कस्ता कार्यक्रम राख्दा ग्रे लिस्टबाट छिटो उम्किन सकिन्छ भन्नेमा पनि गभर्नरले नै सरकारलाई सुझाव दिने हो । समग्रमा एफएटीएफको ग्रे लिस्टबाट बाहिर ल्याउने योजनाको नेतृत्व गभर्नरले नै गर्ने हो, पूर्वगभर्नर चिरञ्जीवी नेपाल भन्छन्, त्यसकारण यस्तो बेला अर्थतन्त्र बुझेको, अन्तर्राष्ट्रियस्तरमा राष्ट्रको हितका लागि अडिग भएर काम गर्न सक्ने व्यक्तिलाई गभर्नर बनाउनुपर्छ ।नयाँ गभर्नरले अवलम्बन गर्ने नीतिका आधारमा व्यावसायिक रणनीति बनाउने भनेर सरोकारवालाहरू प्रतीक्षामा रहेकाले गभर्नर बेलैमा नियुक्ति गर्नुपर्नेमा विज्ञहरूको जोड छ । पूर्वगभर्नर तिलक रावल अर्थतन्त्रका विद्यमान समस्या समाधानका लागि प्रधानमन्त्री र अर्थमन्त्रीसँग समन्वय गर्न र आवश्यकताअनुसार अडान लिन सक्ने व्यक्तिलाई गभर्नर बनाउनुपर्ने बताउँछन् । आन्तरिक र बाह्य स्थायित्वमा खलल आउने बेला आफ्नो पदलाई दाउमा लगाएर भए पनि गभर्नरले राज्यको हितमा अडान लिन सक्नुपर्छ, उनी थप्छन्, आन्तरिक (मुद्रास्फीति) र बाह्य (शोधनान्तर) स्थायित्व ठीक भएको र अरू सूचक पनि अनुकूल रहेको बेला गभर्नरले सरकारका विकाससम्बन्धी कार्य र लक्षित आर्थिक वृद्धिदर प्राप्तिमा सहयोग पुर्याउन सक्नुपर्छ । भारतको दृष्टान्तकरिब १२ वर्षअघि भारतको अर्थतन्त्र असहज अवस्थामा थियो । शोधनान्तर स्थिति उच्च घाटामा थियो । मुद्रास्फीति उच्च थियो भने विदेशी लगानी घटेको थियो । एकातिर भारतीय मुद्रा कमजोर बनेको थियो, अर्कातिर बैंकहरूको खराब कर्जा बढेको थियो । त्यस्तो अवस्थामा तत्कालीन प्रधानमन्त्री मनमोहन सिंहले अर्थशास्त्री रघुराम राजनलाई सेप्टेम्बर २०१३ मा केन्द्रीय बैंक रिजर्भ बैंक अफ इन्डिया (आरबीआई) को गभर्नर बनाए । राजनले राजनीतिक दबाब अस्वीकार गर्दै अर्थतन्त्रको स्थायित्व र बैंकिङ प्रणाली सुधारका लागि निर्मम कदम चालेका थिए । उनी गभर्नर नियुक्त हुँदा ९१० प्रतिशत रहेको मुद्रास्फीति उनकै कार्यकालमा ४५ प्रतिशतमा झरेको थियो । राजनले ब्याजदर बढाएर मूल्य नियन्त्रणको नीति अवलम्बन गरेका थिए । राजन गभर्नर बन्दा अमेरिकी डलरको तुलनामा भारतीय मुद्राको विनिमय दर लगातार अवमूल्यन भइरहेको थियो । उनले विदेशी लगानी आकर्षित गर्न विशेष निक्षेप योजना ल्याए, भारतीय बैंकलाई विदेशी मुद्रामा निक्षेप गर्न अनुमति दिए, विदेशी मुद्रा सञ्चिति बढाउने नीति ल्याए । यी नीतिका कारण भारु केही बलियो बन्यो । सम्पत्तिको गुणस्तरको मूल्यांकन (एक्यूआर) को सुरुवात, असुली हुन नसकेका ऋणको पहिचानलगायत वित्तीय प्रणालीलाई स्थायित्व दिइयो । नेपालको अर्थतन्त्रलाई पनि लयमा ल्याउन राजनजस्तै निडर, जानकार र भिजन भएको व्यक्तिलाई गभर्नर बनाउनुपर्ने विज्ञहरू बताउँछन् । को कहिले गभर्नर ?राष्ट्र बैंकमा अहिलेसम्म १७ जना गभर्नर बनिसकेका छन् । प्रायः सबैले पूरा कार्यकाल काम गर्न पाए, केही भने छोटो समयमै बाहिरिएका थिए । पहिलो गभर्नर हिमालयशमशेर जबरा हुन् । उनी १४ वैशाख २०१३ मा गभर्नर बनेका थिए । त्यति बेला गुञ्जमान सिंह अर्थमन्त्री थिए । २५ माघ २०१७ मा जबराको कार्यकाल सकिएपछि लक्ष्मीनाथ गौतम गभर्नर बने । उनले ३ असार २०२२ सम्म काम गरे । त्यतिबेला ऋषिकेश शाह अर्थमन्त्री थिए । तेस्रो गभर्नर प्रद्युम्नलाल राजभण्डारीको कार्यकाल ४ असार २०२२ देखि १९ साउन २०२३ सम्म थियो । त्यसपछि ११ साउन २०२४ सम्म भेषबहादुर थापा गभर्नर थिए । पाँचौं गभर्नर यादवप्रसाद पन्तको कार्यकाल १२ वैशाख २०२५ देखि १६ वैशाख २०३० सम्म थियो । राजभण्डारीदेखि पन्तसम्म गभर्नर हुँदा सूर्यबहादुर थापा अर्थमन्त्री थिए । कुलशेखर शर्मा १७ वैशाख २०३० देखि २७ मंसिर २०३५ सम्म गभर्नर भए । त्यतिबेला अर्थमन्त्री कीर्तिनिधि विष्ट थिए । सातौं गभर्नर कल्याणविक्रम अधिकारीको कार्यकाल ३० जेठ २०३६ देखि २३ मंसिर २०४१ सम्म थियो । त्यतिबेला पनि सूर्यबहादुर थापा नै अर्थमन्त्री थिए । प्रकाशचन्द्र लोहनी अर्थमन्त्री भएका बेला १२ चैत २०४१ मा गणेशबहादुर थापा गभर्नर भए । उनको कार्यकाल ८ जेठ २०४७ सम्म थियो । हरिकृष्ण त्रिपाठीले २६ साउन २०४७ देखि ३ माघ २०५१ सम्म गभर्नरका रूपमा कार्यभार सम्हाले । त्रिपाठीको नियुक्तिका बेला देवेन्द्रराज पाण्डे अर्थमन्त्री थिए । भरतमोहन अधिकारी अर्थमन्त्री भएको बेला ४ माघ २०५१ मा नियुक्ति पाएका सत्येन्द्रप्यारा श्रेष्ठले ३ माघ २०५६ सम्म गभर्नरको जिम्मेवारी निर्वाह गरे । त्यसपछि ४ माघ २०५६ मा तिलकबहादुर रावल गभर्नर भए । भ्रष्टाचारको मुद्दा लागेपछि सरकारले रावललाई बर्खास्त गरेको थियो । उनको बर्खास्तीपछि दीपेन्द्र पुरुष ढकाल १३ भदौ २०५७ देखि १४ वैशाख २०५८ सम्म गभर्नर भए । मुद्दामा सफाइ पाएर पुनर्बहाली भएका रावल ४ माघ २०६१ सम्म गभर्नर थिए । विजयनाथ भट्टराई १८ माघ २०६१ देखि १६ माघ २०६६ सम्म गभर्नर बनेका थिए । उनको नियुक्तिका बेला भरतमोहन अधिकारी अर्थमन्त्री थिए । गभर्नर भट्टराईलाई भ्रष्टाचारको मुद्दा लागेर बर्खास्त भएका बेला २१ पुस २०६५ मा दीपेन्द्रबहादुर क्षेत्रीले गभर्नरको नियुक्ति पाएका थिए । त्यतिबेला बाबुराम भट्टराई अर्थमन्त्री थिए । क्षेत्रीको कार्यकाल ११ साउन २०६६ सम्म मात्र रह्यो । सफाइ पाएर पुनर्बहाली भएका विजयनाथ भट्टराईको कार्यकाल १६ माघ २०६६ सम्म थियो । युवराज खतिवडा राष्ट्र बैंकका १५ औं गभर्नर हुन् । खतिवडा ९ चैत २०६६ बाट ५ चैत २०७१ सम्म गभर्नर थिए । उनको नियुक्तिका बेला सुरेन्द्र पाण्डे अर्थमन्त्री थिए । खतिवडापछि चिरञ्जीवी नेपाल गभर्नर भए । रामशरण महत अर्थमन्त्री रहेको बेला ५ चैत २०७१ मा उनी गभर्नर बनेका हुन् । त्यसपछि महाप्रसाद अधिकारीले १७ औं गभर्नरका रूपमा २४ चैत २०७६ मा नियुक्ति पाए । उनको नियुक्ति हुँदा युवराज खतिवडा अर्थमन्त्री थिए । उनको पाँचवर्षे कार्यकाल २४ चैतसम्म छ ।"
एमसीसी परियोजना तत्कालका लागि फेरि सुरु गर्न अनुमति,"(काठमाडौं)अमेरिकी अनुदान सहयोगको मिलेनियम च्यालेन्ज कर्पोरेसन (एमसीसी) अन्तर्गतका परियोजना तत्कालका लागि निरन्तर भएका छन् । तर ९० दिनको समीक्षा अवधि जारी रहेकाले कार्यक्रमको निरन्तरताबारे भने अझै अन्योल छ । मिलेनियम च्यालेन्ज एकाउन्ट नेपाल विकास समिति (एमसीए नेपाल) ले अमेरिकी सरकारले एमसीसीअन्तर्गतका परियोजना अघि बढाउन अनुमति प्रदान गरेको जनाएको छ । अमेरिकी सरकारले एमसीसी नेपाल कम्प्याक्ट अन्तर्गतका केही कार्य अगाडि बढाउन अनुमति प्रदान गरेको छ, यस अनुमतिले समीक्षाबाट निस्किने कुनै निश्चित परिणामप्रति भने कुनै संकेत गर्दैन, शुक्रबार जारी विज्ञप्तिमा भनिएको छ । अमेरिकी राष्ट्रपति डोनाल्ड ट्रम्पको आदेशलाई अनुशरण गर्दै एमसीसीले लिएको कदमले नेपालको परियोजना अन्योलमा परेको थियो । एमसीसीले गत फागुन २ मा नेपाल सरकारलाई पत्राचार गरेर भुक्तानी रोक्ने जानकारी दिएको थियो । अहिले त्यही स्थगित परियोजना पुनः सुरु हुने भएको छ । पछिल्लो सूचनामा पनि एमसीसी अन्तर्गतका परियोजना पूरा हुन्छन् कि हुँदैनन् भन्ने प्रस्ट छैन । एमसीए नेपाल अमेरिकी सरकारको वैदेशिक सहायता सम्बन्धी समीक्षाबारे अद्यावधिक विवरणको प्रतीक्षा गर्दै आफूबाट हुनुपर्ने काम भएको सुनिश्चित गर्न नेपाल सरकार र मिलेनियम च्यालेन्ज कर्पोरेसनसँग निकटतापूर्वक समन्वय गरिरहेको छ, एमसीएले भनेको छ ।एमसीए नेपाल एमसीसीअन्तर्गतको कार्यक्रम हो । ०७४ भदौ २९ मा नेपाल सरकार र एमसीसीबीच भएको सम्झौता अनुसार ०८० भदौ १३ देखि परियोजना कार्यान्वयन सुरु भएको हो । सुरुआती सम्झौतामा ६९ करोड ७० लाख डलर (करिब ९२ अर्ब) परियोजनामा अमेरिकी सरकारले ५० करोड डलर र नेपाल सरकारले १९ करोड ७० लाख डलर व्यहोर्ने उल्लेख छ । गत पुसमा अमेरिकी सरकारले परियोजनाका लागि थप ५ करोड डलर दिने घोषणा गरेको थियो ।एमसीए नेपालअन्तर्गत १८ किलोमिटर बुटवलगोरखपुर प्रसारण लाइन, ४ सय केभी नयाँ बुटवल सबस्टेसन, ४ सय केभी नयाँ दमौली सबस्टेसन र ४ सय केभी रातामाटे सबस्टेसन निर्माणाधीन छन् । एमसीए नेपालका अनुसार २९७ किमि प्रसारण लाइन र धानखोलादेखि लमहीसम्मको ४० किलोमिटर ठेक्का आह्वान गरी प्राप्त प्रस्तावको मूल्यांकन भइरहेको छ ।एमसीए नेपालले बुटवलगोरखपुर अन्तरदेशीय प्रसारण लाइनअन्तर्गत नेपालमा पर्ने १८ किमि प्रसारण लाइन निर्माण गर्न १ करोड २३ लाख ६० हजार अमेरिकी डलरमा ट्रान्सरेल लाइटिङ लिमिटेडसँग २०८१ भदौ १४ मा सम्झौता गरेको थियो । उक्त प्रसारण लाइन २१ महिनामा सकाउने लक्ष्यका साथ प्रारम्भिक चरणका काम भइरहेको एमसीए नेपालले जनाएको छ । बुटवलगोरखपुर प्रसारण लाइनका लागि अहिलेसम्म ट्रान्सरेल लाइटिङ कम्पनीलाई १६ करोड ७९ लाख ३२ हजार ९६२ रुपैयाँ भुक्तानी दिएको एमसीए नेपालको भनाइ छ । तनहुँमा निर्माणाधीन ४ सय केभी क्षमताको नयाँ दमौली सबस्टेसनको विस्तृत सर्वेक्षण, भूप्राविधिक अनुसन्धान तथा साइट निर्माणको प्रारम्भिक काम भइरहेको छ । नयाँ दमौली सबस्टेसन निर्माणका लागि भारतको टेक्नो इलेक्ट्रिक एन्ड इन्जिनियरिङ कम्पनीसँग २०८१ साउन १६ मा सम्झौता भएको थियो । ठेक्का पाएको कम्पनीलाई ५२ करोड २१ लाख ५ हजार ३५४ रुपैयाँ भुक्तानी भएको छ । नुवाकोटमा ४ सय केभी रातामाटे सबस्टेसन निर्माण गर्न भारतको टेक्नो इलेक्ट्रिक एन्ड इन्जिनियरिङ कम्पनी लिमिटेडसँग २०८१ असार १ मा सम्झौता भएको थियो । उक्त सबस्टेसन ३९ महिनाभित्र निर्माण गरिसक्ने गरी ५ करोड १६ लाख अमेरिकी डलरमा सम्झौता भएको थियो । उक्त सबस्टेसनको डिजाइन र निर्माणमा जानुअघिका तयारीलाई अन्तिम रूप दिन काम भइरहेको र कम्पनीलाई हालसम्म ६९ करोड ९७ हजार ७३२ रुपैयाँ भुक्तानी दिएको एमसीए नेपालको भनाइ छ । नवलपरासी (बर्दघाट सुस्ता पश्चिम) को ४ सय केभी नयाँ बुटवल सबस्टेसन निर्माण गर्न लिंकसन इन्डियासँग २०८१ वैशाख २७ मा सम्झौता भएको थियो । ३९ महिनाभित्र सम्पन्न गर्ने लक्ष्य लिएको उक्त सबस्टेसन ३ करोड ५५ लाख १० हजार डलरमा सम्झौता भएको थियो । ठेक्का पाएका कम्पनीलाई ४७ करोड २७ लाख ७० हजार ५७६ रुपैयाँ भुक्तानी गरिसकेको एमसीए नेपालले जनाएको छ । एमसीए नेपालले २९७ किमि विद्युत् प्रसारण लाइन निर्माण गर्न गत मंसिर १२ मा पुनः बोलपत्र आह्वान गरेको थियो । उक्त बोलपत्रमा २०८१ फागुन ७ सम्म प्रस्ताव पेस गर्ने म्याद थियो । तीन वटा प्रसारण लाइन निर्माण गर्न ९ कम्पनीले बोलपत्र पेस गरेकामा अहिले प्रस्ताव मूल्यांकन भइरहेको छ । २९७ किलोमिटर प्रसारण लाइन निर्माणको अनुमानित लागत २ करोड ६४ लाख २० हजार डलर छ । धानखोलादेखि लमहीसम्म फुल डेप्थ रिक्लेमेसन (एफडीआर) प्रविधिमार्फत ४० किलोमिटर सडकखण्ड मर्मतसम्भारका लागि बोलपत्र आह्वान भएको छ । त्यसका लागि ११ वटा बोलपत्र प्राप्त गरेको एमसीए नेपालको भनाइ छ । जीविकोपार्जन पुनःस्थापना कार्यक्रममार्फत २ सय ७० जनालाई तालिम प्रदान गरिएको, जग्गाको मुआब्जा निर्धारण गर्न ९ जिल्लामा निर्धारण समिति गठन गरिएको, धादिङ, मकवानपुर र नवलपरासी पश्चिम गरी ३ जिल्लामा जग्गाको मुआब्जा निर्धारण भएको र ९ वटा जिल्लामा पहिलो चरणको रुख गणना कार्य सम्पन्न भएको एमसीए नेपालको भनाइ छ ।"
अन्तर्राष्ट्रिय ब्रान्डको टायल नेपालमै उत्पादन गर्दै कजरिया,"(काठमाडौं)कुनै बेला दरबार, मठमन्दिर र घरमा परम्परागत टेराकोटा टायल प्रयोग गरिन्थ्यो । नेवारी वास्तुकलाबाट प्रभावित दरबार र मठमन्दिरमा अझै यस्तो टायलको प्रयोग देख्न सकिन्छ । बदलिँदो समयसँगै टायलका प्रकार र स्वरूप पनि परिवर्तन भइरहेका छन् । घरको भुइँ, किचनदेखि बाथरुमसम्म विभिन्न टायल प्रयोग गर्ने क्रम बढ्दो छ । आकर्षक देखाउन हरेक घरमा फरकफरक डिजाइन र आकारका टायल प्रयोग भएको देख्न पाइन्छ । आधुनिक जमानामा भिट्रिफाइड, सेरामिक र पोर्सिलेन जस्ता टायल प्रयोग भइरहेका छन् । आयातमा आधारित नेपालको टायल बजारमा अहिले कजरिया रमेश टायल्सले सेरामिक र भिट्रिफाइड टायल स्वदेशमै उत्पादन गरिरहेको छ ।रमेश कर्प नेपाल र भारतको अग्रणी टायल निर्माता कजरिया सेरामिक्स लिमिटेडबीच ०७९ कात्तिकमा सम्झौता भएको थियो । सम्झौतापछि कजरिया रमेश टायल्सले गत भदौदेखि नेपालमै टायल उत्पादन सुरु गरेको छ । नेपालमा समेत लोकप्रिय भारतको कजरिया ब्रान्डलाई रमेश कर्पले विदेशी लगानीसहित भित्र्याएको हो । ग्राहकलाई अन्तर्राष्ट्रियस्तरको उत्पादन स्वदेशमै उपलब्ध गराउने उद्देश्यले नेपालमा कजरिया टायल्सको उत्पादन सुरु गरेको कजरिया रमेश टायलका निर्देशक हिमांशु अग्रवालले बताए । मुलुकमा विदेशी विनिमय सञ्चिति घट्दो र आयातमा प्रतिबन्ध लगाएको समयमा मुलुकमै टायल उद्योग खोल्ने निर्णय गरेको उनको भनाइ छ । ०७९ मा नेपालमा विदेशी विनिमय सञ्चिति घट्दो थियो, आयातमा पैसा धेरै बाहिरियो भनेर सरकारले प्रतिबन्ध लगाएको थियो, उनले भने, अरूको तुलनामा कम बाहिरिन्थ्यो होला तर टायल आयातमा पनि पैसा बाहिरिरहेको थियो । त्यसलाई रोक्न पनि उद्योग खोलेका थियौं ।सुन्दर, आकर्षक, दिगो, मर्मतसम्भार र सरसफाइका लागि सहज हुने भएकाले टायलको प्रयोग बढ्दै गएको छ । मुलुकमा टायलको माग बढिरहेकाले उद्योग खोल्ने गरी कजरियासँग सम्झौता गरेर अघि बढेको अग्रवालले बताए । निर्माण सामग्रीमध्ये कुनै एउटा सामान उत्पादन गर्ने सोच थियो, टायलको राम्रो बजार देखिरहेका थियौं, उनले भने, कजरिया ब्रान्ड पनि सम्बन्धित मुलुकमै त्यहींका कच्चा पदार्थ प्रयोग गरेर स्थानीय रूपमा गुणस्तरीय टायल उत्पादन गर्न चाहन्थ्यो । हाम्रो सोच मिलेपछि दुवै मिलेर कारखाना खोलेर सञ्चालन गर्यौं ।कुल ४ अर्ब लगानी गरेर खोलेको उद्योगमा कजरिया र रमेश कर्पको ५०५० प्रतिशत लगानी रहेको उनको भनाइ छ । नेपालमै टायल उत्पादन गरेपछि आयातको तुलनामा कजरिया ब्रान्डको टायलको मूल्य २५ प्रतिशतसम्म सस्तो भएको उनले जनाए । नेपालमै टायल उत्पादन गर्न थालेपछि आयातितको तुलनामा २२ देखि २५ प्रतिशत सस्तो छ, उनले भने, नेपालमै उत्पादन गरेपछि मूल्य घटाएका छौं । सस्तो भएपछि घर बनाउन चाहनेलाई सहज हुने भइहाल्यो ।नवलपरासीको बर्दघाटमा १७ बिघामा खुलेको उद्योगले त्यस क्षेत्रको सडक पूर्वाधारदेखि अर्थतन्त्रमै परिवर्तन ल्याएको उनले सुनाए । कजरिया ब्रान्ड नेपाल भित्रँदा विदेशी लगानी, प्रविधि, प्राविधिक ज्ञानसँगै भारतको नम्बर १ ब्रान्ड टायलको गुणस्तरसमेत भित्रिएको उनको भनाइ छ । कजरिया अन्तर्राष्ट्रिय ब्रान्ड हो, यसको आफ्नै गुणस्तर र मापदण्ड थिए, वर्षौंको मिहिनेतले नम्बर १ बनाएको थियो, उनले भने, एउटा ब्रान्ड भित्रिँदा त्यो सबै नेपाल भित्रिएको छ । अन्तर्राष्ट्रिय ब्रान्ड र गुणस्तरीय टायल नेपालमै उत्पादन भइरहेको छ । उद्योगमा वार्षिक ५२ लाख स्क्वायर मिटर टायल उत्पादन गर्ने क्षमता छ ।ग्राहकलाई अन्तर्राष्ट्रियस्तरको उत्पादन स्थानीयमै उपलब्ध गराउने उद्देश्यले कजरिया टायल्सको उत्पादन सुरु गरेको उनको भनाइ छ । अत्याधुनिक प्रविधिबाट टायल तयार हुने भएकाले उच्च टिकाउपन, आकर्षक डिजाइन तथा वातावरणमैत्री रहेकाले हरेक उपभोक्ताले रुचाउने अग्रवालले सुनाए । हाम्रो टायल्स उत्पादन प्लान्ट नेपालमा सबैभन्दा ठूलो र अत्याधुनिक छ, त्यसैले अब हामी नेपालमा पनि नम्बर वान टायल ब्रान्ड बन्ने गरी अघि बढिरहेका छौं, उनले भने ।कजरियाले नवीन प्रविधि, उत्कृष्ट डिजाइन र किफायती मूल्यका कारण विश्वभरका प्रतिस्पर्धी ब्रान्डलाई चुनौती दिँदै आएको अग्रवालको दाबी छ । सोही सन्दर्भमा पनि नेपालमा टायल उत्पादनमा लगानी गरेको उनको भनाइ छ । कजरियाले ग्लेज्ड र हेभी ड्युटी भिट्रिफाइड टायल्स विभिन्न साइज र डिजाइनमा उत्पादन गरी बजारमा ल्याइसकेको छ । उपभोक्ताको रुचिअनुसार विभिन्न डिजाइन, साइज र टेक्स्चर उपलब्ध गराएका छौं, उनले भने, हामीले गुणस्तर, मूल्य र सेवा तीन वटै पक्षलाई ध्यान दिएर प्रतिस्पर्धी रणनीति अपनाएका छौं ।मुलुकको टायल बजारमा कजरियाको हिस्सा ४० प्रतिशत रहेकाले अहिलेको प्राथमिकता नेपाली बजार नै रहेको अग्रवाल बताउँछन् । नेपाली बजारको माग पूरा गरेपछि भविष्यमा अन्तर्राष्ट्रिय बजारमा समेत निर्यात गर्ने योजना बनाउने उनको भनाइ छ । नेपालकै कच्चा पदार्थ प्रयोग गरी गुणस्तरीय टायल उत्पादन गरेर भारतमा निर्यात गर्न सकिने उनले बताए । टायल गह्रौं वस्तु भएकाले यातायात लागत बढी हुन्छ, उनले भने, भारतका टायल उद्योग गुजरातमा मात्रै छन् । भारतका केही भागमा टायल निर्यात गर्दा गुजरातबाट भन्दा सस्तो पर्छ, त्यसैले भारत नै बजार हो । डिजिटल प्रिन्टिङ प्रविधिबाट उत्कृष्ट डिजाइन तथा टिकाउ टायल उत्पादन गरिरहेकाले स्टेनरेसिस्टेन्ट, स्क्य्राच रेसिस्टेन्ट तथा एन्टीब्याक्टेरियल प्रविधि जस्ता नवीन विशेषता रहेको उनले दाबी गरे ।नेपाली उपभोक्ताको आवश्यकताअनुसार मौसममा आधारित टिकाउ टायल्स, विभिन्न आकार तथा बनावटका उत्पादन र घर तथा व्यावसायिक प्रयोजनका लागि उपयुक्त विभिन्न भेराइटी ल्याएका छौं, उनले भने, नेपालमा सबैभन्दा धेरै डिजाइनका टायल्स उत्पादन हामीले नै गरेका छौं । कजरिया टायलको उत्पादन प्रक्रिया वातावरणमैत्री प्रविधिमा आधारित रहेकाले जल तथा ऊर्जासमेत बचत गर्ने उनको भनाइ छ । हाम्रो टायल्समा नवीकरणीय सामग्रीको प्रयोग गरिन्छ, जसले हरितगृह ग्यास उत्सर्जनलाई न्यूनीकरण गर्न मद्दत गछ, उनले भने, प्रदूषणरहित भएको उद्योग हो ।करिब ५ सय जनालाई प्रत्यक्ष रोजगारी दिएको छ । आगामी दिनमा उद्योगको उत्पादन क्षमता बढाएपछि एक हजार जनासम्मलाई प्रत्यक्ष रोजगारी दिन सक्ने उनले सुनाए । उद्योगमा दक्ष विदेशी कामदार छन् भने ८० प्रतिशत स्थानीय पनि छन्, उनले भने, दक्ष जनशक्तिबाट अदक्ष जनशक्तिमा सीप हस्तान्तरण भइरहेको छ । स्वदेशी कामदारलाई भारतमै लगेर तालिम दिइरहेको समेत उनको भनाइ छ ।नेपालमा टायल उत्पादनसँगै समानान्तर रूपमा सेरामिक्स क्षेत्रमा दक्ष जनशक्ति उत्पादन गरिरहेको उनले सुनाए । टायल उत्पादनमा प्रयोग हुने विभिन्न प्रकारको माटो, ग्लेज्ड र इन्क आयात गरिए पनि नेपालकै माटोको पनि अनुसन्धान भइरहेको उनले सुनाए । गुणस्तरलाई पहिलो प्राथमिकतामा राखेर कच्चा पद्धार्थको खोजी गरिरहेका छौं, नेपालमा अनुसन्धान प्रयोगशाला नै स्थापना गरी देशका विभिन्न भूभागका खानीमा हाम्रा विशेषज्ञले अध्ययन र अनुसन्धान गरिरहेका छन्, उनले भने, आगामी ३ देखि ६ महिनापछि स्वदेशी कच्चा पदार्थ प्रयोग गरी टायल उत्पादन गर्ने गरी तयारी भइरहेको छ ।नेपालमा निर्माण क्षेत्र द्रुत रूपमा विस्तार भइरहेको भन्दै अग्रवालले कजरियाले मुख्य भूमिका खेल्ने बताए । कजरियाका टायल देशका विभिन्न सहरमा रहेका ५० वटा शोरुमबाट खरिद गर्न सक्नेछन् । आगामी दिनमा नेपालका सबै प्रमुख सहर र बजारमा वितरण सञ्जाल विस्तार गर्दै जानेछौं, उनले भने, बिस्तारै अनलाइनमार्फत बिक्री प्रवर्द्धन गर्ने योजनासमेत बनाएका छौं ।पार्किङका लागि हेभी ड्युटी भिट्रिफाइड टायल, सेरामिक वाल टायलहरू उत्पादन गरिरहेको छ । कजरिया उद्योगले ३०० बाई ४५० एमएम आकारको सेरामिक टायल, ६०० बाई ६०० एमएम र ६०० बाई १२०० एमएमको ग्लेज्ड भिट्रिफाइड टायल र ४०० बाई ४०० एमएमको हेभी ड्युटी भिट्रिफाइड टायल उत्पादन गरिरहेको छ ।आधुनिक प्रविधिमा उत्पादन गरिएका अन्य टायल पनि बजारमा ल्याउने तयारी भइरहेको छ । भविष्यमा प्लाङ्क (काठजस्तो देखिने) टायल पनि उत्पादन गर्ने योजना रहेको कम्पनीले जनाएको छ । प्राइम सेरामिक्स, लुम्बिनी सेरामिक्स, निमाटो, नेपाल सेरामिक्सम्किसलगायत ६ वटा उद्योगले टायल उत्पादन गरिरहेको छ । गत फागुनमा भृकुटीमण्डपमा भएको १० औं नेपाल बिल्डकन अन्तर्राष्ट्रिय प्रदर्शनीमा उद्योगीले गत वर्षसम्म भारतबाट १४ अर्बको टायल आयात हुने गरे पनि यस वर्ष टायलमा आत्मनिर्भर भइसकेको बताएका थिए ।"
राजनीतिक अभियानमा दलहरू,"(काठमाडौं)प्रमुख राजनीतिक दलहरूले राजनीतिक अभियानलाई तीव्र पारेका छन् । कांग्रेस, एमाले, माओवादी र एकीकृत समाजवादीले संघीय गणतन्त्र एवं संघीयताको सुदृढीकरण र संविधान रक्षाका लागि कार्यक्रम तय गरिरहेका छन् । राप्रपा भने राजतन्त्र र हिन्दु राष्ट्रको माग गर्दै आन्दोलनमा छ । प्रमुख प्रतिपक्षी दल माओवादीले १२ फागुनमा झापाबाट सुरु गरेको तराई मधेश जागरण अभियान शनिबार चितवन पुगेको छ । अभियान केही दिन स्थगन गरी माओवादी अध्यक्ष पुष्पकमल दाहाल शीर्ष नेताहरूसहित काठमाडौं फर्केका छन् । उनीहरू समाजवादी मोर्चाको १५ चैतमा काठमाडौंमा हुने प्रदर्शनको तयारीका लागि काठमाडौं आएका हुन् । असोजदेखि सयदिने सांगठनिक अभियान चलाएको कांग्रेस पार्टीको क्षेत्रीय सम्मेलनमा जुटेको छ । त्यही सम्मेलनमार्फत नै संघीय लोकतन्त्रको पक्षमा वकालत गर्ने कांग्रेसको रणनीति छ । कांग्रेस महामन्त्री विश्वप्रकाश शर्माले क्षेत्रीय सम्मेलनमा लोकतन्त्रका सबल पक्षबारे युवा पुस्तालाई प्रशिक्षित गरिरहेको जानकारी दिए । पार्टी सम्मेलनमार्फत राजनीतिक र सांगठिक अभियान चलाइरहेका छौं, उनले भने, आइतबार बस्ने कार्यसम्पादन समिति बैठकले थप कार्यक्रम तय गर्नेछ ।माओवादी उपाध्यक्ष पम्फा भुसाल जागरण अभियानका क्रममा स्थानीयले विकास, समाजिक न्याय, सुशासनका पक्षमा आवाज उठाउने गरेको बताइन् । माओवादीले स्थानीय जनप्रतिनिधि, नागरिक अगुवा र स्थानीयको मागपत्र बुझेर कार्यक्रम बनाउने उनको भनाइ छ । स्थानीयका ज्ञापनपत्र संश्लेषण गरी सरकारसमक्ष माग राख्छौं, उनले भनिन्, माग पूरा गराउन सरकारलाई दबाब दिन्छौं । भुसालले अभियानका क्रममा सरकारलाई खबरदारी गर्ने, प्रतिगमनविरुद्ध जनतामा जागरण ल्याउने, संगठन सुदृढीकरण गर्ने काम गरिरहेको जानकारी दिइन् । सरकारको नेतृत्व गरेको एमालेले ११ चैतदेखि लोकतान्त्रिक गणतन्त्रका पक्षमा सडक प्रदर्शन गर्ने तयारी गरेको छ । त्यो दिन एकै समय देशैभरि सबै वडामा कार्यक्रम हुने एमालेले जनाएको छ । राजावादीले आन्दोलनको तयारी गरिरहेका बेला एमाले केन्द्रीय सचिवालयले पनि प्रदर्शनको तयारी गरेको हो । प्रतिपक्षी दलहरूसँग सम्बन्ध विस्तार गरी संघीय गणतन्त्रका पक्षमा र प्रतिगमनविरुद्ध भन्डाफोर गर्ने कार्यक्रम बनाएका छौं, एमाले उपाध्यक्ष युवराज ज्ञवालीले भने । एमालेले तीनमहिने वडा केन्द्रित अभियान पनि चलाइरहेको बेला एमालेले ३० चैतसम्म सबै प्रदेश र जिल्लामा संघीय गणतन्त्रको पक्षमा जनपरिचालन र जनचेतना कार्यक्रम गर्न निर्देशन दिएको छ । त्यसका लागि एमाले महासचिव शंकर पोखरेलले तल्ला समितिमा परिपत्र गरिसकेका छन् । १८ चैतमा सबै जिल्लामा जिल्लास्तरीय जागरण सभा, २४३० चैतमा धनगढी, सुर्खेत, बुटवल, पोखरा, वीरगन्ज र दमकमा विशेष प्रदर्शन र जनसभा गर्ने कार्यक्रम एमालेले तय गरेको छ । विशेष सभामा पार्टी केन्द्रका वक्ताले सम्बोधन गर्नेछन् । एमाले प्रवक्ता राजेन्द्र गौतमले सबै वडा र प्रमुख सहरमा प्रतिगमनविरुद्ध प्रदर्शन गर्दै संघीय गणतन्त्रका पक्षमा जनचेतना जगाउने तयारी रहेको बताए ।एकीकृत समाजवादीले सुशासन र रोजगारी, समाजवादको तयारी का लागि दुई चरणको आन्दोलन घोषणा गरेको छ । २६ चैतमा मातहत कमिटीमा छलफल, ७१५ चैतमा केन्द्रीय तहमा विभिन्न क्षेत्रका संघसंगठन तथा व्यक्तिसँग संवाद तथा सुझाव संकलन गर्ने एकीकृत समाजवादीको तयारी छ । यस्तै, २० चैतमा सरकारलाई ज्ञापनपत्र बुझाउने, चैत मसान्तसम्म प्रदेश र जिल्ला तहमा सार्वजनिक संवाद तथा सुझाव संकलन गर्ने, ५ वैशाखमा प्रदेश सरकार र जिल्ला प्रशासन कार्यालयमा ज्ञापनपत्र पेस गर्ने एकीकृत समाजवादीले जनाएको छ । १५ वैशाखसम्म पालिका र वडा तहमा सार्वजनिक संवाद तथा सुझाव संकलन गर्ने, १९२२ वैशाखमा पालिका र वडा कार्यालयमा ज्ञापनपत्र पेस गर्ने र २५ वैशाखमा दोस्रो चरणको कार्यक्रम सार्वजनिक गर्ने तयारीमा एकीकृत समाजवादी रहेको छ । एकीकृत समाजवादीका उपाध्यक्ष जगन्नाथ खतिवडाले आन्दोलनका क्रममा आम मानिसका सरोकारलाई स्थानीय, प्रदेश र संघ सरकारसमक्ष पुर्याउने बताए । पार्टी निर्माणका लागि पनि हामीले आन्दोलनमा जाने निर्णय गरेका हौं, उनले भने ।राजतन्त्रको पुनःस्थापना र हिन्दु राष्ट्रको माग गर्दै राप्रपाले अध्यक्ष राजेन्द्र लिङ्देनको संयोजकत्वमा आन्दोलन मूल समिति गठन गरेको छ । राप्रपा प्रवक्ता मोहन श्रेष्ठले चैत र वैशाखमा काठमाडौं केन्द्रित आन्दोलन गर्ने जानकारी दिए । आन्दोलनको नेतृत्व राप्रपा आफैंले गर्ने र समान विचार भएका व्यक्ति, समूह र दललाई एकताबद्ध गर्दै जाने उनले बताए ।"
सिरहामा दलितमाथि ज्यादती गाउँपालिका अध्यक्षसहित ३ जनाविरुद्ध जाहेरी,"(सिरहा) महायज्ञका नाममा दलित परिवारको घरमा डोजर चलाएर उठीबास लगाएको घटनामा सिरहाको औरही गाउँपालिका अध्यक्षसहित तीन जनाविरुद्ध प्रहरीमा जाहेरी दर्ता भएको छ । दलित समुदायका अगुवासहित पीडित परिवार शनिबार जिल्ला प्रहरी कार्यालय पुगेर जाहेरी दर्ता गराएका हुन् ।औरही५ का दलित समुदायका पीडित दीपक मलिकले दिएको जातीय भेदभाव तथा छुवाछूतसम्बन्धी कसुरको जाहेरीमा गाउँपालिका अध्यक्ष शिवजी यादव, पूर्ववडाध्यक्ष दिलीप यादव र बजरंगी बाबालाई प्रतिवादी बनाइएको छ । औरहीका स्थानीयसमेत रहेका राष्ट्रिय दलित आयोगका पूर्वसदस्य कबुली पासवानका अनुसार जाहेरीमा प्रतिवादीले पीडित परिवारमाथि जातीय छुवाछूत गरेको, घर तोडफोड गरी विस्थापन गरेको भन्दै कानुनबमोजिम कारबाही हुनुपर्ने र पीडितलाई क्षतिपूर्ति दिइनुपर्ने माग गरिएको छ । सिरहाका प्रहरी प्रमुख एसपी रमेश पण्डितले पीडित परिवारको जाहेरी प्राप्त भएर कानुनी कारबाही प्रक्रिया अगाडि बढेको जानकारी दिए । जातीय छुवाछूतसम्बन्धी कसुरमा दोषी ठहर भए ३ महिनादेखि ३ वर्षसम्म र ५० हजारदेखि २ लाखसम्म जरिवानाको कानुनी व्यवस्था छ । चैत १७ देखि हुने भनिएको महायज्ञका लागि बनाउँदै गरिएको मण्डपनजिकै मलिकको घर थियो । ३० वर्षदेखि बस्दै आएको उक्त दलित परिवारको घर ५ वर्षअघि जनता आवास कार्यक्रमअन्तर्गत बनेको थियो । आसपासमा दलितको बसोबास र आवतजावतले महायज्ञ अपवित्र हुने भन्दै आयोजक बजरंगी बाबाको आग्रहमा पालिका अध्यक्ष यादवले पूर्ववडाध्यक्ष यादवसमेतको पहलमा मलिकको घरमा फागुन १० मा डोजर चलाएका थिए । उनले घर मात्र भत्काएनन्, अछूत हुने भन्दै घर भएको ठाउँको माटोसमेत ताछेर फालेका थिए ।पालिका अध्यक्ष र पूर्ववडाध्यक्षलाई शुक्रबार साँझ मात्रै प्रहरीले पक्राउ गरेको छ । बजरंगी बाबा भने अझै फरार छन् । उनको खोजी भइरहेको प्रहरीले जनाएको छ । गाउँपालिका अध्यक्ष शिवजी यादव पक्राउ परेपछि यादव परिवारले पीडितलाई धाकधम्की दिएका थिए । अध्यक्ष यादवका छोरा रुकेश यादव शुक्रबार साँझ घरमै पुगेर धम्क्याएको पीडित परिवारले जनाएको छ । धाकधम्कीका कारण पीडित परिवार रातभर आफन्तकहाँ गएर शरण लिएर बसेका छन् । दीपक आफैं गाउँकै एक आफन्तकहाँ गएर शरण लिएका थिए भने उनकी पत्नी अनिता छिमेकी गाउँ सन्हैठास्थित आफन्तकहाँ गएकी छन् ।"
दलहरूमा देशभक्तिको खोजी,"अहिले अत्यधिक प्रचलनमा रहेका सामाजिक सञ्जाल कुनै पनि समाजका लागि अपरिहार्य बन्दै गएका छन् । भारतदेखि अमेरिकासम्म, चीनदेखि बेलायतसम्म, अफ्रिकादेखि अस्ट्रेलियासम्म (ठूला वा साना) सबै देशका जनता सामाजिक सञ्जालमा आफ्ना समाज र देशका नांगा सत्य अभिव्यक्त गरिरहेका हुन्छन् । संसारभरका विभिन्न सञ्जालमा पोखिएका विचार, सुविचार र अविचारको सर्सर्ती अध्ययन गर्ने हो भने त्यसबाट विश्वभरिका जनताको अप्रशोधित मनोदशा छर्लंग हुन्छ ।सञ्जालहरूमा पोखिने मानिसका प्रायः सबै अभिव्यक्तिमा आफ्नो सरकार र परिवेशप्रति असन्तोषको तीव्र लहर र उर्लिंदा छालहरू भेटिन्छन् । चाहे राजनीति होस् वा अर्थनीति, आजका मानिस आफ्नो समय र शासक दुवैसँग रिसाएका देखिन्छन् । उनीहरूका आँखामा भविष्यप्रतिको चिन्ता होइन, वर्तमानप्रतिको आक्रोश टल्किएको हुन्छ । यो आक्रोश अस्वाभाविक होइन । यो हामी बाँचेको समाजमा फैलिएको अव्यवस्थित परिवेशको उपज हो ।नेपालको राजसिंहासनबाट निकालिएका राजा ज्ञानेन्द्र केही दिनअघि पोखरा भ्रमणबाट काठमाडौं फर्किंदा उनको स्वागत का लागि त्रिभुवन विमानस्थलमा मानिसको जुन भीड देखियो, त्यो स्वाभाविक थिएन । ज्ञानेन्द्र शाहको पक्षमा त्यो भीड जुटाउन उनका कथित समर्थकले सामाजिक सञ्जालको प्रयोग गरेका थिए । यसको अर्थ त्यो भीडमा स्वतस्फूर्त सहभागी हुने मानिस थिएनन् भन्ने होइन । तर, त्यो संख्या त्यति भरलाग्दो थिएन । सामाजिक सञ्जालमार्फत जनतालाई आफ्नो पक्षमा निर्देशित गर्न ज्ञानेन्द्रका टाठाबाठा समर्थकले निकै मिहिनेत गरेका थिए । उनीहरूको त्यो मिहिनेत सफल भयो । नेपाल संघीय गणतन्त्रको बाटोमा हिँडिसकेपछि राजनीतिक नेताहरूले गन्तव्यको टुंगो लगाउन सकेका थिएनन् । जसले समस्या बुझेका थिए, ती निर्णय गर्ने ठाउँमा थिएनन् । ती ठाउँमा गोरुगाडा चढेर अमेरिका नपुगिने अभिव्यक्ति दिने नेताहरू हाबी थिए । तर, नेपाली जनता गोरुगाडा चढेरै संघीय गणतन्त्रमा पुगे । तर, गणतन्त्रका नायकहरूले समयमा नै गणतन्त्रको सहज व्यवस्थापन गर्न सकेनन् । नेपालको संविधान निर्माणमा नेपालीहरूको मात्रै चासो थिएन । प्राकृतिक हिसाबले सम्पन्न नेपालजस्तो देशको भौतिक विकास मा संसारका धेरै समृद्ध देशको चासो थियो । छरछिमेकको त झन् कुरै भएन । जसोतसो, गणतान्त्रिक नेपालको संविधान बन्यो । प्रत्यक्ष निर्वाचनबाट चुनिएको संसद् खडा भयो । त्यसलाई बलियो बनाउन समानुपातिक निर्वाचन थपियो ।तर, यति लामो समय लगाएर बनाइएको जनताको हकमा संघीय गणतान्त्रिक नेपालको संविधानको सार्वभौम क्षमता स्थापित हुन सकेन । यो संविधान विशिष्ट वर्ग को ग्रन्थ बन्यो । यसमा जनताको चाहना र अपेक्षा जोडिन सकेन । संघीय संसद् पनि संघीय सरकार बनाउने एउटा संयन्त्रका रूपमा मात्र स्थापित भयो । दलका नेताहरूको आत्मकेन्द्रित र अराजनीतिक आचरण संघीय गणतान्त्रिक संविधानअनुकूल थिएन । संविधान जारी भएपछि दुई पटक संघीय संसद्को चुनाव भयो । यी चुनावका लागि तयार पारिएका घोषणापत्रहरूमा ठूला, साना र मझौला सबै दलले सुन्दर शब्दमा आफ्ना कार्यक्रम र वाचा उल्लेख गरेका थिए । तर, जनताले ती वाचामा विश्वास गरेनन् । फलस्वरूप कुनै पनि दलले बहुमत ल्याउन सकेनन् ।युगान्तकारी परिवर्तन हुनुअघिदेखि नै देशको अवस्था जनताका लागि निकै कष्टकर थियो । तर, ऐतिहासिक दलका नेताहरूले आफ्नो भूमिका र दायित्वलाई कहिल्यै बुझ्न खोजेनन् । कांग्रेस, एमाले र माओवादी दलका बीच अनेक पटक समीकरण बने र बदलिए । ठूला दलको समीकरणको यो खेलमा क्षेत्रीय र साना दलले आफ्नो अस्तित्वको रक्षा गर्न सकेनन् । उनीहरू आफ्नो अनुकूलताका आधारमा तीन ठूला भनिने दलहरूको अगुवापछुवा बनिरहे । विभिन्न प्रकारका अन्तरजातीय गठबन्धन हरूको निर्माण भयो । दलका नेताहरू कसैले पनि यो भद्रगोल अवस्थाको शल्यक्रिया गर्न चाहेनन् । दलका नेताहरू सत्ता प्राप्तिको बाटोमा लाग्नु अस्वाभाविक थिएन । तर, नेपाल र नेपाली जनताको सर्वोपरि विकासका सन्दर्भमा जसरी पनि सत्ताको सिँढी उक्लिने उद्देश्यका साथ बनेका गठबन्धनहरू प्रभावकारी नहुनु अस्वाभाविक थिएन । देशको बृहत् राजनीतिक स्वार्थभन्दा पनि सत्तामा रहनेहरूको निजी स्वार्थले गर्दा संघीय गणतान्त्रिक संविधानको उद्देश्यअनुरूप जनताको कल्याणका लागि काम हुन सकेन । यस कालखण्डमा बनेका सरकारहरूको असक्षमता र अकर्मण्यताले जनता आजित भए । संघीय गणतन्त्रका विरोधीहरूले सरकारप्रति जनताको बढ्दो असन्तोषलाई प्रयोग गरेर हिन्दु धर्म, हिन्दु राष्ट्र र हिन्दु राजा फर्काउन बनाएको मुद्दामा कुनै दम थिएन । जनताद्वारा अपदस्थ भएका राजा ज्ञानेन्द्रलाई हिन्दु राष्ट्र नेपालको तारणहार बनाउने उनीहरूको नारा उच्चस्तरीय तमासाको हैसियतमा खुम्चियो । हिन्दु राजाको पक्षमा भएको प्रदर्शनमा देखाइएको भारतको उत्तर प्रदेश सरकारका मुख्यमन्त्री योगी आदित्यनाथको अनुहारले नेपाली जनतालाई आकर्षित गर्न सकेन । ज्ञानेन्द्रको स्वागतमा भीड जम्मा गर्न राजावादीहरूले जति मिहिनेत गरे पनि जम्मा भएको भीड गुणात्मक थिएन । यस्तो भीड तमासाको रूपमा रहन्छ । त्यसभन्दा बढी अरू केही बन्न सक्दैन ।प्रदर्शनपछि ज्ञानेन्द्र शाह आफैं सक्रिय राजनीतिमा होमिए । उनले पञ्चायत व्यवस्थाका सिपहसालार मध्येका एक, वयोवृद्ध नागरिक नवराज सुवेदीलाई आफ्नो पुनःस्थापना अभियानको कमान्डर बनाए । यसबाट ज्ञानेन्द्र शाहको राजनीतिक क्षमता र ज्ञानको सीमाको जानकारी पाइन्छ । आजको नेपालको समस्या ज्ञानेन्द्र होइनन् । परिवर्तित विश्वको आर्थिक, सामाजिक र सामरिक नक्सामा पूर्व तानाशाहहरू कसैको पनि तस्बिर भेटिँदैन । ज्ञानेन्द्रको जयगान गाएर दालभात कमाउने प्रजातिका मानिस बिस्तारै लोप हुँदै छन् । उनीहरूको बहिर्गमन स्वाभाविक हिसाबले क्रमशः हुँदै जाने कुरा हो ।यहाँ सबैभन्दा खट्किने कुरा एउटै छ । नेपालमा अहिले स्थापित राजनीतिक नेतृत्व सुविधाको राजनीति गर्न खोज्छ । आफूलाई २०६२६३ को युगान्तकारी परिवर्तनका संवाहक ठान्ने राजनीतिक पार्टीका नेताहरूले संविधान त लेखे, तर त्यसको आत्माको अनुसरण गर्नै चाहेनन् । उनीहरूले शासनमा संरचनात्मक परिवर्तन ल्याउन कुनै प्रयास नै गरेनन् । देशको शासन व्यवस्थाबाट टाठाबाठा कहलिएका भुइँफुट्टा वर्गको प्रभुत्व हटाउने उपाय खोज्दै खोजेनन् । जानेर वा नजानेर, महिला हुन् वा जनजाति सबै क्षेत्रबाट धनी, टाठाबाठा र कुलघरान का उम्मेदवार मात्र जितेर आउने व्यूहको निर्माण गरे राजनीतिक दलहरूले । दलहरू ज्ञानेन्द्र र उनका पूर्ववर्तीहरूले पालेका भुइँफुट्टा वर्गको घेराबन्दीमा परेपछि संघीयताको उद्देश्य साँघुरियो । पहाडका हुन् वा मधेशका, सांस्कृतिक हिसाबले सबल र सम्पन्न जातिजनजातिलाई स्वायत्त बनाउने प्रयास नै गरेनन् संघीय गणतन्त्रका प्रादेशिक सरकार र केन्द्रीय संस्थापनाले । के विकास र कस्तो विकास ? जनताको स्तरमा गएर उनीहरूको आशाको पहिचान गर्न कुनै पनि पार्टी तयार भएनन् । राजनीतिक दलका नेताहरूले प्रदेश र स्थानीय तहका सरकारलाई बलियो नबनाएसम्म संघीय संरचना मजबुत हुन नसक्ने सत्यसँग साक्षात्कार गर्न नै चाहेनन् । प्रदेश र स्थानीय तहमा सरकार बनेको छ । तर, त्यो सरकार सञ्चालनका लागि आर्थिक स्रोत र व्यावहारिक पक्षका बीच कसरी समन्वय स्थापित गर्ने ? यसबारे कहिल्यै सोचेनन् । देशमा रोजगारीका अवसर खुलाउन सकिएको छैन । तन्नेरीहरू विदेशतिर भौतारिँदै छन् । वैदेशिक रोजगारीको विकल्पमा देशमा अवसरहरू खोज्नेतिर कुनै पनि पार्टीका नेता गम्भीर देखिएका छैनन् । वैदेशिक रोजगारीबाट कमाएको पैसाले देश चलाउन चाहने कल्पनाहीन नेतृत्वप्रतिको आक्रोश अलिकति पनि अस्वाभाविक होइन । अहिले तीनै तहका सरकारका बीच कुनै समन्वय देखिँदैन । परिवर्तनको दुई दशक पूरा भइसक्दासम्म पनि, केन्द्रीय स्तरमा होस् वा प्रादेशिक स्तरमा होस् वा स्थानीय स्तरमा, राजनीतिक दलका नेताहरूले देशको स्रोतको व्यवस्थापन र विकास तथा जनताका लागि आवश्यक सेवाको वितरणको खाकासम्म पनि कोर्न सकेका छैनन् । प्रदेश र स्थानीय सरकारले प्रयोग गर्ने अधिकार सिंहदरबारको चौहद्दीबाट बाहिर आउन सकेको छैन ।निश्चय पनि, अहिलेको व्यवस्था ४० वर्षअघि देशमा चलेको व्यवस्थाभन्दा सबल छ । जनता पनि आफ्नो हक दाबी गर्न सक्षम छन् । उनीहरू नेतालाई तथानाम गाली गर्न सक्छन् । हिजो राजालाई त्यसरी भन्न सकिन्थ्यो त ? पक्कै पनि सकिँदैनथ्यो । तैपनि, अहिलेको यो व्यवस्था जति सबल भए पनि यसमा प्राणवायु अल्प रहेको देखिएको छ । अल्प प्राणवायुका कारण संघीय गणतन्त्र खतरामा पर्ने सम्भावना पनि उत्तिकै छ । दुर्भाग्य नै मान्नुपर्छ कुनै पनि राजनीतिक दलका नेताहरू चुरो कुरामा पुग्नै चाहेको देखिँदैन । अहिले त झन् राज्य र जनता दुवैमा एकअर्काका प्रति अविश्वास उत्पन्न हुन थालेको छ । यो अवस्था बढ्दो छ । यो स्थितिमा सबै दल मिलेर संघीय राज्यव्यवस्थालाई प्रभावकारी बनाउनु आवश्यक छ । अहिलेको जस्तो हाँसको चाल न कुखुराको चालले देश उँभो लाग्दैन । जनताले राजनीतिक दलहरूमा देशभक्तिको खोजी गरेका छन् । देशभक्ति मधेश, पहाड र हिमाल, जंगल र नदीनालाको पूजा होइन । यो त जनताका आकांक्षा पूरा गरेपछि पाइने सन्तुष्टि हो । राजनीतिलाई त्यो तहमा नपुर्याएसम्म गफैमात्र गरेर त के होला र ?"
"व्यवस्थापन गर्न सके खोप, नसके बोझ","कोभिड महामारीका बेला भित्रिएका खोपको म्याद सकिए पनि नष्ट गर्ने उपाय निर्धारण नहुँदा बोझ बनेर थुप्रिएको छ । खोप नष्ट गर्न आवश्यक प्रक्रियासमेत अघि बढेको छैन । उपभोग म्याद सकिएका सामानलाई नष्ट गर्नुअघि मुचुल्का उठाउन समिति गठन गर्नुपर्छ, तर स्वास्थ्य सेवा विभागले म्याद सकिएका खोप नष्ट गर्न समितिसमेत गठन गर्न सकेको छैन । नेपालमा एकै पटक ठूलो मात्रामा खोप नष्ट गर्न छुट्टै प्रविधि पनि छैन । आन्तरिक प्रक्रिया नै अघि नबढेको स्थितिमा खोप नष्ट गर्ने भरपर्दो विकल्प ठानिने सिमेन्ट कम्पनीसँग पनि सरकारले समन्वय गर्न सकेको छैन । यसरी म्याद सकिएका खोपलाई नष्ट गर्ने विषयमा सरकारको प्रयास चुस्त दुरुस्त नरहेको देखिन्छ । यो विषय प्राथमिकतामा नपर्नु सरकारको हेलचेक््रयाइँ हो । म्याद सकिएका खोपको दुरुपयोग हुन सक्ने र थुप्रिरहँदा विभिन्न समस्या निम्तिन सक्ने भएकाले यथाशीघ्र नष्ट गर्ने उपाय खोज्न जरुरी छ ।चीनले अनुदानमा दिएको डेढ अर्ब रुपैयाँ बराबरको ४० लाख डोज कोभिड खोपको म्याद २०८० मंसिर र पुसमै सकिएको छ । १५ महिना बितिसक्दासमेत व्यवस्थापन गर्न सकिएको छैन । तत्कालीन समयमा ल्याइएको १९ हजार ४ सय ८० डोज कोभिसिल्ड खोपको पनि म्याद सकिएको छ । म्याद सकिएका खोपलाई टेकुको खोप भण्डारमा राखिएको छ । त्यस्तै, थप १ लाख १८ हजार मात्रा फाइजर खोपको म्याद आगामी सेप्टेम्बरमा सकिँदै छ । फाइजर खोप भने प्रदेशको कोल्ड चेन र केही ठूला अस्पतालमा छन् । कोभिडविरुद्धको खोप मात्रै होइन, महालेखा परीक्षकको प्रतिवेदन २०८१ अनुसार आर्थिक वर्ष २०७९८० मा बीसीजी, डीपीटी, दादुरा, पोलियो, जेई, टीडी खोपको ४४ लाख ९५ हजार १ सय ९२ डोज खेर गएको छ । म्याद सकिएका खोपको बढ्दो मात्राले यसलाई नष्ट गर्ने विषय चुनौतीपूर्ण बन्दै गएको प्रस्ट हुन्छ ।खोपलाई लामो समय टिकाइराख्न त्यसमा मर्करी र अन्य केमिकल प्रयोग गरिने भएकाले जथाभाबी नष्ट गरिँदा मानवलगायतको स्वास्थ्यमा तत्काल तथा दीर्घकालीन असर पुग्न सक्छ । त्यसैले पनि खोप नष्ट गर्नका लागि राष्ट्रिय तथा अन्तर्राष्ट्रिय मापदण्ड तय गरिएका छन् । जसलाई अपनाउनु जरुरी छ । विज्ञहरू खोपलाई उच्च १२ सय डिग्री तापक्रममा विसर्जन गर्दा भाइरस नष्ट हुने बताउँछन् । यसका लागि सिमेन्ट कारखाना उत्तम विकल्प मानिन्छ । अर्कोतर्फ, म्याद सकिएका खोप तत्काल नष्ट नगरेमा गलत प्रयोग हुन सक्ने खतरा रहिराख्छ । त्यस्तै, आगामी दिनमा प्रयोग नहुने खोप राखिराख्नु व्यवस्थापनका दृष्टिले पनि बोझ हो । भण्डार क्षमता सीमित रहेको नेपाललाई त यो विषय थप टाउको दुखाइको विषय हो ।मुख्यतः हामीकहाँ खोप नष्ट गर्नका लागि आधुनिक प्रविधिको अभाव छ । सानो परिमाणका खोप तथा औषधि नष्ट गर्न समस्या नभए पनि अहिले जस्तो ठूलो मात्राको खोपलाई नष्ट गर्ने प्रविधिको व्यवस्थापन आवश्यक देखिन्छ । त्यस्तै, सरकारका निकायबीच समन्वय पनि देखिँदैन । हुन त यो समस्या नेपालको जुनसुकै क्षेत्रमा छ, तथापि विषयको संवेदनशीलता बुझेर खोप नष्ट गर्ने विषयमा भने समन्वय बढाउन आवश्यक छ । त्यस्तै, स्वास्थ्यसँग जोडिएका कुनै पनि वस्तु अनुदानमा लिँदा वा खरिद गर्दा नेपालले कुनै व्यवस्थापन कौशल देखाउन सकेको पाइँदैन । हामीकहाँ स्वास्थ्य सामग्री र उपकरण खरिदको औचित्यमाथि नै प्रश्न उठ्ने गरेको छ, भ्रष्टाचारको शंका हुने गरेको छ । सामान किनिने, प्रयोगविहीन भएर थन्किने, सुरक्षित नराखिने, नियमित मर्मत नहुने जस्ता समस्या छ । कोभिड खोप पनि नेपाललाई चाहिने कति हो, प्राप्त भएका खोप लक्षित वर्गसम्म कसरी पुर्याउने हो, अनावश्यक खोप भित्रिन कसरी रोक्ने भन्ने जस्ता सीप नै देखिएन । प्राप्त भएका जति खोप थुपार्ने प्रवृत्तिले पनि अहिलेको समस्या निम्तिएको हो ।म्याद सकिएका खोपलाई नष्ट गर्ने केही आन्तरिक र बाह्य अनुभव छन् । खासगरी सिमेन्ट कारखानालाई उत्तम विकल्पका रूपमा प्रयोग गरिनुपर्छ । सन् २००९ मा हेपाटाइटिस बी, टिटानसजस्ता रोगविरुद्ध लगाइने ४० लाख मात्रा पेन्टाभ्यालेन्ट भ्याक्सिन म्याद गुज्रेकाले सिमेन्ट कारखानामै नष्ट गरिएको थियो । कोभिड खोपलाई पनि त्यसैगरी नष्ट गर्न सकिने विज्ञहरू बताउँछन् । सरकारले सरकारी स्वामित्वको हेटौंडा सिमेन्ट उद्योगमा नष्ट गर्न चाहेको पनि हो । तर प्रक्रिया भने अगाडि बढ्न सकेन । कारखाना पनि बन्द भयो । निजी सिमेन्ट कम्पनीसँगै सरकारले समन्वय स्थापित गर्नुपर्छ । अर्कोतर्फ, कूटनीतिक माध्यमको प्रयोगमार्फत उत्पादक कम्पनीलाई त्यस्ता खोप फिर्ता पठाउन सकिने सम्भावना पनि छ । सुरक्षित हुने खालका प्रचलित जुनसुकै विधि अपनाउन सकिन्छ तर यो काम सरकारको प्राथमिकतामा पर्नुपर्छ ।"
के मन्त्री नै देशमा लोडसेडिङ गराउन चाहन्छन् ?,"गत असार महिनामा केपी शर्मा ओलीको नेतृत्वमा सरकार गठन भएदेखि नै सुरु भएको ऊर्जामन्त्री दीपक खड्का र नेपाल विद्युत् प्राधिकरणका कार्यकारी प्रमुख कुलमान घिसिङबीचको टकराव यतिबेला झनै उत्कर्षमा पुगेको छ । मन्त्री खड्काले घिसिङलाई पदबाट बर्खास्त गर्न कुनै कसर बाँकी राखेका छैनन् ।मन्त्री खड्का नेपालमा लोडसेडिङ हटाउन सहयोग गरेको जस भारतलाई दिनुपर्ने भनेर बारम्बार कुलमानप्रति रोष पोखिरहेका छन् । एकातिर लोडसेडिङ हटाउने जस भारतलाई जाने भनेर भन्ने र अर्कातिर नेपालमा लोडसेडिङ अझै पनि कायमै रहेको भन्ने मन्त्री खड्काको अभिव्यक्ति आफैंमा विरोधाभासजनक छ ।२०७८ साउनमा नेपाली कांग्रेसकै सभापति शेरबहादुर देउवा प्रधानमन्त्री भएका बेला दोस्रो पटक प्राधिकरणको कार्यकारी निर्देशकका रूपमा नियुक्ति पाएका घिसिङलाई अहिले सोही पार्टीका ऊर्जामन्त्रीले यसरी बारम्बार हमला गरिरहनुका पछाडि के कारण छ, अहिलेसम्म त्यो विषय सतहमा आएको छैन ।पछिल्लो समय त खड्का र घिसिङले दिनहुँजस्तै एकले अर्काको कुराको खण्डन गर्नुपर्ने अवस्था आएको छ । भारतबाट दैनिक २० घण्टा खरिद हुँदै आएको बिजुली कटौती भएर १२ घण्टामा झरेपछि मन्त्री खड्काले लोडसेडिङको हवाला दिँदै घिसिङको बदनाम गराउँदै आएका छन् । जबकि, घिसिङले अहिलेकै अवस्थामा लोडसेडिङ नहुने ठोकुवा गर्दै आएका छन् । मन्त्री खड्काले केही दिनअघि राष्ट्रिय सभामा प्राधिकरण अझै पनि साढे दुई खर्ब घाटामा रहेको भनेर घुमाउरो ढंगले घिसिङको आलोचना गरेका थिए । महालेखा परीक्षक कार्यालयको प्रतिवेदनका आधारमा नै उक्त कुरा बोलेको मन्त्री खड्काले बताए पनि प्राधिकरणले बारम्बार आफूलाई नाफामा देखाउँदै आइरहेको छ । के घिसिङले यतिका समयसम्म प्राधिकरण नाफामा गएको भनेर झूटो बोल्दै आएका हुन् त ? दुई कार्यकाल गरी झन्डै आठ वर्ष प्राधिकरणमा बिताएर अवकाशोन्मुख हुँदै गरेका घिसिङको कार्यसम्पादनमा मन्त्रीले उठाएको प्रश्नबारे दुनियाँले अवश्य पनि मूल्यांकन गर्नेछ र दूधको दूध पानीको पानी छुट्याउने नै छ । सुजन देवकोटा, पालुङ्टार४, गोरखा"
सरकार हाँक्ने दल नै सडक संघर्षमा जानु दोगलापन,"सत्तारूढ दल एमालेले लोकतान्त्रिक गणतन्त्र बचाउ अभियान सञ्चालन गर्ने घोषणा गरेको छ । चैत ११ देखि ३० गतेसम्म देशव्यापी जनचेतना कार्यक्रम, प्रदर्शन र मोटरसाइकल र्याली आयोजना गर्ने तयारी गरेको ईकान्तिपुरमै पढ्न पाइयो । एमालेले राजावादी प्रवृत्ति सक्रिय भएकाले गणतन्त्र जोगाउन सडक संघर्ष आवश्यक भएको तर्क गर्दै आएको छ । सैद्धान्तिक रूपमा लोकतान्त्रिक मूल्य बचाउने अभियान राम्रो देखिए पनि यहाँ मूल प्रश्न उठ्छ सरकारमै रहेको दलले किन सडक संघर्ष गर्नुपरेको हो ?सरकार हाँक्ने दलले नीति निर्माण गर्ने, संविधानको रक्षा गर्ने र लोकतान्त्रिक प्रणालीलाई बलियो बनाउने दायित्व र जिम्मेवारी पनि बोकेको हुन्छ । तर, शासन सुधार गर्ने जिम्मा लिएको दल आफैं सडकमा उत्रिनु अलिक नसुहाउने कुरा भएन र ? सत्तारूढ दल आफैं सडकमा उत्रिँदा कि ऊ कमजोर छ कि त उसले आफैंमाथि अविश्वास गरेको छ भन्ने पनि अर्थ लाग्छ । सरकारमा रहेर प्रभावकारी शासन दिनुपर्ने दल नै सडक आन्दोलनमा उत्रिनु भनेको दोगलापन पनि हो । आफैं संकट सिर्जना गर्ने अनि आफैं उपचार गर्ने नाटक मञ्चन गर्ने प्रधानमन्त्री केपी शर्मा ओलीको रवैया वास्तवमै बुझिनसक्नु छ ।सरकार चलाउनेले शासनमा सुधार गर्नुपर्छ, सडक तताउने होइन । विकास, रोजगारी, भ्रष्टाचार नियन्त्रण र प्रशासनिक सुधार गर्न सके मात्र लोकतन्त्र बलियो हुन्छ । खालि नाराजुलुस, मोटरसाइकल र्याली र भाषणले गणतन्त्र बच्दैन । इतिहासले देखाएको छ वास्तविक संकट शासकको कमजोरीले ल्याउँछ, बाहिरी शक्तिले होइन ।लोकतन्त्रको रक्षा गर्नुपर्ने जिम्मेवारी सडकमा नाराबाजी गरेर पूरा हुँदैन । यो राज्य संयन्त्रलाई प्रभावकारी बनाउने, सुशासन कायम गर्ने र नीति सुधार गर्ने कार्यद्वारा मात्र सम्भव छ । तर, सत्ताभोग गरिरहेका नेताहरूले नै सडक संघर्ष गरेर जनतालाई झुक्याउने खेल खेले भने अन्ततः आन्दोलन गर्ने पालो जनताकै आउनेछ । सन्तोष सिम्खडा, टोकियो, जापान"
स्ववियु निर्वाचनसँग जोडिएको राजनीति,"त्रिभुवन विश्वविद्यालयका आंगिक र सम्बन्धन प्राप्त क्याम्पसमा मंगलबार स्ववियुको नेतृत्व चयनका लागि सम्पन्न निर्वाचनले धेरैको ध्यान खिचेको छ । अहिलेको निर्वाचनमा राजनीतिक दलनिकट २५ विद्यार्थी संगठन र स्वतन्त्र विद्यार्थीका समूहले भाग लिएका हुन् । चुनावबाट अध्यक्ष, सचिव, कोषाध्यक्ष र केही सदस्य प्रत्यक्ष तथा उपाध्यक्ष, सहसचिवलगायत केही सदस्य समानुपातिक निर्वाचन प्रणालीअनुसार निर्वाचित भए । निर्वाचन निर्देशिकाले २ सयसम्म विद्यार्थी रहेको क्याम्पसमा ११, २ सयदेखि हजारसम्म विद्यार्थी रहेकामा १५, १ हजारदेखि ३ हजारसम्म भए १९ र त्यसभन्दा बढी भए २१ सदस्यीय स्ववियु कार्यसमिति बन्ने तोकेको छ । पदाधिकारी चयन हुने यति राम्रो प्रावधान हुँदाहुँदै स्वार्थी राजनीतिज्ञका कारण २०६३ सालयता विद्यार्थी संगठनको संख्या ह्वात्तै बढेको, दलहरूले स्ववियु निर्वाचनलाई आफ्नो प्रतिष्ठाको विषय बनाएको, आफ्नो दल समर्पित विद्यार्थी पराजित हुने देखेपछि भाँडभैलो मच्चाउन पछि नपरेको, मुठभेड मच्चाएको लगायत सन्दर्भको जति आलोचना गरे पनि कमै हुन्छ । लोकतन्त्र स्थापनापछि नेताहरूकै कारण विद्यार्थीवीच तिक्तता बढेको, शिक्षाको गरिमामाथि प्रहार गर्दै तालाबन्दी एवं विध्वंसात्मक कार्य गर्न विद्यार्थी नेतृत्व पछि नपरेको यथार्थबाट हामी अनभिज्ञ छैनौं । जसको नकारात्मक असर यस पटकको स्ववियु निर्वाचनमा पनि देखियो । भुवनेश्वर शर्मा, चन्द्रागिरि२, काठमाडौं"
व्यवस्था त परिवर्तन भयो तर अवस्था उही,"जुन जोगी आए पनि कानै चिरेको भनेझैं जनतालाई जुन व्यवस्था आउँदा पनि तात्त्विक रूपमा केही फरक परेको छैन । गरिखाने वर्गको अवस्था त झन्झन् खस्किँदै गइरहेको छ । संसारमै राम्रो व्यवस्था भनेर प्रशंसा हुने लोकतन्त्र नेपालमा आएको पनि १७ वर्ष बितिसकेको छ । आखिर यो व्यवस्थाबाट जनताले के पाए त भन्ने प्रश्न उब्जिएको छ । नेताहरूको अकर्मण्यताकै कारण जनतामा नैराश्य छाएको हो । नेता आफ्नो कर्तव्यभन्दा सत्ताकेन्द्रित राजनीतिमा रुमल्लिएकै कारण जनता व्यवस्थाकै विकल्प खोज्न सडकमा उत्रिन बाध्य भएका हुन् । व्यवस्था परिवर्तन भयो, तर जनताको अवस्थामा परिवर्तन आएन । हिजोभन्दा आज झन् विकराल अवस्था छ । जनताको दैनिकी झन् कष्टकर बन्दै छ । महँगीले आकाश छुन खोजेको छ । बिचौलियाको रजगज छ । भ्रष्टाचारको त कुरै नगरौं । यो त बढेको बढै छ ।  पुरुषोत्तम घिमिरे, जोरपाटी काठमाडौं"
दलित र ब्राह्मण समान हुन्,"मानिस जन्मले होइन, कर्म र आचरणले सानोठूलो हुने हो । दलित र ब्राह्ण समान हुन् । हरेक मानिसको सम्मानपूर्वक र खुसियालीपूर्वक जिउने हक हुन्छ । जातका आधारमा मानिसलाई अपमान गर्ने र हानि पुर्याउने काम अति निन्दनीय छ । जातीय भेदभाव विगतका शोषक सामन्तीले आफ्नो कुटिल स्वार्थ पूरा गर्न रचेको प्रपञ्च हो ।एक्काइसौं शताब्दीमा पनि जातभातको कुरा गर्नु र कथित तल्लो जात भनी अपहेलित गर्नु संवेदनहीनताको पराकाष्ठा हो । अरूको पीडा महसुस गर्न नसक्ने मानिस नै वास्तवमा पशु हो । धमिराले काठ खाएझैं आफूलाई कथित उपल्लो जातिका मानिस ठान्नेले नै मानवतालाई मसानघाटमा पुर्याएका हुन् ।  प्रकाश भट्टराई, गैंडाकोट१, नवलपुर"
"प्रणालीको वैधतामै प्रश्न उठ्यो, सर्वदलीय राष्ट्रिय सम्मेलन गरौं","अन्तिममा, अमेरिकामा डोनाल्ड ट्रम्प आइसकेपछि 'वर्ल्ड अर्डर' नै परिवर्तन हुन लागेको देखिन्छ । नेपालमा पनि त्यसको असर आइपुगेको छ । सहयोगहरू कटौती गरिएका छन् । यसले आगामी दिनमा हामीलाई कस्तो असर गर्ला ? ट्रम्पले के गर्छन् ? भन्ने अझै निश्चित छैन । नेपालमा वर्ल्ड बैंक, एडीबी, आईएमएफ वा यूएसएआईडीले सहयोग गरेका गरेकै छन् । ऋण बढी रहने, व्यापार घाटा भइरहने । दस वर्ष, बीस वर्ष यस्तो हुन सक्छ । तर, ७०७५ वर्षसम्म त यस्तो हुनु त हुँदैनथ्यो । ऋण वा सहयोग बढिरहने अर्कोतिर व्यापार घाटा भइरहने विकासको यो मोडल के हो ? हाम्रोमा विद्वान्हरू, डाक्टरहरू धेरै पश्चिमबाट प्रभावित छन् । उताका डिग्रीधारी छन् । उनीहरूमा विकास भनेको यही वर्ल्ड बैंक, आईएमएफ, यूएसएआईडी भन्ने परेको छ । हाम्रो मनोविज्ञान त्यस्तै भयो । यूएसएआईडी गयो भने के हुन्छ हाम्रो ? १५ सय मानिस बेरोजगार भए भनेर हामी चिच्याउँदै छौं । दिनमा २ हजार मानिस बाहिर गइरहेको विषय ठूला हो कि १५ सय मानिस एउटा एजेन्सीबाट बेरोजगार भएको महत्त्वपूर्ण ? हाम्रो ध्यान तात्कालिक मुद्दाहरूमा बढी गएको छ । यसले नयाँ विकल्पहरूका बारेमा सोच्न आवश्यक रहेको बताउँछ । अब संसारमा ग्रान्टको युग गयो । मागेर हुँदैन अब । अमेरिकाले दिइरहने युग पनि सकियो । यूएसएआईडीले फाइदै गरेको थियो भने पनि त्यो युग गयो । हाम्रो विकासको कुरा हामी आफैंले सोच्नुपर्छ । कसैले दिएर कोही विकसित भएको होइन । जे जति क्षेत्रमा प्रगति गरेको छ सबैले आफ्नै खुट्टामा उभिएर गरेका छन् । त्यही भएर हामी पनि हाम्रै बुद्धि र स्रोतमा टेकेर अगाडि बढ्ने हो ।"
जलविद्युत्को सेयरमा लगानीकर्ताको आकर्षण,"(काठमाडौं)जलविद्युत् कम्पनीको सेयरमा लगानीकर्ताको आकर्षण देखिएको छ । यो साताको कुल सेयर कारोबारमा जलविद्युत् उपसमूहको मात्रै ३२७९ प्रतिशत हिस्सा रहनुले यो पुष्टि हुन्छ । जलविद्युत् उपसमूहको मात्रै ८ अर्ब ५३ करोड १९ लाख ५६ हजार रुपैयाँको सेयर कारोबार भएको छ । जब कि कुल सेयर कारोबारमा वित्तीय क्षेत्र र बिमा उपसमूहको हिस्सा ४०८७ प्रतिशत छ । बैंकिङ, विकास बैंक, लघुवित्त, फाइनान्स, बिमा र निर्जीवन बिमा उपसमूहको कारोबार यो साता १० अर्ब ६३ करोड ४७ लाख ७९ हजार रुपैयाँको भएको छ । सेयर बजारका १३ उपसमूहमध्ये सबैभन्दा बढी कारोबार हुनेमा जलविद्युत्, अन्य, विकास बैंक, जीवन बिमा, लगानी, लघुवित्त, बैंकिङ रहे । सबैभन्दा कम कारोबार हुनेमा सामूहिक लगानी कोष र व्यापार रहे ।यो साता अन्य उपसमूहको ३ अर्ब ४३ करोड ३७ लाख, विकास बैंकको ३ अर्ब २६ करोड ५२ लाख, जीवन बिमाको २ अर्ब ३९ करोड, लगानीको २ अर्ब १८ करोड ७ लाख, लघुवित्तको १ अर्ब ६५ करोड १९ लाख, बैंकिङको १ अर्ब ५० करोड ३१ लाख रुपैयाँ कारोबार भयो । फाइनान्सको ९४ करोड ९ लाख, उत्पादन तथा प्रशोधनको ८७ करोड ८२ लाख, निर्जीवन बिमाको ८७ करोड ७४ लाख, पर्यटनको २६ करोड ९१ लाख, व्यापारको ५ करोड ३२ लाख र सामूहिक लगानी कोषको ३ करोड १८ लाख रुपैयाँको सेयर कारोबार भएको छ । यो साता २६ अर्ब २९ करोड ६८ लाख ९५ हजार रुपैयाँको सेयर कारोबार भएको छ ।साताभर सेयर कारोबार मापक नेप्से परिसूचक ६७१७ अंकले घटेको छ । पहिलो कारोबार दिन नै घटेको नेप्से साताभर नै घटेको हो । गत साताको अन्तिम कारोबार दिन (बिहीबार) समग्र नेप्से २ हजार ७ सय ३६४८ बिन्दुमा बन्द भएको थियो । यो साताको अन्तिम कारोबार दिन नेप्से २ हजार ६ सय ६९३१ बिन्दुमा बन्द भएको हो । नेप्से आइतबार २१६३ अंक, सोमबार १०१४ अंक, मंगलबार ७६६ अंक, बुधबार १४८८ अंक र बिहीबार १२८४ अंकले घटेको हो । यो साता २ लाख ९७ हजार ५४८ पटकको सेयर किनबेचबाट ५ करोड १३ लाख ३१ हजार ३९८ कित्ता सेयर कारोबार भयो । यो साता सबैभन्दा बढी सेयर कारोबार आइतबार र सबैभन्दा कम कारोबार मंगलबार भएको थियो । यो साता लगानीकर्ता व्यापार र अन्य उपसमूहमा आकर्षित भएको देखिएको छ । यो साता ट्रेडिङ उपसमूह ६४४४ अंक र अन्य उपसमूह ७४६१ अंकले बढेको छ । बैंकिङ उपसमूह ३०४४ अंकले घटेको हो । गत बिहीबार १३८९९७ बिन्दुमा बन्द भएको बैंकिङ उपसमूह यो बिहीबार १३५९५३ बिन्दुमा बन्द भएको हो ।होटल तथा पर्यटन ३६८१ अंकले घटेको छ । गत बिहीबार ६६११५८ बन्द भएको होटल तथा पर्यटन उपसमूह बिहीबार ६५३९६३ बिन्दुमा बन्द भएको हो । यो साता सोमबार १२०३ र बुधबार ७०६ अंकले बढे पनि अन्य दिन घट्दा साताभरमै होटल तथा पर्यटन उपसमूह घटेको हो । जलविद्युत् उपसमूह ११०९७ अंक, विकास बैंक २२७ अंक, उत्पादन तथा प्रशोधन ६१०२ अंक, निर्जीवन बिमा ३४०९९ अंक, फाइनान्स ११७७८, लघुवित्त ११७७१ अंक, जीवन बिमा ५१९८२ अंक र लगानी उपसमूह २९१ अंकले घटेको हो ।"
"बाराढल्केबर प्रसारणलाइन निर्माण सकियो, १३२ केभीमा सञ्चालनमा","(काठमाडौं)देशभित्रको विद्युत् प्रसारण प्रणाली सुदृढीकरण तथा विश्वसनीय बनाउन र नेपालभारतबीचको विद्युत् व्यापार विस्तारका लागि निर्माणाधीन हेटौंडाढल्केबरइनरुवा ४०० केभी प्रसारण लाइन आयोजनाअन्तर्गत ढल्केबरबारा खण्ड निर्माण सकिएको छ । धनुषाको ढल्केबर सबस्टेसनदेखि पश्चिमतर्फ पर्ने महोत्तरी, सर्लाही, रौतहट हुँदै बारा र मकवानपुरको सिमानामा पर्ने सरस्वती डाँडासम्मको १०० किलोमिटर प्रसारण लाइन निर्माण सकिएको हो । धनुषाको ढल्केबरबाट पूर्वतर्फ पर्ने सुनसरीको भोक्राहा नरसिंह गाउँपालिका४ स्थित इनरुवा सबस्टेसम्मको १५४ किलोमिटर ४०० केभी डबल सर्किट प्रसारणलाइन निर्माण सम्पन्न भई गत असारबाट सञ्चालनमा आइसकेको छ । ढल्केबरबाट पश्चिमतर्फको विद्युत् प्रवाहलाई थप सहज बनाउन रौतहटको चन्द्रनिगाहपुर (चपुर) बजार नजिक रहेको जगंलसम्मको करिब ६० किलोमिटर ४०० केभी प्रसारण लाइनको एउटा सर्किटलाई १३२ केभीमा सञ्चालनमा (चार्ज) ल्याइएको छ ।हाल चालु रहेको पूर्वपश्चिम १३२ केभी प्रसारणलाइनलाई उक्त स्थानमा ट्यापिङ गरी बिहीबार नेपाल विद्युत् प्राधिकरणका कार्यकारी निर्देशक कुलमान घिसिङको उपस्थितिमा ४०० केभी प्रसारणलाइनलाई १३२ केभीमा चार्ज गरिएको हो । ढल्केबरबाट पश्चिमतर्फ र पश्चिमबाट ढल्केबरतर्फ विद्युत् पठाउन हाल रहेको पूर्वाधार संरचनाको बाधा हटाउन निर्माण सकिएको ४०० केभीलाई १३२ केभीमा चार्ज गरिएको घिसिङले बताए । हिउँदयाममा हाल देखिएको ऊर्जा अभावलाई समाधान गर्न ढल्केबर मुजफ्फरपुर अन्तरदेशीय प्रसारण लाइनबाट दिउँसो थप विद्युत् भारतबाट आयात गर्न सकिन्छ, यसबाट कुलेखानी जलाशय, माथिल्लो तामाकोशी, कालीगण्डकी, मर्स्याङ्दी, मध्यमर्स्याङ्दी जस्ता अर्धजलाशययुक्त आयोजनाको पानी दिउँसो जम्मा गरी साँझ र राति चलाउन सकिन्छ । यसबाट ढल्केबरबाट पश्चिमतर्फको विद्युत् आपूर्ति व्यवस्थापनमा थप सहज हुनेछ, घिसिङले भने, बर्खायाम सुरु भएपछि देशभित्र खपत गरी अतिरिक्त भएको विद्युत् पश्चिमबाट ढल्केबरतर्फ प्रवाह गरी भारतमा हुने विद्युत् निर्यातको परिमाण बढाउन सकिन्छ । साथै हाल चालु रहेको १३२ केभी प्रसारणलाइनको कन्डक्टर फेरेर क्षमता बढाउने काम अगाडि बढाउन सहज भएको छ ।प्राधिकरणले मकवानपुरको हेटौंडादेखि ढल्केबरसम्मको १३२ केभी डबल सर्किट प्रसारणलाइनको स्तरोन्नति (तार फेर्ने) काम गरिरहेको छ । पूर्वपश्चिम १३२ केभी डबल सर्किट प्रसारणलाइनको क्षमता वृद्धि गर्न हेटौंडादेखि ढल्केबर सबस्टेसनसम्मको करिब १३६ किलोमिटर खण्डमा पर्ने कम क्षमताको पुरानो तारलाई बदलेर उच्च क्षमताको नयाँ तार राख्न लागेको हो ।"
ग्वार्को ओभरपासको सबै काम बर्खाअघि नै सकिने आयोजनाको दाबी,"(काठमाडौं) ग्वार्को ओभरपासको निर्माण थालेको तीन वर्ष पूरा भयो । निर्माण थालेयता कोटेश्वरग्वार्कोसातदोबाटोकलंकी खण्डमा ट्राफिक जाम नभएको दिन छैन । चालकयात्रुसमक्ष लामो समयसम्म ट्राफिक जाम छिचोलेपछि मात्र गन्तव्यमा पुग्नुको विकल्प छैन । तर यसको निर्माण कहिले सकिने हो, टुंगो छैन । वैशाखभित्र सक्ने निर्माण व्यवसायीको दाबी छ । ठेक्का लगाउने निकाय सडक विभागको भनाइ भने बर्खाअघि सबै काम सक्नेछ । निर्माणको अन्तिम चरणमा पुगेको ओभरपासको केही खण्ड भत्काएर पुनः बनाउन थालिएपछि भने यस खण्ड भएर ओहोरदोहोर गर्नेहरूले दुवै निकायका कुरा पत्याउन छाडेका छन् । अहिले ग्वार्को ओभरपासमा सातदोबाटोतर्फ राखिएको रेनफोर्स्ड अर्थ (आरई वाल) को प्यानल झिकेर पुनः राखिँदै छ । ४० मिटर दूरीमा राखिएको वालको प्यानल झिकेर फेरि राख्न थालिएको सडक विभागअन्तर्गत गुणस्तर, अनुसन्धान तथा विकास केन्द्रका सिनियर डिभिजनल इन्जिनियर प्रदीप भण्डारीले बताए । सातदोबाटोतर्फ ४० मिटरमा राखिएको आरई वालको प्यानलमा सुधार गर्नुपर्ने देखियो, उनले भने, बीचमा ग्याप भएको र त्यति मात्र सुधार गर्न नमिल्ने भएपछि पूरै भाग निकालेर काम गरिएको हो । माघ २४ बाट प्यानल निकालेर अहिले पुनः राख्ने काम भइरहेको भण्डारीले जनाए । सबै प्यानल इन्टरलकिङ भएका कारण ४० मिटर पूरै भत्काउनुपरेको हो, उनले भने, बिग्रिएको आरई वालको प्यानल राख्न त्यही भागको मात्र माटो निकालेर पुनः राख्न थालिसकिएको छ । आरई वाल राख्ने काम एक महिनाभित्र सकिने उनको भनाइ छ । त्यसपछि बाँकी सबै काम बर्खाअघि सक्ने लक्ष्य छ, भण्डारीले भने, कोटेश्वरतर्फ आरई वाल राख्ने काम सकिएको छ । छेउतर्फ प्यारापिट वाल बनाइँदै छ । ओभरपासमा पर्ने पुल निर्माणको काम सकिइसकेको छ । आरई वालको काम सकेर बेस र सबबेस राखी कालोपत्रको काम थालिने भण्डारीले जनाए । आरई वाल र पुल जोड्ने गरी एप्रोच स्ल्याब राख्ने काम पनि बाँकी रहेको र त्यो पनि बर्खाअघि नै सकिने उनले बताए । पटकपटक म्याद थप्दा पनि काम भने सकिएको छैन । ठेक्का लिने कम्पनीले काम नसकेपछि गत पुस १० बाट जरिवाना लगाएर काम गराइराखिएको छ । पुस १० पछि प्रतिदिन ००५ प्रतिशतका दरले जरिवाना लगाएर काम गराइरहेका छौं, भण्डारीले भने । २०७८ फागुनबाट दुई वर्षभित्र सक्ने गरी ओभरपास निर्माणको काम थालिए पनि अहिलेसम्म सकिएको छैन । यसअघि पनि बर्खाले गर्दा भन्दै चार महिनासम्म काम रोकिएको थियो । यसको ठेक्का आशिषसमानान्तररेलिगेर जेभीले १७ करोड ६ लाख ८८ हजार रुपैयाँमा लिएको हो । सुरु सम्झौताअनुसार २०८० फागुन १२ भित्र ओभरपास निर्माण सकिनुपर्ने हो । तर उक्त समयभित्र काम नसकिएपछि दोस्रो पटक २०८१ असारसम्मका लागि म्याद थपियो । उक्त समयभित्र पनि काम नसकिएपछि गत पुस ९ सम्म म्याद थियो । तर काम सकिएन । निर्माण व्यवसायीले भने घाटा सहेर काम गरिरहेको बताउँदै आएका छन् । आवतजावतको संरचनासहित ५ सय ४० मिटर लामो ओभरपास बन्नेछ । र्याम्प १०२ मिटरसम्म अग्लो बन्नेछ । ओभरपासमा अहिलेसम्म निर्माण प्रगति ८२ प्रतिशत मात्र छ । ठेक्का भएको १३ महिनामा डिजाइनमा समस्या आएपछि काम रोकिएको थियो । इन्जिनियरिङ प्रोक्योरमेन्ट एन्ड कन्स्ट्रक्सन (ईपीसी) मोडलअन्तर्गत यसको ठेक्का गरिएको हो । त्यसैले यसमा डिजाइनदेखि निर्माणसम्मको काम ठेक्का लिने कम्पनीले नै गर्नुपर्छ । निर्माणका क्रममा प्राविधिक समस्या देखिएपछि मुख्य काम रोकेर व्यवसायीले डिजाइन रिभाइज गरेका थिए । हाम्रा लागि यो ओभरपास निर्माण पहिलो अनुभव हो, भण्डारीले भने, निर्माणका क्रममा केही समस्या आए त्यसलाई सुधार गर्दै लगेका छौं । केही दिनअघि सामाजिक सञ्जाल फेसबुकमा पूर्वसचिव अर्जुनजंग थापाले ग्वार्को ओभरपासमा देखिएको समस्याबारे लामै टिप्पणी लेखे । यो प्रकारको संरचना नेपाली व्यवसायी र इन्जिनियरले पहिलो पटक निर्माण गरिरहेका छन्, उनले फेसबुकमा लेखेका छन्, गल्ती गर्दै सिक्दै छन्, जति पटक काम दोहोर्यायो, त्यो सबै खर्च व्यवसायीले आफ्नो घरघरानाबाट बेहोर्ने हो, कसले जानीजानी नोक्सानी गर्न खोज्छ र ? अब सक्दो छिटो निर्माण सक्न सके यसबाट भोग्नुपरेको सास्ती कम हुने उनको सुझाव छ ।"
वैदेशिक रोजगारीमा जानेको स्वास्थ्य परीक्षणसम्बन्धी प्रतिवेदन कार्यान्वयन गरिने,"(काठमाडौं)सरकारले वैदेशिक रोजगारीमा जाने श्रमिकको गुणस्तरीय स्वास्थ्य परीक्षणको सुनिश्चितता गर्न स्वास्थ्यसम्बन्धी उच्चस्तरीय विशेषज्ञ कार्यदलको प्रतिवेदन कार्यान्वयनमा लैजाने भएको छ । श्रम, रोजगार तथा सामाजिक सुरक्षा मन्त्रालयले श्रमिकको उपस्थितिबिना मेडिकल फिट रिपोर्ट दिने गलत अभ्यास हटाउन उच्चस्तरीय विशेषज्ञ कार्यदलको प्रतिवेदनलाई शुक्रबार कार्यान्वयन गर्ने निर्णय गरेको हो । स्वास्थ्य मन्त्रालयका तत्कालीन अतिरिक्त सचिव दीपेन्द्ररमण सिंह नेतृत्वको ३० सदस्यीय कार्यदलले गत मंसिर ११ मा श्रम, रोजगार तथा सामाजिक सुरक्षामन्त्री शरतसिंह भण्डारीलाई प्रतिवेदन बुझाएको थियो । कार्यदलका सदस्यहरूमा वीर, शिक्षण, पाटन, सहिद धर्मभक्त, शुक्रराज टोपिकल, किस्ट मेडिकल, तिलगंगा आँखा अस्पताललगायतका विशेषज्ञ चिकित्सक थिए ।सूचीकृत स्वास्थ्य संस्था, चिकित्सक र श्रमिकलाई जिम्मेवार बनाउन, गुणस्तरीय स्वास्थ्य परीक्षणको सुनिश्चितता गर्न र मेडिकल फिटसम्बन्धी रिपोर्ट दिने गलत अभ्यास अन्त्य गर्न प्रणालीलाई डिजिटाइजेसनमा लैजाने, स्वास्थ्य परीक्षणका सामग्री थप गर्ने, ल्याबहरूलाई सुधार गर्ने र स्वास्थ्य परीक्षणको दायरा विस्तार गर्ने निर्णय भएको श्रम मन्त्रालयले जनाएको छ । वैदेशिक रोजगारीमा जाने श्रमिकको स्वास्थ्य परीक्षणमा ठूलो बेथिति छ । श्रमिकको परीक्षण नगरी गलत स्वास्थ्य रिपोर्ट दिइने गरेको तथ्य स्थापित छन् । यसले श्रमिकहरू मृत्युको पासोमा परिरहेका छन्, श्रममन्त्री शरतसिंह भण्डारीले भने, यस्तो अवस्था देख्दादेख्दै मूकदर्शक भएर बस्न सकिन्न । विशेषज्ञ चिकित्सकले यस विषयमा गहिरो ढंगले अध्ययन गरी प्रतिवेदन बुझाएका छन् । श्रम मन्त्रालयका अनुसार श्रमिकको स्वास्थ्य परीक्षणको दायरासमेत विस्तार गरिएको छ । जसमा थाइरोइड, मिर्गौला र सुगरसँग विशेष परीक्षण (एचबीएवानसी) गर्नुपर्नेछ । यसअघि श्रमिकको सामान्य परीक्षण मात्रै गरिँदै आएको थियो । यसको शुल्क भने सरकारी दरअनुसार निर्धारण गरिएको छ । गुणस्तरीय स्वास्थ्य परीक्षणको अभावमा वैदेशिक रोजगारीमा जानेहरूका मिर्गौला धेरै जोखिममा रहेको जनाइएको छ । सहिद धर्मभक्त प्रत्यारोपण केन्द्रको तथ्यांकअनुसार मिर्गौला डायालसिस गराइरहेका मध्ये २८९ प्रतिशत वैदेशिक रोजगारीबाट फर्किएका छन् । बेलायतको बर्नमथ विश्वविद्यालय र ग्रिनतारा नेपालले धनुषाको लक्ष्मीनिया र छिरेश्वरनाथ गाउँपालिकामा विदेशबाट फर्किएका ७ सय १८ जना र स्थानीय ७ सय २० जनाबीच मिर्गौला परीक्षण गरेका थिए । परीक्षणमा स्वदेशमै रहेकाको भन्दा बढी वैदेशिक रोजगारीमा गएकाहरूको मिर्गौलामा समस्या देखिएको थियो । विदेशबाट फर्किएकामा स्थानीयको तुलनामा उच्च रक्तचाप, मधुमेह, मोटोपनलगायत समस्या बढी देखिएको थियो । वैदेशिक रोजगार बोर्डको अभिलेखअनुसार पछिल्लो १४ वर्षसम्म १४ हजार ६ सय ६६ जना श्रमिकको मृत्यु भएको छ । तीमध्ये सबैभन्दा बढी हृदयाघातबाट १९, प्राकृतिक कारणबाट १९५ र कार्यस्थल दुर्घटनाबाट ७, सडक दुर्घटनाबाट १२७, आत्महत्याबाट ११ र बाँकी ३०८ प्रतिशतको अन्य कारणले मृत्यु भएको छ । तर धेरैजसो प्रमाणपत्रमा नेचुरल, सडेन डेथ, हार्ट अट्याक, अननेचुरल जस्ता शब्द लेखिएका हुन्छन् । सिंह नेतृत्वको उच्चस्तरीय विशेषज्ञ कार्यदलका अनुसार वैदेशिक रोजगारीमा रहेका नेपाली श्रमिकको स्वास्थ्य समस्यालाई ८ समूहमा वर्गीकृत गरी समाधानको प्रस्ताव गरिएको छ । जसमा शारीरिक समस्या (मस्कुलोस्केलेटल, डिसअर्डर, चोटपटक, तातोसम्बन्धी), रासायनिक जोखिम र श्वासप्रश्वास समस्या (हानिकारक रसायन सम्पर्क, रक्त क्यान्सर, श्वासप्रश्वास रोग), मानसिक स्वास्थ्य (कार्य तनाव, चिन्ता, डिप्रेसन, सामाजिक अलगाव), स्त्रीरोग, प्रजनन र यौन स्वास्थ्य समस्या (यौन दुर्व्यवहार, गर्भावस्था हेरचाहको कमी, महिनावारी समस्या), संक्रामक (टीबी, कोभिड१९, ग्यास्ट्रोइन्टेस्टाइनल, यौन संक्रमण), नसर्ने (हृदयरोग, उच्च रक्तचाप, मधुमेह, मोटोपन), न्युरोलोजिकल (पार्किन्सन, अल्जाइमर, माइग्रेन, मांसपेसी कमजोर हुने) र कार्डियोसँग सम्बन्धित उच्चरक्तचाप तथा मधुमेहसँग सम्बन्धित रोग छन् । श्रमिकको स्वास्थ्य परीक्षण गर्ने स्वास्थ्य संस्था वा चिकित्सकको लापरबाहीलाई पूर्णरूपमा रोक्न डिजिटाइजेसनमार्फत निगरानी गरिने व्यवस्था मिलाइने श्रममन्त्री भण्डारीले जनाए । वैदेशिक रोजगारमा जाने श्रमिकको स्वास्थ्य परीक्षण गर्ने स्वास्थ्य संस्थालाई जिम्मेवार बनाउन नियमन गर्न सर्वोच्च अदालतको फैसला छ । २०७७ माघ ७ मा तयार भएको न्यायाधीशद्वय दीपककुमार कार्की र हरिप्रसाद फुँयालको पूर्णपाठअनुसार मेडिकल अनफिट भई फर्केका किरण बस्नेतले मानसिक, आर्थिक र शारीरिक तथा भौतिक क्षति बेहोर्नुपरेको भन्दै स्वास्थ्य परीक्षण गर्ने क्रममा लापरबाही गर्ने डा बुद्ध बस्न्यात तथा नेपाल इन्टरनेसनल क्लिनिकलाई ३ लाख क्षतिपूर्ति भराउन आदेश दिइएको थियो । वैदेशिक रोजगारमा रहेका श्रमिक स्वास्थ्य जोखिमलाई न्यूनीकरण गर्न चिकित्सकको अनिवार्य उपस्थितिमा स्वास्थ्य परीक्षणको वातावरण बनाउन सरकारले कडा अनुगमन गर्नुपर्ने सिंहले बताए । कुन पेसाव्यवसायका लागि रोजगारमा जाने हो ? त्यसअनुसार स्वास्थ्य परीक्षण र प्रतिवेदनको व्यवस्थापन गर्न मापदण्ड बनाउनुपर्छ, उनले भने । सरकारबाट सूचीकृत स्वास्थ्य संस्थालाई अन्तर्राष्ट्रियस्तरको मापदण्डअनुसार स्तरीकृत गरी सबै देशका लागि एकरूप बनाउन जरुरी रहेको सिंहको भनाइ छ । गलत मेडिकल रिपोर्ट दिने प्रवृत्तिले श्रमिकहरूको स्वास्थ्य जोखिममा परेको श्रम आप्रवासन नीति मस्यौदा टोलीका संयोजकसमेत रहेका श्रमविज्ञ गणेश गुरुङ बताउँछन् । मेडिकल स्वास्थ्य संस्थाको कडा अनुगमन नहुँदा चलखेल बढेको छ । श्रमिकलाई पनि यसबारे चेतना जगाउनुपर्छ, उनले भने, गलत काम गर्नेहरूलाई कारबाही हुनुपर्छ । वैदेशिक रोजगारीमा जाने श्रमिकको गुणस्तरीय स्वास्थ्य परीक्षण सुनिश्चित गर्न श्रम मन्त्रालयमा २ सय १५ स्वास्थ्य संस्था सूचीकृत छन् । यीमध्ये मलेसियाले ३६, साउदी अरब, कुवेत, बहराइन र ओमान (गाम्का) ले १९, दक्षिण कोरियाले ४, इजरायलले ठूला अस्पतालसहित ५ संस्थामार्फत स्वास्थ्य परीक्षण गराइरहेका छन् । अमेरिकाले आईओएममार्फत स्वास्थ्य परीक्षण गराउँछ । कतार जाने श्रमिकको परीक्षण भने कतार भिसा सेन्टरबाट भइरहेको छ । बाँकी १ सय ५७ स्वास्थ्य संस्थाले करिब सयभन्दा बढी देश जाने श्रमिकको परीक्षण गर्दै आएका छन् ।"
रिजाल नमकिनको 'कर्न बज',"चितवन (कास) रिजाल नमकिनले कर्न बज नामक कुरकुरे स्न्याक्स बजारमा ल्याएको छ । चितवन रत्ननगर बेल्सीमा उद्योग रहेको रिजाल नमकिनले ३८ वर्षदेखि नमकिन, दालमोठ, भुजिया, फुरनदानालगायत तयारी खाजा र स्न्याक्स उत्पादन गर्दै आएको छ । आफ्ना उत्पादन गुणस्तरीय र अन्तर्राष्ट्रियस्तरका रहेको कम्पनीको दाबी छ । कर्न बज मकै, चामल र चनाको पीठोबाट तयार गरिएको कम्पनीले जनाएको छ । उक्त स्न्याक्स अचारी मसला, फ्लेमिङ हट र मसला तड्का गरी तीन प्रकारका स्वादमा उपलब्ध हुने कम्पनीका मुख्य बजार प्रबन्धक प्रीतम रिजालको भनाइ छ । निकट भविष्यमा यसलाई नेपाली रैथाने बाली कोदो र फापरबाट समेत ग्रिट तयार गरी स्वस्थ खाजाका रूपमा उपभोक्तामाझ ल्याउने योजना रहेको रिजालले बताए ।"
नेपालमा अब जेरो बीको 'वाटर प्युरिफायर',"काठमाडौं (कास) नेपालमा जेरो बी ब्रान्डको वाटर प्युरिफायर सार्वजनिक गरिएको छ । गत शुक्रबार काठमाडौंमा आयोजित कार्यक्रममा खानेपानीमन्त्री प्रदीप यादवले जेरो बी ब्रान्डको वाटर प्युरिफायर उद्घाटन गरे । कार्यक्रममा नेपालभरका प्रमुख आर्किटेक्ट, होटल व्यवसायी, उद्योगपति र व्यवसायीको उल्लेख्य सहभागिता रहेको जनाइएको छ । प्रत्येक घर र व्यवसायका लागि विश्वस्तरीय पानीका लागि ३८ वर्षभन्दा बढीको अनुभवसहित जेरो बी ब्रान्डको वाटर प्युरिफायर ल्याइएको कम्पनीले जनाएको छ । जेरो बी आयन एक्सचेन्ज इन्डिया लिमिटेडको प्रमुख ब्रान्ड रहेको कार्यक्रममा बताइयो । पिउने पानी शुद्धीकरण प्रणाली, आइरन फिल्टर, वाटर सफ्टनर र व्यावसायिक ग्रेड प्रणालीहरूको अत्याधुनिक प्रविधिका लागि जेरो बी परिचित रहेको कम्पनीले जारी गरेको विज्ञप्तिमा उल्लेख छ ।"
देहरादुनमा इन्डोनेपाल व्यापार मेला,"देहरादून (कास) इन्डोनेपाल अन्तर्राष्ट्रिय व्यापार मेला शुक्रबारदेखि सुरु भएको छ । उद्योग मन्त्रालयको सहयोग तथा कञ्चनपुर उद्योग वाणिज्य संघको आयोजनामा मेला सुरु भएको हो । मेलामा नेपाली हस्तकलासँगै विभिन्न खालका घरेलु उत्पादन राखिएको छ । पाल्पाली ढाका, रुद्राक्षको माला, अलैंचीको पातबाट बनेका विभिन्न किसिमका कपडा तथा वस्तु, विजयसालका भाँडा र अल्लोबाट बनाइएको विभिन्न किसिमका कपडा राखिएका छन् । गोरखालीहरूको बाहुल्य रहेको देहरादूनमा नेपाली हस्तकला र साना तथा मझौला उद्योगमा उत्पादन गरिएको वस्तुले सबैको ध्यान तानेको छ । मेलामा नेपाली र भारतीय उत्पादनका गरी करिब सय स्टल राखिएका छन्, जसमा ५० स्टल नेपाली छन् । उत्तराखण्डका मुख्यमन्त्री पुष्करसिंह धामीले मेलाको उद्घाटन गरे । यस्ता खालका मेलाले दुवै देशका सम्बन्ध अझ उचाइमा पुग्ने उनको भनाइ छ । यसले आर्थिकसँगै सांस्कृतिक र पर्यटकीय क्षेत्रमा समेत दुवैतर्फ फाइदा पुग्नेछ, मुख्यमन्त्री धामीले भने, दुवै देशका व्ववसायीबीच पनि सम्बन्ध स्थापित हुनेछ ।"
एनसेलले ल्यायो 'सधैं अन रोमिङ' प्याक,"काठमाडौं (कास) एनसेलले ग्राहकका लागि सधैं अन १७९९ रोमिङ प्याक सेवा सञ्चालनमा ल्याएको छ । कम्पनीका अनुसार यो एक सम्पूर्ण प्याकेज हो, जसले देशभर निर्बाध रूपमा सेवाको प्रयोग, मनोरञ्जन सुविधाका साथै भारत यात्रा गर्नेका लागि विशेष लाभ प्रदान गर्दछ । यो प्याक २८ दिनसम्म मान्य रहनेछ । यस प्याकबाट नेपालभर कल गर्न सकिने अनलिमिटेड अलनेट टक टाइम, १०० जीबी डेटा, अनलिमिटेड यूट्युब, बिमा सुविधा र रोमिङ सुविधा (डेटा र भ्वाइस) समावेश छन् । भारत भ्रमणका बेलामा ग्राहकले यस प्याकमा ६०० एमबी रोमिङ डेटा, १० मिनेट आगमन कल र १० मिनेटको बाह्य कल (भारतभित्रै र नेपाल कल गर्न सकिने) सेवा प्राप्त गर्ने एनसेलले जनाएको छ । साथै रोमिङ प्याकअन्तर्गत भारत भ्रमण गर्दा कुनै दुर्घटना भए १ लाख रुपैयाँसम्मको अस्पताल भर्ना र ओपीडी खर्च पनि समेट्ने एनसेलले जनाएको छ । रोमिङ प्याक करसहित १ हजार ७९९ रुपैयाँ शुल्कमा खरिद गर्न सकिनेछ ।"
प्रोटोनको ई एमएएस ७ सार्वजनिक,"काठमाडौं (कास) नेपाली बजारमा नयाँ प्रोटोनको ई एमएएस ७ सार्वजनिक भएको छ । काठमाडौंमा आयोजित एक समारोहबीच जगदम्बा मोटर्सले प्रोटोनको ई एमएएस ७ सार्वजनिक गरेको हो । यससँगै अब बजारमा प्रोटोनको ई एमएएस ७ प्राइम र प्रिमियम गरी दुई भेरियन्टमा उपलब्ध हुनेछ । यसको मूल्य ५६ लाख ९९ हजार रुपैयाँ रहेको कम्पनीले जनाएको छ । प्रोटोनको ई एमएएस ७ प्लाटिनम सिल्भर, टर्क्वोइज ग्रिन, स्लेट ग्रे, क्वार्ट्ज रोज र लिथियम ह्वाइट गरी पाँच रङमा उपलब्ध छ । प्रोटोनको ई एमएएस ७ सार्वजनिक गरिएको अवसरमा जगदम्बा मोटर्सका कार्यकारी निर्देशक अखिल गुप्ताले नेपालमा प्रोटोनको नयाँ गाडी सार्वजनिक गर्न पाएकोमा खुसी व्यक्त गरे ।"
२० प्रतिशत डाउन पेमेन्टमै दिपल,"काठमाडौं (कास) नेपालका लागि दिपल ईभीको आधिकारिक बिक्रेता एमएडब्लू वृद्धि अटोकर्पले आकर्षक न्यूनतम डाउन पेमेन्ट स्किम घोषणा गरेको छ । एसिलेरेट इन्टु द फ्युचर नाम दिइएको यस स्किमले स्टाइलिस र टेक्नोलोजिकल्ली एड्भान्स्ड दिपल इभी खरिद गर्ने प्रक्रियालाई निकै सहज बनाउने कम्पनीले जनाएको छ । स्किमअन्तर्गत ग्राहकले अब दिपलका ईभी मात्र २० प्रतिशत डाउनपेमेन्टमा खरिद गर्न सक्नेछन् । दिपलको प्रिमियम ईभी एल०७ लाई मात्र १३ लाख ९९ हजार, एस०७ १४ लाख ९९ हजार र एस०७एल १६ लाख ९९ हजार रुपैयाँ डाउनपेमेन्ट गरी खरिद गर्न सकिने कम्पनीले बताएको छ । साथै ग्राहकले फ्लटिङ बेसिसमा ८९९ प्रतिशत ब्याजदरमा सात वर्षको सवारी कर्जाको उपभोग गर्न पाउनेछन् ।"
इडेन गार्डेनमा कोलकाता स्तब्ध,"कोलकाता (एजेन्सी) विराट कोहली र फिल साल्टले आक्रामक सुरुआत गरेपछि रोयल च्यालेन्जर्स बेंगलुरु (आरसीबी) ले इन्डियन प्रिमियर लिग क्रिकेटको १८ औं संस्करणको उद्घाटन खेलमा कोलकाता नाइट राइडर्सलाई ७ विकेटले स्तब्ध बनाएको छ । उनीहरूले पहिलो विकेटमा ९ ओभरभित्र ९५ रन जोडेपछि आरसीबीले १ सय ७५ रनको लक्ष्य १६२ ओभरमा १ सय ७७ रन बनाएर पूरा गर्यो । आरसीबीबाट लगातार १८ औं सिजन खेलिरहेका कोहलीले ३६ बल खेल्दै ४ चौका र ३ छक्का प्रहार गरी अविजित ५९ रन बनाए । लिम लिभिङस्टोन ५ बलमा २ चौका र १ छक्का प्रहार गर्दै १५ रनमा अविजित रहे । गत सिजन कोलकातालाई आईपीएल उपाधि दिलाउन प्रमुख भूमिका खेलेका साल्टले ३१ बल खेल्दै ९ चौका र २ छक्कासहित ५६ रन बनाए । इम्प्याक्ट प्लेयर को रूपमा आएका देवदत्त पाडिकल १० रन बनाई सुनिल नारिनको बलमा आउट भए । कप्तान रजत पटिदारले १६ बल खेल्दै ५ चौका र १ छक्कासहित ३४ रन बनाए । कप्तानको रूपमा फर्किएका अजिन्क्या रहानेले सानदार अर्धशतक बनाए पनि क्रुनाल पाण्ड्ये र जेसल हेजलउडको सानदार बलिङपछि टस जितेर फिल्डिङ रोजेको आरसीबीले कोलकातालाई १७४८ को स्कोरमा रोकेको थियो । रहानेले ३१ बलमा ५६ रन बनाए । सोक्रममा उनले ६ चौका र ४ छक्का प्रहार गरे । क्विन्टन डी कक ४ रनमै आउट भए पनि रहाने र सुनिल नारिनले दोस्रो विकेटमा ६१ बलमा १ सय ३ रनको साझेदारी गरे । नारिनले २६ बल खेल्दै ५ चौका र ३ छक्का प्रहार गरे । तर यी दुई ४ बल अन्तरमा आउट भए पनि आरसीबी खेलमा फर्किएको थियो । नारिनलाई रसिक सलाम र रहानेलाई पाण्ड्येले आउट गरे । आफ्नो अर्को ओभरमा पाण्ड्येले बैंकटेस ऐरलाई ६ रनमा बोल्ड गरे । अंगकृष रघुवंशीले २२ बलमा २ चौका र १ छक्कासहित ३० र रिंकु सिंहले १० बलमा १२ रन बनाए । तर कोलकाताले अन्तिम १० ओभरमा ६७ र अन्तिम ५ ओभरमा २९ रनमात्र जोड्न सकेको थियो । पाण्ड्येले ४ ओभरमा २९ रनमात्र खर्चेर ३ विकेट लिए । इनिङ्सको अन्तिम ओभरमा पहिलो ३ बल डट गराएका हेजलउडले त्यस ओभरमा ५ रनमात्र खर्चे । उनले कुल ४ ओभरमा २२ रनमात्र खर्चेर २ विकेट लिए । यश दयाल, सलाम र सूर्यांश शर्माले ११ विकेट लिए ।"
एपीएफ च्याम्पियन,"(चितवन)सशस्त्र प्रहरी बलको एपीएफ क्लबले राष्ट्रिय महिला फुटबल प्रतियोगिताको उपाधि जितेको छ । भरतपुरको कृष्णपुर खेल मैदानमा शनिबार फाइनलमा एपीएफले विभागीय प्रतिद्वन्द्वी त्रिभुवन आर्मी फुटबल क्लबलाई टाइब्रेकरमा ४२ ले हराएको थियो । प्रतिस्पर्धात्मक खेलमा एपीएफ र आर्मीले निर्धारित समयमा ११ गोल गरेको थियो । सुरुआती अग्रता आर्मीले लिएको थियो । खेलको १३ औं मिनेटमा आर्मीकी विमला चौधरीले गोल गरेकी थिइन् । आर्मी टिम अन्तिम ६ मिनेट सम्हालिन नसक्दा उपाधिबाट वञ्चित रहयो । ७५ औं मिनेटमा रश्मिकुमारी घिसिङले आकर्षक हेडर गोल गर्दै एपीएफलाई खेलमा फर्काइन् । बाँकी समयमा गोल हुन नसक्दा खेल टाइब्रेकरमा धकेलिएको थियो । विजेता एपीएफले तीन लाख रुपैयाँसहित ट्रफी उचाल्यो । उपविजेता आर्मीले १ लाख ५० हजार रुपैयाँ पुरस्कार पायो । एपिएफकी प्रीति राई प्लेयर अफ द म्याच भइन् । उनले १० हजार पाइन् । आर्मीकी चन्द्रा भण्डारी प्लेयर अफ द टुर्नामेन्ट भइन् । उनले ४० हजार रुपैयाँ प्राप्त गरिन् । एपीएफकी सावित्री किसन उत्कृष्ट गोलरक्षक, आर्मीकी विमला बिक उत्कृष्ट डिफेन्डर, एपीएफकै रेनुका नगरकोटे उत्कृष्ट मिडफिल्डर, ८ गोल गरेकी एपीएफकी रश्मिकुमारी घिसिङ सर्वाधिक गोलकर्ता र एपीएफका जीवेश पाण्डे उत्कृष्ट प्रशिक्षक चुनिए । उनीहरूले जनही २० हजार रुपैयाँ प्राप्त गरे । चितवन जिल्ला फुटबल संघले भरतपुर महानगरको प्रवर्द्धनमा प्रतियोगितामा आयोजना गरेको हो ।"
अनिशले जिते पिस म्याराथन,"(लुम्बिनी)तेस्रो लुम्बिनी पिस म्याराथनको उपाधि अनिश थापामगरले जितेका छन् । भारतीय सेनाको फोर एट गोर्खा राइफलका अनिशले २ घण्टा २० मिनेट १८ सेकेन्डमा ४२१९५ किमि म्याराथन दुरी पूरा गरे । उनले ३ लाख ५० हजार रुपैयाँ पुरस्कार प्राप्त गरे । पर्वतको फलेबास नगरपालिका२ का अनिश १६ वर्षदेखि भारतीय सेनामा कार्यरत छन् । ३८ किमिसम्म पछि रहेका उनी पर्साचोकबाट केन्याली धावकलाई उछिनेका थिए । गत वर्षको दोस्रो लुम्बिनी पिस म्याराथनमा उनी चौथो भएका थिए । त्रिभुवन आर्मी क्लबका सुशीलकुमार शाही दोस्रो भए । उनले २ घण्टा २० मिनेट २५ सेकेन्डमा पूरा गरेर २ लाख ५० हजार पुरस्कार जिते । केन्याका धावक स्टेफेन कास्गेई तेस्रो भए । उनले २ घण्टा २० मिनेट ४७ सेकेन्डमा पूरा गरेर १ लाख ५० हजार पुरस्कार जिते । विजेता अनिशले शान्तिभूमिमा आएर उपाधि जित्न पाउँदा धेरै खुसी लागेको बताए । यहाँबाट जाने सन्देश विश्वव्यापी हुन्छ । त्यही भएर दौड्दा विश्वशान्तिको कामना गरें । शान्तिको मुहानमा शान्तिको पुरस्कार जित्न पाउँदा खुसी छु, उनले भने । हजारौं माइल परबाट आएर सफलता प्राप्त गरी खुसी साट्न पाउँदा गर्व लागेको उनले बताए । महिला हाफ म्याराथनको उपाधि सन्तोषी श्रेष्ठले जितकी छिन् । २१ किमि दुरी उनले एक घण्टा २० मिनेट ५ सेकेन्डमा पूरा गरिन् । उनले १ लाख ५० हजार पुरस्कार पाइन् । त्रिभुवन आर्मी क्लबकी पूर्णलक्ष्मी न्यौपाने २ घण्टा २१ मिनेट ४९ सेकेन्डबाट दोस्रो भइन् । उनले १ लाख पाइन् । चीनकै चेन वीइले २ घण्टा २६ सेकेन्डबाट तेस्रो भइन् । उनले ८० हजार पाइन् । पुरुष ५ किलोमिटर दौडमा नागेश्वर अहिर, गणेशसिंह रावत र भूपेन्द्र सुनार शीर्ष तीन स्थानमा रहे । नागेश्वरले १५ मिनेट ४६८ सेकेन्डमा दौड पूरा गरे । गणेशले १५ मिनेट ५०४ सेकेन्ड र भूपेन्द्रले १६ मिनेट ०१ सेकेन्डमा दौड पूरा गरे । महिला ५ किमि दौडमा २१ मिनेट १४४४ सेकेन्डमा दौड पूरा गर्दै नीरमाया चौधरी पहिलो भइन् । चिनियाँ धाविकाद्वय दोस्रो र तेस्रो भए । छिन वान्चीले ३३ मिनेट २७१८ र वाङ याचीले ३३ मिनेट ४०२७ सेकेन्डमा दौड पूरा गरे । ५ किमि छात्र दौडमा कृष्ण परियार पहिलो भए । अमृत विश्वकर्मा दोस्रो र उमेश बराई तेस्रो भए । छात्रातर्फ चाँदनी पासी, कुसुम ठगुन्ना र माया बराई शीर्ष तीन स्थानमा विजयी रहे । विजेता खेलाडीलाई नेपालका लागि चिनियाँ राजदूत चेन सोङ र नेपाल ओलम्पिक कमिटी अध्यक्ष जीवनराम श्रेष्ठले पुरस्कार वितरण गरे ।दोस्रो लुम्बिनी अन्तर्राष्ट्रिय शान्ति तथा अन्तर्राष्ट्रिय ध्यान महोत्सव कार्यक्रमअन्तर्गत चिनियाँ दूतावाससँगको सहकार्यमा संस्कृति, पर्यटन तथा नागरिक उड्डयन मन्त्रालयसहित विभिन्न निकायको आयोजनामा तेस्रो लुम्बिनी पिस म्याराथन गरिएको थियो । प्रतियोगितामा केन्याका धावक ६, चीनका ५० र नेपालका एक सय धावक दौडिएका थिए । लुम्बिनी स्क्वायरबाट म्याराथन सुरु भई त्यहीं आएर समापन भयो ।"
बागमतीको तेस्रो जित,"(दाङ)लमहीमा भइरहेको प्रधानमन्त्री कप एकदिवसीय पुरुष क्रिकेट प्रतियोगितामा शनिबार बागमती प्रदेशले कोशी प्रदेशलाई १ सय ३१ रनले पराजित गरेको छ । २ सय ४१ रनको लक्ष्य पछ्याएको कोशी २५३ ओभरमा १ सय ९ रनमा अलआउट भयो । १७ ओभरको खेल चलिरहँदा ८३४ को स्थितिमा रहेको कोशीले थप दुई रनका लागि लगातार ५ विकेट गुमाएपछि बागमतीले फराकिलो जित पायो । सूर्य तामाङले कोशीका ५ खेलाडीलाई आउट गरे । देउखुरी क्रिकेट रंगशालामा बागमतीका सूर्य र साकार गजुरेलले कोशीका सोनु अन्सारी, शुभम गहतराज, दीपेश कँडेललाई शून्य पेभिलियन फर्काउँदा टिकिरहेका सुजन थपलिया पनि सूर्यको बलमा बोल्ड भए । ज्ञानेन्द्र श्रेष्ठ १ रनमा आउट भए । कोशीबाट आशिष भट्टराईले ४९ बलमा ४ चौकासहित ३७ रन जोडे । ओपनर चिराग साह शून्यमा आउट हुँदा शकिब हक र कप्तान अंकित सुवेदी समान ४ रनमा रिजन ढकालबाट एलबीडब्लू आउट भए । कोशीका लागि फिर्दोस अन्सारीले २५ बलमा ३ छक्कासहित २४ रन जोडे । यसअघि बागमतीले टस जितेर ब्याटिङ गर्दै ४९३ ओभरमा २ सय ४० रन बनाएको थियो । शुभ कंसाकारले सर्वाधिक ३९ रन बनाए । उनले २८ बलमा ६ चौका र १ छक्का प्रहार गरे । आशुतोष घिरैयाले २९, इशान पाण्डे र विपिन आचार्यले २५२५, कप्तान पृथु बाँस्कोटाले २४, रिजन ढकालले २२, सोनु देवकोटाले १८, सूर्य तामाङले १७ र गौतम केसीले १६ रन बनाए ।कोशीबाट प्रकाश कार्की र सुजन थपलियाले २२, फारिद अन्सारी, ज्ञानेन्द्र श्रेष्ठ र दीपेश कँडेलले ११ विकेट लिए । बागमतीका लागि ५ विकेटसहित १७ रन जोडेका सूर्य तामाङ प्लेयर अफ द म्याच भए । बागमती ७ खेलबाट ३ जित निकाल्दै ६ अंकसहित छैटौं स्थानमा उक्लिएको छ ।"
बुटवलमा प्रिन्स विजेता,"(तिलोत्तमा)नेपालका नम्बर वान खेलाडी प्रिन्स दाहालले बुटवलमा शनिबार तेस्रो राष्ट्रिय ब्याडमिन्टन प्रतियोगितामा उपाधि जितेका छन् । उनले मेन्स सिंगल्सको उपाधि जिते । सिंगल्स फाइनलमा प्रिन्सले एपीएफका क्षितिज खनाललाई हराएका थिए । आर्मीका हिमाल चन्द र एपीएफका देवराज राना तेस्रो भए ।डबल्सतर्फ एपीएफका भोजबहादुर गुरुङ र प्रनिशसिंह ठकुरीले उपाधि जितेका छन् । उनीहरूले लाफा ब्याडमिन्टन क्लबका बलराम क्षेत्री र विवेक न्यौपानेलाई हराए । आर्मीका प्रविन लिन्थेप र विधान अधिकारी तथा हिमाल चन्द र सन्तोष पनेरुको जोडी तेस्रो भयो ।भेट्रान्स ४५ वर्षमाथि लाफाका राजु गुरुङ र सुदीप योञ्जनको जोडीले तिलोत्तमा ब्याडमिन्टन क्लबका बुद्धि चौधरी र दिलबहादुर कन्दङ्वालाई हराएर उपाधि जित्यो । न्यु लम्बिनी क्लबका बलराम पन्थी र खगेन्द्र तथा तन्नेरी ब्याडमिन्टन क्लबका प्रेम गुरुङ र विष्णुलाल श्रेष्ठको जोडी तेस्रो भए ।सुपर भेट्रान्स ५५ वर्षमाथि अनिल लाखे र शम्भुकुमार श्रेष्ठको जोडीले कास्कीका राजु गुप्ता र राजेन्द्र वाग्लेलाई हराएर उपाधि जित्यो । बुटवल ब्याडमिन्टन क्लबका दिलीप गौचन र महेश नेपाल तथा पीएसबीसीका रवि होना र इन्द्र थापाको जोडी तेस्रो भयो । मास्टर्स भेट्रान्स ६० वर्षमाथी तन्नेरी ब्याडमिन्टन क्लबका प्रेमप्रसाद गुरुङ र विष्णुलाल श्रेष्ठको जोडीले आफ्नै क्लबका दिल पुन र श्यामकृष्ण श्रेष्ठलाई हराएर उपाधि जित्यो । काठमाडौंका पूर्णचन्द्र जोशी र सुरेशचन्द्र श्रेष्ठ तथा भैरहवाका गणेश क्षेत्री र महेन्द्र श्रेष्ठको जोडी तेस्रो भयो । मेन्स सिंगल्स र डबल्सका विजेता, दोस्रो र तेस्रो हुनेले क्रमशः ५० हजार, ३० हजार र १० हजार रुपैयाँ पुरस्कार प्राप्त गरे । ४५ वर्ष माथि पहिलो, दोस्रो र तेस्रोले क्रमशः ४०, ३० र १० हजार, ५५ वर्षमाथि पहिलो, दोस्रो र तेस्रोले क्रमशः २५, १५ र ५ हजार, ६० वर्षमाथि पहिलोले १५ हजार, दोस्रोले १० हजार र तेस्रोले ५ हजार पुरस्कार प्राप्त गरेका थिए ।"
पिंक केयराथनमा सुनसरी सफल,"काठमाडौं (कास) काठमाडौं पिंक केयराथन महिला दौडअन्तर्गत २१ किमि हाफ म्याराथनको उपाधि आर्मीकी धाविका सुनसरी रोकायले जितेकी छन् । लेजर पोर्ट नेपालले शनिबार आयोजित हाफ म्याराथन दुरी सुनसरीले १ घन्टा २० मिनेट ०७ सेकेन्डमा पूरा गरिन् ।एपीएफकी पुष्पा भण्डारीले १ घन्टा २१ मिनेट ५५ सेकेन्डबाट दोस्रो र आर्मीकी निर्मला केसी १ घन्टा २७ मिनेट ५६ सेकेन्डमा तेस्रो भए । विजेताले ५१ हजार, दोस्रोले ३१ हजार र तेस्रोले २१ हजार रुपैयाँ पुरस्कार पाएका छन् । १० किमि दौडमा आर्मीकी निशा सार्कीले विजेता, एपीएफकी आशा रावतले दोस्रो र पुलिसकी सुमित्रा चौधरीले तेस्रो स्थान हासिल गरे । विजेताले ३१ हजार , दोस्रोले २१ हजार र तेस्रोले ११ हजार पाए । ५ किमितर्फ आर्मीकी सरस्वती भट्टराई, अनुसिया तण्डुकार र आर्मीकी कुसुम तामाङ तथा ३ किमितर्फ सम्झना राई, गायत्री श्रेष्ठ र सुप्रिता थापा शीर्ष तीन स्थानमा विजयी भए । ३ र ५ किमि दौडका विजेताले लाजिम्पाटमा रहेको दूसित प्रिन्सेस होटलमा दुई जनाका प्याकेज पाएका छन् । सबै १२ विजेताले मेटलाइफको तर्फबाट इन्स्योरेन्स प्याकेज पाएका छन् ।ललितपुरको जावलाखेलमा आयोजित कार्यक्रममा दुईदेखि ७० वर्षसम्म झन्डै २ हजार महिलाको सहभागिता थियो । जुम्बा सत्रसँगै सुरु भई वाक र रनमा कार्यक्रम अघि बढेको थियो । सधैं घरायसी काम र दैनिकीमा व्यस्त रहने महिलालाई आफ्नो स्वास्थ्यप्रति समय निकाल्न प्रेरित गर्नु कार्यक्रमको मुख्य उद्देश्य रहेको आयोजक संस्था अध्यक्ष नमराज जोशीले बताए ।"
नोर्बुलाई गल्फ उपाधि,"काठमाडौं (कास) गोकर्ण गल्फ क्लबमा शनिबार आयोजित चिभास ओपन गल्फ प्रतियोगितामा नोर्बु टी शेर्पा विजयी भएका छन् । वान ह्यान्डीक्यापसहित खेलका नोर्बुले असाधारण प्रदर्शन गर्दै ४३ स्टेबलफोर्ड अंक जोडेका थिए । उनले चेवाङ शेर्पामाथि ५ अंकको अग्रतासहित जित निकाले । नोर्बु टी शेर्पाको उत्कृष्ट प्रदर्शनमा तेस्रो, पाँचौं, सातौं, नवौं, ११ औं, १३ औं, १५ औं र १७ औं होलमा प्रभावशाली बर्डीहरू प्रहार गरेका थिए । दोस्रो र छैटौं होलमा दुई बोगी कार्ड बनाए । चेवाङ ३८ स्टेबलफोर्ड अंकसहित उपविजेता भए । बेस्ट ग्रसको पुरस्कार वाङचेन ढोन्डुपले पाए । उनले ३६ अंक जोडे । ढोन्डुपले कर्णेल निश्चयजंग रायमाझीलाई काउन्टब्याकमा हराए । कर्णेलको १८ अंकको तुलनामा ब्याकनाइनमा ढोन्डुपले १९ अंक बनाए । महिलातर्फ गीता गुरुङले २५ अंकसहित विजयी भइन् । जबकि एन्जिला योन्जनले १९ अंकसहित उपविजेता भइन् । सिनियरतर्फ भाइराजा पाण्डेले ३३ अंकसहित विजयी भए । उनले सुहृद घिमिरे, टेन्डी शेर्पा र पूर्णबहादुर राईलाई काउन्टब्याकमा हराए । फुन्सोक एन लामाले लङ्गेस्ट ड्राइभको पुरस्कार जिते र निश्चयजंगले क्लोजेस्ट टु द पिनको पुरस्कार पाए ।"
अन्नपूर्ण आरसीटीमा नयाँ नेतृत्व,"काठमाडौं (कास) अन्नपूर्ण आरसीटीले शनिबार राजेश श्रेष्ठको नेतृत्वमा नयाँ कार्यसमिति चयन गरेको छ । सहिद स्मारक लिग ए डिभिजनको ६ पटकका विजेता अन्नपूर्ण आरसीटीको चुनावी साधारणसभाले उपाध्यक्षमा कुमार राजभण्डारी र नरेन्द्रबहादुर श्रेष्ठ, सचिवमा रजेन्द्रप्रसाद श्रेष्ठ, सहसचिवमा अशोक मानन्धर र कोषाध्यक्षमा नरेश वैद्य निर्विरोध निर्वाचित गरेको हो । मतदानबाट ६ सदस्य चुनिएको छ । त्यसमा रविन महर्जन, चंगेजलाल श्रेष्ठ, यज्ञरत्न तुलाधर, दिनेश श्रेष्ठ, अमूल्य मानन्धर र रामचन्द्र श्रेष्ठ छन् । क्लब सदस्य १ सय ९६ रहेकामा कुल १ सय ६० मत खसेको थियो । नवनिर्वाचित श्रेष्ठ अन्नपूर्ण आरसीटीका छैटौं अध्यक्ष छन् ।"
तेन्जिङ र स्वस्तिका विजयी,"काठमाडौं (कास) तेन्जिङ राई र स्वस्तिका चौधरीले शनिबार वोङ्छु पिक एन्ड मुसा मसला नेसनल स्पोर्ट क्लाइम्बिङ च्याम्पियनसिपको उपाधि जितेका छन् । नेपाल क्लाइम्बिङ स्पोर्ट एसोसिएन (एनसीएसए) को आयोजनामा सम्पन्न स्पर्धाको पुरुषतर्फ तेन्जिङ समग्रमा १८०५ अंक जोडेर च्याम्पियन बने । बोल्डरमा १ हजार स्कोर गरेका तेन्जिङले लिडमा ८०५ स्कोर जोडे पनि समग्रमा धेरै स्कोर बनाएर विजेता भए । पेम्बा छेवाङ शेर्पा राई १६९० स्कोरसहित दोस्रो भए । पेम्बाले बोल्डरमा ६९० स्कोर जोडे । तर लिडमा १ हजार अंक जोडेपछि उनले समग्रमा दोस्रो बनेका हुन् । रौनक उप्रेती तेस्रो भए । बोल्डरमा ८०५ स्कोर गरेका रौनक लिडमा ६९० स्कोरसहित समग्रमा १४९५ स्कोर गरेर तेस्रो भए । पुरुषतर्फ १३ खेलाडी प्रतिस्पर्धी थिए । महिलातर्फ स्वस्तिकाले दुवै विधामा उत्कृष्ट प्रदर्शन गरिन् । उनी लिड र बोल्डर दुवैमा १ हजार स्कोर गर्दै समग्रमा २ हजार स्कोरसहित च्याम्पियन भइन् । रुशा प्रधान दोस्रो र मनीषा बुढा मगर तेस्रो भए । रुशाले लिड र बोल्डरिङ दुवैमा समान ८०५ स्कोर गरिन् । मनीषाले पनि दुवै विधा समान ६९० स्कोर जोडिन् । उनीहरू शीर्ष तीनसँगै तेन्जिङ खान्डो तामाङ, पञ्चमाया तामाङ र सन्तोषी मगर गरी ६ खेलाडीले मात्र भाग लिएका थिए । महिला र पुरुषको च्याम्पियन दुवैले ५० हजारसहित पदक जिते । दोस्रोले ३० हजार र तेस्रोले २० हजार पाए । ६ वर्षपछि पहिलो पटक क्लाइम्बिङ स्पोर्टको नेसनल च्याम्पियनसिप भएको हो ।"

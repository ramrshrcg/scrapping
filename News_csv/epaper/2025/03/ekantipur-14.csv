शीर्षक,विवरण
"विदेशी पर्यटकलाई अढाई गुणा बढी हवाई भाडा, सर्वोच्चको प्रश्न",अहिले विदेशीबाट संकलन हुने डलर भाडाले सस्तो दरमा बिक्री हुने नेपाली हवाई टिकटको भाडालाई अनुदानका आधारमा सहायता पुगेको संघका अध्यक्ष मनोज कार्कीले बताए । डलर भाडा हटाउनुपर्ने भए अहिलेको न्यूनतम भाडा दर हटाउनुपर्छ । अधिकतम भाडा दर वा योभन्दा माथिको दरमा टिकट बिक्री गर्नुपर्छ । अन्यथा वायुसेवा टिक्न गाह्रो छ ।
पूर्वविशिष्टलाई आजीवन सुविधा दिने कानुन बनाउँदै सरकार,"नेपाल सरकारका एक सचिवले पूर्वपदाधिकारीले राज्यबाट सुविधा लिन आसक्ति देखाउनु लाजमर्दो भएको टिप्पणी गरे । सुरक्षाकर्मी र सवारी एस्कर्टिङ प्रबन्ध गरिनु अनौठो होइन, राज्यको विशिष्ट तहमा बसेर काम गरेपछि उहाँहरूलाई सुरक्षा चुनौतीका आधारमा आवश्यक मात्रामा यो प्रबन्ध गर्नुपर्छ, उनले भने, तर एक पटक एउटा जिम्मेवारीमा बसेकै आधारमा सवारीसाधन, सरकारी सुविधामा कर्मचारीसहित सचिवालय, मासिक वेतन, इन्धन, घर भाडाघर मर्मत खर्चसहित सुविधा दिइनु राज्यको दोहन हो ।"
पुरुष फुटबलमा महिला प्रशिक्षक,"त्यसो त उनको प्रशिक्षकको जीवन सुरु भएको लगभग एक दशक छुन लागिसकेको छ । संयोग कस्तो भने अघिल्लो महिना मात्रै उनले प्रशिक्षकको बी लाइसेन्स पाएकी थिइन् । अबको लक्ष्य त ए नै होला । भनिन्छ, कुनै पनि देशको फुटबल विकासका लागि प्रशिक्षक जति बढी भयो, त्यति राम्रो । स्तरीय प्रशिक्षक भए, झन् राम्रो । चन्द्राले नेपाली फुटबलमा साँच्चै एउटा नयाँ अध्याय सुरु गरेकी छन् र मज्जाले आशावादी हुन पाइन्छ, उनलाई अब अरू धेरै महिलाले पछ्याउनेछन् ।"
नेपाल ग्रे लिस्ट मा पर्नुका कारण यी पनि सहकारीको अनियमितता र गैससको अपारदर्शिता,"फैसला भएका मुद्दाहरू पनि कार्यान्वयनमा गएका छैनन्, जफत हुनुपर्ने सम्पत्ति पनि जफत भएका छैनन् । तीनचार क्षेत्र क्यासिनो, ठूला सहकारी, बहुमूल्य धातु व्यवसाय (सुनचाँदी) व्यवसाय, रेमिट्यान्ससँगै पैसा ओसारपसार गर्ने हुन्डीलगायत केही क्षेत्रलाई उच्च जोखिम भनेर औंल्याएको छ, सचिव गौतम भन्छन्, बुझेर सुधार गरे भइहाल्छ । एफएटीएफले भनेका सबै कुराको स्वमूल्यांकन पनि भएको थियो । अहिले त्यही कुरा उसले भनेको छ । कार्यान्वयनको प्रतिबद्धता र सामूहिक प्रयास भयो भने हामी छिट्टै ग्रे लिस्ट बाट बाहिर निस्कन्छौं ।"
"सुदूरपश्चिम सरकारका सबै लेखा अधिकृत धर्नामा, भुक्तानी ठप्प","आर्थिक मामिला मन्त्रालयका उपसचिव सिद्धराज जोशी लेखा अधिकृतको आन्दोलनका कारण प्रदेश सरकारको आर्थिक गतिविधि ठप्प भएको बताउँछन् । सुरुका तीन महिना बजेट होलिडे भयो । अहिले कामको पिक आवरमा भुक्तानी, निकासालगायतका काम रोकिएका छन्, उनले भने, पुँजीगत खर्च न्यून रहेको अवस्थामा लेखा अधिकृतको आन्दोलन सुरु भएपछि अन्य आर्थिक प्रक्रिया पनि अवरुद्ध भएका छन् ।"
अब विधेयकको अग्रिम सूची संसद्लाई बुझाउनुपर्ने,"नियमावली, आदेश, गठन आदेश, विनियमावली, निर्देशिका, कार्यविधि वा मापदण्डलगायतमा समेट्नुपर्ने विषय पनि आउन लागेको नयाँ कानुनले स्पष्ट पारेको छ । कोष स्थापना र सञ्चालन गर्ने, सञ्चित कोष वा अन्य सरकारी कोषबाट आर्थिक दायित्व पर्ने विषय नियमावलीलगायतका प्रत्यायोजित विधायनमा समेट्न नहुने स्पष्ट मापदण्ड तोकिएको छ । त्यस्तै, कर लगाउने वा उठाउने, करको दर घटाउने, बढाउने वा खारेज वा मुलतबी राख्ने विषयलाई पनि नियमावलीलगायतका प्रत्यायोजित विधायनमा राख्न पाइने छैन । न्यायिक वा अर्धन्यायिक निकाय गठन गर्ने तथा त्यस्तो निकायको क्षेत्राधिकार सिर्जना गर्ने विषयलाई प्रत्यायोजित विधायनमा समावेश गर्न नहुने व्यवस्था पनि गरिएको छ । नियुक्ति, अवकाश वा योग्यता निर्धारण गर्ने विषयलाई पनि नियमावली, विनियमावलीलगायतका प्रत्यायोजित विधायनमा राख्न पाइने छैन ।"
बलात्कारमा मिलापत्र गराउने 'पञ्चायती' का थप दुई पक्राउ,गत २७ माघको राति शौच गर्न बाहिर निस्केकी रिंकु स्थानीय तीन जना युवकबाट बलात्कृत भएकी थिइन् । उनी भोलिपल्ट बिहान मात्रै रुँदै घर पुगेकी थिइन् । त्यसपछि २९ र ३० माघमा पञ्चायती बसेर घटना गाउँमै मिलाउने प्रयास गरिएको थियो । पञ्चायतीले बलात्कारका पीडकबाट १ लाख ४० हजार जरिवाना भराउने र पीडितलाई प्रहरीमा जान नदिने निर्णय गरेको थियो । तर पञ्चायतीमा पीडक पक्षबीच नै कुरा मिलेको थिएन । पीडक पक्षबाट निरन्तर धम्की आइरहेकै बेला रिंकु ३० माघको साँझ आफ्नै घरमा झुन्डिएको अवस्थामा मृत भेटिएकी थिइन् ।
विद्यालयको खाजामा विद्यार्थीले फलाएको च्याउ,"गाउँपालिकाले विद्यालयमा च्याउ खेतीका लागि चालु आर्थिक वर्षमा १ लाख रुपैयाँ बजेट छुट्याएको थियो । प्रत्येक विद्यालयका १ शिक्षकलाई च्याउ खेतीबारे अभिमुखीकरण तालिम दिइएको थियो । सामान्यतया २१ दिनमा च्याउ उत्पादन हुन्छ । व्यावसायिक खेतीबारे विद्यार्थीले सिकेर अभिभावकलाई पनि सिकाऊन् भनेर यो कार्यक्रम राखिएको हो, शिक्षा शाखा प्रमुख खनालले भने ।"
संवैधानिक निकायलाई पूर्वप्रशासकहरूको क्लब नबनाऊ,"एउटा जिम्मेवारीमा रहँदारहँदै, अझ कर्मचारी वर्गको सर्वोच्च पदमा रहँदारहँदै अन्य पदका लागि लोभ गर्नु र त्यसका लागि राजनीतिक नेतृत्वसँग लाइन मिलाउन सक्रिय हुनु सम्बन्धित व्यक्तिको नैतिकताको प्रश्न छँदै छ, स्वयंले धारण गरिरहेको पदप्रतिको अपमान पनि हो । जो व्यक्तिले आफ्नो जिम्मेवारीको पदप्रति इमानदारिता देखाउन सक्दैन, उसले कुनै पनि पदप्रति न्याय गर्न सक्दैन । अवकाशपछि तत्कालै नियुक्त पाएका कतिपयले आफ्नो पदाशक्ति त पूरा गरे होलान् तर व्यक्तिगत र सम्बन्धित निकायको छविलाई भने कमजोर बनाएका छन् । व्यक्तिले प्रचलित कानुन र अन्तर्राष्ट्रिय मान्यताअनुसार अवसर खोज्नुलाई अन्यथा भन्न मिल्दैन तर त्यसका लागि संवैधानिक आयोगहरूको कार्यक्षमता र निर्णयक्षमतामा सम्झौता गर्न पनि सकिँदैन । तर पूर्वप्रशासकहरूको क्लब बन्दै जाँदा हाम्रा संवैधानिक आयोगहरूले भने गरिमा गुमाउँदै गएका छन् । यसको सुधारको प्रस्थानबिन्दु कुलिङ पिरियड हुन सक्छ । तात्तातै नियुक्ति पाउने प्रचलन तोडिएर केही वर्षसम्म उसको सार्वजनिक छवि स्थापित हुन दिइयो भने सम्बन्धित पद र संस्थालाई पनि राम्रै हुन्छ । काममा निष्पक्षता र प्रभावकारिता पनि बढ्न सक्छ ।"
सीमित पहुँचका कारण स्वास्थ्य अवस्था जटिल,"कान्तिपुरले स्वास्थ्य उपचार गर्दा आर्थिक रूपमा थला पर्ने अवस्था बारे सम्पादकीयमार्फत पस्केको विचार गम्भीर र महत्त्वपूर्ण लाग्यो । वास्तवमा नेपालमा सर्वसाधारण जनताका लागि स्वास्थ्य उपचार खर्च यति महँगो छ कि आर्थिक रूपले थला नै परिन्छ । सबै नागरिकका लागि स्वास्थ्यमा समान पहुँचको व्यवस्था भए पनि त्यो कुरा व्यवहारमा लागू हुन सकेको छैन । सीमित पहुँचका कारण नै मुलुकको स्वास्थ्य अवस्था गम्भीर बनेको हो । कैयौं घरपरिवार प्रत्येक वर्ष स्वास्थ्य क्षेत्रमा खर्चिनुपरेको रकमका कारण बेघरबार हुनुपर्ने अवस्था साँच्चै दर्दनाक छ ।वास्तवमा नेपालमा स्वास्थ्य समस्याको अवस्था चुनौतीपूर्ण छ । यहाँको भौगोलिक विविधता, जनतामा अझै शिक्षाको कमी, आर्थिक असमानता, स्वास्थ्य सेवाको सीमित पहुँच, नागरिकले गुणस्तरीय स्वास्थ्य सेवा पाउन नसक्नु, प्रविधिको कमी, संक्रामक रोग ज्यादा फैलनु, त्यस्तै गैरसंक्रामक रोग पनि अत्यधिक मात्रामा लाग्नु, मानिसले खानपान तथा व्यायाममा ध्यान नदिनु, ग्रामीण क्षेत्रमा मातृ तथा शिशु मृत्युदर अझै कम नहुनु, धन कमाउने प्रलोभन तथा पारिवारिक चिन्ताका कारण मानसिक स्वास्थ्य समस्या देखिनु नै यस क्षेत्रका प्रमुख समस्या हुन् । नेपालका प्रायः सरकारी तथा निजी अस्पतालमा जाने हो भने रातदिन बिरामीको चाप बढेको देखिन्छ । प्रायःको एउटै गुनसो सुनिन्छ गम्भीर रोग लागे पनि यदि पहुँच छैन भने बिरामीले समयमै उपचार पाउँदैनन् । गरिबका लागि त झन् आकाशको फलसरह भएको छ । सहर बजारमा त स्वास्थ्यमा पहुँच यस्तो छ भने दूरदराजका गाउँबस्तीको हालत झन् के होला ? सोच्दै कहाली लागेर आउँछ । तर हाम्रा नेता भने सहरबजारको रमझममा बसेर यति रकम बिमा गरिएको छ र जनताले राम्रो स्वास्थ्य उपचार पाइरहेका छन् भन्नमै मक्ख छन् । वास्तविक रूपमा सरकारी अस्पतालको कुरा गर्ने हो भने गरिब जनतालाई लाइन लाग्दैमा सास्ती छ । निजी अस्पतालमा गम्भीर बिरामीका लागि २४ घण्टामा १ लाखको बिल आउँछ अनि कसरी गरिबका लागि सम्भव छ यहाँ उपचार ? आज कैयौं मानिस आर्थिक अवस्थाकै कारण मृत्यु रोज्न बाध्य छन् । आफू मरेर गए पनि बाँचेका परिवार र सन्तानका लागि भविष्य अन्धकार हुने ठानेर मृत्युवरण गर्न पुग्नु कहाँसम्मको अपराध हो, यसतर्फ पनि हाम्रा नेताको ध्यान जाओस् ।राम्रो सरकारी नीति, लगानीको उचित वातावरण र ग्रामीण क्षेत्रसम्म स्वास्थ्यमा सहज पहुँचको व्यवस्था गर्दा यी समस्या स्वतः समाधान भएर जानेछन् । प्रभावकारी स्वास्थ्य बिमा कार्यक्रम लागू गर्ने, नयाँ प्रविधिको प्रयोग, विद्यालयस्तरबाट नै स्वास्थ्यसम्बन्धी जानकारीमूलक सान्दर्भिक तथा जीवनोपयोगी अध्ययन गराउन आवश्यक छ । ६० वर्षभन्दा माथिका वृद्धवृद्धाका लागि जस्तोसुकै रोग लागे पनि निःशुल्क उपचारको व्यवस्था गर्ने, जलवायु परिवर्तनका कारण देखिएका स्वास्थ्य चुनौतीबारे समयमा नै सजग रहने कुरामा पनि सरोकारवाला निकायको ध्यान जान जरुरी छ । अन्यथा यही अवस्था रहने हो भने अबको केही वर्षमा स्वास्थ्य उपचार अभावमा मृत्यु कुर्नुको विकल्प रहने छैन । खिमराज गिरी, काठमाडौं"
दलकै कारण राजावादी सडकसम्म,"भनिन्छ, आफ्नो थैलीको मुख राम्रोसँग बाँधेर राखे अरूलाई चोरीको दोष लगाउन पर्दैन । तर आफैंले घरको मूलढोका खुलै छोडेर हिँड्ने अनि चोरी भयो भन्दै कोकोहोलो गर्दै हिँड्नुचाहिँ मूर्खता हो । अहिले नेपालको राजनीति ठीक यही अवस्थाबाट गुज्रिरहेको छ । २०६५ जेठ १५ मा तत्कालीन राजा ज्ञानेन्द्रले जुन तरिकाले राजगद्दीसहित ७ सय ५० रोपनीभन्दा बढी क्षेत्रफलमा फैलिएको नारायणहिटी राजदबार छोडेर निस्किएका थिए, विश्वले नै यो कल्पना गरेको थिएन कि राजाले त्यति सहजै राजगद्दी छोडेर निस्कनेछन् । तर उनले रक्तपातबिना नै नेपालमा गणतन्त्र स्थापना गराउन सहज भूमिका निर्वाह गरे । उनको यो सदासयतालाई पनि नकारात्मक दृष्टिले हेर्न मिल्दैन । राजाले जुन विश्वासले तत्कालीन राजनीतिक दललाई नेपालको शासनसत्ताको बागडोर जिम्मा लगाएर नारायणहिटी छोडेका थिए, त्यस घटनाको १६ वर्ष बितिसक्दा पनि नेपालको सर्वाङ्गीण विकासमा कुनै फड्को नमारेको देखेर नै राजा पुनः सलबलाउन थालेका हुन् भन्ने जोकोहीले सहजै बुझ्ने अवस्था छ । राजालाई यो अवस्थामा आउने ठाउँ दिएको पनि यिनै राजनीतिक दलले नै हो । राजतन्त्रका विरुद्ध एक भएका दलहरू राजतन्त्रको अन्त्यपश्चात् पुनः फरकफरक कित्तामा उभिन पुगे । दलगत रूपमा फरकफरक विचार भए तापनि राष्ट्रियताको विषयमा सबै दलको एउटै धारणा हुनुपर्थ्यो तर त्यसो हुन सकेन । त्यसैको फाइदा राजा र राजावादीले उठाउन खोजेका हुन् । त्यसो त सत्ताकै लागि आरोपप्रत्यारोपमा उत्रिएका दलका लागि राजा र राजावादीले बेलाबेला यसैगरी झस्काउन जरुरी पनि छ । ०६२६३ को जनआन्दोलनमा राजतन्त्रका विरोधी बनेका धेरै जनता आज राजतन्त्रकै पक्षमा फर्किसकेका छन् । यस्तो अवस्थाको सिर्जना हुनुमा पनि राजनीतिक दल नै मुख्य जिम्मेवार छन् । सुजन देवकोटा, पालुङ्टार४, गोरखा"
बिदेसिने नेपालीको कन्तबिजोग,"२२ फागुनमा कान्तिपुरमा प्रकाशित १ करोडसम्म बुझाएर अमेरिका पुगेका ९ नेपाली एक वर्ष नहुँदै फर्काइए शीर्षक समाचार पढ्दा साह्रै दुःख लाग्यो । मानव तस्करको फन्दामा परेर करोडौं रुपैयाँ खर्च गरेर अमेरिका पुगेका ती नेपाली आखिर बेइज्जतीपूर्वक पुनः नेपाल फर्काइएका छन् । अमेरिकाबाट नेलहतकडीमै डिपोर्ट गरी पठाइएको त्यो दृश्य ज्यादै कहालीलाग्दो छ ।दलालको चक्करमा गैरकानुनी रूपमा अमेरिका पुगेका एक महिलालगायत ९ जना नेपाली नागरिकलाई अमेरिकी चार्टर्ड विमानबाट काठमाडौं विमानस्थलका सम्बन्धित अधिकारीलाई जिम्मा लगाइएको हो । यसरी गैरकानुनी रूपमा अमेरिका छिरेको आरोपमा पक्राउ परेका अन्य थुप्रै नेपालीलाई पनि धमाधम स्वदेश फर्काउन थालिएको छ । अमेरिकी राष्ट्रपति डोनाल्ड ट्रम्पको गैरकानुनी रूपमा अमेरिकामा रहेका सबै विदेशी नागरिकलाई डिपोर्ट गर्ने नीतिअन्तर्गत उनीहरूलाई स्वदेश फर्काइन थालिएको हो । गत माघ महिनायता मात्रै ३६ भन्दा बढी नेपालीलाई स्वदेश ल्याइसकिएको छ । अमेरिका छिर्न सजिलो पटक्कै छैन । तथापि नेपाली युवा यसरी गैरकानुनी यात्रा गर्न किन तम्सिन्छन् ? किन यस्ता कहालीलाग्दा समाचार देख्दैनन् यी युवाहरूले ? अनि सरकारी संयन्त्रले यसरी विदेश जाँदा आवश्यक प्रमाण, विश्वासिलो माध्यम, गन्तव्य मुलुकको कानुन, पारिश्रमिक व्यवस्थाबारे सचेत गराउन किन पहल गर्दैन ? गंगाराज अर्याल, पाणीनि८, अर्घाखाँची"
हरितगृह ग्यास उत्सर्जनका मानवीय संकट,वातावरणविद्समेत रहेका ओली हाल चीनका लागि नेपाली राजदूत छन् ।
कसको हो हिमाल ?,लेखक भारतको पश्चिम बंगाल दार्जिलिङ जिल्लामा अवस्थित उत्तर बंगाल विश्वविद्यालयमा हिमाल अध्ययन केन्द्रका प्राध्यापक हुन् ।
किसान र भूमि अधिकार,"देशको कुल जनसंख्याको आधाभन्दा धेरै हिस्सा ओगट्ने कृषक समुदाय देशको आर्थिक समृद्धिमा योगदान दिने प्रमुख व्यक्ति हुन् । किसानको पसिना र मिहिनेतले सिँचेको भूमिले अन्नको भण्डारण उत्पन्न गर्दछ । किसान सर्जक हुन्, उत्पादक हुन् । उनीहरू आदिवासी हुन्, प्रकृतिपूजक हुन् । तसर्थ, गुठीपीडित, बिर्तापीडित, मोही, हरवाचरवा, किसान, कृषक जे नाम दिइए पनि उनीहरूलाई पुस्तौंदेखि बसोबास गर्दै आइरहेको, जोतभोग गर्दै आइरहेको भूमिमाथि पहुँच दिलाएर राज्यले यी भूमिपुत्रपुत्रीहरूमाथि न्याय गर्नैपर्छ । देशलाई खाद्यान्नमा आत्मनिर्भर बनाउने हो भने किसानलाई भूमिको हक सुनिश्चित गर्नैपर्छ ।"
अमेरिकायुक्रेन सहमतिमा रुसको असहमति,युक्रेनले उत्तर एट्लान्टिक सन्धि संगठन (नेटो) मा आबद्ध हुने तयारी गरेपछि २०२२ फेब्रुअरी २४ मा रुसले युक्रेनमा आक्रमण गरेको थियो । त्यसयता रुसले युक्रेनको करिब २० प्रतिशत भूभागमा नियन्त्रण लिइसकेको छ ।
युरोपेली मदिरामा २ सय प्रतिशत कर लगाउने ट्रम्पको चेतावनी,ट्रम्पले विदेशी सामानमा आयात शुल्क बढाउँदा अमेरिकी उत्पादनलाई बढावा मिल्ने र रोजगारी सुरक्षित हुने बताउँदै आएका छन् । तर आलोचकहरूले भने ट्रम्पका कदमले अमेरिकी उपभोक्ताहरू मूल्यवृद्धिको मारमा पर्ने बताएका छन् ।
पाकिस्तानमा बन्धक बनाइएका ३४६ रेल यात्रु मुक्त,सन् १९६४ मा सिरियाको दमास्कसमा स्थापना भएको बलोचिस्तान लिबरेन फ्रन्ट (बीएलएफ) सुरुमा इरानी बलोच विद्रोहमा संलग्न भएको थियो । इरानी बलोचहरूले त्यहाँको सरकारविरुद्ध विद्रोह गरेका थिए । पाँच वर्षको द्वन्द्वपछि इरानको शाहविरुद्धको विद्रोह वार्तामार्फत अन्त्य भएको थियो । त्यसलगत्तै अन्य बलोच संगठनहरूसँगै बीएलएफले पनि पाकिस्तान सरकारविरुद्ध गतिविधि गर्न थालेको हो । सन् १९७० को दशकदेखि यी संगठनहरूले अफगानिस्तानमा शरण लिएर गतिविधि गर्दै आइरहेका छन् ।
"सेयर बजारमा जलविद्युत्को प्रभुत्व बढ्यो, वित्तीय र बिमाको घट्यो","उक्त अवधिमा नेपाल धितोपत्र बोर्डले १० अर्ब २० करोड बराबरको सामुहिक लगानी कोष, ९ अर्ब ३० करोड बराबरको हकप्रद सेयर, १ अर्ब ३२ करोड बराबरको डिबेन्चर र ८५ करोड ५० लाख बराबरको साधारण गरी २१ अर्ब ६७ करोड बराबरको धितोपत्र सार्वजनिक निष्कासनका लागि अनुमति दिएको नेप्सेले जनाएको छ ।"
आइतबारदेखि भारतबाट १२ घण्टा मात्रै बिजुली,गत असोजमा आएको बाढीले क्षति पुर्याएको माथिल्लो तामाकोशी जलविद्युत् आयोजनाबाट दिनभर पानी जम्मा गरेर माग उच्च भएका बेला बिहान र साँझमा ४५६ मेगावाट नै बिजुली उत्पादन गरिरहेको प्राधिकरणले जनाएको छ ।
बीपी राजमार्गको सिन्धुली खण्ड पुनर्निर्माणको ठेक्का लाग्यो,"बाढीले क्षति गरेको अरनिको राजमार्ग, मेची राजमार्ग, बिब्ल्याटेमाइपोखरीसन्दकपुर सडक, कान्ति राजमार्ग, चरिकोटसिंगटी सडक, सिद्धार्थ राजमार्ग, खुर्कोटमिल्टी र तामाकोशीमिल्टी सडक स्थायी रूपमा निर्माण गर्न बजेट माग गरिएको थियो । त्यहीअनुसार अर्थबाट १८ अर्ब ८८ करोड २० लाख रुपैयाँ स्रोत सहमति सडक विभागले पाएको हो । जसअनुसार राजमार्गतर्फ १५ अर्ब ८३ करोड १० लाख, पुलतर्फ १ अर्ब ९० करोड १० लाख र वैकल्पिक सडकतर्फ १ अर्ब १५ करोड रुपैयाँ स्रोत सहमति आएको हो ।"
रैथाने उत्पादन किन्न कर्णालीका सबै पालिकामा खाद्य डिपो,चालु आर्थिक वर्षमा रैथाने बाली खरिद गर्न सरकारले ५० लाख रुपैयाँ छुट्याएको छ । सरकारको गुणस्तर मापदण्डअनुसार खाद्यान्नलाई प्याकेजिङ र लेभलिङ गरी प्रदेशको मूल्यवान् लोगो लगाएर खाद्यलाई वितरणको जिम्मा दिइनेछ । मन्त्रालयले यस वर्ष १९ हजार ४ सय ६४ मेट्रिक टन रैथाने बाली खरिद गर्ने तयारी गरेको छ ।
ठेक्का तोडिएको २१ महिनापछि मुडेचरिकोट सडक निर्माणमा फर्कियो पुरानै कम्पनी,२०७२ मा भारतीय एक्जिम बैंकको सहयोगमा ७० करोडमा निर्माणको जिम्मा लिने कम्पनी पटकपटक सम्पर्कविहीन हुँदा दुई वर्षमा सकिनुपर्ने सडक ९ वर्ष पूरा हुँदा पनि अधुरै छ ।
आम्दानी बढाउन किसानलाई मौरीघार,"केपिलासगढीमा तोरी प्रवर्द्धन कार्यक्रमअन्तर्गत घरघरका किसानले तोरी खेती गरिरहनुभएको छ, राईले भने, तोरी खेतीमा मौरीपालन फस्टाउने भएकाले पनि मौरीपालनमा किसानलाई सघाएका हौं ।"
प्रभाले दिलाइन् ऐतिहासिक रजत,भारतले सेप्टेम्बरमा पारा एथलेटिक्सको वर्ल्ड च्याम्पियनसिप आयोजना गर्दै छ । नेपालको मुख्य लक्ष्य उक्त प्रतियोगिता खेल्ने रहेको सचिव साङ्बु बताउँछन् । ग्रान्ड प्रिक्सहरूमा गरेको प्रदर्शन आधारमा खेलाडी छनोट हुनेछन् । त्यसका लागि खेलाडीलाई निरन्तर प्रशिक्षणमा राखिने उनले बताए ।
चर्च ब्वाइज फाइनलमा,पहिलो हाफ सुखद रहेको मछिन्द्रका लागि दोसो हाफ भने पीडादायी वन्यो । पहिलो हाफलगत्तै चर्च ब्वाइजले उत्कृष्ट र अप्रत्यासित पुनरागमन गरेको हो । खेलको ६१ औं मिनेटमा अबायोमी फकुन्लेले पहिलो गोल फर्काएर चर्च ब्वाइजको घाउमा मलम लगाउने काम गरे । ६९ औं मिनेटमा उनैले व्यक्तिगत दोस्रो गोल गरेपछि मच्छिन्द्र सशंकित बन्यो । खेलको ७८ औं मिनेटमा रिचार्ड विल्सनले गोल थप्दै खेल ३३ को बराबरी बनाए । त्यसपछि त मछिन्द्र पुरै दबाबमा पर्यो । ८७ औं मिनेटमा फकुन्लेले ह्याट्रिक पूरा गर्दै ४३ को नतिजा आफ्नो पक्षमा बनाए । प्लेयर अफ द म्याच चर्च व्वाइजका अबायोमी फकुन्ले भए । प्रतियोगितामा यो पहिलो ह्याट्रिककर्ता हो । अबायोमीले ११ हजार रुपैयाँ पुरस्कार पाए ।
महिला क्रिकेटमा अर्को हार,नेपालले शुक्रबार आफ्नो अन्तिम खेल हङकङसँग खेल्नेछ ।
नमोबुद्ध विजयी,"पाँचथर (कास) नमोबुद्व फुटबल क्लब सप्तरी फिदिममा जारी पाँचौं पाँचथर गोल्डकप फुटबलको फाइनलमा पुगेको छ । नमोबुद्धले चर्च ब्वाइज क्लब काठमाडौंलाई टाइब्रेकरमा ४२ ले हराउँदै ११ लाख रुपैयाँ पुरस्कार राशिको पाँचथर गोल्डकपमा उपाधि दाबेदार बनेको हो । निर्धारित ९० मिनेटमा दुवैले २२ को बराबरी खेलेपछि टाइबेकरमा निर्णय लिइएको हो । टाइब्रेकरमा सप्तरीका विवेक गुरुङ, विवेक राई, अनिल मगर र आयुश मगरले गोल गरे भने चर्च ब्वाइजबाट विदेशी खेलाडी तल्ला र सागर तिरुवाले मात्रै गोल गरे । चर्च ब्वाइजका अर्का विदेशी खेलाडी फोफोना र अभिषेक महतोको पेनाल्टी गोलरक्षक जयरत्न शेखले बचाए । निर्धारित समयमा नमोबुद्वका विदेशी खेलाडी जेम्सले ३३ औं मिनेटमा गोल गरे । जवाफमा पहिलो हाफको इन्जुरी समयमा चर्च ब्वाइजका ध्रुव राईले गोल फर्काए । पुनः ६१ औं मिनेटमा जेम्सले गोल थपे । ८५ औं मिनेटमा चर्च ब्वाइजका राज भुसालले गोल गर्दै खेल बराबरीमा पुर्याए । सप्तरीका गोलरक्षक जयरत्न म्यान अफ द म्याच भए ।"
कमलको अलराउन्ड प्रदर्शन,"ओपनरद्वय लोकेश बम १८ र आसिफ शेखलाई ३४ रनमा आउट भए । दीपक बोहरा पहिलो बलमै पेभेलियन फर्किए । रोहित ११, भुवन ३, सन्दीप जोरा ९, अमरसिंह राउटेला १६ रनमा आउट भए । मधेशका कमल गुप्ताले १ मेडनसहित ४० रन खर्चेर ४, प्रदीप पासवानले २, रुपेश सिंह र हरिशंकरले ११ विकेट लिए ।"
आर्मीको लगातार जित,"जवाफमा गण्डकीले निर्धारित ओभरमा ९ विकेट क्षतिमा २ सय ३ रनमात्र बनाउन सक्यो । अर्जुन कुमालले ८६ बलमा ८ चौका प्रहार गर्दै ६२ रन बनाए । ओपनर मुस्कान थापा २४, सुवास भण्डारी ३० र कमल परियार १५ रनमा आउट भए । अमृत गुरुङ २४ रनमा अविजित रहे । लुम्बिनीका निर्मल गुरुङले ३ तथा विप्रसनले २ तथा रमेश कुर्मी र नर सार्कीले ११ विकेट लिए ।"

शीर्षक,विवरण
"तोडफोड, आगजनी र लुटपाटमा राजावादी","उनलाई आकस्मिक शल्यक्रिया गरी भेन्टिलेटरमा राखिएको छ । अर्का एकको कुममा गोली लागेको र अवस्था सामान्य रहेको छ । गोली लागी घाइते अन्य दुई जनाको पाटन स्वास्थ्य विज्ञान प्रतिष्ठानमा उपचार भइरहेको छ ।उक्साएर आन्दोलन हिंसात्मक बनाएको भन्दै प्रहरीले रवीन्द्र मिश्र, धवलशमशेर राणा, स्वागत नेपाल, सेफोर्ड लिम्बू र सन्तोष तामाङलगायत १७ जनालाई पक्राउ गरेको छ । आन्दोलनको कमान्डर भनिएका दुर्गा प्रसाईं भने मोबाइल अफ गरेर राति अबेरसम्मै फरार छन् । राजसंस्था पुनःस्थापनाका लागि संयुक्त जनआन्दोलन समितिका संयोजक नवराज सुवेदीलाई भने घरमै नजरबन्द गरिएको छ । उग्र र अराजक राजावादीले इन्द्रेणी सहकारी रहेको भवनमा लगाएको आगो अर्को घरमा पनि सल्किएको थियो । तीनकुने क्षेत्रका दर्जन घरमा ढुंगा प्रहार भएका छन् । राजावादीले मिडिया हाउसमा समेत आक्रमण गरेका छन् । उनीहरूले तीनकुनेस्थित कान्तिपुर टेलिभिजनको कार्यालय र गैरीगाउँस्थित अन्नपूर्ण पोस्टको कार्यालयमा तोडफोड गरेका हुन् । अन्नपूर्णमा आगजनीको प्रयाससमेत भएको थियो ।अन्नपूर्णको कार्यालयमा आगजनीको प्रयाससमेत भएको थियो । प्रदर्शन उग्र बन्दै गएपछि प्रहरीले अश्रुग्यास प्रहार गरेको थियो । रबरको गोलीका साथै केही राउन्ड लाइभ बुलेट पनि प्रहार भएको थियो । राजावादीले तीनकुने, कोटेश्वर, बालकुमारी र जडिबुटी क्षेत्रमा गरेर करिब डेढ दर्जन गाडी जलाउनुका साथै कैयौं गाडी तोडफोड गरेका थिए ।तीनकुनेबाट तितरबितर भएको अराजक भीड आलोकनगर, कोटेश्वर, सिनामंगलतर्फ बाटोमा हुलदंगा मच्चाउँदै अघि बढेको थियो । कोटेश्वरतर्फ बढेको भीडले सुरुमा चोकमा रहेको प्रहरी प्रभागलाई लक्षित गर्दै ढुंगा प्रहार गरेको थियो । त्यहाँ प्रहरीले बल प्रयोग गरेपछि भीड दुई भागमा बाँडिएको थियो । कोटेश्वरबाट दक्षिणतर्फ लागेको भीडले भाटभटेनी सुपरमार्केटलाई आफ्नो निसाना बनाएर तोडफोडका साथै लुटपाट गरेको थियो । कोटेश्वर चोकबाट पूर्वतर्फ बढेको भीडले भने जडिबुटी चोकमा रहेको जडिबुटी उत्पादन तथा प्रसोधन केन्द्रमा आगजनी र ढुंगामुढा गरेको थियो । जडिबुटी कारखानाको परिसरभित्र पार्किङ गरिएका ८ वटा गाडीसमेत जलेका छन् । आलोकनगरतर्फ गएका राजावादीले एकीकृत समाजवादीको पार्टी कार्यालय तोडफोड र आगजनी गरेका थिए । भाटभटेनीमा तोडफोड गरेर बालकुमारीतर्फ अघि बढेका राजावादीले ७ वटा गाडी जलाएका थिए । राजावादीले च्यासलस्थित एमाले केन्द्रीय कार्यालयमा प्रवेश गर्न खोजे पनि सुरक्षाकर्मीले रोकेका थिए ।उग्र प्रदर्शनकारीको एउटा समूह पेरिसडाँडास्थित माओवादी कार्यालयमा प्रवेश गर्न खोजेको थियो । सुरक्षाकर्मी तैनाथ भएकाले प्रवेश सम्भव नभएपछि नजिकै पार्किङ गरिएको लागूऔषध नियन्त्रण ब्युरोको गाडी जलाएका थिए । बालकुमारी चोकबाट अघि बढेको भीडले बाटोमै पर्ने एकीकृत समाजवादीका अध्यक्ष माधवकुमार नेपालको घरमा पनि ढुंगा प्रहार गरेको थियो । सिनामंगलतर्फ अगाडि बढेका राजावादीले नागरिक उड्डयन प्राधिकरण र त्रिभुवन अन्तर्राष्ट्रिय विमानस्थल टर्मिनल भवनबीचको झाडीमा आगो लगाएका थिए, जसका कारण शुक्रबार काठमाडौं विमानस्थल झन्डै डेढ घण्टा अवरुद्ध भएको थियो । यो अवधिमा दर्जनौं आन्तरिक र अन्तर्राष्ट्रिय उडान तथा सयौं यात्रु प्रभावित भएको प्राधिकरणका सहप्रवक्ता ज्ञानेन्द्र भुलले बताए । प्रहरी प्रवक्ता नायब महानिरीक्षक दिनेशकुमार आचार्यका अनुसार संसद् भवनबाट भक्तपुरतर्फ घर फर्कंदै गर्दा बालकुमारीमा राजावादीले रास्वपाका प्रमुख सचेतक सन्तोष परियार चढेको गाडीसमेत जलाइदिएका थिए । हिंसात्मक बनेका राजावादीले गरेको तोडफोड, आगजनीलगायत भौतिक क्षतिको पूरै विवरण आउन बाँकी नै छ, उनले भने । राजावादीले अश्रुग्यास प्रहार गर्ने बन्दुकसमेत सुरक्षाकर्मीबाट खोसेका थिए । राजावादीबाट व्यक्तिका घर, पसल, सञ्चारगृह र सरकारी सम्पत्तिमा आगजनी बढ्दै गएपछि जिल्ला प्रशासन कार्यालय काठमाडौंले बानेश्वर, तीनकुने, कोटेश्वर र गौशला क्षेत्रमा शुक्रबार दिउँसो ४ बजेदेखि शनिबार बिहान ७ बजेसम्मका लागि कर्फ्यु लगाएको छ । कर्फ्यु लगाएसँगै सुरक्षाका लागि सडक र चोकमा नेपाली सेना पनि तैनाथ भएका छन् ।"
ज्ञानेन्द्र शाहसँगको भेटपछि प्रसाईं 'कमान्डर,"पूर्वराजाले आन्दोलनको कमान्डर बनाएका प्रसाईं साइबर अपराध, गाली बेइज्जती, संगठित अपराध जस्ता कसुरमा यो वर्ष नै दुई पटक पक्राउ परिसकेका व्यक्ति हुन् । साइबर अपराध र गाली बेइज्जतीसम्बन्धी कसुरमा गत ६ असोजमा समातिएका उनी जिल्ला अदालत काठमाडौंको आदेशबमोजिम १५ असोजमा धरौटी बुझाएर छुटेका थिए । मुद्दा अदालतमा विचाराधीन रहेकै बेला प्रसाईं संगठित अपराध, किर्ते, मानहानि लगायतका कसुरमा ४ मंसिरमा फेरि पक्राउ परे । त्यति बेला उनी बन्दी प्रत्यक्षीकरणको निवेदन दिएर सर्वोच्च अदालतको आदेशबाट करिब एक महिनापछि छुटेका थिए । शान्तिपूर्ण आन्दोलन गर्ने भनिएकाले सरकारले राजावादीलाई तीनकुने क्षेत्र छुट्टयाइदिएको थियो । प्रसाईंकै गतिविधिले शुक्रबारको आन्दोलन हिंसात्मक बन्न पुग्यो । तीनकुनेमा बनाइएको मञ्चको ब्यानरमा पूर्वराजा र प्रसाईंका तस्बिर थिए । प्रसाईं मञ्चमा जानुको साटो आन्दोलनलाई हिंस्रक बनाउन केन्द्रित देखिए । आफैं गाडी चलाउँदै निषेधित क्षेत्र घोषणा गरिएको बानेश्वरतर्फ अघि बढे । सडकमा बार लगाएर उभिएका प्रहरीलाई गाडीले पेल्दै उनी हुँकिए । गाडीभित्रै लाइभ गर्ने टोली लिएर हिँडेका उनले प्रहरीसँग मुठभेड चाहेको देखिन्थ्यो । त्यसपछि आन्दोलन हिंस्रक हुन पुगेको थियो । उत्तेजित राजावादीले आक्रमण गर्न थालेपछि प्रतिरक्षाका लागि प्रहरीले अश्रुग्यास प्रहार गरेको थियो । तीनकुनेको मैदानभित्र आयोजित सभाको मञ्चमा जमघट हुँदै गर्दा प्रसाईं र समर्थक प्रहरीसँग भिडिसकेका थिए । प्रसाईंले आह्वान गरेको आन्दोलनमा सहभागिता जनाएको राप्रपाले साताअघि मात्र प्रसाईंसँग जोडिएर जान नसकिने निर्णय पार्टी बैठकबाटै गरेर सार्वजनिक समेत गरेको थियो । राप्रपा अध्यक्ष लिङ्देनले आन्दोलनका क्रममा भएका हिंसात्मक क्रियाकलापमा राप्रपाको संलग्नता नरहेको दाबी गरे । हामी शान्तिपूर्ण प्रदर्शनका पक्षधर हौं, हाम्रा मान्छे हिंसात्मक प्रदर्शनमा संलग्न छैनन्, उनले कान्तिपुरसँग भने, घटनाको छानबिन हुनुपर्छ, छानबिनपछि त्यो प्रस्ट हुने नै छ ।प्रसाईंले प्रतिरक्षा बल बनाएर पहिल्यै आन्दोलनलाई हिंस्रक बनाउने तयारी गरेको देखिन्छ । उनले बौद्ध नयाँबस्तीमा केन्द्रीय कार्यालय रहने गरी बुधबार नागरिक प्रतिरक्षा बल (पीडीएफ) नै गठन गरेका थिए ।प्रसाईं नेतृत्वको नागरिक बचाउ अभियानले आह्वान गरेको आन्दोलनलाई नैतिक समर्थन जनाएर सहभागिताको आह्वान गर्ने राप्रपा नेपालका अध्यक्ष कमल थापाले पनि तोडफोड र आगजनीलाई निन्दनीय भनेका छन् । सामाजिक सञ्जालमा उनले सरकारी दमनका कारण त्यो परिस्थिति उत्पन्न भएको दाबी गरेका छन् । थापाले बिहीबार सामाजिक सञ्जालमार्फत चैत १५ मा तीनकुने जाऔं भन्ने आह्वान गरेका थिए । पूर्वपञ्च राष्ट्रिय शक्ति नेपालका अध्यक्ष केशरबहादुर बिष्टदेखि कैयौं राजावादीले प्रसाईंलाई साथ दिन आह्वान गरेका थिए । प्रसाईंकै अगुवाइमा ४ चैतमा गठित सुवेदी नेतृत्वको समिति गठन हुँदा त्यसमा बस्नसमेत अस्वीकार गरेका लिङ्देन, थापा र बिष्टसहितका नेता आन्दोलनको अघिल्लो दिन आएर प्रसाईंलाई साथ दिन अघि सर्नुमा पूर्वराजा शाह र प्रसाईंबीच बिहीबार भएको अर्थपूर्ण भेटघाट कारण भएको ठानिएको छ । शाहसँगको भेटपछि प्रसाईंले भनेका थिए, यो लडाइँ राजा र दुर्गा प्रसाईंले जित्नैपर्छ, हामी एक भएर लड्छौं, अब हामी अघि बढ्ने हो, सँगै लड्ने हो, सँगै मर्ने हो । उनको त्यस्तो अभिव्यक्तिका कारण पनि उनका कार्यकर्ता हौसिएर सडकमा हिंसात्मक बनेका थिए ।समितिका सदस्य सचिव राप्रपाका वरिष्ठ उपाध्यक्ष रवीन्द्र मिश्र कार्यक्रम सुरु हुनै लाग्दा प्रहरीद्वारा मञ्चमा गरिएको अश्रुग्यास प्रहारले उत्तेजना बढाएको दाबी गर्छन् । नवराजजी र म एउटै गाडीमा थियौं, गाडीबाट ओर्लिएर स्टेजमा जानेबित्तिकै ८७ वर्षका नवराज सुवेदी बसेको मञ्चमा टियर ग्यास प्रहार भयो, उनले भने, टियर ग्यास प्रहार भएपछि त्यहाँ उत्तेजना बढ्यो । हामी केही प्रमुख मान्छे तीनकुनेमै सीमित थियौं । आन्दोलनमा घुसपैठ भयो, जति पनि धनजनको क्षति भयो त्यसको जिम्मेवारी सरकारले लिनुपर्छ । आफूहरूले शान्तिपूर्ण आन्दोलन गरेको उल्लेख गर्दै उनले घटनाको जिम्मेवारी आन्दोलनकारीको नहुने भन्दै पन्छिए । समिति संयोजक सुवेदीले पनि प्रहरी हस्तक्षेपका कारण आन्दोलन भड्किन पुगेर स्थिति बिग्रिएको बताए । गृह मन्त्रालयले भने आन्दोलन हिंसात्मक एवं आपराधिक बनाउन प्रदर्शनका आयोजक जिम्मेवार रहेको बताएको छ । मन्त्रालयले विज्ञप्ति जारी गर्दै अमानवीय र गैरकानुनी गतिविधिमा संलग्नलाई कानुनको दायरामा ल्याइने जनाएको छ ।"
भिडियो खिच्दाखिच्दै भवनसँगै जले पत्रकार सुरेश,"एभिन्युजका सञ्चालक भाष्करराज राजकर्णिकारले चार पटक नेपाल प्रहरीका आईजीपी दीपक थापालाई खोजीका लागि अनुरोध गर्न फोन गरे । सशस्त्र प्रहरीका प्रमुख राजु अर्याललाई पनि क्यामेरा पर्सन सुरेश हराएको खबर गरे । पटकपटक दुवै आईजीपीलाई फोन गरें । काठमाडौंका सीडीओले फोन काटे । एसएमएस गरें तर रेस्पोन्स नै गरेनन् । राज्यविहीनताको महसुस भयो, राजकर्णिकारले भने । जब भवनको आगो नियन्त्रणमा आयो, एभिन्युजका प्रधानसम्पादक केदार कोइराला, सम्पादक पाण्डेलगायत आगलागी भएको भवनमा उक्लिए । चौथो तलाको एउटा कोठाभित्र सुरेशको शव भेटियो । घुँडामाथि सबै जलेको थियो । क्यामेरा पनि जलेको थियो, सम्पादक पाण्डेले भने, क्यामेराको एसडी कार्ड फेला पार्यौं । बेलुकीपख सुरेशको शव प्रहरीले मुचुल्का उठाई परिवारजन र एभिन्युज व्यवस्थापनलाई बुझायो । शव पोस्टमार्टमका लागि उनीहरूले शिक्षण अस्पताल लगे । सहकर्मी गुमाएको पीडाले उनीहरू भावविह्वल थिए ।"
ज्ञानेन्द्र शाहलाई जवाफदेही बनाऊ,"नेपालमा राजसंस्था पुनःस्थापना गर्ने अभियानमा लागेका राजावादीले शुक्रबार राजधानीमा उत्पात मच्चाएका छन् । आफ्ना मागको वैचारिक, राजनीतिक र व्यावहारिक तर्क र दृष्टिकोण प्रस्तुत गर्नुको सट्टा तोडफोड, आगजनी र लुटपाट मच्चाएका उनीहरूले उन्माद र अराजकता नै आफ्नो पहिचान र चरित्र हो भन्ने प्रमाणित गरेका छन् । पूर्वराजा ज्ञानेन्द्र शाहकै योजना र आशीर्वादमा उक्साइएको यो उद्दण्ड जत्थाले व्यक्तिगत तथा सार्वजनिक सम्पत्तिमा आगजनी मात्रै गरेको छैन, औषधि कारखाना र सञ्चारगृहमा सुनियोजित आक्रमण गरेको छ तथा व्यापारिक केन्द्रमा पसेर लुटपाट पनि मच्चाएको छ । राजालाई गद्दीमा फर्काउने मूलमन्त्र बोकेको समूह मूलतः अराजनीतिक, अमानवीय र असंवेदनशील मनोविज्ञानबाट निर्देशित देखिएको छ । यसले ज्ञानेन्द्र शाहलाई गद्दीमा फर्काउने होइन बरु नागरिकका रूपमा उनको बचेखुचेको साख र सम्मानलाई पनि धूलिसात् बनाउने बाटो लिएको छ । २०६२६३ को जनआन्दोलनमा लाखौं लाख जनता सडकमा आएका हुन् । त्यो आन्दोलन राजनीतिक रूपमा प्रतिबद्ध र नैतिक रूपमा निष्ठावान् भएकाले सभ्य, संयमित र परिणाममुखी भएको हो । तत्कालीन राजा ज्ञानेन्द्र र उनका कमान्डरहरूले हेलिकोप्टरबाट देखेको जस्तो जनसागर कुनै कारणले अनियन्त्रित भएको भए परिणाम केसम्म हुन सक्थ्यो ? ज्ञानेन्द्र शाह र उनका कमान्डरले अहिलेसम्म नसोच्नु विडम्बना हो ।राजावादीको प्रदर्शनको कभरेज गर्न फिल्डमा खटिएका व्यावसायिक पत्रकारसहित दुई जना यो आततायी विध्वंसका सिकार बने । सन्चो लगायतका औषधि बनाउने जडीबुटी उत्पादन तथा प्रशोधन कम्पनी लिमिटेडमा आगो लगाएर ध्वंस गरियो । अत्यन्तै प्रज्वलनशील इन्धनको डिपो र दर्जनौं जहाज रहेको अन्तर्राष्ट्रिय विमानस्थलभित्र आगो फ्याँकियो । कान्तिपुर टीभीको कार्यालयमा योजनाबद्ध आक्रमण गरियो भने अन्नपूर्ण पोस्टको कार्यालयमा तोडफोड गरी आगोसमेत सल्काइयो । नेपालको राष्ट्रिय झन्डा काँधमा भिरेका व्यक्तिको जत्थाले भाटभटेनी सुपरमार्केटमा लुटपाट गर्यो । एकीकृत समाजवादीको पार्टी कार्यालयमा तोडफोड तथा आगजनी भयो । निजी तथा सार्वजनिक कार्यालय, गाडी र सम्पत्ति बेहिसाब जलाइयो, आगो निभाउन गएको दमकललाई तोडफोड गरेर कर्मचारीलाई कुटियो । राजा फर्काउन सडक प्रदर्शनका ठेकेदार बनाइएका दुर्गा प्रसाईंले प्रहरीलाई सामूहिक रूपमा कुल्चने उत्तेजनासहित गाडी सडकमा दौडाए । यस हदसम्मको वितण्डा मच्चाउने सोच र शक्ति कहाँबाट प्राप्त भयो ? राजावादी अभियानले नै प्रसाईंलाई आधिकारिक कमान्डर नियुक्त मात्र गरेको छैन, एक दिनअघि मात्र प्रसाईंले निर्मल निवासमा पूर्वराजा ज्ञानेन्द्रसँगै बसेर योजना बनाएका थिए । फिल्डमा खटेका प्रसाईं त फरार भएका छन् तर उनका पथप्रदर्शक ज्ञानेन्द्र शाहलाई यसको जवाफदेही बनाउन जरुरी छ । खासमा दुर्गा प्रसाईं ज्ञानेन्द्र शाह जस्तो देखिने र ज्ञानेन्द्र शाह दुर्गा प्रसार्इं जस्तो देखिने यो अनौठो दृश्य देशका लागि घातक मिश्रण हो । नवराज सुवेदी जस्ता पुरातात्त्विक र रवीन्द्र मिश्र जस्ता नयाँ भेरिएन्ट का राजावादीहरूले आफ्नो अतृप्त आकांक्षाका लागि समाजको तरल मनोविज्ञानमा दाउ हानिरहेका छन् । यो बेलामा कित्ता क्लियर गर्नुपर्ने अवस्थामा पुगेका छन् राजेन्द्र लिङ्देन र उनको नेतृत्वमा रहेको राप्रपाका नेता तथा कार्यकर्ता । के जननिर्वाचित संविधानसभाबाट पारित संविधानमाथि राप्रपाको सम्पूर्ण भरोसा सकिएको हो ? देशको पाँचौं ठूलो दलको हैसियत दिने संसद्प्रतिको आस्था नामेट भएर उनीहरूका लागि अब दुर्गा प्रसाईं र रवीन्द्र मिश्रको छद्म नेतृत्व निर्विकल्प भएको हो ? दलको रूपमा राप्रपाको पहिचान, प्रवृत्ति र औचित्य स्पष्ट हुनुपर्ने बेला आएको छ ।पूर्वराजा ज्ञानेन्द्र नेपाली जनताको मतबाट निर्वाचित भएर होइन, दुर्गा प्रसाईंजस्ता फौजदारी अपराधमा तारिख धाइरहेका विवादास्पद व्यक्तिको काँध चढेर शासनमा फर्किन चाहन्छन् । उतिबेला ज्ञानेन्द्र मिडिया हाउसमा सेनाका कर्नेललाई सुपर एडिटर बनाएर पठाउँथे, अहिले अराजक जत्थालाई अगुल्टो दिएर सञ्चारगृह, विमानस्थल र औषधि कारखानामा पठाउन थालेका छन् । यसले आज एक जिम्मेवार नागरिकको रूपमा पनि उनी काम, कर्तव्य र जवाफदेहिताबाट विमुख भएको प्रस्ट हुन्छ । प्रदर्शनका नाममा सार्वजनिक, सरकारी तथा निजी सम्पत्तिमा आगो लगाउने को को हुन् ? तिनलाई उत्तेजित बनाउन अँध्यारो कुनामा को को सक्रिय छन् भन्ने विषयमा राज्यले सघन अनुसन्धान गरी जवाफदेही बनाउन जरुरी छ । राजावादीले शुक्रबार प्रदर्शन गरेको विध्वंस नेपालको राजनीतिक ध्रुवीकरणमा पर्खने र हेर्ने मौकापरस्तहरूका लागि पनि अल्टिमेटम हो । धमिलो पानीमा माछा मार्ने उनीहरूको समयको सुविधा स्वयं राजावादीले लुटिसकेका छन् । सञ्चारगृह र औषधि कारखानामा आगो सल्काउने र डिपार्टमेन्ट स्टोरभित्र छिरेर फलफूलदेखि मदिरासम्म लुट्ने समूहको उद्दण्डताबीच आफ्नो भविष्य खोज्ने समय सबैका लागि सकिएको छ । राजावादी र गणतन्त्रवादी सबैले आआफ्नो विचारधारा स्पष्ट पारेर अराजनीतिक होइन, राजनीतिक प्रतिस्पर्धा गर्न जरुरी छ ।"
ज्ञानेन्द्र शाहलाई जवाफदेही बनाऊ,"राजावादीले शुक्रबार प्रदर्शन गरेको विध्वंस नेपालको राजनीतिक ध्रुवीकरणमा पर्खने र हेर्ने मौकापरस्तहरूका लागि पनि अल्टिमेटम हो । धमिलो पानीमा माछा मार्ने उनीहरूको समयको सुविधा स्वयं राजावादीले लुटिसकेका छन् । सञ्चारगृह र औषधि कारखानामा आगो सल्काउने र डिपार्टमेन्ट स्टोरभित्र छिरेर फलफूलदेखि मदिरासम्म लुट्ने समूहको उद्दण्डताबीच आफ्नो भविष्य खोज्ने समय सबैका लागि सकिएको छ । राजावादी र गणतन्त्रवादी सबैले आआफ्नो विचारधारा स्पष्ट पारेर अराजनीतिक होइन, राजनीतिक प्रतिस्पर्धा गर्न जरुरी छ ।"
"तोडफोड, आगजनी र लुटपाटमा राजावादी","राजावादीबाट व्यक्तिका घर, पसल, सञ्चारगृह र सरकारी सम्पत्तिमा आगजनी बढ्दै गएपछि जिल्ला प्रशासन कार्यालय काठमाडौंले बानेश्वर, तीनकुने, कोटेश्वर र गौशला क्षेत्रमा शुक्रबार दिउँसो ४ बजेदेखि शनिबार बिहान ७ बजेसम्मका लागि कर्फ्यु लगाएको छ । कर्फ्यु लगाएसँगै सुरक्षाका लागि सडक र चोकमा नेपाली सेना पनि तैनाथ भएका छन् ।"
ज्ञानेन्द्र शाहसँगको भेटपछि प्रसाईं कमान्डर,गृह मन्त्रालयले भने आन्दोलन हिंसात्मक एवं आपराधिक बनाउन प्रदर्शनका आयोजक जिम्मेवार रहेको बताएको छ । मन्त्रालयले विज्ञप्ति जारी गर्दै अमानवीय र गैरकानुनी गतिविधिमा संलग्नलाई कानुनको दायरामा ल्याइने जनाएको छ ।
भिडियो खिच्दाखिच्दै भवनसँगै जले पत्रकार सुरेश,"पटकपटक दुवै आईजीपीलाई फोन गरें । काठमाडौंका सीडीओले फोन काटे । एसएमएस गरें तर रेस्पोन्स नै गरेनन् । राज्यविहीनताको महसुस भयो, राजकर्णिकारले भने । जब भवनको आगो नियन्त्रणमा आयो, एभिन्युजका प्रधानसम्पादक केदार कोइराला, सम्पादक पाण्डेलगायत आगलागी भएको भवनमा उक्लिए । चौथो तलाको एउटा कोठाभित्र सुरेशको शव भेटियो । घुँडामाथि सबै जलेको थियो । क्यामेरा पनि जलेको थियो, सम्पादक पाण्डेले भने, क्यामेराको एसडी कार्ड फेला पार्यौं । बेलुकीपख सुरेशको शव प्रहरीले मुचुल्का उठाई परिवारजन र एभिन्युज व्यवस्थापनलाई बुझायो । शव पोस्टमार्टमका लागि उनीहरूले शिक्षण अस्पताल लगे । सहकर्मी गुमाएको पीडाले उनीहरू भावविह्वल थिए ।"
"'प्रदर्शन होइन, सुरुदेखि नै उत्पात गर्ने योजनामा देखिन्थे राजावादी","शुक्रबारको राजावादीको प्रदर्शनले सवारीसाधन नचल्ने पूर्वअनुमान गरेर बिहान ९ बजे नै तीनकुनेस्थित कान्तिपुर टेलिभिजनमा पुगेको थिएँ । अफिस आउँदा बाटामा प्रहरी र सुरक्षाकर्मी चोकचोकमा बस्ने अनि सुरक्षा दिने गरेको देखिएको थियो । सार्वजनिक यातायात कम चलेका थिए । बिहानको अवस्था सामान्य नै थियो । बिस्तारै तीनकुने क्षेत्रमा अलिअलि मान्छे भेला हुँदै गए ।कान्तिपुर टेलिभिजनका लागि हामीले साढे १० बजे दुई ठाउँ (तीनकुने र माइतीघर चोक) बाट लाइभ गर्ने योजना बनाएका थियौं । हाम्रा सहकर्मीले माइतीघर चोक र भृकुटीमण्डपमा मानिसहरू फाट्टफुट्ट भेला हुँदै गरेको जनाएका थिए । साढे १० बजेतिर माइतीघरतर्फ ठाउँठाउँबाट ससानो र्याली भेला हुँदै छ भन्ने जानकारी आयो । माइतीघरमा त्यति धेरै भीडभाड छैन भन्ने थियो । साढे १० बजेसम्म तीनकुनेमा भने मानिसहरू करिबकरिब थिएनन् भन्दा पनि हुन्छ । ५०१०० जना फाट्टफुट्ट ठूलो चौरमा भेला हुँदै गरेजस्तो देखिने तर यहाँ सभा हुन्छ भन्ने खालको उपस्थिति थिएन । बिस्तारै १२ बजेपछि मानिसको हिँडडुल बढ्न थाल्यो । झन्डा बोकेका मानिस बढ्दै गरेको हामीले आभास गर्यौं ।कान्तिपुर टेलिभिजनकै अगाडि साढे १२ बजेपछि नाराबाजी सुरु भयो । तीनकुने र कोटेश्वरबाट जुलुस आएको थियो । चाबहिलतिरबाट मोटरसाइकल र्याली आएको थियो । उनीहरू बानेश्वरतिर फर्केर नाराबाजी गरेको देखिन्थ्यो । सुरक्षाकर्मी बार लगाएर बसेका थिए । साढे १२ आसपासमा त्यो चली नै रहेको थियो । सवा एक बजे आसपासमा एउटा सेतो गाडी आयो । झ्यालबाट टाउको निकालेका दुई जना मान्छे गाडीमा देखिए । अरू गाडी गुडिरहेका थिएनन् । एउटा गाडी हुलमूल भएको ठाउँ अर्थात् तीनकुनेबाट हुइँकिएर सुरक्षाकर्मीको बार बसेको ठाउँमा एकैछिन रोकियो । एकछिन वादविवाद गरेर पेल्दैपेल्दै गयो । गइसकेपछि थाहा भयो कि त्यो गाडी दुर्गा प्रसाईंको रहेछ । त्यसपछि धकेलाधकेल सुरु भयो । त्यसभन्दा अगाडि सभा र सम्बोधन केही भएको थिएन । मात्र मान्छेको भीडभाड भइरहेको थियो । दुर्गा प्रसाईं आउँदै छन् भन्ने सुनियो । प्रसार्इं आइसकेपछि सभा सुरु हुने भन्ने अनुमान थियो । तर प्रसार्इं सभा स्थलतर्फ गएनन्, सुरक्षाकर्मीलाई पेल्दैपेल्दै अगाडि गए । उनी पास भएर कहाँ गएँ ? हराए ।नाराबाजी गरिरहेकाहरू बानेश्वरतिर अगाडि बढ्न खोजे । सुरक्षाकर्मीले पेल्न थाल्दा १२ जनाले ढुंगा हान्न थाले । प्रहरीले लखेट्न थाल्यो, झन् बढी ढुंगा बर्सन थाल्यो । लगत्तै प्रहरीले अश्रुग्यास हान्न थाल्यो । तीनकुनेको एउटा बिल्डिङमा आगो नै सल्कियो, अश्रुग्यास हान्न थालेको आधा घण्टापछि हो । प्रदर्शनकारीले जताततै टायर बालेका थिए । ट्राफिक आइल्यान्ड ढालेर त्यहाँ टायर बालेका थिए । तीनकुनेको अर्कोपट्टि गौशाला जानेतिर पनि आगो बालेका थिए ।सबैतिर ढुंगामुढापछि प्रदर्शनकारी कान्तिपुर टेलिभिजनतर्फ लागे । कान्तिपुर टेलिभिजनको कार्यालय मुख्य सडकबाट थोरै भित्र छ । भाग्ने क्रममा प्रदर्शनकारीहरू गल्लीतर्फ छिरे । दुईवटा ठूला बाटा र त्यहाँबाट फेरि ससाना गल्ली छन् । दायाँबायाँ भाग्न मिल्ने अरू गल्ली छन् । जबजब पुलिसले बल प्रयोग गर्छ अनि गल्लीमा पसे । कान्तिपुरको अगाडि एउटा जत्था आयो र ढुंगा वर्षाउन थाले । समाचार कक्षमा काम गरिरहेका पत्रकार साथीहरूको टेबलमै ढुंगा आयो । समाचार कक्षमा त्रास मच्चियो । सबै साथीहरू ढुंगा नआउने स्थानतर्फ लुकेर बसे । पछि समाचारमा आएअनुसार अन्नपूर्ण दैनिकमा पनि तोडफोड गरेछन्, आगो नै लगाएछन् । कान्तिपुर र अन्नपूर्णमा एकै समयमा आक्रमण भएको रहेछ ।केही बेरमा मात्रै प्रहरीको बाक्लो उपस्थिति रह्यो । प्रहरीले प्रदर्शनकारीलाई तितरबितर पार्यो । कोटेश्वरसम्म लखेट्यो । तर प्रदर्शनकारी भित्रभित्रै जाँदा उनीहरूले नयाँनयाँ भवनमा आक्रमण गर्ने र गाडी जलाउने काम गरे । पार्टी कार्यालयदेखि भाटभटेनी सुपरमार्केटसम्म आक्रमण गरे । लुटपाट गरे ।म समाचार कक्षमा बसेर फिल्डमा रहेका साथीहरूसँग कुराकानी गरिरहेको थिएँ, आफैं पनि लाइभ गर्न सडकमा निस्किएको थिएँ । शुक्रबारको दिनभरको घटनाक्रम नियाल्दा राजावादीहरूको सभा गर्ने कुनै योजना नै थिएन । किनभने, यो सभामा कसले के बोल्ने भन्ने कुनै तयारी नै थियो जस्तो मलाई लाग्दैन । नवराज सुवेदीको संयोजकत्वमा एउटा समिति बनेको छ । त्यो समितिले शुक्रबारको सभाका लागि दुर्गा प्रसाईंलाई बिहीबार मात्रै नेतृत्व हस्तान्तरण गरेको थियो । शुक्रबार अर्थात् चैत १५ को सभा दुर्गा प्रसाईंले आफैंले घोषणा गरे थिए । नवराज सुवेदीले घोषणा गर्नुभन्दा पहिला नै उनले गरेका हुन् । दुर्गा प्रसाईंले जुन हर्कत देखाए, उनी सभाका लागि आएका होइनन् भन्ने देखिन्छ । यहाँ जो प्रदर्शनकारी सडमा देखिए ती प्रदर्शनकारी सभामा सुन्नका लागि तयार भएको देखिँदैन्थ्यो । सभा स्थलमा एकदमै थोरै मान्छे थिए । सबै सडकमा अराजक ढंगले प्रस्तुत भइरहेका थिए । उनीहरू सुरक्षाकर्मीलाई उक्साउने, उद्वेलित गर्ने व्यवहारमा देखें । नभन्दै घटनाले उग्ररूप लियो । एक जना पत्रकारले ज्यान गुमाए, अर्को एक मजदुरले पनि ज्यान गुमाए । धेरै धनजनको क्षति भयो । यो दुःखद् भयो ।"
प्रहरीको बन्दुक खोसेको फोटो खिच्दा पत्रकारको खुट्टा भाँचे,"तीनकुनेमा राजावादीको समाचार संकलन गर्न अनलाइन खबरबाट शुक्रबार बिहान खटिएको थिए । शिक्षा बिटमा लेख्ने भएकाले मलाई न्युजरुमले प्रदर्शनमा सहभागी जेनजी पुस्ताबारे फलो गर्ने असाइन्मेन्ट दिएको थियो । दिउसो २ बजेतिर प्रदर्शनको माहोल बिग्रियो । आगलागी भएको घरभन्दा दुई घर पर चेपमा केही प्रहरी थिए । राजावादी प्रहरीमाथि जाइलाग्न थाले । म उनीहरूलाई पछ्याउँदै त्यतै गएँ । एक युवाले प्रहरीको बन्दुक खोसे । मैले २३ वटा फोटो खिच्न भ्याएँ । ६ सेकेन्डको भिडियो पनि खिचें । प्रहरीको बन्दुक खोसेका ती युवा र अन्यले मैले पछ्याएको देखेर तँ सीआईडी हो ? भन्दै दुर्व्यवहार गरे । मोबाइलबाट भिडियो खिच्दै थिएँ, उनीहरूले मलाई धकेले । म लड्न पुगें र खुट्टामा चोट लाग्यो । फिल्डमा जान बिहान अफिसको मिटिङपछि स्कुटी लिएर गएको थिएँ । स्कुटी तीनकुने चौकी नजिकै राखेको थिएँ । तीनकुने चौरबाट फर्केर बागमती पुलतिर आउन सक्ने अवस्था थिएन । त्यसबेला उक्त क्षेत्रमा अश्रुग्यास, ढुंगामुढा प्रहार हुन थालिसकेको थियो । तीनकुनेको निजी घरमा आगजानी सुरु भइसकेको थियो । कोटेश्वरतर्फ जाने सडक हुँदै पेरिसडाँडातर्फबाट बागमती नदीतिर बढें । त्यहाँ पनि आन्दोलनकारीले गाडीमा आगो लगाएको देखियो । त्यहाँबाट घुमेर बागमती नदी हुँदै स्कुटी राखेको स्थलमा पुगें । स्कुटी चढेर बुद्धनगरमा रहेको अनलाइन खबरको अफिस आएँ । जब जुत्तामोजा खोलेर हेरें, दायाँ खुट्टा सुन्निएको देखियो । लेखामा कार्यरत दुई सहकर्मीले मलाई बानेश्वरको एभरेस्ट अस्पतालमा पुर्याए । एक्सरे र सिटी स्क्यान गर्दा हड्डी भाँचिएको रहेछ । बेलुकीपख कर्फ्युका कारण अस्पतालमा प्लास्टर गरेर मूलपानीस्थित घर जान सक्ने अवस्था भएन । कोटेश्वरस्थित आफन्तको घरमा आराम गरिरहेको छु । (सुरज कुँवरसँगको कुराकानीमा आधारित)"
पत्रकारको मृत्यु र सञ्चारगृहमाथि आक्रमणको भर्त्सना,"राजावादीको शुक्रबारको हिंसात्मक प्रदर्शनका क्रममा पत्रकारको मृत्यु र सञ्चारसंस्थामाथि आक्रमणको घटनाको सञ्चारसम्बद्ध विभिन्न संघसंस्थाले भर्त्सना गरेका छन् । राजावादीको प्रदर्शनका क्रममा तीनकुनेस्थित भवनमा आगजनी हुँदा एभिन्युज टेलिभिजनका भिडियो पत्रकार सुरेश रजकको मृत्यु भएको छ । प्रदर्शनकारीले कान्तिपुर टेलिभिजन तथा अन्नपूर्ण मिडियाको कार्यालयमा आक्रमण गरेका थिए । यस्तै हिमालयन टेलिभिजनको सवारीसाधन तोडफोड भएको छ । नेपाल पत्रकार महासंघले सञ्चारगृहमा आक्रमण, सवारीसाधन तोडफोड र सञ्चारकर्मीलाई आतंकित तुल्याउने कार्य गरेकोप्रति गम्भीर ध्यानाकर्षण भएको जनाएको छ । सञ्चारसंस्था र सञ्चारकर्मीको ज्यानै जाने गरी यस प्रकारको हमला हुनु घोर आपत्तिजनक, निन्दनीय र भर्त्सनायोग्य कार्य भएको महासंघको ठहर छ, महासंघका महासचिव रामप्रसाद दाहालद्वारा जारी विज्ञप्तिमा भनिएको छ, आन्दोलनका नाममा सञ्चारकर्मीको ज्यानै जाने, प्रेसलाई आतंकित र त्रसित बनाउने कार्य किमार्थ स्वीकार्य हुँदैन । यस्तो कार्यमा संलग्नलाई तत्काल कारबाही गर्न महासंघले माग गरेको छ । सञ्चारगृह र सञ्चारकर्मीको सुरक्षामा गम्भीर हुन पनि महासंघले आग्रह गरेको छ । लोकतन्त्र र प्रेसविरोधी क्रियाकलाप नदोहोर्याउन सम्बन्धित पक्षको महासंघले ध्यानाकर्षण गराएको छ । कान्तिपुर मिडिया ग्रुपले घटनाको निन्दा गरेको छ । शुक्रबार विरोध प्रदर्शनका नाममा राजसंस्था पक्षधर राजनीतिक दल र समूहहरूले काठमाडौंमा विध्वंस मच्चाए । निजी व्यापारिक भवनमा तोडफोड र आगजनी गरेका राजावादीले मिडिया संस्थामाथि पनि छानीछानी आक्रमण गरे, कान्तिपुर मिडिया ग्रुपले शुक्रबार जारी गरेको प्रेस वक्तव्यमा भनिएको छ, तीनकुनेस्थित कान्तिपुर टेलिभिजनको कार्यालयमा समेत ढुंगामुढा गर्दै आतंक सिर्जना गरे । स्वतन्त्र प्रेसमाथिको यो आक्रमण निन्दनीय छ । हामी यसको गम्भीर भर्त्सना गर्दछौं ।आगजनी, लुटपाट, तोडफोडसँगै मिडियाकर्मीको ज्यानै जाने गरी आक्रमण गर्ने घृणित कार्य कदापि स्वीकार्य नहुने पनि वक्तव्यमा जनाइएको छ । कान्तिपुरले यस कार्यमा संलग्नमाथि तत्काल कानुनी कारबाहीका लागि सरकारसमक्ष माग गरेको छ ।उक्त जत्थाले अन्नपूर्णसहित मिडियामा तोडफोड र आगजनी गरेको भन्दै अन्नपूर्ण मिडिया नेटवर्कले पनि भर्त्सना गरेको छ । अन्नपूर्ण मिडिया नेटवर्कका अध्यक्ष क्याप्टेन रामेश्वर थापालगायत सम्पादकहरूले शुक्रबार संयुक्त विज्ञप्ति जारी गर्दै तोडफोड र आगजनीमा संलग्नलाई कानुनी दायरामा ल्याउन माग गरेका छन् । निरंकुशताको पहिलो निसाना प्रेस हो भन्ने यो आन्दोलले अँगालेको शैलीले देखाएको छ । हामी सबै किसिमका निरंकुशताको कडा विरोध गर्दै लोकतन्त्रका पक्षमा सदा अविचलित रहने प्रतिबद्धता जनाउँछौं, विज्ञप्तिमा उल्लेख छ ।"
मानवअधिकार अधिकृत कुटिए,"काठमाडौं (कास) राजावादीहरूको प्रदर्शन अनुगमन गर्न गएको राष्ट्रिय मानवअधिकार आयोगको टोलीमाथि हिंसात्मक आक्रमण भएको छ । आक्रमणमा परी मानवअधिकार अधिकृत खिमानन्द बस्याल घाइते भएका छन् । आयुक्त लिली थापा र उनका चालकमाथि पनि हातपात भएको छ । हामी तीनकुनेमा पुगेर प्रदर्शनस्थलको अनुगमन गरिरहेका थियौं, एक्कासि एउटा भीड आएर हातपात गर्न थाल्यो, त्यसैबेला प्रहरीले हानेको अश्रुग्यासले आँखा हेर्न नहुने भयो, अनुगमन टोलीको नेतृत्वकर्ता आयुक्त थापाले भनिन्, एकदमै अराजक र अनियन्त्रित भीडले जे पनि गर्न सक्ने अवस्था त्यहाँ थियो, हामीलाई नै ज्यान जोगाउन बडो मुस्किल पर्यो ।प्रहरीले अश्रुग्यास हान्दा पनि आयोग टोलीले केही नबोलेको भन्दै राजावादीको एउटा जत्थाले उनीहरूमाथि लात्ती, मुक्का र चड्कन बर्साएको थियो । हामीलाई डलरे भन्दै जथाभावी कुटपिट गर्न थाले, कसैकसैले मानवअधिकारवादीलाई नकुट पनि भनेको सुन्दै थिएँ, त्यसै बेला मलाई टाउकामा प्रहार भयो, मानवअधिकार अधिकृत बस्याल भन्छन्, उनीहरूबाट फुत्केर नजिकै रहेका प्रहरीसमक्ष पुगेपछि भने कुट्न छाडे । प्रदर्शनकारीको शैली हिंसात्मक भएको राष्ट्रिय मानवअधिकार आयोगको निचोड छ । कुनै पनि बहानामा हिंसात्मक गतिविधि स्वीकार्न सकिँदैन, आयोगले भनेको छ, हिंसामा संलग्न जोकोहीलाई कानुनी कारबाही गर्न आयोग सरकारलाई आग्रह गर्दछ ।हिंसात्मक प्रदर्शन गरेका राजावादीले कोटेश्वरस्थित भाटभटेनी सपिङ कम्प्लेक्समा तोडफोडसँगै लुटपाट मच्चाएका थिए भने रास्वपाका प्रमुख सचेतक सन्तोष परियार चढेको स्कर्पियो गाडी पनि जलाइदिएका थिए । उनीहरूले गाडी रोकेर जलाए, म चाहिँ त्यो अराजक भीडबाट फुत्केको हुनाले जोगिएँ, परियारले भने, यो हिंसात्मक र अराजक प्रदर्शनबाटै राजावादीले आफ्नो औचित्य समाप्त पारेका छन् ।"
"प्रदर्शन होइन, सुरुदेखि नै उत्पात गर्ने योजनामा देखिन्थे राजावादी","दुर्गा प्रसाईंले जुन हर्कत देखाए, उनी सभाका लागि आएका होइनन् भन्ने देखिन्छ । यहाँ जो प्रदर्शनकारी सडमा देखिए ती प्रदर्शनकारी सभामा सुन्नका लागि तयार भएको देखिँदैन्थ्यो । सभा स्थलमा एकदमै थोरै मान्छे थिए । सबै सडकमा अराजक ढंगले प्रस्तुत भइरहेका थिए । उनीहरू सुरक्षाकर्मीलाई उक्साउने, उद्वेलित गर्ने व्यवहारमा देखें । नभन्दै घटनाले उग्ररूप लियो । एक जना पत्रकारले ज्यान गुमाए, अर्को एक मजदुरले पनि ज्यान गुमाए । धेरै धनजनको क्षति भयो । यो दुःखद् भयो ।"
प्रहरीको बन्दुक खोसेको फोटो खिच्दा पत्रकारको खुट्टा भाँचे,"कोटेश्वरतर्फ जाने सडक हुँदै पेरिसडाँडातर्फबाट बागमती नदीतिर बढें । त्यहाँ पनि आन्दोलनकारीले गाडीमा आगो लगाएको देखियो । त्यहाँबाट घुमेर बागमती नदी हुँदै स्कुटी राखेको स्थलमा पुगें । स्कुटी चढेर बुद्धनगरमा रहेको अनलाइन खबरको अफिस आएँ । जब जुत्तामोजा खोलेर हेरें, दायाँ खुट्टा सुन्निएको देखियो । लेखामा कार्यरत दुई सहकर्मीले मलाई बानेश्वरको एभरेस्ट अस्पतालमा पुर्याए । एक्सरे र सिटी स्क्यान गर्दा हड्डी भाँचिएको रहेछ । बेलुकीपख कर्फ्युका कारण अस्पतालमा प्लास्टर गरेर मूलपानीस्थित घर जान सक्ने अवस्था भएन । कोटेश्वरस्थित आफन्तको घरमा आराम गरिरहेको छु । (सुरज कुँवरसँगको कुराकानीमा आधारित)"
पत्रकारको मृत्यु र सञ्चारगृहमाथि आक्रमणको भर्त्सना,"उक्त जत्थाले अन्नपूर्णसहित मिडियामा तोडफोड र आगजनी गरेको भन्दै अन्नपूर्ण मिडिया नेटवर्कले पनि भर्त्सना गरेको छ । अन्नपूर्ण मिडिया नेटवर्कका अध्यक्ष क्याप्टेन रामेश्वर थापालगायत सम्पादकहरूले शुक्रबार संयुक्त विज्ञप्ति जारी गर्दै तोडफोड र आगजनीमा संलग्नलाई कानुनी दायरामा ल्याउन माग गरेका छन् । निरंकुशताको पहिलो निसाना प्रेस हो भन्ने यो आन्दोलले अँगालेको शैलीले देखाएको छ । हामी सबै किसिमका निरंकुशताको कडा विरोध गर्दै लोकतन्त्रका पक्षमा सदा अविचलित रहने प्रतिबद्धता जनाउँछौं, विज्ञप्तिमा उल्लेख छ ।"
मानवअधिकार अधिकृत कुटिए,"उनीहरूले गाडी रोकेर जलाए, म चाहिँ त्यो अराजक भीडबाट फुत्केको हुनाले जोगिएँ, परियारले भने, यो हिंसात्मक र अराजक प्रदर्शनबाटै राजावादीले आफ्नो औचित्य समाप्त पारेका छन् ।"
राजावादीको आन्दोलन अराजकताको पराकाष्ठा : समाजवादी मोर्चा,"माओवादीका अध्यक्ष पुष्पकमल दाहालले राजावादीको शुक्रबारको प्रदर्शनलाई अराजकताको पराकाष्ठा भनी टिप्पणी गरेका छन् । राजनीतिक दलको उदारतालाई कमजोरी ठानेर गल्ती गरे पूर्वराजा ज्ञानेन्द्र शाहले त्यसको परिणाम भोग्नुपर्ने चेतावनी पनि उनले दिएका छन् । समाजवादी मोर्चाले शुक्रबार काठमाडौंमा आयोजना गरेको जनसभामा माओवादी अध्यक्ष दाहालले राजावादीको आन्दोलनप्रति चर्को आलोचना गर्दै त्यसको जवाफ सडकबाट दिने बताए । पूर्वराजाले विगतमा धेरै गल्ती गरे, त्यसको परिणाम भोगिरहेकै छन्, उनले भने, अर्को गल्ती गरे परिणाम भोग्न केही पनि बाँकी रहँदैन । खबरदार ! दाहालले विगतको आत्मसमीक्षा गरी आम नेपालीको पक्षमा अर्को शान्तिपूर्ण आन्दोलनको तयारी गर्नुपर्ने अवस्था आएको पनि बताए । म विगतको आत्मालोचना गर्न चाहन्छु । गल्तीबाट शिक्षा लिएर जनताको पक्षमा सम्पूर्ण सहिद, बेपत्ता, घाइते योद्धाको सपना पूरा गर्न अर्को नयाँ क्रान्तिको नेतृत्व गर्न तयार भएको घोषणा गर्न चाहन्छु, उनले भने, मैले अर्को युद्धको आवश्यकता देखेको छैन, शान्तिपूर्ण आन्दोलन आवश्यक छ ।माओवादी अध्यक्ष दाहालले राजावादीलाई पञ्चायती मण्डलेको संज्ञा दिए । हामी अराजकता मच्चाउने मण्डलेलाई छुट दिनेछैनौं । जनताको घरमा आगो लगाएका छन्, उनले भने । राजावादीले मुलुकमा अराजकता फैलाउन समाजवादी मोर्चासँग कार्यक्रम जुधाएको उनको भनाइ थियो । हामीले पहिल्यै कार्यक्रम राखेपछि वातावरण धमिल्याउन चाहनेहरूको उत्तेजित, आतंकित पार्ने मनसाय देखिएकै थियो, उनले भने । सरकारले राम्रो काम गर्न नसक्दा राजावादीले फाइदा उठाउन खोजेको दाहालको भनाइ थियो । उनले प्रधानमन्त्री केपी शर्मा ओली भित्रभित्रै राजावादीसँगै मिलेका त छैनन् भन्ने प्रश्न उठेको पनि उल्लेख गरे । उहाँ (ओली) लाई गणतन्त्रप्रति रिस छ । गणतन्त्र भनेपछि माओवादी देख्नुहुन्छ, उनले भने, अहिले उल्टो काम गर्दै हुनुहुन्छ, यसले राजावादीलाई फाइदा हुन्छ । गणतन्त्रवादी हो भन्ने पुष्टि गर्न सदनमा आएर जवाफ दिनुपर्छ । तर उहाँको अहंकारले यो दिँदैन । विद्युत् प्राधिरणको कार्यकारी निर्देशकबाट कुलमान घिसिङलाई हटाएको विषयमा प्रधानमन्त्री ओलीले संसद्मा चित्तबुझ्दो जवाफ दिनुपर्ने उनको भनाइ थियो । संविधानको रक्षा गर्न र गणतन्त्रलाई बलियो बनाउन कांग्रेस र एमालेले आत्मसमीक्षा गर्नुपर्ने दाहालले बताए । गणतन्त्रमा सँगै हिँडेका, शान्ति सम्झौता गरेका दलहरूलाई आफ्ना गल्ती कमजोरीको समीक्षा गर्न आग्रह गर्न चाहन्छु, उनले भने, जनतामा किन यति धेरै आक्रोश भएको छ ? आफूलाई लोकतान्त्रिक मूल्यतिर फर्काउन संविधानसभा र गणतन्त्रको सहयात्रीको नाताले खबरदारी मात्र भनेका छौं । गम्भीर हुनुभएन भने सामन्त, दलालविरुद्ध हुने क्रान्तिले बढारेर लान्छ । इमानदारीसाथ गणतन्त्रको पक्षमा सहकार्य गर्न आउनुहोस् । माओवादी अध्यक्ष दाहालले संविधानको समीक्षा गरेर अघि बढ्न सकिने बताए । संविधान जारी भएको १० वर्षपछि समीक्षा गर्ने भनेका थियौं । कहाँ त्रुटि छ, कहाँ कार्यान्वयन भएन भनेर विस्तृत समीक्षा गर्नुपर्छ, उनले भने, संविधान संशोधन अधिकार खोस्न होइन, लोकतन्त्र सुदृढ गर्न, आर्थिक समृद्धिको नयाँ खाका कोर्न हुनुपर्छ । सभामा एकीकृत समाजवादीका अध्यक्ष माधवकुमार नेपालले राजतन्त्र फर्काउन खोजिए ठूलो मूल्य चुकाउनुपर्ने चेतावनी दिए । प्रतिगामीहरू होसियार ! यो मुलुक वंश, परिवारको शासनतिर फर्कन सक्दैन । जनता स्वाधीन छन् । सार्वभौम सत्ता सम्पन्न भएका छन्, उनले भने, नेपाली जनता कसैको दास बन्न सक्दैनन् । इतिहास पछाडि जान सक्दैन । अध्यक्ष नेपालले सरकार जनताको काम गर्नबाट विमुख भएको आरोप लगाए । सरकारकै कारण प्रतिगामी शक्तिले टाउको उठाउन खोजेको उनले भनाइ थियो । देश प्रतिगमनको दिशामा जान सक्दैन, उनले भने । नेपाल कम्युनिस्ट पार्टीका महासचिव नेत्रविक्रम चन्दले विदेशीको उक्साहटमा गणतन्त्रविरुद्ध षड्यन्त्र भएको टिप्पणी गरे । नेपाली जनताले सामन्तवादी प्रवृत्ति, अधिनायकवादी हर्कतलाई पराजित गरेका छन् । जसको स्वर्ग ढल्यो, ती तत्त्वले विदेशीको उक्साहटमा गणतन्त्रविरुद्ध षड्यन्त्र गरिरहेका छन्, उनले भने, नेपाली जनता गणतन्त्रप्रति गौरव गर्छन् । प्रतिगामीले राजतन्त्र फर्काउने कुरा गरेका छन् । हामीलाई प्रभुको खाँचो छैन, सामन्तवादी हैकम चलाउनेहरूको खाँचो छैन । चन्दले बलिदानबाट आएको परिवर्तनलाई पुँजीवादीले कब्जा गरेर शोषण गरिरहेको बताए । हामी मुक्ति चाहन्छौं । फेरि सामन्तीका भूतले अर्को बोझ थप्न खोजे हामी स्वीकार गर्छौं ? उनले भने । मुलुकमा राजतन्त्र फर्काउन खोजे राजावादीले पछुताउनुपर्ने उनको भनाइ थियो । नेपालमा किन राजतन्त्र चाहियो ? साढे दुई सय वर्षसम्म राजतन्त्रले के गर्यो ? पञ्चायतदेखि अहिलेसम्म सबै थाहा छ । पञ्चायतमा बोल्न पाइँदैनथ्यो । कमैया, दलित, किसानमाथि दमन थियो, उनले भने, राजतन्त्र फर्केर के हुन्छ ? महासचिव चन्दले गणतन्त्रका कमीकमजोरी सच्याउँदै नेपाली विशेषताको समाजवादमा जानुपर्नेमा जोड दिए । गणतन्त्र नेपाली जनताका लागि पर्याप्त छैन, केही कमीकमजोरी छन् । हामी अघि जान खोजेका छौं । इतिहासले ढोका खोल्दै छ, उनले भने, अग्रगामी शक्तिले नयाँ ढंगले सोच्नुपर्छ । निराश भएर सामन्ती चिच्याहटतिर फर्कनु हुँदैन ।नेपाल समाजवादी पार्टीका अध्यक्ष महिन्द्र राय यादवले पूर्वराजा ज्ञानेन्द्र शाहलाई पार्टी खोलेर राजनीतिमा आउन चेतावनी दिए । सत्ता गठबन्धनले समानुपातिक समावेशी व्यवस्था हटाउन खोजेको आरोप उनले लगाए । सहमतिका आधारमा संविधान संशोधनको बाटोमा सरकार अघि बढोस्, उनले भने ।"
तोडफोड र आगजनीप्रति प्रमुख ७ दलको भर्त्सना,"काठमाडौंको तीनकुने क्षेत्रमा शुक्रबार राजावादीले प्रदर्शन गर्ने क्रममा भएका आगजनी, तोडफोड र लुटपाटका घटनाप्रति राजनीतिक दलहरूले भर्त्सना गरेका छन् । कांग्रेस, एमाले, माओवादी र एकीकृत समाजवादीलगायत दलले विज्ञप्ति जारी गर्दै आपराधिक क्रियाकलापमा संलग्नलाई कारबाही गर्न सरकारसँग माग राखेका छन् । व्यक्तिको घर, मिडिया हाउस, पार्टी कार्यालय, सपिङ मल, सरकारी कार्यालय, सर्वसाधारणको सवारी साधनलगायतमा गरिएको तोडफोड र आगजनीलाई गम्भीरतापूर्वक लिएको कांग्रेसले जनाएको छ । हिंसा भड्काउने र हिंसामा सामेल हुने व्यक्तिलाई कानुनी कारबाहीको दायरामा अविलम्ब ल्याउन कांग्रेसका महामन्त्रीद्वय गगन थापा र विश्वप्रकाश शर्माले विज्ञप्तिमार्फत सरकारलाई आग्रह गरेका छन् ।कांग्रेसले संविधानप्रदत्त विरोध र शान्तिपूर्ण प्रदर्शनको अधिकारलाई सदैव सम्मान गर्ने जनाएको छ । तर आज राजधानीको तीनकुनेलगायत केही स्थानमा शान्तिपूर्ण प्रदर्शनका नाममा जेजस्तो हिंसात्मक घटना भएको छ, त्यो अत्यन्तै निन्दनीय छ, महामन्त्रीद्वयको विज्ञप्तिमा उल्लेख छ । नागरिकमा रहेका कैयौं असन्तुष्टिको हल वर्तमान संविधानभित्रैबाट सम्भव भएको उल्लेख गर्दै कांग्रेसले नागरिकको भावना दृष्टिगत गरेर निरन्तरतामा नवीनता दिन दृढ रहेको जनाएको छ । लोकतन्त्रको विकल्प अझ समुन्नत लोकतन्त्र हो, कुनै पनि प्रकृतिको राजतन्त्र एक्काइसौं शताब्दीको सचेत नेपालीका लागि विकल्प किमार्थ हुन सक्दैन, विज्ञप्तिमा भनिएको छ । हिंसात्मक प्रदर्शनका कारण जीवन गुमाएकाप्रति श्रद्धाञ्जली व्यक्त गर्दै कांग्रेसले घाइतेको उपचारमा गम्भीरतापूर्वक ध्यान दिन सरकारलाई आग्रह गरेको छ । सरकारको नेतृत्व गरेको एमालेले हिंसात्मक घटनाको निन्दा गर्दै शान्ति सुरक्षाको उचित व्यवस्था मिलाउन सरकारलाई आग्रह गरेको छ । तीनकुने, कोटेश्वर र जडिबुटी क्षेत्रमा देखाइएको उद्दण्डता, अराजकता र हिंसाको एमाले घोर भर्त्सना गर्छ, एमाले महासचिव शंकर पोखरेलले जारी गरेको विज्ञप्तिमा भनिएको छ, शान्तिपूर्ण प्रदर्शनका नाममा सुरक्षा घेरा तोड्ने, सुरक्षाकर्मीमाथि आक्रमण गर्ने, हतियार खोस्ने, सर्वसाधारण नागरिकका घर, व्यावसायिक भवन, सञ्चारगृह, राजनीतिक दलका कार्यालय र सरकारी भवनमाथि आगजनी, लुटपाट गर्ने, जानीजानी हिंसा र आतंकलाई दुरुत्साहन गर्ने यस्ता क्रियाकलाप निन्दनीय छन् ।एमालेले लोकतान्त्रिक गणतन्त्र र संविधानको रक्षाका लागि दृढतापूर्वक उभिने संकल्प गरेको छ । उसले राजनीतिक दल, नागरिक समाज र आम नेपाली जनतालाई लोकतन्त्रका पक्षमा र पश्चगमनको दुष्प्रयासविरुद्ध गोलबन्द हुन सबै राजनीतिक दल, नागरिक समाज र आम नेपाली जनतालाई आह्वान गरेको छ । माओवादी अध्यक्ष पुष्पकमल दाहाल, एकीकृत समाजवादीका अध्यक्ष माधवकुमार नेपाल, नेपाल समाजवादी पार्टीका अध्यक्ष महिन्द्र राय यादव र नेकपाका महासचिव नेत्रविक्रम चन्दले पनि समाजवादी मोर्चाका तर्फबाट विज्ञप्ति निकाल्दै राजावादीको क्रियाकलापप्रति भर्त्सना गरेका छन् । मोर्चाको विशाल जनसमर्थन र सहभागिताबाट अत्तालिएका पुनरुत्थानवादी र उच्छृंखल प्रतिगामी तत्त्वहरूले अराजकता सिर्जना गर्दै एकीकृत समाजवादीको केन्द्रीय, काठमाडौं जिल्ला कार्यालय, अध्यक्ष माधवकुमार नेपालका भाइ सरोज नेपालको निजी निवासलगायतमा तोडफोड र आगजनी गर्न पुगेका छन्, मोर्चाले विज्ञप्तिमा भनेको छ, निजी, सार्वजनिक सम्पति र कान्तिपुर एवं अन्नपूर्ण पोस्टलगायतका सञ्चार गृहमा तोडफोड तथा आगजनी गरेका छन् । यस कार्यमा संलग्नलाई कडा कारबाही गर्न माग गर्छौं । मोर्चाले राजनीतिक दलको कार्यालय र नागरिकको जनधनको सुरक्षा गर्न सरकारसँग माग गरेको छ । रास्वपाले पूर्वराजा पक्षधरबाट भएका निजी तथा सार्वजनिक सम्पत्तिमाथि लुटपाट र आगजनीजस्ता गतिविधिलाई अक्षम्य भन्दै भर्त्सना गरेको छ । आफ्ना प्रमुख सचेतक सन्तोष परियारले प्रयोग गरेको सरकारी गाडी बालकुमारीमा राजावादीको समूहले जलाइदिएको भन्दै रास्वपाले निन्दा गरेको छ । घटना भड्काउने र जनधनको क्षति गराउनेलाई हदैसम्म कारबाही गर्न रास्वपाको माग छ । रास्वपाका कार्यवाहक प्रवक्ता मनिष झाले विज्ञप्ति जारी गर्दै आन्दोलनरत पक्षलाई आगामी दिनमा जिम्मेवार एवं शान्तिपूर्ण रूपमा प्रस्तुत हुन सचेत गराएका छन् । राजावादीको आन्दोलन अराजक हुन सक्ने पूर्वसूचनाका बावजुद सरकार र गृहप्रशासनले सुरक्षा बन्दोबस्त मिलाउन नसकेको रास्वपाको विश्लेषण छ । आम जनताको सम्पत्तिको सुरक्षा गर्नु, संयमता अपनाई हिंसात्मक हुन सक्ने भीडलाई नियन्त्रण गर्नु सरकारको दायित्व हो । विषम परिस्थितिमा सरकारको असंवेदनशील अक्षमताको पूर्ण जिम्मेवारी गृहमन्त्रीले नै लिनुपर्छ, विज्ञप्तिमा भनिएको छ । एकीकृत समाजवादीका महासचिव घनश्याम भुसालले पत्रकार सम्मेलन गरेर अपराधीलाई कारबाहीको दायरामा ल्याउन माग गरेका छन् । पार्टी कार्यालयवरिपरि हुन सक्ने घटनाबारे आज (शुक्रबार) बिहान ११ बजे नै प्रहरीलाई खबर गरिएको थियो । पार्टी कार्यालयमा आक्रमण हुन थालेपछि फेरि तुरुन्तै प्रहरीलाई खबर गर्दा पनि समयमै सुरक्षाको प्रबन्ध गरिएन । यो सुरक्षाप्रशासनको लापरबाही हो, उनले भने, तोडफोड तथा आगजनीमा संलग्न सबैलाई यथाशीघ्र कडा कारबाही गर्न जोडदार माग गर्छ । राजावादीको समूहले केन्द्रीय कार्यालयका ढोका र झ्याल तोडफोड गरेको तथा कागजात र फर्निचर जलाएको एकीकृत समाजवादीले जनाएको छ ।"
"म्यानमारमा ७७ म्याग्निच्युडको भूकम्प, कम्तीमा १४४ को मृत्यु","नमारमा शुक्रबार गएको शक्तिशाली भूकम्पमा परी कम्तीमा एक सय ४४ जनाको मृत्यु भएको म्यानमारको सैन्य सरकारले जनाएको छ । भूकम्पमा परी सयौं व्यक्ति घाइते भएका छन् । भूकम्पले ठूलो मानवीय तथा भौतिक क्षति पुर्याएको उद्धार टोलीका सदस्यले बताएको बीबीसीले उल्लेख गरेको छ ।शुक्रबार दिउँसो म्यानमारको सागिङ सहरको उत्तरपश्चिममा ७७ म्याग्निच्युडको भूकम्प गएको अमेरिकी भूगर्भीय सर्वेक्षण (यूएसजीएस) ले जनाएको छ । केही मिनेटपछि सोही क्षेत्रमा ६४ म्याग्निच्युडको भूकम्प गएको थियो । यूएसजीएसका अनुसार भूकम्पको गहिराइ जमिनको सतहबाट १० किलोमिटर तल थियो ।भूकम्पको केन्द्रबिन्दु म्यानमारको मण्डले सहरबाट १७ किलोमिटर पर थियो । यो सहरमा करिब १५ लाखको बसोबास छ । प्रत्यक्षदर्शीका अनुसार ताउन्गु सहरमा मस्जिद भत्किँदा कम्तीमा ३ जना, औंगबानमा होटल भत्किँदा २ जनाको मृत्यु र २० जना घाइते भएको रोयटर्सले उल्लेख गरेको छ । म्यानमारमा सन् २०२१ मा सेनाले कु गरी सत्ता हत्याएको थियो । सैन्य सरकारले देशभित्रका सूचना सार्वजनिक गर्न कडाइ गर्दै आएको छ । सोही कारण भूकम्पको वास्तविक क्षति सार्वजनिक हुन सकेको छैन । यद्यपि, म्यानमारको सैन्य सरकारका प्रमुख मिन अङ हलइङले १ सय ४४ को मृत्यु र ७३२ जना घाइते भएको जानकारी दिएको बीबीसीले उल्लेख गरेको छ । न्याइपेईमा ९६ सागिङमा १८ र म्यान्डलीमा ३० जनाको मृत्यु भएको जनाइएको छ । भूकम्पले म्यानमारको छिमेकी थाइल्यान्डमा ३ जनाको मृत्यु भएको छ । बैंककमा निर्माणाधीन ३० तले सरकारी कार्यालय ढल्दा ८१ श्रमिक फसेका छन् । थाई राजधानीको उत्तरी भेगमा रहेको यो भवन केही सेकेन्डमा भग्नावशेष भएको थियो । यसबीच थाई प्रधानमन्त्री पेतोङतार्न सिनावात्राले आपत्कालीन अवस्था घोषणा गरिएको बताएकी छन् । थाई सेनाका अनुसार बैंककमा भत्किएका अन्य भवन पनि निर्माणाधीन थिए । यहाँ मेट्रो तथा रेल सेवा पनि रोकिएको छ । म्यानमारको ठूलो सहर यांगुनका एक स्थानीयले भूकम्पको झड्का करिब ४ मिनेटसम्म महसुस गरेको बीबीसीलाई बताएका छन् । सबै कुरा हल्लिन थालेपछि हामी घरबाट निस्कियौं, म्यान्डलीका एक बासिन्दाले रोयटर्सलाई भने, मेरै आँखाअघि एउटा पाँच तले भत्किएको देखें । सबै जना त्रासमा छन् । कोही पनि घरमा फर्किन सकेका छैनन् । भूकम्पले म्यानमारको राजधानी न्यापिडोका सडकहरू ध्वस्त पारेको, भवनलाई क्षति पुर्याएको तस्बिर सार्वजनिक भएको छ । इरावजी नदीमा बनेको ठूलो पुल पनि ध्वस्त भएको छ । बेइजिङको भूकम्प एजेन्सीका अनुसार कम्पन चीनको दक्षिणपश्चिमी युनान प्रान्तमा पनि महसुस गरिएको छ । एजेन्सीले ७९ म्याग्निच्युडको कम्पन मापन गरेको छ ।यसबीच म्यानमारको सैन्य सरकारले अन्तर्राष्ट्रिय सहयोगका लागि अपिल गरेको छ । सरकारले देशका ६ स्थानमा आपत्कालीन अवस्था घोषणा गरेको पनि जानकारी दिएको छ । सैन्य सरकार प्रमुख हलइङले घाइते राखिएका अस्पतालहरूको भ्रमण गर्दै अन्य देशबाट सक्दो सहयोगको आशा राखेको बताएका हुन् । म्यानमारमा यसअघि सन् १९३० देखि १९५६ सम्म सागिङ फल्टको वरपर ६ वटा ठूला भूकम्प आएका थिए । मध्य म्यानमारको प्राचीन राजधानी बगानमा ६८ म्याग्निच्युडको शक्तिशाली भूकम्पले सन् २०१६ मा तीन जनाको ज्यान लिएको थियो भने पर्यटन स्थलका मन्दिर र स्तम्भहरू भत्किएका थिए ।विशेषज्ञका अनुसार म्यानमारका सहरहरूमा तीव्र विकास, पुरानो पूर्वाधार र कमजोर सहरी योजनाले लोकप्रिय क्षेत्रलाई भूकम्प र अन्य विपत्तिबाट असुरक्षित छन् । थाइल्यान्ड पनि भूकम्प जोन मा पर्दैन । यहाँ महसुस गरिएका सबै भूकम्प छिमेकी देश म्यानमारमा केन्द्रबिन्दु भएका छन् ।"
"म्यानमारमा ७७ म्याग्निच्युडको भूकम्प, कम्तीमा १४४ को मृत्यु","विशेषज्ञका अनुसार म्यानमारका सहरहरूमा तीव्र विकास, पुरानो पूर्वाधार र कमजोर सहरी योजनाले लोकप्रिय क्षेत्रलाई भूकम्प र अन्य विपत्तिबाट असुरक्षित छन् । थाइल्यान्ड पनि भूकम्प जोन मा पर्दैन । यहाँ महसुस गरिएका सबै भूकम्प छिमेकी देश म्यानमारमा केन्द्रबिन्दु भएका छन् ।"
राजावादीको आन्दोलन अराजकताको पराकाष्ठा : समाजवादी मोर्चा,"नेपाल समाजवादी पार्टीका अध्यक्ष महिन्द्र राय यादवले पूर्वराजा ज्ञानेन्द्र शाहलाई पार्टी खोलेर राजनीतिमा आउन चेतावनी दिए । सत्ता गठबन्धनले समानुपातिक समावेशी व्यवस्था हटाउन खोजेको आरोप उनले लगाए । सहमतिका आधारमा संविधान संशोधनको बाटोमा सरकार अघि बढोस्, उनले भने ।"
तोडफोड र आगजनीप्रति प्रमुख ७ दलको भर्त्सना,"एकीकृत समाजवादीका महासचिव घनश्याम भुसालले पत्रकार सम्मेलन गरेर अपराधीलाई कारबाहीको दायरामा ल्याउन माग गरेका छन् । पार्टी कार्यालयवरिपरि हुन सक्ने घटनाबारे आज (शुक्रबार) बिहान ११ बजे नै प्रहरीलाई खबर गरिएको थियो । पार्टी कार्यालयमा आक्रमण हुन थालेपछि फेरि तुरुन्तै प्रहरीलाई खबर गर्दा पनि समयमै सुरक्षाको प्रबन्ध गरिएन । यो सुरक्षाप्रशासनको लापरबाही हो, उनले भने, तोडफोड तथा आगजनीमा संलग्न सबैलाई यथाशीघ्र कडा कारबाही गर्न जोडदार माग गर्छ । राजावादीको समूहले केन्द्रीय कार्यालयका ढोका र झ्याल तोडफोड गरेको तथा कागजात र फर्निचर जलाएको एकीकृत समाजवादीले जनाएको छ ।"
उपभोक्ताको पक्षमा पहिलो पटक न्यायिक संरचना,"यसले गर्ने फैसलाले दीर्घकालीन महत्त्व राख्ने भएकाले फैसला गर्दा अत्यन्त सोचविचार गरेर मात्रै गर्नुपर्छ । राज्यस्तरबाट वस्तु र सेवा क्षेत्रबाट हुने हानिनोक्सानीमा क्षतिपूर्ति भरण दिलाउन अदालतको कार्यक्षेत्र दायर हुने मुद्दाको क्षेत्रका बारेमा सर्वसाधारण उपभोक्ता, वस्तु र सेवा प्रदायक, सञ्चारकर्मी, कानुन व्यवसायीलगायत सबैलाई जानकारी गराउन आवश्यक रहेको उनले जनाए ।संविधानको धारा ४४ को उपधारा १ ले पनि उपभोक्ता अधिकारका बारेमा प्रस्ट पारेको छ । संविधानमा प्रत्येक उपभोक्तालाई गुणस्तरीय वस्तु र सेवा प्राप्त गर्ने हक हुने भनेको छ । उपधारा २ मा गुणस्तरहीन वस्तु तथा सेवाबाट क्षति पुगेको व्यक्तिलाई कानुनबमोजिम क्षतिपूर्ति पाउने हक हुने उल्लेख छ । तर सर्वसाधारणले उचित न्याय पाउने गरेका छैनन् । सम्बन्धित नियामक निकायले बजार अनुगमन गरे पनि सर्वसाधारणहरू ठगिएकै छन् । उनीहरूले क्षतिपूर्ति पाउन सकेका छैनन् । कतिपय अवस्थामा जिल्ला अदालतमा मुद्दा दायर पनि भएका छन् । तर फैसलामा ढिलाइ भएको छ । सोही कारण व्यवस्थापिका संसद्को उद्योग, वाणिज्य तथा उपभोक्ता हित सम्बन्ध समितिले २०७२ असोजमा उपभोक्ता अदालत वा उपभोक्ता इजलासको व्यवस्था गर्न सरकारलाई निर्देशन दिएको थियो ।तत्कालीन प्रधानमन्त्री पुष्पकमल दाहालले २०७३ भदौ २३ मा सबै प्रदेशमा एकएकवटा उपभोक्ता अदालत बनाउने घोषणासमेत गरेका थिए । उद्योग वाणिज्य तथा आपूर्ति मन्त्रालयले उपभोक्ता संरक्षण ऐन २०७५ जारी गरेपछि ऐनले पनि दफा ४१ मा अदालत गठन उल्लेख गरेको छ । ऐनमा सरकारले राजपत्रमा सूचना प्रकाशन गरी उपभोक्ता अदालत गठन गर्न सकिने भनिएको छ । तर पनि गठनमा भने ढिलाइ भएको थियो । ऐनमा भएको व्यवस्थाअनुसार सरकारले अदालत गठन नगरेको भन्दै उपभोक्ता हित संरक्षण मञ्च नेपालले सर्वोच्चमा रिट निवेदन दर्ता गराएको थियो । सर्वोच्चले ऐनमा भएको व्यवस्था कार्यान्वयन गर्नू भनी आदेश दिएको थियो ।२०७८ फागुन ८ मा सर्वोच्च अदालतले सातवटै प्रदेशमा उपभोक्ता अदालत गठन गर्न सरकारको नाममा आदेश जारी गरेको थियो । न्यायाधीश बमकुमार श्रेष्ठ र नहकुल सुवेदीको इजलासले उपभोक्ता हित संरक्षण ऐन २०७५ अनुसार उपभोक्ता अदालत गठन गर्न आदेश दिएको थियो । उपभोक्ताका मुद्दा जिल्ला अदालतमा ढिलाइ भएकै कारण उपभोक्ता अदालत जरुरी थियो । बलतल्ल अदालत गठन भएको छ । उपभोक्ता अदालत गठन भएपछि उपभोक्तालाई न्याय हुनेमा ढुक्क छौं, उपभोक्ता हित संरक्षण मञ्च नेपालका अध्यक्ष ज्योति बानियाँले भने, अदालत न्यायका लागि हो । कुनै व्यक्ति, संघ, संस्थाले गतल गरेको पुष्टि भए छाड्नु हुँदैन । तर गलत नगरेको अवस्थामा न्याय दिनुपर्छ । गलत नगरेकालाई कारबाहीको दायरामा ल्याउनु भएन ।उपभोक्ता अदालत गठन नहुँदा उपभोक्ताका मुद्दा जिल्ला अदालतमा दायर हुँदै आएका थिए । अन्य मुद्दाको चापका कारण उपभोक्ताका मुद्दामा ढिलाइ हुँदै आएको छ । सोही कारण पनि उपभोक्ता अदालतको आवश्यकता रहेको बानियाँले बताए । उपभोक्ता अदालतको हकमा सर्वोच्च अदालतले ७ वटै प्रदेशमा गठन गर्ने फैसला गरेको थियो । आदेशको ३ वर्षपछि पहिलो चरणमा ३ वटा जिल्लामा गठन भएको छ, बानियाँले भने, भौतिक संरचना र बजेट अभावले स्थापना हुन नसके पनि अहिले ३ जिल्लामा कायम हुने गरी गठन भएको छ । यो राम्रो कुरा हो ।सरकारले गत माघ २८ मा राजपत्रमा सूचना प्रकाशित गरेर उपभोक्ता अदालत गठन गरेको थियो । उक्त अदालत विश्व उपभोक्ता अधिकार दिवस (मार्च १५) बाट सञ्चालन गर्ने सूचना प्रकाशित भएको थियो । जिल्ला अदालतसरहको उपभोक्ता अदालतले उपभोक्ताको हकहितविरुद्धका क्रियाकलापको आरोपमा परेको मुद्दाको प्रारम्भिक सुनुवाइ र न्यायनिरुपण गर्ने जनाएको छ । उपभोक्ता अदालतमा न्यायपरिषद्को सिफारिसमा सरकारले तोकेको जिल्ला न्यायाधीश अध्यक्ष र दुई जना सदस्य छन् ।काठमाडौं जिल्ला अदालतका जिल्ला न्यायाधीश रामप्रसाद शर्मालाई अदालतको अध्यक्ष तोकिएको छ । न्याय समूहका उपसचिव गेहेन्द्रराज रेग्मी तथा प्रशासन सेवातर्फका उपसचिव आनन्दराज पोखरेललाई सदस्य तोकिएको छ । मुद्दाको सुनुवाइपछि ३ जनामध्ये बहुमतको रायअनुसार कायम हुन्छ, बानियाँले भने, फैसलाउपर चित्त नबुझे पुनरावेदन अदालत जान सकिन्छ । यो अदालतको फैसलाविरुद्ध उच्च अदालतमा पुनरावेदन लाग्छ ।उपभोक्ता अदालतका स्रेस्तेदार शोभाकर खरेलले मुद्दा दर्तापछि ७ दिनको म्याद तामेल हुने जनाए । कानुनी व्यवस्थाअनुसार ७ दिनपछि १५ दिनसम्म म्याद थमाउन सकिन्छ । यी सबै प्रक्रिया २१ दिनसम्म हुन्छ । त्यसपछि छोटो समयका लागि मेल मिलाप गर्न पठाइन्छ । मिलेन भने पेसी चढाइन्छ, इजलासमा पेस हुन्छ, खरेलले भने, केही थप बुझ्नुपर्ने विज्ञको रायसुझावको आदेश हुन्छ । त्यसपछि मुद्दा अन्तिम चरणमा जान्छ, छिटोभन्दा छिटो टुंगोमा लाग्छ । पहिलो चरणमा ३ जिल्लाका लागि उपभोक्ता अदालत गठन भए पनि अन्य जिल्लाको हकमा जिल्ला अदालतमा दायर गर्न सकिने उनले बताए । उपभोक्ता अदालतले सर्वसाधारण, व्यापारीसँगै सरकारी निकायलाई पनि सचेत बनाउने खरेलले जनाए । उपभोक्ता अदालत गठन भएपछि कानुन व्यवसायीले कुनै शुल्क नलिई निःशुल्क सेवा (प्रोबोनो) दिने जनाएका छन् । अधिवक्तासमेत रहेका बानियाँका अनुसार एक दर्जनभन्दा बढी सम्बन्धित विषयका विज्ञ कानुन व्यवसायीले त्यस्तो सेवा दिन नाम दर्ता गराएका छन् ।"
घिसिङको रिटमा अन्तरिम आदेश भएन,"विद्युत् प्राधिकरणका निवर्तमान कार्यकारी निर्देशक कुलमान घिसिङको रिटमा सर्वोच्च अदालतले अन्तरिम आदेश दिन अस्वीकार गरेको छ । अदालतले लिखित जवाफ माग गर्दै अन्तरिम आदेश हुने वा नहुने विषयमा दुवै पक्षलाई छलफलका लागि आइतबार बोलाएको छ । न्यायाधीश अब्दुल अजिज मुसलमानको एकल इजलासले शुक्रबार रिटउपर सुनुवाइ गर्दै कारण देखाऊ आदेश जारी गरेको हो । प्राधिकरणको कार्यकारी निर्देशक पदबाट आफूलाई हटाउने सरकारको निर्णयविरुद्ध अन्तरिम आदेशको माग गर्दै घिसिङले बुधबार सर्वोच्चमा रिट दायर गरेका थिए । आदेशमा भनिएको छ, यसमा के कसो भएको हो ? निवेदकको मागबमोजिम आदेश किन जारी हुन नपर्ने हो ? मागबमोजिमको आदेश जारी हुनु नपर्ने कुनै आधार, कारण र प्रमाण भए सबुद प्रमाणसहित म्याद सूचना तामेल भएको मितिले बाटोको म्यादबाहेक १५ दिनभित्र महान्यायाधिवक्ता कार्यालयमार्फत आफैं वा आफ्नो कानुनबमोजिमको प्रतिनिधिमार्फत लिखित जवाफ पेस गर्नुहोला ।चार महिना कार्यकाल बाँकी रहेका घिसिङलाई सोमबारको मन्त्रिपरिषद् बैठकले प्राधिकरणको कार्यकारी निर्देशकबाट बर्खास्त गरेर हितेन्द्रदेव शाक्यलाई नियुक्ति दिने निर्णय गरेको थियो ।ऊर्जामन्त्री दीपक खड्का र घिसिङबीच विगत ९ महिनादेखि विवाद थियो । सरकारले घिसिङलाई उनको कार्यसम्पादन, आन्तरिक तथा बाहृय भ्रमणको स्वीकृति, भारतमा विद्युत् आदानप्रदानको सहमति लगायतका विषयमा स्पष्टीकरण सोधेको थियाो । घिसिङको स्पष्टीकरण चित्तबुझ्दो नभएको भन्दै मन्त्रिपरिषद्ले पदमुक्त गरेको हो । मन्त्री खड्काले यसबीचमा चार पटक मन्त्रीस्तरीय निर्णय र एक पटक मन्त्रिपरिषद्बाट अधिकार लिएर घिसिङलाई स्पष्टीकरण सोधेका थिए । पछिल्लो पटक गत फागुन २२ मा ४ वटा बुादामा सफाइ पेस गर्न पत्र पठाउादै पदबाट किन नहटाउने भनी प्रश्न गरिएको थियो । घिसिङले भने आफूलाई यसअघि सोधिएको स्पष्टीकरण के कति कारण चित्तबुझ्दो भएन ? भन्दै सरकारलाई प्रति प्रश्न गरेका थिए ।पुष्पकमल दाहाल नेतृत्वको सरकारले घिसिङलाई २०७८ साउन २५ मा दोस्रो कार्यकालका लागि प्राधिकरणको कार्यकारी निर्देशकमा नियुक्त गरेको थियो । त्यसअघि शाक्य नै प्राधिकरणको कार्यकारी निर्देशक थिए । तत्कालीन सरकारले घिसिङलाई प्राधिकरणको नेतृत्वमा नियुक्त गरी शाक्यलाई मन्त्रालय मातहत ऊर्जा आयोगमा तानेको थियो । त्यस निर्णयविरुद्ध उनले प्रधानमन्त्री तथा मन्त्रिपरिषद्को कार्यालय, ऊर्जा मन्त्रालय, नेपाल विद्युत् प्राधिकरण लगायतलाई विपक्षी बनाएर २०७८ भदौ १ मा सर्वोच्च अदालतमा मुद्दा दर्ता गरेका थिए । उक्त मुद्दा हाल पनि विचाराधीन छ भने त्यसको आगामी पेसी २०८२ असार १० मा चढेको छ । यस्तै, शाक्यले भने आफ्नो साढे ३ वर्ष पुरानो मुद्दा टुंगो लगाउन र उक्त अवधिको सेवासुविधा माग गर्दै अर्को रिटसमेत दायर गरेका छन् । उनले अहिलेको नियुक्तिलाई असर पार्ने कामकारबाही नगर्ननगराउन पनि माग गरेका छन् ।"
बिक्री वा कर तिरेका आधारमा व्यवसायीलाई सुन दिन सुझाव,"सुनको कोटा र सिफारिस प्रणालीमा विकृति बढेपछि व्यवसायीलाई दैनिक बिक्री वा कर तिरेका आधारमा सुन दिन सुझाइएको छ । नेपाल राष्ट्र बैंकका विदेशी विनिमय व्यवस्थापन विभाग प्रमुख रेबतीप्रसाद नेपालको संयोजकत्वमा गठित कमिटीले सरकारलाई यस्तो सुझाव दिएको हो । वाणिज्य तथा आपूर्ति मन्त्रालय, अर्थ मन्त्रालय, बैंकर्स संघ र नेपाल उद्योग वाणिज्य महासंघका प्रतिनिधि सम्मिलित समिति बनेको थियो । विकृति बढेपछि सुन आयात तथा बिक्री वितरण कार्यविधि २०६८ लाई परिमार्जन गरी समयसापेक्ष बनाउनुपर्ने थियो । त्यसैले अध्ययन गरी सुझाव दिन राष्ट्र बैंकको संयोजकत्वमा समिति गठन भएको थियो, समितिका एक सदस्यले भने, अध्ययन र छलफल गरी समितिले सरकारलाई दिने सुझाव तयार पारेको छ । पहिलो प्राथमिकता दैनिक बिक्रीका आधारमा सुन दिने हो । दैनिक बिक्रीका आधारमा व्यवसायीलाई सुन उपलब्ध गराए सबैभन्दा पारदर्शी हुने समितिको निष्कर्ष छ । सरकारलाई बुझाउने करका आधारमा पनि सुन दिन सकिने सुझाव छ । सुन खरिदका लागि सिफारिस दिने व्यवस्था हटाउन पनि भनिएको छ । हाल वाणिज्य बैंकले दिनको २० किलो मात्रै सुन आयात गर्न पाउँछन् । व्यवसायीले पनि दिनको २० किलो किन्न पाउँछन् । सुन आयात तथा बिक्री वितरण कार्यविधि २०६८ अनुसार दैनिक कोटाको ५० प्रतिशत (अहिले २० किलो सुनमध्ये १० किलो) साविकको बागमती अञ्चलका लागि छुट्याइएको छ ।बागमतीमा नेपाल सुनचाँदी व्यवसायी महासंघले दैनिक कोटाको ५० प्रतिशत सिफारिस गर्न पाउँछ । बाँकी ५० प्रतिशत तीन संस्था (रत्न तथा आभूषण महासंघ, हस्तकला महासंघ, नेपाल कला व्यवसायी संघ) को सिफारिसमा मात्रै व्यवसायीले बैंकबाट गहना खरिद गर्न पाउने गहनाविज्ञ तेजरत्न शाक्यले बताए । साविकको १३ अञ्चलका लागि ५० प्रतिशत कोटा (दैनिक २० किलोका हिसाबले १० किलो) छुट्याइएको छ । त्यसमध्ये सुनचाँदी व्यवसायी महासंघलाई ६५, रत्न तथा आभूषण व्यवसायी महासंघलाई २५, नेपाल कला व्यवसायी संघलाई ७५ र हस्तकला महासंघलाई २५ प्रतिशत सिफारिसको अधिकार रहेको शाक्यले जनाए । ठाउँठाउँका संघसंस्थाबाट रिफारिस गर्नुपर्दा गहना क्षेत्रमा विकृति बढ्दै गएको व्यवसायी बताउँछन् । विगतमा सिफारिस गरेबापत किलोमा एक हजार रुपैयाँ शुल्क लाग्थ्यो । अहिले बढेर ६ हजार रुपैयाँ पुगेको छ । तर पनि व्यवसायीले समयमै कोटा नपाउने शाक्यको भनाइ छ । गहना व्यवसायीले बिक्री गरेको प्रमाण बैंकर्स संघमा पेस गरेपछि संघले कुनै एक बैंकमा सिफारिस गरिदिन्छ । बैंकर्स संघको सिफारिसका आधारमा गहना व्यवसायीले सुन पाउँछन्, ती सदस्यले भने, करका हिसाबले वितरण गर्दा पनि प्रक्रिया उही नै हो । गहना व्यवसायीले वर्षका कति कर तिर्छन्, त्यसलाई भाग गरेर सुन दिन सकिन्छ ।राष्ट्र बैंककै अनुसार ३० महिनायता विदेशी मुद्रा विनिमय सञ्चिति लगातार नयाँ रेकर्ड बनाउँदै आएको छ । गत माघसम्म मुलुकको कुल विदेशी मुद्रा सञ्चिति २३ खर्ब ६९ अर्ब करोड पुगेको छ । अहिले सञ्चिति बढे पनि घटेका बेला के गर्ने भन्ने राष्ट्र बैंकको तर्क छ । सोही कारण सुनको आयात कोटामा मौन रहेको ती सदस्यको भनाइ छ ।सुन बजारको अवस्था सुधार गर्न समितिले सुझावसहितको प्रतिवेदन उद्योग वाणिज्य तथा आपूर्ति मन्त्रालयलाई बुझाइसकेको छ । मन्त्रालयले सरोकारवाला (गहना व्यवसायी) सँग छलफल गरेर थप निर्णय गर्ने जनाएको छ । समितिले बुझाएको प्रतिवेदन उद्योगमन्त्री दामोदर भण्डारीकहाँ पुगेको छ । मन्त्रीले गहना व्यवसायीसँग छलफल गरेर कार्यविधि परिमार्जन गर्ने बताउनुभएको छ, शाक्यले भने, समितिले दिएको सुझावका आधारमा परिमार्जन गर्नुपरे गरेर कार्यान्वयन हुन्छ ।"
उपभोक्ताको पक्षमा पहिलो पटक न्यायिक संरचना,"पहिलो चरणमा ३ जिल्लाका लागि उपभोक्ता अदालत गठन भए पनि अन्य जिल्लाको हकमा जिल्ला अदालतमा दायर गर्न सकिने उनले बताए । उपभोक्ता अदालतले सर्वसाधारण, व्यापारीसँगै सरकारी निकायलाई पनि सचेत बनाउने खरेलले जनाए । उपभोक्ता अदालत गठन भएपछि कानुन व्यवसायीले कुनै शुल्क नलिई निःशुल्क सेवा (प्रोबोनो) दिने जनाएका छन् । अधिवक्तासमेत रहेका बानियाँका अनुसार एक दर्जनभन्दा बढी सम्बन्धित विषयका विज्ञ कानुन व्यवसायीले त्यस्तो सेवा दिन नाम दर्ता गराएका छन् ।"
घिसिङको रिटमा अन्तरिम आदेश भएन,"यस्तै, शाक्यले भने आफ्नो साढे ३ वर्ष पुरानो मुद्दा टुंगो लगाउन र उक्त अवधिको सेवासुविधा माग गर्दै अर्को रिटसमेत दायर गरेका छन् । उनले अहिलेको नियुक्तिलाई असर पार्ने कामकारबाही नगर्ननगराउन पनि माग गरेका छन् ।"
बिक्री वा कर तिरेका आधारमा व्यवसायीलाई सुन दिन सुझाव,"सुन बजारको अवस्था सुधार गर्न समितिले सुझावसहितको प्रतिवेदन उद्योग वाणिज्य तथा आपूर्ति मन्त्रालयलाई बुझाइसकेको छ । मन्त्रालयले सरोकारवाला (गहना व्यवसायी) सँग छलफल गरेर थप निर्णय गर्ने जनाएको छ । समितिले बुझाएको प्रतिवेदन उद्योगमन्त्री दामोदर भण्डारीकहाँ पुगेको छ । मन्त्रीले गहना व्यवसायीसँग छलफल गरेर कार्यविधि परिमार्जन गर्ने बताउनुभएको छ, शाक्यले भने, समितिले दिएको सुझावका आधारमा परिमार्जन गर्नुपरे गरेर कार्यान्वयन हुन्छ ।"
वाडा अटो सोमा बीवाईडीको ईभी किन्दा विशेष अफर,"काठमाडौं (कास) नेपालका लागि आधिकारिक वितरक साइमेक्स इन्कले पोखरामा चलिरहेको वाडा अटो सो २०२५ मा बीवाईडीको गाडी किन्ने ग्राहकका लागि विशेष अफर ल्याएको छ । पोखरामा चैत १४ देखि १७ गतेसम्म चल्ने उक्त प्रदर्शनीमा बीवाईडीको डल्फिन, एट्टो ३ र एम६ गरी ३ मोडलका गाडी किन्ने ग्राहकलाई अफर ल्याएको जनाएको हो । कम्पनीका अनुसार वाडामा बीवाईडी किन्ने ग्राहकले २० प्रतिशत डाउनपेमेन्टमै खरिद गर्न सक्नेछन् । साथै प्रदर्शनीमा बीवाईडी किन्ने ग्राहकले १ वर्ष वा २ लाख किलोमिटर वारेन्टी, एक वर्षको फ्री इन्स्योरेन्स, एक वर्षको सडक कर कभरेज, नगद छुट, निःशुल्क एसेसरिज र चार्जर पाउनेछन् ।"
"सामसङ ग्यालेक्सी एफाइभ६, एथ्री६ र एटु६ सार्वजनिक","काठमाडौं (कास) सामसङ नेपालले सामसङ ग्यालेक्सी एफाइभ६, एथ्री६ र एटु६ सार्वजनिक गरेको छ । कम्पनीले ए सिरिजमा असम इन्टेलिजेन्स समावेश गरेको नयाँ मोडल सार्वजनिक गरेको हो । नेपाली बजारमा ग्यालेक्सी एफाइभ६ र एथ्री६ बजारमा उपलब्ध छन् । साथै एटु६ भने अप्रिलको पहिलो साताबाट बजारमा आउने कम्पनीले जनाएको छ । ए सिरिजमा वन यूआई ७ द्वारा सञ्चालित छ । कम्पनीका अनुसार स्क्रिनमै सर्कल टु सर्च, ५० मेगापिक्सेल क्यामेरा, १० बिट एचडीआर फ्रन्ट क्यामेरा र १२ मेगा पिक्सेल अल्ट्रावाइड लेन्स छ । नेपाली बजारमा ए सिरिजको मूल्य ४५ हजार ९९९ देखि ७० हजार ९९९ रुपैयाँ पर्ने कम्पनीले जनाएको छ ।"
वाडा अटो सोमा बीवाईडीको ईभी किन्दा विशेष अफर,"साथै प्रदर्शनीमा बीवाईडी किन्ने ग्राहकले १ वर्ष वा २ लाख किलोमिटर वारेन्टी, एक वर्षको फ्री इन्स्योरेन्स, एक वर्षको सडक कर कभरेज, नगद छुट, निःशुल्क एसेसरिज र चार्जर पाउनेछन् ।"
"सामसङ ग्यालेक्सी एफाइभ६, एथ्री६ र एटु६ सार्वजनिक",नेपाली बजारमा ए सिरिजको मूल्य ४५ हजार ९९९ देखि ७० हजार ९९९ रुपैयाँ पर्ने कम्पनीले जनाएको छ ।
कहाँ चुक्यो प्रहरी ?,"तीनकुने सभास्थलबाट तितरबितर भएका राजावादी प्रदर्शनकारीले मच्चाएको अराजकता र हिंसाका दृश्य यतिबेला सामाजिक सञ्जालमा छ्यापछ्याप्ती छन् । तिनमा प्रदशर्नकारी ठाउँठाउँमा आगजनी, तोडफोड र लुटपाट गर्दै हिँडेको देखिन्छ । प्रदर्शनकारीले तीनकुनेको एक भवनमा आगजनी गर्दा एक पत्रकारको जलेर ज्यानै गएको छ । तीनकुनेबाट प्रहरीले तितरबितर पारेका राजावादी ससानो झुन्डमा बाँडिएर हिंसात्मक गतिविधिमा उत्रिएका थिए । कोहीले बागमती करिडोर हुँदै आलोकनगरस्थित एकीकृत समाजवादीको पार्टी कार्यालय पुगेर तोडफोड र आगजनी गरेका थिए । त्यहाँ सुरुमा १५२० जनाको हुलले कार्यालयभित्र रहेका कुर्सी र कागजपत्र बाहिर ल्याएर जलाएको थियो । लगत्तै पुगेका प्रहरीले उनीहरूलाई तितरबितर पारेको थियो तर प्रहरी फर्केको केहीबेरमै प्रदर्शनकारीले कार्यालयभित्रै आगो झोसे । नजिकै रहेका प्रहरीले केही गर्न सकेनन् ।अर्को समूहले भाटभटेनी सुपरमार्केट पुगेर ढुंगामुढा गर्नुका साथै लुटपाट मच्चाएको थियो । भाटभटेनी सुपरमार्केटबाट प्रहरी वृत्त केही सय मिटरको दूरीमा मात्र छ । तर स्थिति नियन्त्रणमा लिन प्रहरी तत्काल त्यहाँ पुग्न सकेको छैन । भाटभटेनी सुपरमार्केटमा कार्यरत एक कर्मचारीले ढुंगामुढा र आक्रमण भएको ४० मिनेटपछि मात्रै सुरक्षाकर्मी आइपुगेको बताए । त्यतिन्जेल सुपरमार्केटका सुरक्षागार्डले नै लुटपाटमा संलग्नलाई तितरबितर पारेको भिडियो सामाजिक सञ्जालमा सार्वजनिक भएको छ । प्रहरी बेलैमा नआउँदा सडकमा हिँड्नेहरूले सामान लुटेको ती कर्मचारीले बताए । भुइँतलामा रहेको स्टोरबाट घडी, मोबाइल, मदिरा लगायतका महँगा सामान लुटपाट गर्न ६०७० जना छिरे, उनले भने, धेरैबेरसम्म प्रहरी नआएपछि बाहिर रहेको फुड स्टलबाट तरकारी र फलफूल लगे, तोडफोड गरे । भाटभटेनीका सञ्चालक कल्याण गुरुङले क्षतिको मूल्यांकन भइरहेको जानकारी दिए ।उनीहरू कता जाँदै छन् र के गर्न खोजिरहेका छन् भन्ने अधिकांश दृश्य सामाजिक सञ्जालबाट लाइभ भइरहेको थियो । सामाजिक सञ्जालबाटै निर्देशन दिने र उत्तेजक अभिव्यक्ति दिँदै भड्काउने काम पनि सँगसँगै चलिरहेको थियो । तर यतिका धेरै सूचना हुँदा पनि प्रहरी भीड र स्थिति नियन्त्रणमा लिन चुक्यो । समयमै प्रहरी पुग्न नसक्दा धेरै ठाउँमा निर्बाध लुटपाट र तोडफोड चलेको थियो । प्रदर्शनकारीले शुक्रबार छानीछानी निश्चित संरचनामा आक्रमण गरेको देखिन्छ । गृह मन्त्रालयमा आयोजित पत्रकार सम्मेलनमा सञ्चारकर्मीले सूचनामा कमजोरी भएको हो कि कमान्ड कन्ट्रोलमै ? भनी गृहका सहसचिव छवि रिजाललाई सोधेका थिए । सहसचिव रिजालले स्थिति यो हदसम्म जान्छ भन्ने अनुमान आफूहरूले नगरेको बताएका थिए । हिंसात्मक गतिविधि र लुटपाटमा संलग्नलाई कारबाही गर्ने गृह मन्त्रालयले जनाएको छ । काठमाडौं उपत्यका प्रहरी कार्यालयका अनुसार समाजवादी मोर्चा र राजावादीले एकै दिन आयोजना गरेका छुट्टाछुट्टै कार्यक्रममा शान्तिसुरक्षा दिन सुरुमा ३५ सय प्रहरी खटाउने कुरा भएको थियो । पछि थप गरेर नेपाल प्रहरीबाट ४ हजार हाराहारी जनशक्ति परिचालन गरिएको थियो । दुवै कार्यक्रमका लागि २ हजार सशस्त्र प्रहरी खटिएका थिए । तीमध्ये झन्डै ७ सय तीनकुने आसपासमा थिए ।तीनकुने क्षेत्रमै आन्दोलन सीमित गर्ने र भीडलाई संसद् भवनतिर आउन नदिन भनेर झन्डै डेढ सय प्रहरी खटाइएको थियो । माओवादी, एकीकृत समाजवादी, नेपाल कम्युनिस्ट पार्टी, नेपाल समाजवादी पार्टी सम्मिलित मोर्चाको कार्यक्रम राजावादीले बिथोल्ने अनुमानमा धेरै सुरक्षाकर्मी खटाइएको थियो । तर स्थिति तीनकुने क्षेत्रमा नियन्त्रणबाहिर गयो । यसले स्थिति आकलन गर्नै प्रहरी चुकेको देखिन्छ । राजावादीको भीड यति उत्तेजक हुन्छ भन्ने आकलन नै गरेका थिएनौं, एक प्रहरी अधिकारीले भने, शान्तिपूर्ण विरोध कार्यक्रम गर्ने भनेका राजावादी हिंसा भड्काउने तरिकाले प्रस्तुत भए । दुर्गा प्रसाईंले प्रहरीलाई समेत पेलेर गाडी गुडाउँदै भीडलाई उत्तेजित पारेपछि स्थिति बिग्रिएको उनले बताए ।तीनकुने क्षेत्रका विभिन्न कार्यालयमा एकैचोटि आक्रमण सुरु भएकाले प्रहरी सबैतिर ससानो समूहमा बाँडिनुपरेको ती प्रहरी अधिकारीले बताए । राजावादीले तीनकुने क्षेत्रमा रहेका कान्तिपुर टीभीको कार्यालय, एक बिजिनेस कम्प्लेक्स, आधा दर्जनजति निजी घर, नजिकै रहेको अन्नपूर्ण पोस्टको कार्यालयलगायतमा आक्रमण गरेका थिए । त्यही बेला प्रहरीले चेन अफ कमान्ड लुज गर्यो, ती प्रहरी अधिकारीले भने । पूर्वडीआईजी केशव अधिकारी शुक्रबारको घटनाले ५ फागुन २०७९ मा नयाँ बसपार्कस्थित ल्होत्से मलमा भएको लुटपाट र १३ पुस २०८० मा बालकुमारीमा भएको घटना (कोरिया जानका लागि रोजगार अनुमति प्रणाली (ईपीएस) परीक्षा दिन नपाएपछि युवाको प्रदर्शन) सम्झाइदिएको बताउँछन् । प्रहरीका फिल्ड कमान्डरहरूले विगतका घटनाबाट पाठ नसिकेको उनले बताए । छिनछिनमा विकास भइरहेको सूचनामा फिल्ड कमान्डरको पहुँच स्थापित हुन नसकेको देखिन्छ, उनले भने, प्रदर्शनकारीको रणनीति बुझ्न पनि प्रहरीले नसकेजस्तो छ ।"
कहाँ चुक्यो प्रहरी ?,"तीनकुने क्षेत्रका विभिन्न कार्यालयमा एकैचोटि आक्रमण सुरु भएकाले प्रहरी सबैतिर ससानो समूहमा बाँडिनुपरेको ती प्रहरी अधिकारीले बताए । राजावादीले तीनकुने क्षेत्रमा रहेका कान्तिपुर टीभीको कार्यालय, एक बिजिनेस कम्प्लेक्स, आधा दर्जनजति निजी घर, नजिकै रहेको अन्नपूर्ण पोस्टको कार्यालयलगायतमा आक्रमण गरेका थिए । त्यही बेला प्रहरीले चेन अफ कमान्ड लुज गर्यो, ती प्रहरी अधिकारीले भने । पूर्वडीआईजी केशव अधिकारी शुक्रबारको घटनाले ५ फागुन २०७९ मा नयाँ बसपार्कस्थित ल्होत्से मलमा भएको लुटपाट र १३ पुस २०८० मा बालकुमारीमा भएको घटना (कोरिया जानका लागि रोजगार अनुमति प्रणाली (ईपीएस) परीक्षा दिन नपाएपछि युवाको प्रदर्शन) सम्झाइदिएको बताउँछन् । प्रहरीका फिल्ड कमान्डरहरूले विगतका घटनाबाट पाठ नसिकेको उनले बताए । छिनछिनमा विकास भइरहेको सूचनामा फिल्ड कमान्डरको पहुँच स्थापित हुन नसकेको देखिन्छ, उनले भने, प्रदर्शनकारीको रणनीति बुझ्न पनि प्रहरीले नसकेजस्तो छ ।"
चुपचाप सुरु हुँदै नेपाल सुपर लिग,"जसरी चारैतर्फ चर्चा हुनुपर्ने थियो, त्यसको छेउछाउ पनि नपुग्दै नेपाल सुपर लिग (एनएसएल) शनिबार सुरु हुँदै छ । नेपाली फुटबलकै एउटा ठूलो प्रतियोगिताले सुरु हुनु अघि जुन गति लिनुपर्ने थियो, त्यो भन्दा धेरै सुस्त ढंगले यो खेलप्रेमीमाझ आइपुगेको छ । यो प्रतियोगिताले जन्म लिँदा जुन जोस र जाँगर देखाएको छ, त्यो केही सेलाएको छ । विश्वास के गर्न सकिनेछ भने यो प्रतियोगिता जतिजति अगाडि बढ्ने छ, यसले धेरैलाई आफूतिर जान्ने छ । अहिलेसम्म यो प्रतियोगिताका दुई संस्करण भयो । पहिलोको विजेता थियो, काठमाडौं रेजर्स । दोस्रोको च्याम्पियन ललितपुर सिटी एफसी थियो । उद्घाटन खेलमा यिनै दुई टिम भिड्ने छन् । एक महिना जतिको समय र २५ खेलपछि यो प्रतियोगिताले अर्को विजेता पाउने छ । के यो यिनै दुई टिम काठमाडौं र ललितपुर नै हुनेछ वा अर्को तेस्रो टिम अगाडि आउने छ ? यो सबै पृष्ठभूमिमा यसपल्टको प्रतियोगितालाई केही विशेषताको मदतमा विश्लेषण गर्न सकिनेछ । सबैको सम्भावना उत्तिकैपछिल्लो समय नेपाली फुटबलकै एउटा ठूलो विशेषता हो । जतिबेला प्रतियोगिता सुरु हुन्छ, त्यतिबेला यही टिम च्याम्पियन हुनेछ भनेर दाबी गर्न सकिने स्थिति हुने गर्दैन । यति हुँदाहुँदै सबै टिम आफैंले जित्ने, आफ्नै टिम राम्रो जस्तो दाबी गर्न बिर्संदैनन् । प्रतियोगिताबारे शुक्रबार आयोजित प्रिम्याच कन्फ्रेन्समा पनि लगभग यस्तै देखियो । उनीहरूलाई पनि के राम्रोसँग थाहा छ भने प्रतियोगिता खुला छ, यसमा सबैको सम्भावना उत्तिकै छ । बुटवललुम्बिनी बलियो कि ? फेरि यति भन्दाभन्दै एउटा टिम अरू भन्दा केही फरक छ । यो हो बुटवल लुम्बिनी । यसको के अर्थ होइन भने यससँग च्याम्पियन हुने सबैखाले गुण छ । के मात्र भन्दा कम्तीमा कागजमा यो टिम पक्कै बलियो छ । यसको कारण हो, यसमा जति नेपाली खेलाडी छन्, त्यसमध्ये प्रमुख राष्ट्रिय टोलीका सदस्यहरू छन् । जस्तो कि मनीष डाँगी, एरिक विष्ट, सुमन श्रेष्ठ, विमल पाण्डेदेखि दीप कार्कीसम्म । सायद यसपछि केही हदसम्म काठमाडौं नै बलियो छ कि ? धनगढी एफसी पनि ? विदेशी खेलाडी निर्णायक हुनेएउटा तथ्य निश्चित छ । यो प्रतियोगिता त्यही टिमले जित्ने छ, जसका विदेशी खेलाडीले राम्रो खेल्नेछन् । त्यसै पनि यो प्रतियोगितामा विदेशी खेलाडीको वर्चस्व चल्ने निश्चित छ । मैदानमै आधा जति खेलाडी विदेशी हुनेछन् । यस्तोमा गोल गर्ने विदेशी, तिनलाई अवसर सिर्जना गर्नर् ेविदेशी अनि बचाउ गर्ने पनि विदेशी । पूरापूर सम्भावना छ, यो प्रतियोगिता भन्नु नै विदेशी खेलाडीको निर्णायक प्रदर्शन हुनेछ । जति विदेशी खेलाडी आएका छन्, ती केही हदसम्म राम्रा पनि छन् । गोलरक्षक जति विदेशीकुनै एक क्षेत्रमा साँच्चै शतप्रतिशत विदेशी खेलाडी निर्णायक हुनेछ भने त्यो गोलरक्षकमा हुनेछ । सहभागी सात टिममध्ये एकै टिमले मात्र आफ्नो पहिलो रोजाइका गोलरक्षकका रूपमा नेपाली खेलाडी उतार्ने प्रवल सम्भावना छ । त्यो टिम हो बुटवललुम्बिनी । टोलीमा दीप कार्की छन् । राष्ट्रिय टिमकै कप्तान तथा गोलरक्षक किरण लिम्बूले यो प्रतियोगिता खेलिरहेका छैनन् । यसमा पनि धेरैको चासो छ । यसपल्टको एनएसएलले हाम्रा गोलरक्षकलाई अपहेलना गरेको छ, यसमा दुविधा छैन । उम्दा प्रशिक्षकको जमघटयसपल्टको एनएसएलको एउटा ठूलै उल्लेखनीय पक्ष भनेको उम्दा प्रशिक्षकहरूको जमघट हो । सात टिममध्ये तीनैमा मात्र नेपाली प्रशिक्षक छन् । त्यस अर्थमा उनीहरू भाग्यमानी रहे सुमन श्रेष्ठ, प्रवेश कटुवाल र नवीन न्यौपाने । तर उनीहरू कोही प्रोलाइसेन्सप्राप्त प्रशिक्षक होइनन् । बाँकी चार विदेशी प्रशिक्षक भने निकै अनुभवी र खारिएका छन् । यसमा कुनै शंका छैन । जस्तो कि काठमाडौंका प्याट्रिक डे विल्ड, ललितपुरका सिमोन ग्रेसन, धनगढीका जुवान म्यानुएल र बुटवललुम्बिनीकै पुष्पलाल शर्मा । एक चाङ कमजोरी यसपल्ट एनएसएलका केही आलोचना गर्न लायक पक्ष पनि छन् । त्यसलाई एक चाङ कमजोरी नै मान्दा हुन्छ । पहिलो, प्रतियोगिता निकै छोटो अवधिको भयो । लिग चरणमा एउटा टिमले खेल्ने भनेकै ६ खेल । यस्तो प्रतियोगिताले हुने केही होइन, यो मोफसलमा हुने गोल्डकपका दुई प्रतियोगिता एकै ठाउँमा मिलाए जत्तिकै मात्र हो । त्यसमाथि टीएमएस पनि लागू छैन । त्यो भनेको फिफा ट्रान्सफर म्याचिङ सिस्टम । सबैभन्दा महत्त्वपूर्ण तथ्य विदेशी खेलाडीमा अत्यधिक निर्भर हुँदा के यसले नेपाली फुटबललाई दीर्घकालीन फाइदा गर्छ त ?"
धनगढीको जर्सी सार्वजनिक,"काठमाडौं (कास) एनसेल नेपाल सुपर लिगको फ्रेन्चाइज टोली धनगढी एफसीले शुक्रबार जर्सी अनावरण गरेको छ । गो ड्रिमर्सको स्वामित्वमा रहेको धनगढीले चैत्र १९ गते बुटवल लुम्बिनीसँग खेलेर एनएसएल सुरु गर्नेछ । धनगढी पहिलो दुई संस्करणको उपविजेता टोली हो । शुक्रबार धनगढीका अध्यक्ष सुवास शाही र मुख्य प्रायोजक माई सेकेन्ड टिचर नेपालकी अध्यक्ष मेधा भट्टराईले जर्सी अनावरण गरे । शाहीले माई सेकेन्ड टिचरको यो साथ फुटबल विकासलाई मात्र नभई खेलकुद र शिक्षाको विकासमा एकसाथ रहेको बताए । उनले दुई सिजन फाइनल पुगेर धनगढीले आफूलाई प्रमाणित गरिसकेको र यसपालि पनि हरेक खेलसँगै अगाडि बढ्ने योजना रहेको सुनाए । माई सेकेन्ड टिचरकी भट्टराईले आफ्नो संस्थाले प्रविधिमार्फत शिक्षालाई अगाडि बढाइरहेको र दुवैको उद्देश्य एकै भएकाले धनगढीसँगको सम्झौता शिक्षा र खेलकुदको साझेदारी भएको बताइन् । धनगढीका कप्तान देवेन्द्र तामाङले टोलीको पहिलो लक्ष्य क्वालिफायरमा पुग्नु रहेको जनाए । फाइनलमा पुग्न पहिलो क्वालिफायरमा पुग्न जरुरी हुन्छ, यो हामीले बुझ्नु छ, उनले भने, नयाँ प्रशिक्षकको साथमा हाम्रो तयारी राम्रो भइरहेको छ । मार्की कृतिशरत्न छुन्जुले यो अवसरलाई आफूले ठूलो मौकाको रुपमा बताउँदै त्यसलाई मैदानमा देखाउन तयार रहेको जनाए ।स्ट्राइकरद्वय आफिज ओलावाले (नाइजेरिया) र अहमद हिजाजी (लेवनान) टोलीमा यथावत छन् । यस सिजन धनगढीले स्पेनिस गोलरक्षक वालिड इसाफी र रक्षक जर्ज काइसेडो, मोरक्कोका डिफेन्सिभ मिडफिल्ड मोहम्मद इल जाउएनी र ब्राजिली विङ्गर सर्जियो बार्बोजालाई अनुबन्ध गरेको छ । मुख्य प्रशिक्षकमा स्पेनिस हुँवा म्यानुएल मार्टिनेज छन् । जर्सी अनावरण कार्यक्रममा गायक दुर्गेश थापाको धनगढी एफसी ः दुश्मन हेरेको हेरै गीत सार्वजनिक गरिएको थियो । दुर्गेश र राष्ट्रिय क्रिकेट टोलीका अलराउन्डर दीपेन्द्रसिंह ऐरी धनगढीको ब्रान्ड एम्बासडर हुन् । धनगढीले गृहनगरमा समर्थकका लागि फ्यान पार्कको व्यवस्था गर्नेछ । गृहनगरमा रहेका धनगढीका समर्थकले धनगढीस्थित पार्क मोडमा गएर ठूलो स्क्रिनमा टोलीको खेल हेर्न पाउनेछन् । धनगढी उपमहानगरपालिकासँग मिलेर पार्क मोडमा धनगढी एफसीले फ्यान पार्क निर्माण गरेको हो ।"
चेन्नईमा १७ वर्षपछि आरसीबीको जित,"चेन्नई (एजेन्सी) रोयल च्यालेन्जर्स बेङ्लुरु (आरसीबी) इन्डियन प्रिमियर लिग क्रिकेटको यस सिजनमा लगातार दुई खेल जित्ने पहिलो टोली बनेको छ । आरसीबीले शुक्रबार चेन्नई सुपर किंग्सलाई उसैको मैदानमा ५० रनले हरायो । आरसीबीले सन् २००८ यता पहिलो पटक चेन्नईमाथि उसको मैदानमा जित पाएको हो । आईपीएलको यसअघिका १७ संस्करणमा कहिल्यै उपाधि जित्न नसकेको आरसीबीले पहिलो खेलमा कोलकाता नाइट राइडर्सलाई पनि उसकै मैदानमा ७ विकेटले पराजित गरेको थियो । आरसीबीले अब बुधबार पहिलो पटक गृहमैदान एम चिन्नास्वामी रंगशालामा गुजरात टाइटन्ससँग खेल्नेछ ।टस हारेपछि ब्याटिङका लागि निम्त्याइएको आरसीबीले २० ओभरमा ७ विकेट गुमाई १ सय ९६ रन बनाएको थियो । २ सय रनमुनिको स्कोर यस सिजनमा पहिलो पटक रक्षा गर्ने टोली बनेको आरसीबीले चेन्नईलाई १४६८ को स्कोरमा रोकेको थियो । ओपनर फिल साल्टले १६ बलमा ३२ रन बनाई आरसीबीलाई आक्रामक सुरुआत दिलाए । सोक्रममा उनले ५ चौका र १ छक्का प्रहार गरे । तर त्यसअनुरुप आरसीबीको बाँकी इनिङ्स रहेन । अर्का ओपनर विराट कोहलीले ३० बलमा २ चौका र १ छक्कासहित ३१ रनमात्र बनाउन सके । दुवैलाई देव्रेहाते स्पिनर नुर अहमदले आउट गरे । देवदत्त पाडिकलले १४ बल खेल्दै समान २ चौका र छक्कासहित २७ रन बनाए । कप्तान रजत पटिदारको अर्धशतकीय इनिङ्सले आरसीबीलाई चुनौतीपूर्ण लक्ष्यमा उभ्याएको थियो । उनले ३२ बल खेल्दै ४ चौका र ३ छक्कासहित ५१ रन जोडे । उनले पहिलो पटक १७ रनमा जीवनदान पाए भने त्यसपछि तीन पटक उनी आउट हुनबाट जोगिए । लिम लिभिङस्टोन ९ बलमा १० रनमा बोल्ड गरेका अहमदले जियश शर्मालाई पनि आउट गरी खेलमा हाबी भए । शर्माले ६ बलमा १२ रन बनाए । पहिलो खेलमा ३ विकेट लिएका अहमद २ खेलमा ७ विकेट लिँदैं सर्वाधिक विकेट लिने सूचीमा अगाडि छन् । टिम डेबिडले इनिङ्सको अन्तिम ओभरमा साम करनको बलमा ३ छक्का प्रहार गर्दै अविजित २२ रन बनाए । अहमदबाहेक चेन्नईबाट माथिसा पाथिरानाले ४ ओभरमा ३६ रन खर्चेर २ तथा खलिल अहमद र रविचन्द्रन अश्विनले ११ विकेट लिए । जबाफमा आएको चेन्नईका पहिलो पाँच ब्याटरमध्ये राहुल त्रिपाठी ५, कप्तान ऋतुराज गायकवाड शून्य, दीपक हुडा ४ र करन ८ रनमा आउट भए । जेसल हेजलउडले आफ्नो पहिलो ओभरमै त्रिपाठी र गायकवाडलाई आउट गरे । ओपनर रचिन रवीन्द्रले ३१ बल खेल्दै ६ चौकासहित ४१ रन बनाए । यश दयालले १२ औं ओभरमा रवीन्द्र र इम्प्याक्ट प्लेयर को रूपमा आएका शिवम दुवेलाई आउट गरी चेन्नईको खेलमा फर्किने आशा लगभग समाप्त गरे । दुबेले १५ बलमा २ चौका र १ छक्कासहित १९ रन बनाए । रवीन्द्र जडेजाले १९ बलमा २ चौका र १ छक्कासहित २५ र अश्विनले ११ रन बनाए । फेरि एक पटक नवौं नम्बरमा ब्याटिङमा आएर सवैलाई आश्चर्यमा पारेका महेन्द्रसिंह धोनीले १६ बलमा अविजित ३० रन बनाए । उनले अन्तिम ओभरमा क्रुनाल पाण्ड्येलाई २ छक्का र १ चौका प्रहार गरे । यस इनिङ्ससँगै धोनी ४ हजार ६ सय ९९ रनसहित सुरेश रैनालाई उछिन्दै आईपीएलमा चेन्नईबाट सर्वाधिक रन बनाउने खेलाडी बनेका थिए ।"
ब्रिगेडलाई हराएर बाँसबारी तेस्रोमा,काठमाडौं (कास) बाँसबारी क्लबले सहिद स्मारक लिग बी डिभिजनमा शुक्रबार लगातार दोस्रो जित निकालेको छ । ६ अंकमा लिग तालिकाको तेस्रो स्थानमा उक्लेको छ । सातदोबाटोस्थित एन्फा कम्प्लेक्समा भएको खेलमा बाँसबारीले ब्रिगेड ब्वाइजलाई १० ले हरायो । त्यसमा सन्दीप लिम्बूले ६७ औं मिनेटमा निर्णायक गोल गरे । आफ्नो पहिलो खेल गुमाएयता बाँसबारीले लगातार जित निकालेको हो । ब्रिगेड ब्वाइजको यो लगातार दोस्रो हार हो । यससँगै टिम ३ अंकमै सीमित रह्यो । आफ्नो पहिलो खेल जितेको बाँसबारीले त्यो लय कायम राख्न सकेन । टोलीले लगातार दोस्रो खेल गुमाएको हो । शुक्रबार अर्को खेलमा ब्वाइज युनियनले झापासँग ११ को बराबरी खेल्यो । ब्वाइन युनियनको यो लगातार तेस्रो बराबरी हो । टोलीको ३ अंक भएको छ । झापाले भने पहिलो एक अंक बटुल्यो । झापाले निकेश श्रेष्ठले ४५ औं मिनेटमा गरेको गोलले अग्रता लिएको थियो । तर लगत्तै ब्वाइज युनियनका लागि सन्जीव लामाले बराबरी गोल फर्काए । यो गोल पहिलो हाफको इन्ज्युरी समयको तेस्रो मिनेटमा सम्भव भएको थियो ।
प्रधानमन्त्री कपमा आर्मी र पुलिसको होड,"प्रधानमन्त्री कप एकदिवसीय पुरुष राष्ट्रिय क्रिकेट प्रतियोगिताको उपाधिका लागि विभागीय डर्बीमा शनिबार नेपाल पुलिस क्लबले त्रिभुवन आर्मी क्लबको सामना गर्नेछ । भैरहवास्थित सिद्धार्थ क्रिकेट रंगशालामा साबिक विजेता पुलिस र आर्मीबीचको फाइनल रोमाञ्चक हुने अपेक्षा गरिएको छ ।गत वर्ष फाइनलमा आर्मीलाई पराजित गर्दै पुलिसले उपाधि जितेको थियो । आर्मी यसपालि त्यसको बदला लिन चाहन्छ । तर, लयमा रहेको पुलिस लगातार आर्मीमाथि जित निकाल्ने दाउमा छ । आर्मी र पुलिस दुवैले उपाधि जित्ने दाबी गरेका छन् । पुलिसका कप्तान दीपेन्द्रसिंह ऐरीले फाइनल प्रतिस्पर्धालाई तयार रहेको बताए । उनले क्रिकेट विकेन्द्रीकृत भएर विकास भएकामा खुसी व्यक्त गरे । जय ट्रफी भयो, पीएम कप यसपालि लुम्बिनी प्रदेशमा भयो, उनले भने, यस्ता धेरै प्रतियोगिता राजधानी बाहिर भएका छन् । क्रिकेटको विकास विकेन्द्रीकृत भइरहेको छ । आर्मीका कप्तान विनोद भण्डारीले प्रधानमन्त्री कपले नयाँ खेलाडी उत्पादनमा टेवा पुग्ने जनाए । नियमित खेलाडीभन्दा यसपालि नयाँ खेलाडीले राम्रो रन बटुलिरहेका छन्, उनले भने, घरेलु प्रतियोगिताले खेलाडीलाई प्लेटफर्म दिएको छ । खेलाडी उत्पादनमा टेवा पुर्याएको छ । विनोदले नियमित काठमाडौंमा खेल्दा र बाहिरको मैदानमा खेल्दा केही फरक परे पनि आफ्नो टिम उपाधि प्रतिस्पर्धालाई तयारी अवस्थामा रहेको बताए । बिहीबार राउन्ड रोबिनको अन्तिम खेलमा पुलिसलाई ४ विकेटले पराजित गर्दै आर्मीले फाइनलमा स्थान पक्का गरेको थियो । पुलिस त्यसअघि नै ८ खेल जितेर फाइनल पुगिसकेको थियो । पुलिस तालिकाको शीर्षस्थानमा रहँदै फाइनलमा पुगेको हो । गत वर्ष काठमाडौंमा भएको फाइनलमा पुलिसले आर्मीलाई १ सय ८१ रनमा अलआउट गर्दै खेल ६ विकेटले जितेको थियो । फागुन २५ देखि सुरु प्रधानमन्त्री कप क्रिकेटका सबै खेल पहिलो पटक काठमाडौं उपत्यकाबाहिर लुम्बिनी प्रदेशमा भएको हो । भैरहवास्थित सिद्धार्थ क्रिकेट रंगशाला, तिलोत्तमास्थित एक्स्ट्राटेक ओभल मैदान र दाङको लमहीस्थित देउखुरी क्रिकेट मैदान खेल भएको थियो । आयोजक नेपाल क्रिकेट संघ (क्यान) ले गौतम बुद्धको जन्मस्थल लुम्बिनी र मायादेवी मन्दिर परिसरमा शुक्रबार दुवै टोलीका कप्तान तथा भिक्षु बालकहरूसहित प्रधानमन्त्री कप क्रिकेटको ट्रफी सार्वजनिक गरेको थियो ।"
क्रिकेटको मुख्य प्रशिक्षकमा अस्ट्रेलियन स्टुवार्ट ल,काठमाडौं (कास) अस्ट्रेलियाका पूर्वब्याटर स्टुवार्ट ल नेपाली राष्ट्रिय क्रिकेट टोलीको प्रमुख प्रशिक्षकमा नियुक्त भएका छन् । नेपाल क्रिकेट संघ (क्यान) को शुक्रबार भैरहवामा बसेको केन्द्रीय कार्यसमिति बैठकले उक्त निर्णय गरेको हो । भारतका मनीष झालाई नेपाली महिला राष्ट्रिय क्रिकेट टोलीको कन्सल्टेन्ट प्रशिक्षकमा नियुक्त गरिएको छ । अस्ट्रेलियाबाट १ टेस्ट र ५४ एकदिवसीय अन्तर्राष्ट्रिय खेलिसकेका स्टुवार्टलाई अप्रिलदेखि लागू हुने गरी २ वर्षका लागि नियुक्त गरिएको क्यानले जनाएको छ । झा मेमा हुने विश्वकप एसिया छनोटसम्म नेपाली महिला टोलीसँग रहनेछन् । सन् १९९४ देखि १९९९ सम्म अस्ट्रेलियाबाट खेलेका ५६ वर्षे स्टुवार्टसँग प्रशिक्षणको लामो अनुभव छ । उनी गत वर्ष अमेरिकामा भएको ट्वान्टी२० विश्वकपमा अमेरिकाको प्रशिक्षक थिए । अमेरिकाले समूह चरणमा पाकिस्तानलाई सुपर ओभरमा पराजित गरेको थियो । सन् २००९ मा उनी श्रीलंका राष्ट्रिय टोलीको सहायक प्रशिक्षक थिए । त्यसपछि उनी २०१११२ मा बंगलादेशको मुख्य प्रशिक्षक भए । २०१८ देखि उनी वेस्ट इन्डिजको मुख्य प्रशिक्षक भएका थिए । एउटा शृंखलाका लागि उनी २०२२ मा अफगानिस्तानको पनि प्रशिक्षक बने । त्यसबाहेक उनी इंग्लिस काउन्टी टोली मिडलसेक्सको पनि प्रशिक्षक थिए ।
चुपचाप सुरु हुँदै नेपाल सुपर लिग,"एक चाङ कमजोरी यसपल्ट एनएसएलका केही आलोचना गर्न लायक पक्ष पनि छन् । त्यसलाई एक चाङ कमजोरी नै मान्दा हुन्छ । पहिलो, प्रतियोगिता निकै छोटो अवधिको भयो । लिग चरणमा एउटा टिमले खेल्ने भनेकै ६ खेल । यस्तो प्रतियोगिताले हुने केही होइन, यो मोफसलमा हुने गोल्डकपका दुई प्रतियोगिता एकै ठाउँमा मिलाए जत्तिकै मात्र हो । त्यसमाथि टीएमएस पनि लागू छैन । त्यो भनेको फिफा ट्रान्सफर म्याचिङ सिस्टम । सबैभन्दा महत्त्वपूर्ण तथ्य विदेशी खेलाडीमा अत्यधिक निर्भर हुँदा के यसले नेपाली फुटबललाई दीर्घकालीन फाइदा गर्छ त ?"
धनगढीको जर्सी सार्वजनिक,धनगढीले गृहनगरमा समर्थकका लागि फ्यान पार्कको व्यवस्था गर्नेछ । गृहनगरमा रहेका धनगढीका समर्थकले धनगढीस्थित पार्क मोडमा गएर ठूलो स्क्रिनमा टोलीको खेल हेर्न पाउनेछन् । धनगढी उपमहानगरपालिकासँग मिलेर पार्क मोडमा धनगढी एफसीले फ्यान पार्क निर्माण गरेको हो ।
चेन्नईमा १७ वर्षपछि आरसीबीको जित,रवीन्द्र जडेजाले १९ बलमा २ चौका र १ छक्कासहित २५ र अश्विनले ११ रन बनाए । फेरि एक पटक नवौं नम्बरमा ब्याटिङमा आएर सवैलाई आश्चर्यमा पारेका महेन्द्रसिंह धोनीले १६ बलमा अविजित ३० रन बनाए । उनले अन्तिम ओभरमा क्रुनाल पाण्ड्येलाई २ छक्का र १ चौका प्रहार गरे । यस इनिङ्ससँगै धोनी ४ हजार ६ सय ९९ रनसहित सुरेश रैनालाई उछिन्दै आईपीएलमा चेन्नईबाट सर्वाधिक रन बनाउने खेलाडी बनेका थिए ।
प्रधानमन्त्री कपमा आर्मी र पुलिसको होड,"भैरहवास्थित सिद्धार्थ क्रिकेट रंगशाला, तिलोत्तमास्थित एक्स्ट्राटेक ओभल मैदान र दाङको लमहीस्थित देउखुरी क्रिकेट मैदान खेल भएको थियो । आयोजक नेपाल क्रिकेट संघ (क्यान) ले गौतम बुद्धको जन्मस्थल लुम्बिनी र मायादेवी मन्दिर परिसरमा शुक्रबार दुवै टोलीका कप्तान तथा भिक्षु बालकहरूसहित प्रधानमन्त्री कप क्रिकेटको ट्रफी सार्वजनिक गरेको थियो । मायादेवी परिसरमा शुक्रबार प्रधानमन्त्री कप क्रिकेट ट्रफीसाथ फाइनल प्रतिस्पर्धी कप्तानद्वय आर्मीका विनोद भण्डारी र पुलिसका दिपेन्द्रसिंह ऐरी ।"
ब्रिगेडलाई हराएर बाँसबारी तेस्रोमा,झापाले निकेश श्रेष्ठले ४५ औं मिनेटमा गरेको गोलले अग्रता लिएको थियो । तर लगत्तै ब्वाइज युनियनका लागि सन्जीव लामाले बराबरी गोल फर्काए । यो गोल पहिलो हाफको इन्ज्युरी समयको तेस्रो मिनेटमा सम्भव भएको थियो ।
क्रिकेटको मुख्य प्रशिक्षकमा अस्ट्रेलियन स्टुवार्ट ल,सन् २००९ मा उनी श्रीलंका राष्ट्रिय टोलीको सहायक प्रशिक्षक थिए । त्यसपछि उनी २०१११२ मा बंगलादेशको मुख्य प्रशिक्षक भए । २०१८ देखि उनी वेस्ट इन्डिजको मुख्य प्रशिक्षक भएका थिए । एउटा शृंखलाका लागि उनी २०२२ मा अफगानिस्तानको पनि प्रशिक्षक बने । त्यसबाहेक उनी इंग्लिस काउन्टी टोली मिडलसेक्सको पनि प्रशिक्षक थिए ।
फिल्म महोत्सवको 'भिजुअल लिट्रेसी,"कुलमान घिसिङको खबरले सहर तात्तिनुअघि काठमाडौं केमा व्यस्त थियो ? हो, दुर्गेश थापाको गीतमै झुमिरहेको थियो । तर, हट भएर पट भएर को रौनक नसकिँदै काठमाडौं कलाका रङमा सजिएको थियो । चैतको हावाले कलाको यो रङलाई सुकाएर गाढा बनाइदिँदा काठमाडौं रंगीन बन्यो । गएसाता काठमाडौं फिल्म र नाट्य महोत्सवमा मस्त थियो । यहाँ एकैसाथ दुई महोत्सव चलिरहेका थिए नेपाल अन्तर्राष्ट्रिय चलचित्र महोत्सव (निफ आठौं संस्करण) र नेपाल अन्तर्राष्ट्रिय नाट्य महोत्सव (निटफेस्ट तेस्रो संस्करण) । यी दुई महोत्सवले अन्तर्राष्ट्रिय पाहुना घर भित्र्याउँदै फिल्म र नाटकको भव्य महोत्सव मनायो ।विदेशी पाहुनाका सिर्जनाहरू कत्तिले क्यूएफएक्सका पर्दाहरूमा हेरे, कत्तिले मण्डला थिएटरको प्रांगणमा । त्यस अर्थमा काठमाडौं यो साता महोत्सवमय रह्यो । निफ ले नेपाली फिल्मकर्मीलाई एकै साथ भेला गराउँदै विभिन्न चाखलाग्दा विषयमा बहसविमर्श गरायो । फिल्मकर्मीको जमघटमा राष्ट्रिय तथा अन्तर्राष्ट्रिय फिल्महरू हेर्दै कथाहरूको उत्सव मनायो सहरले । उता, मण्डलाको प्रांगण र दुई वटा थिएटरमा विदेशीदेखि स्वदेशी नाटकको मञ्चन निरन्तरभइरह्यो । निटफेस्ट ले संगीतदेखि कविता, लाइभ चित्रकलादेखि कलाका विभिन्न आयाम समेट्दै रैथाने ज्ञानको उज्यालोतर्फ दैनिक ६ सय दर्शकलाई डोर्यायो ।चार महिनाअघि पनि काठमाडौंमा यस्तै महोत्सव भएको थियो नेपाल अन्तर्राष्ट्रिय मानवअधिकार महोत्सव । महोत्सवको १२ औं संस्करणमा भारतीय निर्देशक पायल कपाडियाले बनाएको अल वि इमाजिन एज लाइट जस्ता फिल्म दर्शकले हेरे । यसबीच फिल्म साउथ एसिया (एएसए) ले दक्षिण एसियाकै डकुमेन्ट्रीमेकरलाई काठमाडौं निम्त्यायो र देखायो मानव जीवनसँग नजिक रहेका सशक्त कथाहरू । अहिले काठमाडौं किम्फ (काठमाडौं माउन्टेन फिल्म फेस्टिभल) पर्खिरहेछ ।नेपालमा किम्फ, निफ, एफएसए र मानवअधिकार फिल्म महोत्सव सक्रिय रूपमा आयोजना भइरहेका महोत्सवमा पर्छन् । हुन त यस अलावा थुप्रै फिल्म महोत्सव भइरहेकै छन् । तर, यी माथि उल्लेख गरिएका केही प्रमुख महोत्सव हुन्, जसले लामो समय आफूलाई टिकाउँदै र महोत्सवको साख पनि जोगाउँदै आएका छन् । यी चारै महोत्सवका आआफ्नै स्वाद र आफ्नै विशिष्ट उद्देश्य छन् ।फिल्म साउथ एसिया डकुमेन्ट्रीहरूका लागि दक्षिण एसियाकै उत्कृष्ट महोत्सवमा गनिन्छ । किम्फ हिमाल र हिमाली भेगसँग सम्बन्धित कथाहरूको उत्सव मनाउने थलो बनिसक्यो । नेपाल मानवअधिकार अन्तर्राष्ट्रिय फिल्म महोत्सव ले मानवअधिकारका पक्ष समातेका फिल्म देखाउँछन् र मानवअधिकारका सवाल उठाउँछन् । निफ ले मूलधारका फिल्म समेट्दै पूरै नेपाली फिल्म उद्योगलाई जोड्ने प्रयास गरिरहन्छ ।विविधताले भरिएका यी महोत्सव बर्सेनि काठमाडौंमा आयोजना हुन्छन्, फरक बहसहरू छेड्छन् अनि नयाँ स्वादका फिल्महरू पस्कन्छन् । वर्षौंदेखि फिल्म महोत्सव आयोजना त भइरहेको छ, तर अहोरात्र खटेर महोत्सवका आयोजकले गर्न खोजेका चाहिँ के हुन् ? आखिर हरेक दिन भाइरल हुने गीतहरूमा रम्ने, मसिना किस्सामा अल्झिने अनि ठूला मुद्दामा घोत्लिने नेपाली समाजका लागि यसको आवश्यकता र महत्त्व के ? उसो त महोत्सवबिनै पनि काठमाडौं रंगीन छ, कता हिँडेको भन्दै रमिरहेकै छ । यस्तोमा स्वदेशीदेखि विदेशी दर्शक, फिल्म अनि फिल्मकर्मी भेला गराउँदै किन फिल्महरू देखाइरहनुपर्यो ? महोत्सव खासमा आवश्यक छन् कि ती अब बाध्यता हुन् ?शाम्बाला फिल्मका निर्देशक मीन भाम फिल्मकर्मीका लागि मात्रै नभई आम दर्शकमा पनि महोत्सवले निकै महत्त्व राख्ने विचार राख्छन् । महोत्सवहरू यस्ता प्लेटफर्म हुन्, जहाँ हामी हलमा नचल्ने र पहुँचमा नभएका फिल्म, लघु फिल्म हेर्न पाउँछौं । यसले हाम्रो भिजुअल लिट्रेसी बढ्छ, संस्कृतिको आदानप्रदान हुन्छ । विश्व सिनेमा कता ढल्किएको छ ? त्यसको अध्ययन अनुभव, अनुभूति लिन पनि महोत्सव चाहियो, भाम भन्छन्, हामी फिल्मकर्मीका लागि महोत्सवहरू सिकाइ र बुझाइको थलो हो । विश्वका फिल्मकर्मीले महोत्सवहरूमा आएर बाँड्ने अनुभवअनुभूतिले युवा फिल्मकर्मीमा उत्साह थप्छ ।काठमाडौंलाई सांस्कृतिक हबका रूपमा चिनाउन महोत्सव आवश्यकता रहेको किम्फ की निर्देशक रम्यता लिम्बू बताउँछिन् । महोत्सव हुनु संस्कृति आदानप्रदान पनि हो । त्यसैले विभिन्न देशमा सरकारले नै महोत्सव आयोजना गर्छन् । त्यसैले पहिचान, कला, संस्कृति र मौलिकता जोगाइरहने प्लेटफर्म चाहिन्छ, लिम्बू भन्छिन्, फेस्टिभलमा विचारको आदानप्रदान पनि हुन्छ । त्यसैले महोत्सव आवश्यक छ ।मीनका अनुसार, यस्तै महोत्सवमा फिल्मकर्मीले घरेलु दर्शकलाई फिल्म देखाउन पाउँछन् । योपालि उनले निफ मा शाम्बाला देखाए । हलसम्म नपुगेका, फिल्म हेर्न नपाएका दर्शकले महोत्सवमा शाम्बाला हरे । नेपालमा लघु फिल्म देखाउने माध्यम र बजार छैन । लघु फिल्म बनाइरहेकाहरूले पनि महोत्सवमार्फत घरेलु दर्शकलाई फिल्म देखाउने मौका पाउँछन् । विभिन्न फेस्टिभल घुमेको साक्षी रुख ले निफ मा पहिलो पटक घरेलु दर्शक पायो । त्यसअघि विदेशी दर्शकले फिल्म हेरे पनि नेपाली माटोको कथा बोकेको यो लघु फिल्म नेपाली दर्शकबीच देखाइएको थिएन । त्यस अर्थमा हलमा प्रदर्शन नहुने, दर्शकको पहुँचमा नपुग्ने फिल्म हेर्न पनि महोत्सव आवश्यक रहेको भामको बुझाइ छ ।आखिर फिल्म हेर्नु समाजसंस्कृति बुझ्नु हो, कमजोरी पहिल्याउँदै सुन्दर समाज निर्माणमा अग्रसर हुनु पनि हो । डकुमेन्ट्री पनि नेपालका हलमा प्रदर्शन हुँदैन । त्यसैले लघु फिल्म र डकुमेन्ट्री हेर्न वा देखाउन महोत्सव आवश्यक छ । यस्तो प्लेटफर्ममा दिने अवार्डले फिल्मकर्मीलाई हौसलासहयोग मिल्छ, मीन भन्छन् । साक्षी रुख बाट दुई अवार्ड जितेका निर्देशक निरञ्जन भेटुवाल आफ्नो फिल्म नेपाली दर्शकबीच देखाउन पाउँदा दंग थिए, अवाडै जित्दा फिल्म बनाउन थप हौसला थपिएको महसुस गर्दै छन् । नेपालमा मात्रै होइन, संसारभर यस्तो फिल्म महोत्सव चाहिन्छ । उत्तर कोरियामा समेत फिल्म महोत्सव हुन्छ । पर्यटनकै लागि पनि यस्तो महोत्सव चाहिन्छ । नेपाल चिनाउने सशक्त माध्यम हो यो, मीन महोत्सवको आवश्यकता केलाउँछन् ।युवा दर्शकलाई प्लेटफर्म दिनै किम्फ ले सन् २००८ मा नेपाल प्यानारोमा सुरुवात गर्यो । मीनको बाँसुल्ली होस् वा दीपक रौनियारको चौकठी विश्व बजारमा पुगेका यी फिल्मकर्मीलाई घरेलु दर्शकबीच पुर्याउन किम्फ प्लेटफर्म बने । यस्तो प्लेटफर्मले युवा फिल्मकर्मीलाई प्लेटफर्म दिने रम्यता सुनाउँछिन् । यो विधामा समेटिएका फिल्म हेर्दा त्यतिबेलाको समाज र पूरा नेपाल देखिन्छ । युवा पिढीका फिल्मकर्मीले आफ्नो काम यही विधामार्फत देखाउन पाउँछन्, रम्यता भन्छिन् ।निफ अध्यक्ष केपी पाठक फिल्म बनाउने, बेच्ने र हेर्ने सबैका लागि महोत्सव आवश्यक रहेको बताउँछन् । महोत्सव फिल्म हेर्ने मात्रै होइन, बनाउनेका लागि पनि हो । संसार बुझ्ने बलियो माध्यम हो फिल्म । त्यसैले आम दर्शकलाई कुनै देशको सांस्कृतिकआर्थिक पाटो बुझ्न महोत्सवले सघाउँछ । फिल्म बजार चलायमान बनाउन पनि महोत्सव आवश्यक छ, केपी भन्छन् । निफफेस्ट का निर्देशक दयाहाङ राई एकअर्काका अनुभव र ज्ञानबाट सिक्नबुझ्न महोत्सव आवश्यक छ भन्छन् ।फिल्म निर्देशक आचार्य गोपालको विचारमा फिल्म महोत्सवहरू भनेका संसारभरका सिनेमा हेर्न पाइने,फिल्म मेकरका अनुभव सुन्नसुनाउन पाइने प्लेटफर्म हुन् । फिल्म फेस्टिभल धेरैभन्दा धेरै हुनुपर्छ । फेस्टिभलहरू विशेषतः सर्ट फिल्मका लागि मूल प्लेटफर्म हुन् । राम्रा सर्ट फिल्म मेकरले फेस्टिभलबाटै आफूलाई ब्रान्डिङ गर्छन् र फिचर फिल्मकोयात्रा तय गर्छन्, गोपाल भन्छन्, राम्रा मेकरलाई मास अडियन्ससम्म पुग्न फेस्टिभलले माहोल बनाइरहेको छ । गोपालले दुई सर्ट फिल्म र आधा दर्जन डकुमेन्ट्री लेखननिर्देशन गरिसकेका छन् ।पैसा भर्सेस प्यासनथुप्र्रै देशका फिल्म एकसाथ देखाउने महोत्सवहरूका लागि ठूलै खर्च आवश्यक हुन्छ । विडम्बना ! फिल्म महोत्सवहरू थोरै खर्चमै सञ्चालित छन् । महोत्सव आयोजना गर्दा आर्थिक स्रोत जुटाउने दौडधुपमा हुन्छन् आयोजक । तिनको ध्यान महोत्सवको गुणस्तर र फिल्म छनोटभन्दा बढी अर्थ व्यवस्थापनमा हुन्छ । राज्यले कलासंस्कृतिको महत्त्व नबुझ्दा पनि यस्ता महोत्सव जेनतेन आयोजककै प्यासनले सञ्चालनमा आइरहेको किम्फ निर्देशक रम्यता बताउँछिन् । जसरी विकसित देशमा सरकारले महत्त्व बुझेका छन्, यहाँ महत्त्व दिइँदैन । उनीहरू कलाको आदर गर्छन् । सायद अविकसित देशका लागि कलाभन्दा गरिबी निवारण महत्त्वपूर्ण लाग्ला । र, तिनलाई यस्तो महोत्सव गरेर के हुन्छ भन्ने पनि होला । तर, महोत्सवले कसरी विचारमा परिवर्तन ल्याउँछ ? कसरी त्यहाँ देखाइने फिल्मले समाज रूपान्तरण गर्छ भन्ने सजिलै देखिँदैन । त्यसैले राज्यले यसको महत्त्व बुझ्न सकेको छैन, रम्यता भन्छिन् ।नेपाल अन्तर्राष्ट्रिय मानवअधिकार फिल्म महोत्सव का निर्देशक पाण्डभ खत्रीको भनाइ पनि रम्यताको जस्तै छ । यहाँ कलाका काम गर्न धेरै ठूलो चुनौती छ । चाहिने स्रोत छैन । नेपाल सरकारलाई पनि चासो छैन । त्यसैले चुनौती छ, पाण्डभ भन्छन् ।आर्थिक स्रोतको अभावसँग महोत्सवहरू जुधिरहेको देख्दा मीनलाई पनि लाग्छ कहिलेसम्म हुने हुन् यी महोत्सव ?महोत्सवमा जोडिएका व्यक्तिका व्यक्तिगत चासो र समयले मात्रै महोत्सव सञ्चालनमा आइरहेको मीनको अनुभवले भन्छ । चलचित्र विकास बोर्ड, पर्यटन बोर्ड, सञ्चार मन्त्रालय वा काठमाडौं महानगरपालिकाजस्ता सम्बन्धित निकायले महोत्सव सञ्चालनमा बलियो भूमिका देखाउन सक्नुपर्ने भनाइ राख्छन् मीन । सम्बन्धित निकायले साथ दियो भने मात्र यस किसिमको महोत्सव बाँच्ने आधार हुन्छ, मीन भन्छन् । राज्यको लगानी भइदिए विश्वस्तरमा भइरहेका स्क्रिप्ट ल्याब, ट्यालेन्ट देखि मार्केट सम्मका प्यानल छलफलका थुप्रै विधाले नेपाली महोत्सवलाई फराकिलो बनाउँदै लैजान सकिने भामको विचार छ । भन्छन्, निजी क्षेत्रका सीएसआर यता आए महोत्सव अझ फराकिलो बन्ने थियो ।महोत्सवका चुनौती कति छन् कति ! नेपालमा धेरै दर्शक राखेर फिल्म देखाउन राम्रो हलकै पनि अभाव छ । यस पटक निजीस्तरमा स्थापित हलहरूले निफसँग साझेदारी गरेको थियो । त्यसैले निफका अधिकांश फिल्म क्यूएफएक्सका हलमा हेर्न पाइन्थ्यो । तर, अन्य महोत्सवका फिल्म कस्तो हलमा हेर्नुपर्छ ? सभागृह, पर्यटन बोर्ड वा चलचित्र विकास बोर्डको हल विश्वस्तरका फिल्म देखाउन प्राविधिक पक्षका सवालमा सबल छन् ? केपी पाठक भन्छन्, फिल्मकर्मीले बनाएकै क्वालिटीमा फिल्म देखाउन सकिने भेन्यू हामीसँग छैन ।आर्थिक अभावकै कारण यसबीच आदिवासीजनजाति फिल्म फेस्टिभल, एकादेशमा लगायतका फेस्टिभल बीचमै हराए । एकादेशमा फेस्टिभल लघु फिल्ममा निकै बलियो उपस्थिति जनाइरहेको महोत्सव थियो । आदिवासी महोत्सवले पनि निरन्तरता पाउन सकेन, त्यो दुःखको कुरा हो, लामो समय हिमाल एसोसिएसनअन्तर्गत किम्फ सञ्चालन गरिरहेका लेखक वसन्त थापा भन्छन्, खासमा यस किसिमको फरकफरक महोत्सव हुनुपर्थ्यो । वातावरणसम्बन्धी, युवादेखि बालबालिका र एनिमेसनसँग सम्बन्धित फिल्म महोत्सव भइरहनुपर्छ, जसले फिल्मकर्मीलाई ऊर्जा दिइरहन्छ ।बहसले ल्याउने परिवर्तनमहोत्सवको महत्त्व त्यहाँ आयोजना हुने अन्तर्क्रियात्मक बहसले पनि देखाउँछ । महोत्सवका यस्ता बहसले समाजका जटिल मुद्दामा विचार, विमर्श गराउँछ । समाजको चेत र विचार बदल्न सक्ने ल्याकत यी बहसमा भेटिन्छन् । यो वर्ष निटफेस्ट ले नीतिस्तरमै प्रश्न उठाउने बहस चलायो । कला र महोत्सवको आवश्यकता बुझाउँदै नीतिगत तहमा रहेकालाई यसको महत्त्वमाथि घोत्लिन लगायो । निफ ले फिल्मसँग सम्बन्धित समस्या, कलाका सुन्दर पक्ष अनि कलाको सौन्दर्यमाथि बहस छेड्यो । महोत्सवले बहसहरूमार्फत पनि समाज परिवर्तनमा भूमिका खेल्छ ।सन् १९८० तिर यौनिक तथा अल्पसंख्यकका विषयलाई निकै नकारात्मक रूपमा लिइन्थ्यो । यस्तै प्लेटफर्महरूले त्यो विषयलाई बहसमा ल्याइदियो । हामीकहाँ चाहिँ उही पुरानै विषयमा अन्तर्क्रियात्मक कार्यक्रम अल्झिएको निर्देशक नवीन सुब्बा बताउँछन् । फिल्म फेस्टिभल भइरहेका छन् । तर, नेपाली फिल्म फेस्टिभलहरू जसरी विकास हुनुपर्ने त्यसरी भइरहेको छैन । विश्व फिल्म र नेपाली फिल्ममा पुर्याउनुपर्ने योगदान पुर्याउन सकेको छैन । बजेटको सीमितता वा सरकारको नीतिगत उद्देश्य नभएर पनि यस्तो भएको हुन सक्छ वा आयोजकहरूको भिजन नभएर पनि, सुब्बा भन्छन्, अहिले १० औं, १५ औं वर्षमा फेस्टिभल भइरहेका छन् । तर, एउटा वर्षमा भएको कुरा अर्को वर्ष फेरि दोहोरिन्छ ।फेस्टिभलका बहसका कार्यक्रम सीमित हुने गरेको मीनको विश्लेषण छ । यस किसिमको छलफलमा एकअर्काका अनुभूति र अनुभवबाट पनि सिक्न सकिन्छ । तर यस्तो छलफल एकदम कम भयो, धेरै नै हुनुपर्छ । हामी अहिले काठमाडौं केन्द्रित महोत्सव गर्छौं, त्यसै किसिमको बहसमा केन्द्रितछौं, मीनको तर्क छ, पर्यटनका हिसाबले सिनेमाको प्रचुर सम्भावना भएका ठाउँमा यस्तो छलफलको आवश्यकतादेख्छु, जस्तै मधेश । मधेशको जनजीवन पनि फिल्ममाआएको छैन । त्यति धेरै आवादी भएका ठाउँमा गएरफिल्म देखाउन पाए र छलफल गरिए, दर्शकको भिजुअल लिट्रेसी बढ्ने थियो । विदेशी फिल्मकर्मीलाई पनित्यहाँको भाषा, संस्कृतिमाथि फिल्म बनाउन आकर्षितगर्न सकिन्थ्यो ।पुग्नुपर्ने गन्तव्यखासमा महोत्सव त बृहत्तर नै हुनुपर्ने हो । दक्षिण एसियाकै सशक्त महोत्व हबका रूपमा काठमाडौंलाई चिनाउन सक्नुपर्थ्यो । विश्व बजारलाई नेपालको महोत्सवमा आकर्षित गर्न सक्नुपर्थ्यो । तर, त्यसो गर्न हामी चुकिरहेका छौं । जस्तो, नेपाल मानवअधिकार फिल्म महोत्सवले पायल कपाडियाको अल वि इमाजिन एज लाइट फिल्म देखायो, जुन उदाहरणीय थियो । यस्तो फिल्मले आम दर्शकमा फिल्म लिट्रेसी बढ्छ । तर, नेपालका महोत्सवले विश्वस्तरका फिल्म र फिल्मकर्मीलाई ल्याउन सकिरहेका छैनन् ।यो वर्ष बर्लिनले प्यारासाइट निर्देशक बोङजुन होको फिल्म मिकी १७ को विश्व प्रिमियर गराउन सफल भयो । विश्वका चर्चित निर्देशकहरू बोङदेखि होङ साङ सु, लिचर्ड लिंकलेटरहरूका फिल्म देखायो । टिमोथी स्यामलेटको अ कम्प्लिट अननोन देखि रिचर्डकै ब्लुमुन जस्ता फिल्म अनि विश्व चर्चित स्टारहरू रोबर्ट प्याटिन्सन, इथन हक, टिल्डा स्विन्टनलगायतलाई रेड कार्पेटमा हिँडायो । नेपालका फिल्म महोत्सवले अनमोल केसी, प्रदीप खड्का, प्रियंका कार्कीलाई पनि आकर्षित गर्न सकिरहेको छैन । नेपालका महोत्सवले बोङका फिल्म कहिले देखाउने ? विश्वका चर्चित निर्देशकदेखि कलाकार र निर्मातालाई कहिले आकर्षित गर्ने ?खुला आवेदनको भर पर्दा चर्चित निर्देशकदेखि निर्मातालाई नेपाली महोत्सवमा जोड्न नसकिएको मीनको बुझाइ छ । कहिलेकाहीं अवार्डका रकमले पनि फिल्मकर्मी आकर्षित हुन्छन् । खुला आवेदनदेखि बाहेक आफ्नै पहलमा कान्स, भेनिस, बर्लिनमा छनोट भएकै फिल्म ल्याएर देखाउन सकिन्थ्यो । त्यस्तो भएको भए उनीहरू आकर्षित हुने थिए हाम्रो महोत्सवमा, मीनले भने, आफूझैं देखिने, अवधारणा मिल्ने अन्य महोत्सवसँगको सहकार्यमा हामी चुकिरहेका छौं ।आर्थिक स्रोतकै कारण विश्वका फिल्म अझै महोत्सवमा ल्याउन नसकिएको केपी पाठकको अनुभवले भन्छ । विश्वका फिल्म ल्याउन खोज्दा उनीहरू स्क्रिनिङखर्च माग्छन् । फेस्टिभल आयोजना गर्ने खर्चकै लागि संघर्ष गरिरहँदा यस्तो खर्च कसरी गर्नु ? उनी भन्छन् । महोत्सव गर्नु सहज नरहेको बसन्त थापाको अनुभव छ । महोत्सवमा भनेजस्तो सहयोग कतैबाट आउँदैन । कसैले गरिरहाले पनि पटके सहयोग गर्छन् । यस्तै चुनौती झेल्दै आइयो । सरकारले त सहयोग नै गर्दैन । महोत्सव आयोजना गर्नु निकै गाह्रो काम हो । निश्चित स्रोत भइदिएको भए यसरी पाहुना बोलाऔं, यसरी योजना बनाऔं भन्ने हुन्थ्यो । अन्तिम समयसम्म पनि कुन कार्यक्रम गर्ने निश्चित छैन, सबै कार्यक्रमका लागि खर्च चाहिन्छ । यस्तै अनिश्चिततामै फेस्टिभल गर्दै आयौं, थापाले भने ।फिल्म किनबेच हुने बजारकै पक्षमा पनि नेपालका महोत्सव कमजोर छन् । विश्वस्तरका प्रतिष्ठित फिल्म महोत्सवमा फिल्म किनबेचको छुट्टै बजार हुन्छ, जहाँ, फिल्मकर्मीले आफ्नो फिल्म किन्नबेच्न पाउँछन् । यस किसिमको प्लेटफर्म भारतमै पनि सक्रिय छ । यस्तो बजारमा विश्वस्तरका फिल्मकर्मी, निर्माता र निर्देशक बोलाइन्छ । निर्माणाधीन फिल्म देखाउँदै फिल्मकर्मीले आफ्नो फिल्मको बजार खोज्छन् वा फिल्मको लगानी पनि भेट्न सक्छन् । निफले पनि केही विदेशी फिल्मकर्मी बोलाएर नेपालमा इडिटिङ सकेर बसेका र महोत्सव ताकिरहेको फिल्मलाई बजारसँग जोडिदिने काम गर्न सक्थ्यो । त्यस्तो विधा राख्न पाएको भए ती फिल्म विश्व बजारमा बिक्री हुने सम्भावना बढ्थ्यो, भाम भन्छन् ।नेपाली महोत्सवले बृहत्तर दर्शक पाउन सकेको छैन । बर्लिन, कान्स, भेनिस, लोकार्नो र बुसानहरूले २० औं हजार फिल्मसँग सम्बन्धित सरोकारवाला भेला गराउँदा नेपाली महोत्सवले १० औं हजारको पनि लक्ष्य राख्न सकिरहेका छैनन् । निर्देशक गणेशदेव पाण्डे नेपालका महोत्सवले नेपाली फिल्मकर्मीलाई पनि एकै ठाउँ भेला गराउन चुकिरहेको धारणा राख्छन् । नेपालमा कतिबेला महोत्सव हुन्छ भन्ने कुरा समाचारबाट मात्रै थाहा हुन्छ । यस्ता महोत्सवले हामीजस्ता फिल्मकर्मीसँग पनि पहुँच बढाउँदैनन् । हामी स्वेदशमै भएका फिल्मकर्मीलाई त जोड्न सक्नुपर्ने हो नि !, पाण्डेले भने ।आर्थिक भार कम भइदिए वा राज्यले नै यस किसिमको महोत्सवमा लगानी गरिदिए विश्वका हस्तीहरूलाई नेपालका फिल्म महोत्सवमा आकर्षित गराउन सकिने मीनको विचार छ ।सन् १९९७ मा सुरु भएको नेपालको पहिलो फिल्म महोत्सव फिल्म साउथ एसिया (एफएसए) हो । त्यसपछि किम्फ (सन् २०००) । २००५ सम्म यी दुई महोत्सव हिमाल एसोसिएसन अन्तर्गत हुन्थ्यो । त्यही संस्थाका तत्कालीन कार्यकारी निर्देशक बसन्त थापा आफूले सोचेजस्तोमहोत्सव हुन नसकेको बताउँछन् । जुन किसिमको बृहत्तर र गुणस्तरीय महोत्सव सोचेको थिएँ, त्यो भइरहेको छैन, मैले अहिले युवाहरूलाई महोत्सव सुम्पेको छु । संसारभरबाट हस्याङफस्याङ गर्दै मानिसहरू हाम्रा महोत्सवमा आउन्, थापाले भने, क्वालिटीको दृष्टिले होस् या दर्शकको सहभागिताका हिसाबले, ठूला सेलिब्रेटीलाई आकर्षित गर्ने महोत्सव हुन जरुरी छ । काठमाडौंमा हुने महोत्सवमा जानैपर्छ भन्ने भाष्य विश्वमा पुर्याउन सक्नुपर्छ । हामीले कलाको यो सफ्ट पावरलाई विश्व बजारमा बेच्न सक्छौं ।अहिले भइरहेका कलाका गतिविधिले बिस्तारै महोत्सवलाई बृहत्तर बनाउँदै लैजाने आशामा छन् अभिनेता दयाहाङ राई । हामी सीमित स्रोतसाधनमा काम गरिरहेका छौं । संसारभरका महोत्सवमा पुग्न कलाकारलाई त्यही देशका संघसंस्थाले टिकट खर्च दिन्छ । हामीकहाँ त त्यही पनि छैन । हामी त आफ्नै स्रोतसाधनमा काम गरिरहेका छौं, दयाहाङको प्रश्न छ, यस्तो महोत्सव भइरहे, नीतिगत हिसाबले राज्यले पनि लगानी गर्न थाल्ला ?"
फिल्म महोत्सवको भिजुअल लिट्रेसी,"अहिले भइरहेका कलाका गतिविधिले बिस्तारै महोत्सवलाई बृहत्तर बनाउँदै लैजाने आशामा छन् अभिनेता दयाहाङ राई । हामी सीमित स्रोतसाधनमा काम गरिरहेका छौं । संसारभरका महोत्सवमा पुग्न कलाकारलाई त्यही देशका संघसंस्थाले टिकट खर्च दिन्छ । हामीकहाँ त त्यही पनि छैन । हामी त आफ्नै स्रोतसाधनमा काम गरिरहेका छौं, दयाहाङको प्रश्न छ, यस्तो महोत्सव भइरहे, नीतिगत हिसाबले राज्यले पनि लगानी गर्न थाल्ला ?"
'टिकमार्क मात्रै थिएन अन्टार्कटिका यात्रा,"'यात्रा रहेछ जिन्दगी गीत तपाईंकै लागि लेखिएझैं भयो । यात्रा के रहेछ ? यात्री के रहेछ ?हो, त्यो गीतले भन्न खोजेको कुरा हाम्रो जीवनमा मेल खान्छ, मेरो जीवनसँग पनि मेल खाएको छ । यात्रा गर्नु भनेको केवल भौगोलिक दूरी पार गर्नु होइन, जीवनका अनुभवहरू सञ्चित गर्ने प्रक्रिया पनि हो यात्रा । जीवनको यथार्थलाई नजिकबाट बुझ्ने र साक्षात्कार हुने माध्यम पनि हो यात्रा । यात्रामा हामी नयाँ ठाउँ मात्र देख्दैनौं, आफ्ना विचार, भावना र सम्भावनाहरूसँग साक्षात्कार पनि गर्छौं । यात्री केवल पर्यटक जस्तो कुनै गन्तव्यमा पुगेर फर्किने व्यक्ति होइन । यात्री त्यो हो, जसले हरेक यात्रालाई जीवनको पाठशालाका रूपमा ग्रहण गर्छ ! यात्रीले भोगेका, देखेका, महसुस गरेका हरेक पाटालाई आत्मसात् गर्छ । यात्रीको आँखामा ठाउँ र अनुभवहरू दुवै बोल्छन् ! घुम्नु केवल मोसन होइन, चिन्तन गर्नु पनि हो । लेखक हुनु र यात्रालेखक हुनुमा के फरक रहेछ ?लेखक एक व्यापक सर्जक हुन्, जसले कल्पनाशक्ति, अध्ययन वा दृष्टिकोणको आधारमा सिर्जना गर्छन् । तर, यात्रा लेखकले प्रत्यक्ष अनुभवलाई शब्दमा रूपान्तरण गर्छन् । लेखकले कल्पनाबाट चरित्र सिर्जना गर्छन् भने यात्रालेखकले प्रत्यक्ष भोगाइबाट स्थान, प्रसंग र अनुभूति मिलाएर । यात्रा लेख्ने मानिस वास्तवमा दस्तावेजकर्ता हो, जसले आफू पुगेको ठाउँ, संस्कृति, परिवेश, अनुभूति र समयलाई शब्दमा कैद गरेको हुन्छ ।यात्री र पर्यटकको उद्देश्यमा के समानता ? के भिन्नता ?असलमा यात्री र पर्यटक दुवैले यात्रा गर्छन्, ती नयाँ ठाउँमा जान्छन्, अनुभव बटुल्छन् । तर, तिनीहरूको दृष्टिकोण र उद्देश्य सायद फरक हुन्छ । पर्यटकहरू प्रायः छुट्टी मनाउन, रमाइलो गर्न वा भनौं न मनोरन्जनका लागि यात्रा गर्छन् । उनीहरूको प्राथमिकता हुन्छ ठाउँ हेर्ने, फोटो खिच्ने, रमणीय दृश्य अवलोकन गर्ने। तर, यात्री केही फरक हुन्छ । यात्री घुमेको ठाउँको भौगोलिकता, त्यस ठाउँको संस्कृति, समाज, इतिहास र मानिसहरूलाई नजिकबाट बुझ्ने प्रयास गर्छ । यात्रीको यात्रा दृष्टिकोण केन्द्रित हुन्छ र पर्यटकको यात्रा गन्तव्य केन्द्रित । त्यसैले पर्यटकले यात्रा मात्रै पूरा गर्छ, तर यात्रीले यात्रालाई मनमस्तिष्कबाटै अनुभूत गर्छ ।त्यसोभए तपाईंचाहिँं अन्टार्कटिकाको यात्री कि पर्यटक ?अन्टार्कटिकामा म पर्यटकका रूपमा गएको थिएँ । तर, अन्टार्कटिकालाई मैले गहन रूपमा बुझ्ने प्रयास गरेको थिएँ । त्यो केवल फोटो खिच्न वा घुमेका ठाउँको टिकमार्क लगाउने उद्देश्यले गरिएको यात्रा थिएन । त्यो यात्रा पृथ्वीको एउटा नयाँ र अनौठो ठाउँको स्वच्छन्द भूभागसँग संवाद गर्ने मेरो प्रयास थियो ।तपाईंका पूर्व प्रकाशित दुई किताबभन्दा ॅअक्षत अन्टार्कटिका को लेखाइ भिन्न छ । एक लेखकले पूर्व लेखनस्टाइल किन भत्काउनुपर्छ ?लेखकको शैली समय, अनुभव र विषयवस्तु अनुसार रूपान्तरित हुँदै जान्छ । एउटा लेखकले जब नयाँ खालको अनुभव गर्छ (विशेषतः अनौठो र अद्वितीय अनुभव जसरी अन्टार्कटिका यात्रामा मैले गरें), त्यसलाई अभिव्यक्त गर्न पुरानो शैली सधैं पर्याप्त हुँदैन । अक्षत अन्टार्कटिका लेख्दा मैले महसुस गरें कि परम्परागत शैलीमा यो अनुभव सायद खुम्चिन सक्ला । त्यसैले मैले इतिहास, आख्यान, तथ्य र विवरणलाई मिसाएर एउटा नयाँ संरचना बनाउन प्रयास गरें । लेखकले कहिलेकाहीँ आफ्नै परम्परागत लेखनलाई भत्काएर नयाँ ढाँचा अपनाउनु आवश्यक हुन्छ, जसबाट पाठकले अनुभवको गहिराइ र विविधता सजीव रूपमा महसुस गर्न सकून् । सिर्जना भनेकै प्रयोग हो, अनि त्यो प्रयोगमा नै बहुधाः नवीनता झल्किने गर्छ ।समकालीन लेखन विधामा ॅयात्रा लोकप्रिय छ । तर, तिनमा वैयक्तिक र निर्वैयक्तिक, समकालीन र ऐतिहासिक तथा आञ्चलिक विषयवस्तु आएका छन् कि छैनन् ? नेपाली नियात्रामाथि तपाईंको समीक्षा कस्तो छ ?समकालीन लेखनमा यात्रा विधा लोकप्रिय हुँदै गएको पाएको छु, किनभने यसले लेखकलाई आफ्ना अनुभवहरू सजीव रूपमा प्रस्तुत गर्न स्वतन्त्रता दिन्छ । नियात्राहरूमा व्यक्तिगत दृष्टिकोणको अभिव्यक्तिसँगै ऐतिहासिक, सामाजिक र सांस्कृतिक सन्दर्भ मिसिएको पाइन्छ । कतिपय लेखन आञ्चलिक पनि छन् । तर, धेरैजसो लेखन आत्मपरक भएको मैले पाएको छु । नेपालमा मैले नियात्रा लेखनको सम्भावना धेरै देखेको छु । हामीसँग हिमाल, पहाड, तराई, संस्कृति, जातीय विविधता, पदमार्ग, ऐतिहासिक सम्पदा र बहुभाषिक समाज छ, जसले हामीलाई ऐतिहासिक र आञ्चलिक पक्ष पनि समेट्न प्रेरणा दिन सक्छ । सन् १९११ मा पहिलो पटक मान्छे पुगेको अन्टार्कटिकामा नेपालबाट भुवनसिंह विश्वकर्मा ०४३ मा पुगे । यो किताब लेखनक्रममा तपाईंले उहाँसँग पनि वार्ता गर्नुभयो । त्यो वार्ताबयान र तपाईं भर्खर त्यता पुग्दा अन्टार्कटिका कति फेरिएछ ? उनको र तपाईंको यात्राबीच के समानता ? कुन बढी रोमाञ्चक ?भुवनसिंह विश्वकर्मा अन्टार्कटिका पुग्ने पहिलो नेपाली हुनुहुन्थ्यो । उहाँसँग कुरा गर्दा मलाई लाग्यो, त्यो समयको यात्रा आजभन्दा निक्कै कठिन र जोखिमपूर्ण थियो । प्रविधिको अभाव, सम्पर्क गर्न कठिनाइ र मौसमको स्पष्ट जानकारी नहुँदा उहाँको यात्रा साहसी मात्रै होइन, ऐतिहासिक पनि भयो । उहाँको यात्रा वैज्ञानिक खोजमा केन्द्रित थियो र अनुसन्धानकर्ताहरूको टिमसहयोगीका रूपमा उहाँ त्यहाँ पुग्नुभएको थियो । तर, हामीले गरेको यात्रा प्राविधिक सुविधा र पूर्वतयारीसहित गरिएको यात्रा थियो । अनुभूतिका आधारमा भन्ने हो भने चाहिँ हामी दुवैको यात्रा रोमाञ्चक थिए । दुवै यात्राका आआफ्ना सौन्दर्य र फरकफरक महत्त्व अवश्य होलान् । अन्टार्कटिकामा पनि पर्यटन फस्टाउन थालिसक्यो । त्यो अक्षत भूमि अब मानवीय पाइलाको संक्रमणले क्षतविक्षत हुने डर कति छ ? हिउँको त्यो पर्यावरण र प्राणी मानिसबाट सुरक्षित रहिरहलान् ?अन्टार्कटिका पृथ्वीको साँच्चै अक्षत र अन्तिम निष्कलंक भूभागमध्ये एक हो । तर, हाल पर्यटन विस्तार र मानवीय चापले त्यहाँ खतरा ल्याउन सक्ला भन्ने चिन्ता पनि उब्जिएको छ । यद्यपि अन्तर्राष्ट्रिय सन्धिहरूले अन्टार्कटिकाको संरक्षण सुनिश्चित होस् भन्ने प्रयास पनि गरिरहेका छन् । यात्रा पछि मैले पर्यटन व्यवसाय र पर्यावरण सन्तुलन कायम राख्ने यथेष्ट प्रयास गरिएको अनुभूत गरें । त्यहाँका हिमनदी, हिमाल, पेन्गुइन, सिल, ह्वेल, अल्बाट्रोसजस्ता प्राणीहरू मानिसको बाक्लो आवतजावतले प्रभावित होलान्, प्लास्टिकइन्धन आदिको प्रयोगले वातावरण प्रदूषित हुने खतरा बढ्न सक्ला भन्ने सोचेर वैज्ञानिक अनुसन्धान वा सचेत यात्राका लागि मात्रै अनुमति दिने गरी दिगो हुने खालका नीति निर्माणहरू बनाइएका रहेछन् । जुन सुझबुझका साथ त्यहाँ पर्यटकहरूलाई लैजाने गरिँदो रहेछ, त्यसबाट म के विश्वस्त भएँ भने पर्यटकहरूको उपस्थितिले त्यहाँको पर्यावरणलाई उतिसारो हानि पुर्याउने छैन । हाम्रा अक्सर यात्रालेखकहरू ॅघुम्न जाउँ घले गाउँ मै रमाइरहेको देख्छु । यात्रा लेख्नु इतिहासको अर्काइभ गर्नु पनि हो । हामीलाई यात्रालेखनमा के चाहिन्छ ?यात्रा लेखनलाई केवल रमाइलो वा मनोरञ्जनको माध्यम नबनाई घुमेका ठाउँको तथ्यगत, ऐतिहासिक, सामाजिक र सांस्कृतिक विषयको दस्तावेज अभिलेखीकरण गर्नुपर्छ भन्ने मेरो भनाइ हो । कुनै ठाउँ घुम्दै गर्दा त्यहाँ बस्ने मानिस, तिनका परम्परा र आनीबानीलाई पनि समेट्नुपर्छ । तथ्य, सन्दर्भ, भावनात्मक संयोजन र अनुभूति मिल्यो भने मात्रै त्यो नियात्रा लेखनले पाठकलाई न्याय गर्न सक्ला ।तपाईंले किताबमा लेख्नुभएको छ, ॅमलाई पक्का विश्वास छ एउटा कोरा मान्छेलाई अन्टार्कटिका पुर्याउनुस्, ऊ कवि बनेर फर्किनेछ । अन्टार्कटिकामा छ चाहिँ के, जसले हरव्यक्तिलाई कवि बनाउँछ ?अन्टार्कटिका एउटा यस्तो स्थान हो, जहाँ मौनता पनि बोली रहेको हुन्छ । हिउँको साम्राज्य पनि जीवित भए झैँ लाग्छ । शून्यतामा पनि सुगन्ध भए झैँ लाग्छ । त्यहाँको विशालता, नीलो आकाशमुनिको सेतो साम्राज्यको फैलावट र प्रकृतिको निर्जनता यति प्रभावशाली छन् कि हरेक मानिसको हृदयमा तिनले कम्पन ल्याइदिन्छन् । अन्टार्कटिकाले हरेक संवेदनशील मानिसको आत्मालाई हल्लाउने शक्ति राख्छ । अन्टार्कटिकाबाट फर्कंदा तपाईंमा यात्राको उत्साह, जिज्ञासा र प्रश्नहरू पनि थिए । यो सद्यसंस्मरणमा ती सबै लेखिसकियो कि अरू लेख्न बाँकी छ ?अक्षत अन्टार्कटिका एउटा विशाल र अक्षत भूमिको यात्रा अनुभवलाई शब्दमा उतार्ने प्रयास हो । यात्रा समाप्त भए पनि अनुभूति भने निरन्तर भइरहन्छन् । अहिले पनि म त्यहाँका दृश्यहरू सम्झिरहेको हुन्छु । यस अर्थमा यो संस्मरण पूर्ण छैन । अझै धेरै प्रसंग, प्रश्न र अनुभूतिहरू छन् मसँग, जुन यसमा लेख्न सकिएका छैनन् । ॅराति २ बजे सुनेको समुद्रको आवाज शब्दमा वर्णन गर्न सकिन भन्नुभएको छ । असलमा त्यो आवाजले तपाईंलाई के अनुभूति दिलायो ? त्यो आवाज अझै कानमा गुन्जिन्छ ?त्यो आवाज केवल ध्वनि थिएन, एक किसिमको हृदयको अनुभूति थियो, जहाँ लेख्ने शब्दहरू सकिन्छन् । रातको मौनतामा समुद्रले आफ्ना कथा सुनाएझैँ लाग्ने क्षणलाई शब्दमा कसरी लेख्ने ? अहिले पनि आँखा बन्द गर्दा त्यो गुञ्जन म सुन्छु र यस्तो लाग्छ, मानौं अन्टार्कटिकाले मलाई अझै त्यता बोलाइरहेको छ ।नेपालमा पोस्ट अफिस र पोस्ट म्यानहरू लुप्त भइरहँदा तपाईंले अन्टार्कटिकाको पोस्ट अफिसबाट श्रीमतीलाई चिठी पठाउनुभयो । पृथ्वीको त्यो सुदूर कुनाबाट पठाइएको चिठी ठेगानामा पुग्ला भन्ने ग्यारेन्टी थियो ? यात्राबाट फर्केको लामो समयपछि चिठी हात पर्दाको अनुभूति सुनौं त πहुलाकबाट चिठीपत्र लेख्ने र खसाल्ने परम्परा हराउँदै गएका बेला त्यहाँ भने यो अझै कायमै रहेछ । हराउँदै जान लागेको त्यो परम्परालाई कन्टिन्यु गर्ने अवसर पाउँदा मलाई रमाइलो लाग्यो ! यात्रामा यस्ता सानासाना कुराहरूको अनुभूति पनि लिनुपर्छ भन्ने उद्देश्यले मैले त्यो पत्र लेखेको थिएँ । पत्र आफ्नो गन्तव्यसम्म तोकिएको समयमै आइपुग्छ भन्नेमा म निश्चिन्त थिएँ । त्यो चिठी केही हप्तापछि हाम्रो घरको ठेगानमा आइपुग्यो । पत्र पढेर विन्दिता खुसी भइन् । हामी डिजिटल युगमा बाँचिरहेका छौं, चिठीपत्र प्रायः डिजिटल नै लेख्ने गर्छौं । त्यो चिठी पढेर उनले भनेकी थिइन् हातले लामालामा पत्र लेख्ने बानी हजुरको अझै छुटेको रहेनछ ! अन्टार्कटिका पुग्नुअगावै ड्रेक प्यासेज भएर गुज्रिनुपर्दा समुद्रका भयानक छालहरूको साक्षी बन्नुभयो तपाईं । त्यो १२ दिने यात्राको साक्षीबयान कस्तो छ ? किताबमा अलिखित अन्टार्कटिकाकथा केके छन् ?ड्रेक प्यासेजको यात्रालाई शब्दमा सीमित गर्न गाह्रो छ । ड्रेक प्यासेजका विशाल छालहरूले जहाज हल्लाउँदा मलाई लाग्थ्यो, मानिसको जीवन पनि यस्तै हो, कहिले शान्त तर कहिलेकाहीं उकुसमुकुसपूर्ण ! अक्षत अन्टार्कटिका पुस्तकमा मैले केही अनुभवहरू समेट्ने प्रयास गरे पनि केही अनुभूतिहरू शब्दमा उतार्न सम्भव भएन, अथवा भनौं लेखनको प्रवाहमा ती छुटे । ती अलिखित अनुभवहरू मेरो मनमा अझै सुरक्षित छन् । एकान्तमा टोलाइरहेका पेन्गुइनका आँखामा देखिएको जिज्ञासा र निर्दोषपनलाई शब्दमा कसरी व्यक्त गर्ने ? समुद्रको सिम्फोनीबारे केही लेख्ने प्रयास गरे पनि मैले अनुभूत गरेको संगीतको पूर्ण आवाज त्यो होइन ।हिउँले बनाएका प्राकृतिक मूर्तिहरू, चाँदनी रातमा टल्किएको समुद्रको छाया, समुद्री चराहरूको मौनता, हिउँमाथिको सूर्यको चमक यी यस्ता सुन्दर दृश्य हुन्, जुन सायद कुनै सशक्त कविले मात्रै कवितामा कोर्न सक्ला, मजस्तो अमेचर लेखकको क्षमताभन्दा बाहिरका विषय हुन् ती !"
धनकुटामा बलेको मैन्टोल,"दृश्य एकपहाडको बस्तीबीच एउटा सानो मैदान छ । मैदानको एकछेउमा छाप्रो छ, छाप्रोमा एउटा सानो मञ्च छ । मञ्च वरिपरि एक हुल दर्शक जम्मा भएका छन् । मञ्च पछाडिपट्टि कोही मैन्टोलमा मट्टीतेल भर्दैछन्, कोही कपडा मिलाउँदै छन्, कोही पर्दानेर पुगेर आफ्नो पालो कुर्दै छन् ।यत्तिकैमा मञ्चमा मैन्टोलको उज्यालो आउँछ, पात्रहरू एकपछि अर्को गर्दै मञ्चमा आउँछन् । दर्शकदीर्घा पात्रहरूसँगै बहकिन्छन् कहिले हाँस्छन्, कहिले भावुक हुन्छन् । पात्रहरूको चरित्र र भावनासँगै दर्शकहरू रमाउँछन् । नाटक सकिन्छ, जोडदार ताली र सिठी बजिरहन्छ । मञ्चको मैन्टोलको उज्यालो नेपथ्यतिर जान्छ । कलाकारहरू हतारहतार आफ्नो सरसामान पोको पार्न तल्लीन हुन्छन् र दर्शकहरू लालटिन, टर्च बोकेर जुनकिरीका लस्कर जस्तै आफ्ना घरतर्फ लाग्छन् ।त्यही समय कसैको मुखबाट निस्किन्छ यो नाटक त काठमाडौं लानुपर्छ । कसले भन्यो ? कसैलाई हेक्का हुन्न तर कलाकार, निर्देशक सबैको कानमा र मनमा त्यो आवाज गुन्जिरहन्छ । आकाशवाणी जस्तो गुञ्जिएको त्यो आवाज, जति सहजै गुञ्जियो त्यति नै कल्पनाको कौसौ कोस टाढासम्म असम्भव प्रायः थियो । सपना त आखिर सपना थियो, जसले देखे पनि जसरी देखे पनि त्यो पूरा गर्ने हुटहुटी सबैमा बिजारोपण भइसकेको थियो ।अनि बुन्यो धनकुटामा सिर्जित नाटक तुवाँलोले ढाकेको बस्ती ले राजधानीसम्म पुग्ने सपना । काठमाडौं जाने सम्भावना के, कहाँ, कसरी नाटक देखाउने ? कसलाई भेट्ने ? वा नाटक मञ्चन गर्न पाउनेनपाउने कुनै टुंगो र भरोसा थिएन । केवल एउटै सपना बन्यो, काठमाडौंमा नाटक देखाउने ।दृश्य दुईदर्के पानी भर्खरै बन्द भएको छ । मान्छेको लाइन राजकीय प्रज्ञा प्रतिष्ठानदेखि कमलादी गणेशथानसम्मै पुगेको छ । लाइनको एक जना भन्छ, हिजो पनि लाइन बस्न मात्रै भयो, आज त टिकट पाइएला कि ! यसैबीच लाइनमा बसेका अर्को एक जनाले जवाफ फर्काउँछ, आज त राजा पनि नाटक हेर्न आउने रे ! टिकट पाउन गाह्रो छ ।उनीहरूको मुखबाट कुरा फुत्कन नपाउँदै सडकमा प्रहरीको साइरन बजेको आवाज आउँछ, राजा गाडीहरूको लावालस्कारसहित प्रतिष्ठानको गेटबाट भित्र छिर्छन् ।आज कलाकारहरू अलिक नर्भस देखिन्छन् ।नाटक सकेसँगै जोडदार ताली बज्छ । राजा वीरेन्द्र मञ्चमा आउँछन्, नाटकको प्रशंसा गर्छन् र तस्बिर खिचाउँछन् । धनकुटाको आकाशवाणी भएको आवाज र त्यो सँगै बुनिएको सपना साकार हुन्छ ।दृश्य तीनबस्तीबीच एउटा खाली ठाउँ छ । सुन्तला रंगले पोतिएका घरहरू टक्क अडिएका छन् । सँगै उभिएको पौवामा दर्जनौं प्रहरी, नगर प्रहरी लाइनै उभिएका छन् । हाकुपटासी, राता, नीला, हरियो स्कुलको ड्रेस, केटाकेटी, बूढाबूढी, युवाले चारैतिरबाट घेरिएको चोकको बीचको खाली मञ्च छ । सबै मानिसबीच मञ्चतर्फ हेरेर एकटह प्रतीक्षा गरिरहेका छन् । मञ्चको एकतर्फबाट दुई जना पात्र अनौठो खालको बाजा बजाउँदै फिलिपिनो भाषामा गीत गाउँदै मञ्चमा छिर्छन् र भन्छन् आरिवोवागां ।ती गाउँछन्, नाटक गर्छन् । दर्शकले भाषा नबुझे पनि तिनैको तालमा ताल मिलाउँदै हाँस्दै उनीहरूकै भाषामा रमाउँछन् । सोही अनुसार भारतीय, कोरियन, बंगाली, चाइनिज र अंग्रेजी भाषामा नाटकहरू मञ्चन हुन्छन् र दर्शकहरू मुग्ध हुन्छन् । स्थानीय कुमारी नाच, नेवारी नाच प्रस्तुत गर्छन् र प्रस्तुतिबाट विदेशी कलाकार मोहित हुन्छन् । घण्टौंसम्म भाषा र भूगोलको सीमा नाघेर नेपालीविदेशी कलाकार तथा दर्शक घरि हाँस्छन्, घरि रमाउँछन्, घरि भावुक हुन्छन् र आफैंमा हराउँछन् । दर्शकदीर्घाबाट तालीको गड्गडाहट बजिरहन्छ र बिस्तारै दर्शकदीर्घाको एक कुनाबाट एउटा पात्र खुलामञ्चभित्र छिर्छ भावुक हुन्छ र बोल्छमलाई जिन्दगीमा सधैं एउटै कुराको पश्चाताप थियो कि, मैले मेरो आमालाई साथ दिने बेलामा म प्रजातन्त्रका लागि लड्दै थिएँ । त्यो समय आमाभन्दा प्रजातन्त्र महत्त्वपूर्ण लाग्यो । म रातदिन नभनी प्रजातन्त्रको लडाइँ र आन्दोलनमा नाटक र नाट्य प्रस्तुति लिएर लडिरहें, तर कालान्तारमा आमालाई केही गर्न सकिन भन्ने कुराले सताइरहन्थ्यो । मैले आमाका लागि केही गर्न नसके पनि म जन्मेको धर्तीमातालाई आज केही गरेको अनुभूति भइरहेछ ।माहोलमा सन्नाटा छाउँछ र बोलिरहेका अशेष मल्ल भावुक हुन्छन् । सँगैका हङकङका मोक चियू उनलाई अँगालो हाल्छन् र बंगलादेशी मामुनूर रसिदले माइक समाउँछन्, अशेष मल्ल धनकुटाका मात्र नभएका विश्व रंगमञ्चका तारा हुन भन्दै आफूले बोकेको दोसल्ला ओडाउँछन् ।काठमाडौंमा एक साता, इटहरीमा तीन दिन हुँदै धनकुटा आएको इन्टरनेसलन पिपुल्स थिएटर फेस्टिभल को बिट मारिन्छ ।माथिका यी सबै दृश्यमा दोहोरिएका एउटै पात्र हुन् नाटककार अशेष मल्ल, जो करिब ५० वर्ष पहिले यही धनकुटामा मञ्चन भएको नाटक तुवाँलोले ढाकेको बस्ती का लेखक र मुख्य कलाकार थिए । धनकुटाबाट ५ दशक पहिले धरान, विराटनगर हुँदै काठमाडौंसम्म नाटक लिएर नाट्यसमूहसँगै काठमाडौं छिरेका थिए अशेष । काठमाडौंमा नाटक मञ्चन सकेपछि नाटकका सम्पूर्ण सदस्य गाउँ फर्किए, तर अशेष फर्किएनन् । मल्लले रंगकर्मको क्यानभास देखिसकेका थिए, त्यसैले धनकुटामा खुम्चिन चाहेनन् र काठमाडौं बस्ने निर्णय गरे ।त्रिभुवन विश्वविद्यालयमा भर्ना भएसँगै मल्लले रंगकर्म र लेखनलाई झन् फराकिलो बनाए । आज उनै अशेषले विश्व रंगमञ्चलाई काठमाडौं, इटहरी हुँदै धनकुटा पुर्याए ।त्यो समय धनकुटादेखिको काठमाडौं यात्रा चुनौतीपूर्ण थियो । काठमाडौंमा चिनेजानेका कोही थिएनन्, न त साथमा बाटो खर्च ! तैपनि मल्लले सांस्कृतिक समुदायका अध्यक्ष ओमकार श्रेष्ठलाई मनाए, निर्देशक उपेन्द्र दुःखीलाई उचाले, अन्ततः सबै कलाकारलाई मनाए । ओमकारको नेतृत्वमा, उपेन्द्र दुःखी, गोपी श्रेष्ठ, महेष अमात्यलगायत नाट्यसमूह तयार भयो, राजधानीको बाटो तय गर्न ।पञ्चायतकालीन अवस्था थियो, अभिव्यक्ति स्वतन्त्रता थिएन, राजधानीमै नाटकको संवादहरूमा कैंची चल्थ्यो, बल्लतल्ल धनकुटाबाट काठमाडौं आए पनि नाटक मञ्चन हुने टुंगो थिएन ।सपनाको गन्तव्यको कुनै भरोसा थिएन, तर मनमा राजधानी पुग्ने आशा र महत्त्वाकांक्षाले आकाश छोइसकेको थियो । अनि नाटक टोलीले लत्ताकपडा, नाट्यसामग्री पोको पार्यो र पैदल यात्रा धरानतर्फ ओर्लियो । दुई दिनको पैदल यात्राले लखतरान परेर सबै कलाकार बल्लतल्ल धरान आइपुगे । थकान, असहज बसाइँले काठमाडौं पुग्ने सपना टुटिसकेको थियो, तर धरान छिर्नेबित्तिकै ठूलो क्यानभासमा मुकेश मल्ल र उपेन्द्र पागलले नाटकको पोस्टर बनाइसकेका थिए, पोस्टर देख्नासाथ सबैका गलेका घुँडामा ताकत भरिए । पोस्टरमा लेखिएको थियो नवकलाकार सांस्कृतिक समुदाय नाट्य समूहको प्रस्तुति नाटक तुँवालोले ढाकेको बस्ती, स्थान शिव टाकिज, धरान । धरानमा दुई शो मञ्चनपछि नाटकले दर्शकको भव्य माया र प्रतिक्रिया पायो । टिकटबाट उठेको पैसाले बाटो खर्चको थैली भरियो । गाउँमा देखाइएको नाटकले सहरमा पाएको प्रतिक्रियाले नाटक समूह हौसियो र फेरि पोकोपुन्तुरो बोकेर पिराटनगरतर्फ लाग्यो ।विराटनगरमा एक शो गरेपछि गन्तव्य राजधानीतर्फ लम्कियो । एक दिन तराईको बसाइँपछि टोली राजधानी आइपुग्यो । हप्तौंको यात्राले लखतरान नाट्यटोली कहाँ बस्ने ? हेक्का थिएन । बल्ल न्युरोडको एउटा होटल पाइयो । संयोगले त्यो होटल नाटककार विजय मल्लको परेछ ।दृश्य चारकार्यालयको सुनसान कोठाभित्र कुर्सीमा सदस्यसचिव एकटह बेन्चमा बसेका तर्फ चिउँडोमा हात लगाएर घुरेर हेरिरहेका छन् । बिस्तारै चुइइय ढोका खुल्छ, ढोकाबाट पालेले चिया ल्याउँछनटेबलमा राख्छन् र सदस्य सचिव पालेलाई यिनीहरूलाई पनि चिया ल्याऊ आदेश दिन्छन् । नाटक टोलीका चारै जनाले लामो सास फेर्छन् । मुसुक्क मुस्कुराउँछन् र साँच्चिकै धनकुटाबाट आएको हो ? प्रश्न गर्छन् । हजुर हो हजुर भन्दै ख्याउटे अनुहार, लामो कपाल भएको एकजना बोल्छन् । उनले बाटो बेलिबिस्तार उत्साहपूर्वक लगाउँछन् । सदस्यसचिव उनको उत्साह देखेर चकित हुन्छन् र सोध्छन्, तिम्रो नाम चैं के ? नाटकमा के भूमिका छ तिम्रो ?हजुर म अशेष मल्ल । म नाटकको लेखक र मुख्य कलाकार । प्रश्न सोध्ने व्यक्ति थिए, तत्कालीन राजकीय प्रज्ञा प्रतिष्ठानका सदस्य सचिव सत्यमोहन जोशी । जोशीले समूहको जोस देखेपछि टिकटबाट उठेको रकम आधा प्रतिष्ठान र आधा नाटक टोलीलाई दिने गरी हल प्रबन्ध गरिदिन्छन् । तत्काल प्रचण्ड मल्ल र हरिहर शर्मालाई बोलाएर नाट्यटोलीलाई प्राविधिक सहयोग तथा सहजीकरणका लागि आदेश दिन्छन् । नाटक काठमाडौं पुर्याउने सपना देखेको यो टोलीलाई सपना हो कि विपना ? पत्याउन गाह्रो लाग्छ ।दृश्य पाँचप्रतिष्ठानको ठूलो हलको ढोका खुलेको छ, ढोकाबाट बाहिरको प्रकाश हलमा प्रवेश गरेको छ । ढोकाबाट एकहुल मान्छे हलभित्र प्रवेश गर्छन् । सबैजना भित्र पसिसकेपछि मञ्चको बत्ती झ्यापझ्याप्प बल्छ, कलाकार हेरेको हेर्यै हुन्छन् ।धनकुटामा सानो मञ्चमा नाटक गरेको नाट्यटोलीलाई प्रतिष्ठानको मञ्च मैदानजस्तो लाग्छ । कलाकारहरू मञ्चमै हराउँछन् । मैन्टोलमा नाटक गरेका आँखाहरू तिरिमिरी हुन्छन् । अभावै अभाव र रहरमा नाटकमा रमाएका कलाकारहरू नाटकमा यति धेरै प्रविधि हुन्छ भन्ने देखेपछि चकित हुन्छन् ।दृश्य छसहरमा एकप्रकारको हल्ला भइसकेको थियो । धरानमा साथी मुकेश मल्ल र उपेन्द्र पागलले क्यानभासमा बनाइदिएको पोस्टर न्युरोडको पिपलबोटमा झुन्डिसकेको थियो । आज नाटकको पहिलो दिन थियो सबै कलाकारहरू जति धेरै उत्साहित थिए, त्यति नै धेरै डर नाटक कस्तो हुनेमा थिए ।प्रतिष्ठानको टिकटघर नजिकै ख्याउटे अनुहारका अशेष मल्ल उभिइरहेका थिए । एउटा कोटपाइन्ट र कालो टोपी लगाएका अग्लो कदका व्यक्ति आए र सोधे, खै धनकुटाबाट आएका कलाकार ? प्रतिष्ठानका कर्मचारीले अशेष मल्लतर्फ औंला तेर्स्याए । तिनले पैसा तिरेरै टिकट लिए र हलतर्फ गए । कर्मचारीले मल्लालाई हेर्दै मुस्कुराए, भाग्यमानी रहेछौ, तिम्रो नाटकको पहिलो दर्शक बालकृष्ण सम भए ।धनकुटाबाट सपना र रहर बोकेर आएका अशेष मल्लले राजधानीमा धेरै संघर्ष गरे । नाटकसमूह सर्वनाम स्थापना गरे । दरबार, प्रतिष्ठानको हलहरूमा मात्र सीमित नाटकलाई सडक नाटकको माध्यमबाट गाउँगाउँ पुर्याए । लेखन र नाटकबाट प्रजातन्त्र प्राप्तिका लागि अग्रणी भूमिका निर्वाह गरे । त्यो समय पार्टीहरू प्रतिबन्धित थिए, तर मल्लले नाटकबाटै सधैं सत्तालाई झक्झक्याइरहे । नाटकै गरेकैले तत्कालीन पञ्चायतबाट कुटाई खाए र जेल बसे । नाटक नगर्न चेतावनी पाए तर मल्ल अबिराम नाटक लेखिरहे, नाटक गरिरहे । धनकुटाबाट नाटक गर्ने मञ्च खोज्दै हिँडेका मल्लले राजधानीमा सर्वनाम थिएटर बनाए धेरै कलाकाररंगकर्मी जन्माए, प्रशिक्षित गरे, देशमा मात्र नभई विदेशमा समेत नाटक र नाट्यप्रशिक्षण लिएर पुगे । अशेषकै नेतृत्वमा स्थापना भएको सर्वनाम आउँदो सोमबार ४४ औं वार्षिकोत्सव मनाउँदै छ । जीवनको ७२ औं बसन्त हिँडिरहेका मल्ल अझै रंगमञ्चमा उत्तिकै सक्रिय छन् । धनकुटाको मैदानमा बलेको मैन्टोलले राजधानी मात्रै होइन, नेपाली र विश्व रंगमञ्चमै उज्यालो छर्दै छ ।"
टिकमार्क मात्रै थिएन अन्टार्कटिका यात्रा,"हिउँले बनाएका प्राकृतिक मूर्तिहरू, चाँदनी रातमा टल्किएको समुद्रको छाया, समुद्री चराहरूको मौनता, हिउँमाथिको सूर्यको चमक यी यस्ता सुन्दर दृश्य हुन्, जुन सायद कुनै सशक्त कविले मात्रै कवितामा कोर्न सक्ला, मजस्तो अमेचर लेखकको क्षमताभन्दा बाहिरका विषय हुन् ती !"
धनकुटामा बलेको मैन्टोल,"अशेषकै नेतृत्वमा स्थापना भएको सर्वनाम आउँदो सोमबार ४४ औं वार्षिकोत्सव मनाउँदै छ । जीवनको ७२ औं बसन्त हिँडिरहेका मल्ल अझै रंगमञ्चमा उत्तिकै सक्रिय छन् । धनकुटाको मैदानमा बलेको मैन्टोलले राजधानी मात्रै होइन, नेपाली र विश्व रंगमञ्चमै उज्यालो छर्दै छ ।"
मेखबहादुरको खुकुरीले मान्छे काट्दैन,"आफ्नै हृदयको दहभित्रकी सुम्निमालाई हेर्न पारूहाङले घाम काट्दाजूनतारा जन्मिएको कथाआवाज सुन्नबतास काट्दा रगतको भल बर्साउादै घाइते बतासपहाडैपहाड भागिहिाड्दागुराास उम्रिएको कथाबादल काट्दा चट्याङ, हिउा, असिनार, पानी परेको कथाक्षितिज काट्दा समुद्र गर्भिणी भएको कथाल ल लमारिनुअघिहजुरआमाले सुनाउनुभएकायस्तै तिलस्मी कथाको धङ्धङेलेकलम भिरेर हिाड्नुपर्ने युगमा खुकुरी भिरेर हिाड्छ मेखबहादुरमानिसहरु भन्छन्मेखबहादुर कााचो छ ।जंगली जनावरसित बच्न खोरिया फााड्नवा, गोठको घोचा तिखार्नचोया काढ्नपोया बाट्नअथवा बिनायो खिप्नउसका पुर्खाले भिरेका थिए सिरूपातेअफसोस Ûआइलाग्यो बाउ, कोसित लडूा ?पहिलोपल्टमेखबहादुरका चेब्जुलेआफैंलाई काट्न आउनेआफ्नै वंश काटेका थिए ।त्यसपछि तिनले खोला खोस्न आउनेसम्धी काटेजंगल लुट्न आउनेजुवाइा काटेजमिन हडप्न आउनेगोर्खाली सेना काटे ।मान्छे काट्ने मेलो बस्योमेखबहादुरको जिजुलेअंग्रेज सेना काटेबराजुलेविश्वयुद्धमा काट्न बााकी कोही राखेनन् ।जुहारीमा हारेर आफ्नी स्वास्नीजित्ने गायकसित मेलाबाटै भागेको थाहा पाएपछिमेखबहादुरका बाजे टेकबहादुरलेबाटो छेकीछेकी जार काटे ।रिस मरेन, स्वास्नी काटेघरको खााबो, घुर्यानको मकै काटेअहा अझै रिस मरेनउनले आफ्नै घााटी काटे ।कलिला आाखाले यत्रो विध्वंस देखेरगहिरो आत्मज्ञान पाएकामेखबहादुरका बाउले कुभिन्डो त के, जीवनभर कसैको कुरासमेत काटेनन्तर, खुकुरी उनको कम्मरमा सधौ झुन्डिरहृयोकिनभनेमेखबहादुरको आमालाई यो विश्वास थियो किसुहागरातमालोग्ने रेखबहादुरले खुकुरी भिरेकै कारण मेखबहादुर जन्मिएको हो ।निघार पियो किचमचम खुकुरी नचाउादै हाटबजार डुलिहिाड्ने मेखबहादुरआधा उमेर ढल्केपछि बल्ल होसमा आयोर, बाउको मार्ग पछ्यायो त्यसैले त आजपुर्खाले फौदारी खेलेकोआफूले छेलो हानेको घुायेत्रो फालेकोयो डााडाको बूढो रूखमुनि बसेर परबिजुलीको हाइटेन्सन लाइनमुनि हरियो घाास नपाएरअल्मलिरहेका गाईबस्तु हेर्दै मेखबहादुरखुकुरीले खुट्टाको नङ काटिरहेछ ।ल ल लअहो Ûविश्वयुद्धमा मान्छे काटेको खुकुरीले गोर्खा, नङ काटिरहेछ ?Ûओ माई गडÛआश्चर्यचकित भए सांग्रिलाको खोजीमा आएका पर्यटक।अचानककुइरे देखेर तर्सियो मेखबहादुरके, हल्ला सााच्चो थियो? घुसेकै हो त अमेरिका?थाहा छ मेखबहादुरलाईभक्ति थापाले झौ तोपमा तरबार घुसार्ने समय होइन योत्यसैले सर्माउादै उचालेर खुकुरीक्यामेरामा मुस्कुरायो मेखबहादुरर, भन्यो उसलेबुद्ध वज् बोर्न इन नेपालआइ लाइक अमेरिका ।किनकिउसले अझैआफ्नो जीवनको पट्यारलाग्दो आयु काट्नु छकिनकिन्युयोर्क सहरको कुनै सााघुरो कुनामा उसको छोरो पिज्जा काटिरहेछकुनै दिनउसको नातिले दुःख काट्ने छर, पनातिले केक काट्ने छ ।"
'हनुमानकाइन्ड हरूको विश्व हिपहप यात्रा,"विश्वकै सबैभन्दा चर्चित व्यावसायिक फुटबल प्रतियोगिता इंग्लिस प्रिमियर लिग को सशक्त टोली आर्सनल ले आगामी सिजनको परिचयात्मक भिडियोमा नौलो प्रयोग गरेको छ । यसमा भारतका र्यापर हनुमानकाइन्ड लाई उनको चर्चित गीतसहित सिजन सुरु भएको घोषणा गर्न प्रयोग गरिएको छ । आर्सनलको आधिकारिक वेबसाइटमा केरलाका यी र्यापरलाई क्लबका ठूला फ्यानको रूपमा चिनाउँदै लिगमा विशेष अतिथिका रूपमा बोलाउने घोषणासमेत गरिएको छ ।केरलाको मालापुरम्मा जन्मिएर अमेरिकासहित विभिन्न देशमा हुर्किएका हनुमानकाइन्ड भनी चिनिने सुरज चेरुकत यसअघि भारतीय प्रधानमन्त्री नरेन्द्र मोदीको अमेरिका भ्रमणका क्रममा आयोजित मेड इन इन्डिया कार्यक्रममा पनि आकर्षणका रूपमा देखापरेका थिए । विभिन्न ४२ अमेरिकी राज्यहरूबाट आएका करिब १३ हजार भारतीय डायस्पोरासमक्ष आफ्नो चर्चित गीत बिग डग्स गाएका उनलाई मोदीले स्टेजमै गएर अँगालो हाले । सो गीतमा उनले मजदुर वर्गको संघर्ष, गरिबीबाट माथि उठेर सफलता पाएको कथा, तमिल संस्कृति र द्रविडेली पहिचान अभिव्यक्त गर्न खोजेका छन् । दक्षिण अमेरिकी राज्य टेक्ससको आधुनिक हिपहप भावलाई दक्षिण भारतीय तमिल संस्कृतिमा घोलेर उनले नयाँ धारको र्याप म्युजिक तयार पारेका हुन् ।हनुमानकाइन्डले यही महिना सार्वजनिक गरेको रन इट अप नामक म्युजिक भिडियोले पनि अहिले विश्वव्यापी चर्चा बटुलिरहेको छ । भारतीय महोत्सवहरूमा खेलाइने मौतका कुआँ लाई बिग डग्स को भिडियोमा देखाएका हनुमानकाइन्डले रन इट अप मा केरलासहित अन्य राज्यहरूको कुस्तीबाज र लोक नृत्यका विभिन्न शैली प्रस्तुत गरेका छन् । युट्युबर आइसोस्पिडले भारतका जे जी भन्ने गरिएका हनुमानकाइन्ड पछिल्लो समय विश्वव्यापी रूपमै प्रशंसा बटुलिरहेको भारतीय हिपहप र र्याप संगीत क्षेत्रका प्रतिनिधि पात्र हुन् । उनका गीत र म्युजिक भिडियोहरू इन्टरनेटमा भाइरल छन् । आठ महिनाअघि रिलिज भएको बिग डग्स मा हालसम्म युट्युबमा मात्रै २२ करोड भ्युज पुगेको छ भने बिलबोर्डको ग्लोबल र्यांकिङमा समेत यो गीत ९ औं स्थानसम्म पुगेको थियो । आगामी महिना क्ल्यालिफोर्नियामा हुन लागेको प्रख्यात कोचेला संगीत महोत्सवमा हनुमानकाइन्डले प्रस्तुति दिने तय भएको छ । त्यहाँ लेडी गागा, ग्रिन डे, पोस्ट मेलनजस्ता ग्लोबल सेलेब्रिटीहरूले पनि गीत गाउँदै छन् । यसअघि कोचेलामा दिलजित दोसान्झले गाएका थिए ।हनुमानकाइन्डसँगै पछिल्लो समय दक्षिण भारतीय र्यापरहरू विश्व संगीत क्षेत्रमा प्रभावशाली ढंगले उदाएका छन् । उनीहरूले क्षेत्रीय भाषा, संस्कृति र मुद्दाहरूलाई अन्तर्राष्ट्रिय स्वादको र्याप बिटमा मिसाएर नौलो सांगीतिक रचना सुनाइरहेका छन् । यसले विश्वभरिका दर्शकश्रोताको मन जितेको छ । अरिभु, फेजो, थिरुमली, हनुमानकाइन्ड, बेबी जिन, राजा कुमारी, इर्फाना हमिद, सिरी नारायणजस्ता आर्टिस्टहरू लोकप्रियताको शिखरमा छन् । आफ्नो सांगीतिक प्रतिभा प्रस्तुत गर्दै उनीहरूले दक्षिण भारतीय हिपहपको सीमालाई अन्तर्राष्ट्रियस्तरमा फैलाइरहेका छन् ।संगीतको माध्यमबाट पहिचानको खोजीकेही वर्षअघिसम्म भारतीय हिपहप भनेको मुख्यतः दिल्ली, मुम्बई, पञ्जाब, कलकत्ताजस्ता उत्तर भारतीय सहरहरूमा मात्रै केन्द्रित थियो । कलाकार रणवीर सिंह अभीनित गली ब्वाई जस्ता फिल्मले हिन्दी हिपहपलाई चर्चामा ल्याए पनि दक्षिण भारतको संगीत बलिउडकै छायामा थियो । तर, अहिले दक्षिण भारतका हिपहप आर्टिस्टहरूले आफ्नै सांस्कृतिक र भाषिक पहिचानलाई आधार बनाएर एउटा छुट्टै सांगीतिक आन्दोलनको सुरुवात गरेका छन् ।उनीहरूले आफ्नो भाषा, वेशभूषा, रहनसहन तथा स्थानीय मुद्दाहरूलाई गीतमा मिसाएर विश्वसामु बिलकुलै नौलो सांगीतिक धार प्रस्तुत गरिरहेका छन् । संगीत विश्लेषकहरूले भन्ने गरेझैँ हिपहप विधा केवल पश्चिमी प्रभावको प्रतिफल नभई स्थानीय समुदायको आवाज, संघर्ष र गौरवलाई व्यक्त गर्ने माध्यम पनि हो भन्ने दक्षिण भारतीय हिपहपले प्रमाणित गरिरहेको छ । हनी सिंह, बादसाह, रफ्तारजस्ता भारतका सबैभन्दा चर्चित हिपहप आर्टिस्टसँगै डीजे स्नेक, डीजे ल्यानजस्ता अन्तर्राष्ट्रिय आर्टिस्ट र एआर रहमानजस्ता संगीतज्ञहरूले पनि दक्षिण भारतीय र्यापरको तारिफसँगै सहकार्य गर्न थालेका छन् । हालै सार्वजनिक भएको स्पटिफाइको लाउड एन्ड क्लियर २०२५ प्रतिवेदनले भारतीय संगीतकर्मीको संख्या र प्रभाव विश्व संगीतमा उल्लेखनीय बढेको देखाएको छ । विगत एक वर्षमा स्पटिफाइमा ९ हजारभन्दा धेरै आर्टिस्ट थपिएका र त्यसमा ९० प्रतिशतभन्दा धेरै लोकल आर्टिस्ट रहेको प्रतिवेदनमा उल्लेख छ । हिन्दी पप, हिपहपदेखि पञ्जाबी पप, तमिल पप र मलयालम हिपहप अन्तर्राष्ट्रिय संगीत क्षेत्रमा लोकप्रिय बनेका छन् । तेलगु भाषामा बनेका संगीतहरूले सबैभन्दा धेरै चर्चा कमाइरहेको प्रतिवेदनले औंल्याएको छ । यति मात्रै नभई सन् २०२४ मा भारतीय संगीतकर्मीहरूले स्पटिफाइबाट आर्जन गरेको रोयल्टीको लगभग ५० प्रतिशत विदेशबाट गरिएको स्ट्रिमिङमार्फत आएको थियो । यसले अमेरिका, बेलायत, यूएई, पाकिस्तान, क्यानडा, मलेसिया र श्रीलंकामा भारतीय संगीतको बढ्दो लोकप्रियता देखाउने इन्डिया टुडे की पत्रकार भावना अगरवालको विश्लेषण छ । भारतबाट निर्यात हुने सांस्कृतिक प्रोडक्टमध्ये यसअघि बलिउड फिल्म र संगीत प्रमुख रहँदै आएकोमा अहिले स्वतन्त्र सर्जक र क्षेत्रीय भाषाका गीतसंगीतले पनि विश्वभर ध्यान आकर्षित गरिरहेका छन्, अगरवाल लेख्छिन्, भारतको क्षेत्रीय संगीत अब गृहनगरमा मात्रै सीमित छैनन्, यी विश्वभर पुगिरहेका छन् भन्ने पुष्टि स्पटिफाइको तथ्यांकले देखाउँछ । र्यापर हनुमानकाइन्ड स्वयं आफूलाई भारतीय र्यापर नभई भारतीय मूलका र्यापर भनी चिनाउने गर्छन् । त्यस्तै, डी एमसी स्टेज नामबाट लोकप्रिय दीपा उन्नीकृष्णनन् पहिले हिपहप वा र्यापलाई बलिउड गीतमा फिलर वा खाली ठाउँ भर्ने माध्यमका रूपमा प्रयोग गरिनेमा अहिले पूर्ण गीतका रूपमा लिन थालिएको बताउँछिन् । हिपहपको उदयसँगै र्यापरहरूलाई गरिने व्यवहारमा पनि परिवर्तन आएको छ, उनी भन्छिन्, पहिले हामीलाई ठूला गीतहरूमा फिलरका रूपमा हेरिन्थ्यो, अब हामीलाई समान रूपमा हेरिन्छ ।विभेद, सामाजिक न्याय, स्थानीय संस्कृतिको उजागरतमिल नाडुका र्यापर अरिभु (खास नाम अरिभरासु कलैनेसन) ले आफ्नो संगीतमार्फत सामाजिक न्याय, जातीय विभेद र समानताको मुद्दाहरू उठाउँदै आएका छन् । उनले सन् २०१७ मा चेन्नईमा स्थापित द कास्टलेस कलेक्टिभ नामक ब्यान्डमार्फत सांगीतिक यात्रा सुरु गरेका थिए । यो ब्यान्डले जातीय विभेदविरुद्ध आवाज उठाउन संगीतलाई प्रमुख माध्यम बनाएको छ । एआर रहमान आबद्ध रहेको माज्जा प्रोजेक्टमा अरिभुले गायिका दिसँग मिलेर गाएको इन्योज इन्जामी गीतको युट्युबमा मात्रै अहिले ५० करोडभन्दा धेरै भ्युज छ । गीत लोकप्रिय भएपछि रहमानले अरिभु र दिलाई पन्छाएको आरोपसमेत लागेको थियो ।उक्त गीतमा अरिभुले श्रीलंकाको चिया बगानमा जबर्जस्ती काम गर्न पठाइएकी हजुरआमा भलिअम्माबारे गाएका छन् । भूमिहीन प्रवासी मजदुरका रूपमा काम गर्न लगिएकी भलिअम्मालाई पछि फेरि उसैगरी जबर्जस्ती भारत फिर्ता ल्याइएको थियो । अरिभुले द वायर इन्डिया सँगको कुराकानीमा आफ्नो मातृकुलबारे भनेका छन्, हाम्रो परिवारलाई २ सय वर्षअगाडि श्रीलंकाको चिया बगैंचामा मजदुरको रूपमा काम गर्न लगिएको थियो । सन् १९६४ मा भएको सिरिमाशास्त्री सम्झौतापछि उहाँहरूलाई अचानक भारत फर्काइयो । मेरी हजुरआमाले आफ्ना दिदीबहिनीहरूलाई गएँ है समेत भन्न पाउनु भएन । हाम्रा आफन्त जीवित छन् कि छैनन् भन्ने हामीलाई आजसम्म थाहा छैन ।सन् २०१९ मा सार्वजनिक भएको अरिभुको थेरुकुरल (सडकको आवाज) नामक एल्बममा एन्टीइन्डियन, मिडल क्लास जस्ता गीतहरू समावेश छन् । यी गीतहरूले राजनीतिक मुद्दाहरू उठान गर्दै सत्तासँग प्रश्न गर्छन् । द न्युज मिनेट ले यसलाई सर्वोत्कृष्ट तमिल हिपहप र द रोलिङ स्टोन इन्डिया ले यो एल्बमलाई सन् २०१९ को शीर्ष १० भारतीय एल्बममध्ये एकका रूपमा सूचीकृत गरेको थियो । अरिभुको संगीतमा तमिल लोक धुन, ओप्पारी (शोक गीत) र हिपहपको मिश्रण पाइन्छ । यसले परम्परा र आधुनिकताको सेतु निर्माण गरिरहेको संगीत विश्लेषकहरूको टिप्पणी छ ।त्यस्तै, केरलाका चर्चित र्यापर थिरुमली (विष्णु एमएस) ले आफ्नो र्याप संगीतमार्फत दक्षिण भारतको सांस्कृतिक धरोहरलाई जोगाउने प्रत्यत्न गरेका छन् । मलयालम भाषाका पुराना कविहरूलाई श्रद्धाञ्जलीस्वरूप थिरुमली नाम राखेका यी र्यापरको गीत भैयाभेली लाई समीक्षकहरूले प्रशंसा गरेका छन् । यस गीतमा उनले परम्परागत छुवाछूत र सामाजिक चुनौतीले जेलिएको अवस्थालाई उजागर गर्न खोजेका छन् । गीतको आशय यस्तो छ तिमी बेइमान, म पनि बेइमानसदियौंदेखिको दासता यो अझै जारी छकामका लागि हामीले कुकुरजस्तै मर्नुपर्छत्यही पनि हामी डटिरहन्छौं, भिडिरहन्छौं थिरुमलीका गीतहरू प्रायः स्थानीय मजदुरको संघर्ष, दलित पहिचान र औपनिवेशिक कालको अन्यायबारे हुन्छन् । केरलाको चर्चित पत्रिका द विक सँगको भिडियो अन्तर्वार्तामा उनले केही वर्षअघिसम्म केरलामा हिपहप संगीत लगभग अस्तित्वमै नरहेको र आफूहरूले मूलधारको ट्रेन्ड पछ्याउने नभई, आफ्नै कथा सुनाउँदा मलयालम र्याप अहिले देशविदेशसम्म पुगेको बताएका छन् । केरलामा हिपहप संगीत जागृत गराउने श्रेय थिरुमलीलाई पनि दिने गरिएको छ । त्यस्तै, केरलाकै अर्का र्यापर फेजो (खास नाम फेबिन जोसेफ) ले मलयालम भाषामा र्याप संगीतलाई नयाँ उचाइमा पुर्याएका छन् । उनले पनि आफ्ना गीतहरूमा स्थानीय मुद्दा, सामाजिक न्याय र युवा पुस्ताको भावना समेट्ने गरेको पाइन्छ । फेजोले मल्सरम इनोडु थाने, आयिराम औरा, कोडे थुल्लु, वेरे लेबल, महानुभाभुलु जस्ता गीतहरू सार्वजनिक गरेका छन् । उनले विभिन्न मलयालम फिल्मका लागि पनि र्याप गीत गाएका छन् । अभिनेता मोहनलालको फिल्म आरात्तु मा समावेश फेजोको थालायुडे भिलायुट्टु (दिमागी खेल) बोलको थिम सङ निकै चर्चित छ । केरलामा अहिले स्ट्रिट एकेडेमिक्स, फेजो, दाब्जी, हनुमानकाइन्ड, भेदान, एमसी कुपर, बेबी जिन, परिमल साइस, किल्ला के जस्ता हिपहप आर्टिस्टहरू प्रख्यात छन् । उनीहरूका एकल र सहकार्यमा गाएका गीत अनलाइन स्ट्रिमिङ प्लाटफर्मदेखि सामाजिक सञ्जालमा ट्रेन्डिङमा आउने गरेका छन् । दाब्जीको इलुमिनाती, बेबी जिनको कायी, परिमल साइसको आइयायो, भेदानको भ्वाइस अफ भ्वाइसलेस जस्ता गीत र यिनको म्युजिक भिडियोहरू चर्चित छन् । यी र्यापरहरूले कोल्लम र पणीजस्ता केरलाका लोक संगीत र सामुदायिक उत्सवहरूमा गाइने गीतलाई आधुनिक हिपहप बिटमा मिसाएर गाउने गरेका छन् । तमिल नाडुमा योगी बी, एमसी जेस्ज, अरिभु, सिकफ्लिप जस्ता आर्टिस्टले पनि मन्दिर र उत्सवहरूमा बज्ने गाणा, तविलजस्ता परम्परागत तमिल संगीत र संस्कृतिलाई हिपहप बिटहरूमा ढालेर गाउने गरेका छन् । कर्णाटका र विशेषगरी बेंगलुरुको हिपहप क्षेत्र अझै गतिशील र स्फूर्त छ । राजनीतिक, सांस्कृतिक विषयमा आधारित गहन शब्द, प्रयोगात्मक संगीत, स्ट्रिट र्याप, ट्रयाप र्याप, बुम बापजस्ता बिटमा बनेका हिपहप गीत इन्टरनेटरमा चर्चित छन् । ब्रोदा भी (विग्नेश शिवानन्द), रोल रिडा, रिबेल ७ (मन्जुनाथ नैक), स्मोकी द गोस्ट (श्रीनाथ सत्यनारायण), एमसी बिज्जु, गुब्बी, सिरी (सिरी नारायण), अल ओके (आलोक बाबु) जस्ता र्यापरले तेलगु, कन्नडा, हिन्दी र अंग्र्रेजी भाषामा गाउँदै आएका छन् । भारतीय मूलकी अमेरिकी हिपहप आर्टिस्ट राजा कुमारी (स्वेता यल्लाप्रागाडा) ले भारतीय हिपहपलाई अन्तर्राष्ट्रिय स्तरमा फैलाउन महत्त्वपूर्ण भूमिका खेलेकी छन् । उनले अमेरिकाका चर्चित कलाकारहरू नास, ड्रेक तथा स्नूप डगसँग पनि काम गरिसकेकी छिन् । उनको गीत मेड इन इन्डिया ले हिपहपमा भारतीय मिठास जोड्न सफल भएको छ । यस गीतको म्युजिक भिडियोमा भारतका विभिन्न संस्कृति, वेशभूषा तथा नृत्यशैलीलाई समेटिएको छ । त्यस्तै, तमिल नाडुको कोडाइकनालकी हिपहप सेन्सेसन इर्फाना हमिद धार्मिक कट्टरता, उत्पीडनका विरुद्धमा तमिल भाषासँगै मुस्लिम सुदायको पहिचानका विषयमा गाउँछिन् । उनले नेटफ्लिक्स सिरिज मसाबा मसाबा का लागि आम् योर किङ थिम सङसमेत गाएकी छन् । दक्षिण भारतीय हिपहपको प्रभाव विश्वस्तरमाअहिले दक्षिण भारतीय हिपहपको प्रभाव भारतको सांगीतिक मात्रै नभई अन्तर्राष्ट्रियस्तरसम्म फैलिएको छ । स्पटिफाइका अनुसार, सन् २०२४ मा मात्र दक्षिण भारतीय हिपहप गीतहरू ७५ देशहरूमा ट्रेन्डिङ भएका थिए । हनुमानकाइन्डको बिग डग्स जस्तो गीत बिलबोर्ड ग्लोबल २०० चार्टमा टप १० मा पुग्न सफल भयो । राजा कुमारीको मेड इन इन्डिया गीत १० करोडभन्दा धेरै पटक स्ट्रिम भइसकेको छ । फेजो, थिरुमली, अरिभुजस्ता आर्टस्टका गीत लगातार युट्युब ट्रेन्डिङमा पर्दै आएका छन् । यी उपलब्धिले दक्षिण भारतीय हिपहपलाई अब क्षेत्रीय वा सीमित संगीत धार मात्रै नभई विश्वव्यापी स्तरमा फैलिँदै गरेको सांगीतिक अभियानका रूपमा स्थापित गरिदिएको छ । दक्षिण भारतीय हिपहपको उदयले क्षेत्रीय भाषाका गीतसंगीतलाई नयाँ उचाइमा पुर्याउँदै हिन्दी संगीत र विशेषतः बलिउडको वर्चस्वलाई चुनौती दिएको छ । यसअघि हिन्दीभाषी गायकले मात्रै गाउने र्याप गीत अहिले मलयालम, तेलुगु, तमिल, कन्नडसँगै उत्तरपूर्वी भारतीय राज्यहरूमा समेत लोकप्रिय बनेका छन् । यी आर्टिस्टहरू युट्युब, स्पटिफाइ, एपल म्युजिक जस्ता डिजिटल प्लेटफर्मको माध्यमबाट विश्वभरै आफ्ना गीत पुर्याइरहेका छन् । दक्षिण भारतीय हिपहपको सफलताले भारतको क्षेत्रीय पहिचानलाई विश्वव्यापी बनाउने काम गरिरहेको देखिन्छ । साथै, यो सांगीतिक अभियानले दक्षिण भारत मात्रै नभई पञ्जाबी हिपहप, मराठी र्याप, बंगाली अन्डरग्राउन्ड हिपहपजस्ता अन्य क्षेत्रीय सांगीतिक ट्रेन्डलाई पनि प्रवर्द्धन गर्न प्रेरणा दिइरहेको छ । नेपालमा पनि हनुमानकाइन्ड, बेबी जिन, दाब्जीका गीत चर्चित छन् । बलिउडको प्रभुत्व रहेको भारतीय संगीत उद्योगमा परिवर्तन आउने संकेत देखिइरहँदा ढिलोचाँडो नेपालमा पनि त्यसको तरंग नआइपुग्ला भन्न सकिँदैन । कुनै बेला दक्षिण एसियामै मजाक र स्टेरियोटाइप को हिस्सा बन्ने गरेका तेलुगु, तामिल, कन्नड, मलायलमजस्ता दक्षिण भारतीय भाषा र संस्कृतिलाई पछिल्ला दिनमा सामाजिक सञ्जाल, सिनेमा र संगीतमार्फत मेनस्ट्रिम बनाउन यी युवा र जल्दाबल्दा हिपहप र्याप गायकहरूको भूमिका बढ्दै गएको छ । अहिले दक्षिण भारतीय सिनेमाले जसरी कमाइ र ख्यातिका लागि मूलधारको बलिउड र कतिपय अवस्थामा हलिउडकै फिल्मलाई पछि पार्ने अवस्था आएको छ, दक्षिण भारतीय र्याप संगीतको यो उछालले पनि त्यस्तै सांस्कृतिक विद्रोहको झल्को दिइरहेको छ ।इन्स्टाग्राम वा टिकटकमा आजभोलि र्याप तथा हिपहपका पारखीहरूले वर्तमान समयका उत्कृष्ट र्याप संगीत भारतबाट पो आइरहेका छन् भनिरहेको भेटिन्छ । दिलजित दोसान्झले एड सिरनसँग सहकार्य गरेजस्तै भोलि हनुमानकाइन्डले एमिनेम वा केन्ड्रिक लमारसँग नगर्लान् भन्न सकिन्न । लमारलाई विश्व चार्टमा जितेपछिको अन्तर्वार्तामा हनुमानकाइन्डले भनेका थिए, मलाई केन्ड्रिक, जेआईडी, डेन्जेल करी, थ्री सिक्स माफियाजस्ता आर्टस्ट तथा हिपहप ग्रुपसँग काम गर्ने रहर छ ।एजेन्सीको सहयोगमा"
मेखबहादुरको खुकुरीले मान्छे काट्दैन,"किनकिन्युयोर्क सहरको कुनै साँघुरो कुनामा उसको छोरो पिज्जा काटिरहेछकुनै दिनउसको नातिले दुःख काट्ने छर, पनातिले केक काट्ने छ ।"
हनुमानकाइन्ड हरूको विश्व हिपहप यात्रा,"इन्स्टाग्राम वा टिकटकमा आजभोलि र्याप तथा हिपहपका पारखीहरूले वर्तमान समयका उत्कृष्ट र्याप संगीत भारतबाट पो आइरहेका छन् भनिरहेको भेटिन्छ । दिलजित दोसान्झले एड सिरनसँग सहकार्य गरेजस्तै भोलि हनुमानकाइन्डले एमिनेम वा केन्ड्रिक लमारसँग नगर्लान् भन्न सकिन्न । लमारलाई विश्व चार्टमा जितेपछिको अन्तर्वार्तामा हनुमानकाइन्डले भनेका थिए, मलाई केन्ड्रिक, जेआईडी, डेन्जेल करी, थ्री सिक्स माफियाजस्ता आर्टस्ट तथा हिपहप ग्रुपसँग काम गर्ने रहर छ । एजेन्सीको सहयोगमा"
र्यागिङ ओ र्यागिङ !,"मअपरिचित र नौला देखिने विद्यार्थीको झुण्डतिर हेर्दै आफ्नो हिँडाइको रफ्तार बढाइरहेकी थिएँ । सडकको दुवै किनारमा लस्करै उभिएका रूखका पात र मसिना हाँगा बिहानको बतासमा बयली खेलिरहेका थिए । सडक तल्लोपट्टिको गेस्ट हाउस र माथ्लोपट्टिको मन्दिर परिसरमा फुलेको फूलबाट आएको मन्द सुवास अनि मन्दिरमा बजेको घण्टीको आवाजले आनन्दानुभूति भइरहेको थियो । बाटोमा भेटिएका परिचित, सेतो कोट र घाँटीमा स्टेथेस्कोप झुन्ड्याएर हतारहतार गन्तव्यतिर दौडिरहेका अनुहारहरूसँग मिठो मुस्कान साट्दै अघि बढ्दा लागिरहेथ्यो, म जीवनकै एक अनुपम क्षणको भोक्ता हुँ । अघिसम्मको खालीखाली सडक दस मिनेटमै भीडभाडयुक्त भइसकेको थियो । विभिन्न लेभलका विभिन्न फ्याकल्टीका विद्यार्थी, कर्मचारी, वाकमा निस्किएका पैदलयात्रीको बाक्लो उपस्थिति थियो सडकमा । यो व्यस्त सडकमा म अनौठो दृश्यको साक्षी भएँ । हस्पिटल एरिया छेउछाउ पुगेपछि मेरो ध्यान तिनीहरूमा पर्यो । ती स्वचालित रोबटझैं एकअर्काको अनुहार नहेरी, वरपर केही पनि नहेरी भुइँतिर आँखा जोतेर हिँडिरहेका थिए । बिल्कुल अनौठो ढंगले समूहसमूहमा नछुट्टीकन हिँडेका विद्यार्थीहरूको त्यो दृश्य दिनैभरि मेरो मस्तिष्कमा रिलझैं घुमिरह्यो । साँझ बजार जाँदै गर्दा फेरि तिनैमा आँखा पर्यो । ती कलेज सकेर होस्टलतर्फ फर्किंदै थिए, त्यसरी नै झुन्डमा । र, ती थिए त्यसैगरी भुइँतर्फ आँखा जोतेर हिँडिरहेका, निरीहजस्ता मलिन अनुहार भएका विद्यार्थी ।खोजीपस्दा थाहा पाएँ, ती त भर्खरै एमबीबीएस भर्ना भएका विद्यार्थी रहेछन् । यसरी नै प्रत्येक वर्ष करिब एकदेखि दुई महिनासम्म यही हुलियामा, यसरी नै भुइँतिर आँखा जोतेर मलिन अनुहारमा होस्टल गेटबाट निस्कँदै गरेका, कलेजबाट फर्किंदै गरेका, बजारतर्फ जाँदै गरेका देखिन्छन् कलिला केटाकेटी । ती प्रथम वर्षका विद्यार्थी भएकाले सिनियर विद्यार्थीले र्यागिङ गरेर तिनको यो हुलिया भएको हो । सिनियरले तिनलाई ग्रुपमा मात्रै हिँड्नुपर्ने र भुइँतिर हेरेर मात्रै हिँड्नुपर्ने उर्दी जारी गरेका रहेछन् । र्यागिङ अवधिभर त्यो कायम रहँदो रहेछ । बीपी कोइराला विज्ञान प्रतिष्ठानको परिसरमा टहल्दै गर्दा यस्तो दृश्य तपाईंहरू पनि देख्न सक्नुहुनेछ । होस्टल, क्वाटरका भवन, गेस्ट हाउस, मन्दिर हुँदै हिँडिरहेका हुन्छ र्यागिङमा परेका विद्यार्थीको हूल । मैले देख्दा छात्रहरू सबैको कपाल मुन्डन गरिएको थियो । तिनले पूरा बाहुला भएको सेतो सर्ट, कालो पाइन्ट र कालो जुत्ता लगाएका थिए । छात्राहरू सबैले कुर्था सुरुवाल लगाएका थिए र एक चुल्ठो बाटेका थिए । बीपी कोइराला विज्ञान प्रतिष्ठानमा अनिवार्य पोसाकको प्रचलन छैन ।चिकित्साशास्त्र अध्ययन त्यसै पनि कठिन मानिन्छ । नवप्रवेशी विद्यार्थीलाई एकातिर पढाइको चाप, अर्कोतिर घरको न्यास्रो ! नयाँ ठाउँले जन्माएको डर त छँदै छ, फेरि र्यागिङ पनि थपिँदा यो सबै प्रेसर कसरी धान्न सक्लान् ती कलिला मस्तिष्कले ? अहिलेका प्रायः केटाकेटीको समय आमालाई मिठो घुर्की लगाउँदै, बुबाबाट हर माग पूरा गराउँदै बितेको हुन्छ । लाडप्यारमा हुर्किएका यिनलाई र्यागिङको नाममा यसरी निरीह अवस्थामा देख्नुपर्दा मभित्रको मातृवात्सल्य अनायसै आँखाबाट पोखिन थाल्छन् । अनि प्रश्नको बाढी पस्छ मस्तिष्कमा किन, कसरी यस्तो निकृष्ट संस्कृतिको गुलाम भएका छन् समाजको प्रतिष्ठित पेसाका निम्ति आफूलाई सक्षम बनाउन तपस्यामा जुटेका विद्यार्थी ? किन कलिला जुनियर भाइबहिनीको कलेजको सुरुवाती दिनलाई सुखद् र अविस्मरणीय बनाउन छोडेर होस्टललाई यातना गृह बनाउन उद्दत छन् सिनियरहरू ? के अहिलेको पुस्ताले आफूभन्दा सानालाई प्रेम र करुणा गर्नुपर्छ भनेर बिर्सिएकै हुन् ? जब तिनलाई देख्छु, मस्तिष्कमा जिज्ञासाको अजंग वृक्ष खडा हुन्छ । तिनकै होस्टलछेउ उभिएका युकालिप्टसको रूखजस्तै । यिनको मात्रै कलेजको सुरुवातका दिन यति दुःखद् किन भएको ? दिनको पहिलो प्रहर कति प्रेमिल हुन्छ ! प्रेमका सुरुवाती दिन कति स्वर्णिम, कति प्रिय लाग्छन् ! मानव जीवन बचाउँछु भन्ने अठोट लिएर उच्च शिक्षा हासिल गर्न आएका विद्यार्थीको सुरुवाती दिनचाहिँ कति खराब ? र्यागिङका नाममा केके गरिन्छ ? नवप्रवेशी विद्यार्थीमाथि चिसो पानी खन्याइन्छ, एउटा मात्रै खुट्टाले घण्टौं उभिन लगाइन्छ, अश्लील गाली बर्साइन्छ, अपमान गरिन्छ, रातविरात जुनसुकै बेला सिनियरकामा हाजिर हुनुपर्छ र तिनले भनेबमोजिम अस्वाभाविक र अप्ठ्यारा काम गर्नुपर्छ । यसरी लगातार आत्मसम्मानमा अपमानको छुरा प्रहार गरेर रगतपक्ष बनाइएका विद्यार्थीको आत्मविश्वास कस्तो हुन्छ ? प्रत्येक साल आफ्नो वरपर हिँडिरहेका मुडुला टाउकाहरूको झुन्डले मभित्र पीडा, असन्तुष्टि र आक्रोशको भुमरी लिएर आउँछ । लाग्छ, तिनको हृदयमा पनि यस्तै भुमरी आउँदो हो र भत्काउँदो हो बल्ल उभ्याएको आत्मविश्वासको मसिनो ढिस्को ।नेपालमा सन् १९७८ देखि एमबीबीएस अध्ययन सुरु गरिएको हो । पुनर्जीवन दिने पेसासँग गाँसिएको हुनाले चिकित्साशास्त्र संकायको विद्यार्थी अत्यन्त अनुशासित र गम्भीर हुन्थे । त्यसै पनि पूर्वीय संस्कृतिमा ठूलाले सानालाई प्रेम, स्नेह र गाइडेन्स गर्नुपर्छ भन्ने मान्यता छ । टिचिङ हस्पिटलमा एमबीबीएस भर्ना भएका विद्यार्थीले आफ्ना जुनियरलाई केवल स्नेह देखाउँथे, गाइडेन्स प्रदान गर्थे अनि पढाइमा आएको गाह्रा, अप्ठ्यारो फुकाउन मद्दत गर्थे । र्यागिङ गरेर नवआगन्तुक विद्यार्थीलाई आतंकित पार्ने चलन हुँदैनथ्यो त्यस बेला ।नेपालमा सन् १९९३ मा बीपी कोइराला स्वास्थ्य विज्ञान प्रतिष्ठानको स्थापनापश्चात एमबीबीएस पढाइ सञ्चालन भयो । त्यसपछि क्रमशः काठमाडौं विश्वविद्यालय, पाटन हस्पिटल र विश्वविद्यालयअन्तर्गतका मेडिकल कलेज खुलेसँगै र्यागिङको प्रचलन सुरु भएको पाइन्छ । पछिल्ला केही वर्षयता र्यागिङका कारण विद्यार्थी डिप्रेसनमा जाने र आत्महत्यासम्म गर्ने गरेको बाहिरिएपछि र्यागिङविरुद्ध कानुन पनि बनाइएको छ । तर, र्यागिङ गर्ने शृंखलामा अझै कमी आएको छैन । जुनियर विद्यार्थीलाई कलेजको वातावरणमा घुलमिल गराउने बहानामा र आफ्नो आधिपत्य तिनमा जमाउने नाममा र्यागिङ हुने गर्छ ।र्यागिङको प्रचलन छिमेकी मुलुक भारतमा झन् अत्याधिक छ । टाइम्स अफ इन्डिया ले लेखेअुनसार र्यागिङका कारण गत ५ वर्षमा १ सय २२ विद्यार्थीले आत्महत्या गरेको र १ हजार २ सय ७० विद्यार्थीले पढाइ छोडेको पाइएको छ । फेडेरेसन अफ रेसिडेन्ट डक्टर्स एसोसिएसनका अध्यक्ष डा अभिरल माथुर भन्छन्, यो तथ्यांकले मेडिकल विद्यार्थीले भोगेको चरम पीडालाई उजागर गर्छ ।अनुसन्धनकर्ता सुदिप्त घोष भन्छन्, र्यागिङको सुरुवात ७ अथवा ८ शताब्दी बीसीदेखि नै भएको हो । त्यस बेला ग्रिसमा कुनै खेलकुद समूहमा भर्ना भएको नवप्रवेशीलाई र्याग गर्ने गरिन्थ्यो । त्यसको प्रमुख कारण त्यस नवप्रवेशीलाई टिमसँग घुलमिल गराउनुहुन्थ्यो । घोषको विचारमा र्यागिङ गर्ने प्रचलन व्यापक हुनुमा र त्यसमा क्रूरता थपिनुमा प्रथम विश्वयुद्धको विशेष भूमिका छ । प्रथम विश्व युद्धताका अधिकांश विश्वविद्यालयका विद्यार्थी युद्धमा भर्ना गरिन्थे । युद्ध कौशलता र युद्धको रणनीति सिकाउन तीप्रति क्रूर हुनुपर्छ भन्ने अवधारणा विकास भयो । फलस्वरूप, सियिनरहरू जुनियरप्रति अत्यन्त क्रूर हुन्थे ताकि ती मानसिक रूपमा बलियो बन्न र जस्तोसुकै अप्ठ्यारो परिस्थितिको सामना गर्न पनि सक्षम हुन् । युद्ध समाप्तिपछि पनि सिनियर विद्यार्थीले नयाँ भर्ना भएका विद्यार्थीप्रति कठोर हुने, तिनलाई र्यागिङ गर्ने चलन भने कलेज संस्कृतिको निरन्तरताका रूपमा रह्यो आजसम्म पनि । र्यागिङ पछाडि लुकेको मनोविज्ञान अध्ययन गरेका प्रा मोहन राव भन्छन्, आफू आफ्ना सिनियरबाट प्रताडित हुँदा आत्मसम्मानमा लागेको चोटलाई मल्हम लाउने कार्यजस्तै हो र्यागिङ । त्यसैले र्यागिङ गर्न ती उद्यत हुने गर्छन् ।वास्तवमा र्यागिङका नाममा विद्यार्थीलाई यातनाको अटुट शृंखलाको हिस्सा मात्रै बनाइएको छैन, तिनलाई अन्याय सहन र गुलामी गर्ने तालिम पनि दिइएको छ, स्वार्थी हुन सिकाइएको छ । किनकि यातना सहेबापत् तिनले सियिनरबाट पढाइको गाइडेन्स प्राप्त गर्नेछन्, भविष्यमा सहयोग प्राप्त गर्नेछन् । मेडिकलका विद्यार्थीले त झन् स्वार्थ र लेनदेनको हिसाब किताबबाट आफूलाई पर राखेर निःस्वार्थ र सेवाभाव सिक्नुपर्ने हो । तिनलाई कुनै पनि प्रकारको स्वार्थको बाछिटाले नभिजाउनुपर्ने हो । तर, ठिक विपरीत र्यागिङका नाममा तिनले कुसंस्कार सिकिरहेका छन् अनि स्वार्थ र लेनदेनलाई आत्मसाथ गरिरहेका छन् ।पवित्र उद्देश्यले कर्म क्षेत्रमा प्रवेश गर्नुपर्ने विद्यार्थी यस्ता कुसंस्कारमा डुबेको देखेर सलमान रुस्दी शरमले शिर निहुर्याउँदा हुन् । विश्वविद्यालयका दिनको पश्चातापपूर्ण स्मरण गर्दै अ १९९६ कमेन्समेन्ट स्पिच मा रुस्दीले लेखेका छन् । जस्तो १९६८ मा उनी विश्वविद्यालयबाट चरम अन्यायमा पारिएका थिए । उनीमाथि मिथ्या आरोप लगाइएको थियो र विश्वविद्यालय उत्तीर्ण भएको प्रमाणपत्र प्राप्त गर्न उनलाई भीसीको पाउ समाएर माफी माग्न लगाइएको थियो । दीक्षान्त समारोहमा उनले त्यो प्रमाणपत्र आफ्नो मिहिनेतले हासिल गरेका थिए तर पनि विश्वविद्यालयको ज्यादतीविरुद्ध आवाज उठाउन आफू त्यस समय असमर्थ भएका थिए, जसको पश्चत्ताप उनलाई जीवनपर्यन्त छ । उनी भन्छन्, हामी जीवनको हरेक मोडमा स्वघोषित ईश्वरहरूसँग जम्काभेट भइरहन्छौं । ती स्वघोषित ईश्वर हामीलाई विभिन्न प्रलोभन दिएर तीनका सामु घुँडा टेकाउन तत्पर हुन्छन् सदासर्वदा । तिनले अन्यायलाई आफ्नो व्यवसाय बनाएका छन् । हाम्रो स्वार्थ, कायरता, अरूको दुःखमा रमाउने बानीचाहिँ ती स्वघोषित देउताहरूको व्यवसाय फस्टाउनेअनुकूल वातावरण । त्यसैले त अन्यायको व्यवसाय गर्न पल्किएका स्वघोषित देवताहरू हाम्रो अधिकार, विचार, स्वतन्त्रता र जीवनलाई नै आफ्नो मुठ्ठीमा कसेर अनेक बहानामा हामीलाई खोक्रो पार्दै छन् दिनप्रतिदिन । हामी विवेकशून्य हुँदै गइरहेका छौं । हामी गुलाम बन्दै छौं आफ्नै स्वार्थको, र्यागिङ त एउटा माध्यम मात्रै हो । हालै नेपालका २४ मेडिकल कलेजमा झन्डै २१ सय विद्यार्थी भर्ना भएका छन् । के अब र्यागिङसिलसिला रोकिएला ?"
'फोमो बाँचिरहेका मानिस,"मानौं तपाईं ओछ्यानमा पल्टेर मोबाइल फोन स्क्रोल गर्दै हुनुहुन्छ । स्क्रोल गरेपिच्छै फिडमा साथीहरू कन्सर्टमा गएको स्टोरी, पोस्ट, रिल धमाधम आइरहेको छ । र, क्याप्सनमा लेखिएको छ फेभरेट सङ, बेस्ट नाइट एभर, वान्स इन अ लाइफटाइम एक्पेरिएन्स । त्यो देखेर तपाईंलाई मचाहिँ किन गइनँ वा जान पाइनँ ? भन्ने पछुतो भइरहेको छ । तपाईं सोचिरहनुभएको छ त्यो महँगो टिकट किनेको भए हुने वा समय मिलाएर गएको भए पनि हुने। यस्तो महसुस तपाईंलाई कहिल्यै भएको छ कि छैन ? तर, मैले साथीहरूबाट यस्तै अनुभव सुन्ने गरेको छु । हालैको एक शनिबार भक्तपुर सल्लाघारीमा सुशान्त केसीको कन्सर्ट थियो । कन्सर्टमा नगएकाले एक साथीलाई यस्तै महसुस भएको रहेछ । मैले कन्सर्टमा गएको भिडियो इन्स्टाग्राममा राखेकी थिएँ । उनले तुरुन्तै मेसेज गरेर के भयो, कस्तो भयो ? सोधिन्, सबै डिटेल मागिन् । कन्सर्टप्रति त्यति धेरै मोह छैन र यस्तो महसुस भएको छैन भने अर्को एउटा घटना सम्झाउँछु । तपाईंलाई अफिसमा काम गर्न अल्छी लागिरहेको छ । देश दुनियाँमा के भइरहेको छ, अपडेट चाहिएर फोन खोल्नुभयो । सुरुमै तपाईंको फोनमा साथीहरू ट्रेक गएको फोटो इन्स्टाग्राममा आयो । झट्ट सम्झनुहुन्छ, म यो वर्ष कतै घुम्न गएको छैन । अब दिमागभरि अरू साथीहरू कहाँकहाँ गए ? सबै रिल बनेर घुम्छ । पहाडको हावै बेग्लै छ क्याप्सन लेखिएको त्यो फोटो आफ्नो नभएकोमा तपाईंलाई एकाएक पछुतो हुन्छ । अचानक तपाईं आफ्नो जीवनका निर्णयबारे सोच्न थाल्नुहुन्छ, ह्या, किन म मात्रै जिम्मेवार भइदिनुपर्ने ? अफिसमा बसेर काम गर्नुपरेको छ । अनि यो केवल ट्रेक जाने कुरा होइन । तपाईंलाई लाग्छ सबै रमाइलो गरिहेका छन्, म मात्रै छुटिरहेको छु । यस्तो महसुस भएको छ कि छैन ? ल मानौँ, तपाईं अफिसमा फोन नै प्रयोग गर्नुहुन्न, त्यसैले यस्तो पनि तपाईंलाई महसुस भएको छैन । तर, तपाईं कुनै न कुनै ग्याजेट त पक्कै प्रयोग गर्नुहुन्छ ।बजारमा नयाँ फोनको चर्चा चलिरहेको छ कस्तो कुल फिचर, क्यामेरा कस्तो राम्रो ! यत्तिकैमा तपाईंको साथीले त्यही कुल फिचर भएको फोन किनें भन्दै तपाईंलाई देखायोदेखाई । यसपछि तपाईंलाई तपाईंको फोन पुरानो लाग्न थाल्छ । सबैभन्दा पुरानो भर्सन र सबैभन्दा नराम्रो फोटो आफ्नै फोनबाट मात्र आउँछ भन्ने महसुस हुन थाल्छ । अब मेरै कुरा गरौं, अलिअघि प्राइम भिडियोमा पञ्चायत सिरिज सार्वजनिक भएको थियो । सोसियल मिडियादेखि अन्यत्र सबैतिर यसको चर्चा छँदै थियो । जहाँ पनि गीत त्यसकै बज्ने, साथीहरूबीच त्यसकै गसिप हुने, मिम त्यसकै आइरहेको हुन्थ्यो । अत्ति भयो, साथीहरूको गफमा घुलमिल हुनै नपाएपछि, एकै रातमा मैले सिरिजको सबै एपिसोड हेरें । निद्रा बिग्रियो नै, बिहानको कलेज पनि छुट्यो । यत्तिको उदाहरण दिदाँ के विषयमा कुरा गरेको थाहा पाउनुभयो होला नि ? आज हामी एउटा डरको विषयमा कुरा गर्न लागेका छौं । कतै छुटें कि ? भन्ने डर अर्थात् फियर अफ मिसिङ आउट, फोमो । फोमो भनेको अरू व्यक्तिहरूले तपाईंभन्दा बढी रमाइलो गरिरहेका छन्, राम्रो जीवन जिउँदै छन् या राम्रो अनुभव गर्दै छन् भन्ने सोच र महसुस हो । यसले गहिरो ईर्ष्याको भावना जन्माउँछ र तपाईंको आत्मसम्मानमा गम्भीर असर पुर्याउन सक्छ ।माथिका उदाहरणबाहेकका पनि थुप्रै घटना हुन सक्छन्, जसमा तपाईंले अरूले गरेको वा अरूलाई देखेकै कारण आफूले त्यो काम नगरेकामा पछुतो लाग्छ । यसैलाई फोमो भनिन्छ । तपाईं कुनै रमाइलो क्षण छुटाइरहनुभएको छ कि भन्ने डर (फोमो) हाम्रो जेनेरेसनको मात्र होइन । यो अवधारणा धेरै पुरानो हो । तर, यसबारे वैज्ञानिक रूपमा अध्ययन भने धेरै पहिले भएको थिएन । सन् १९९६ मा मार्केटिङ विज्ञ डा डान हर्मनले पहिलो पटक फियर अफ मिसिङ आउट भन्ने शब्द प्रयोग गरे । त्यसपछि मात्रै यो विषयमा अनुसन्धानहरू हुन थाले ।सामाजिक सञ्जालको विकाससँगै फोमो झन् बढ्न थालेको छ । सामाजिक सञ्जालले फोमो फैलाउने विभिन्न तरिकाहरू छन् । पहिलो, सामाजिक सञ्जाल तपाईंलाई अरूको जीवनको केही झल्को देखाउने माध्यम बन्छ । तपाईं आफ्नो सामान्य दिनचर्या अरूको आकर्षक र रमाइलो क्षणहरूसँग तुलना गर्नुहुन्छ । यसले गर्दा तपाईंलाई आफ्नो जीवन अरूको तुलनामा कम रोचक लाग्न सक्छ ।दोस्रो, सामाजिक सञ्जाल शोअफ गर्ने ठाउँजस्तो भइरहेको छ । यहाँ मानिसले आफ्नो सबैभन्दा राम्रो पलहरू मात्रै देखाउँछन् । तपाईं अरूको दुःखका पलहरू देख्न पाउनुहुन्न, जसले गर्दा तपाईंलाई लाग्न सक्छ कि अरू सबै जना तपाईं जत्तिकै संघर्षरत छैनन् । यसले तपाईंलाई जीवनमा केही कमी भएको जस्तो लाग्न सक्छ ।कर्नेल विश्वविद्यालयको एससी जोनसन कलेज अफ बिजनेसले सन् २०२४ मा फोमो बढाउने कारणबारे अध्ययन गरेको छ । अध्ययनअनुसार फोमो मुख्य रूपमा आफ्ना महत्त्वपूर्ण साथीहरूसँगको सम्बन्ध छुट्ने डरबाट उत्पन्न हुन्छ, न कि कुनै कार्यक्रम छुटेकै कारण । विशेषगरी सामाजिक चिन्ता, सोसियल एन्जाइटी भएका व्यक्तिहरूमा फोमो झन् बढी हुने पाइएको छ ।उक्त अध्ययनमा ५ हजारभन्दा बढी सहभागी थिए, जसमा सातवटा विभिन्न प्रकारका अध्ययन गरिएको थियो । तिनमा मानिसले वास्तविक, सम्झना भएका र कल्पना गरिएका घटनाहरूमा कसरी प्रतिक्रिया जनाउँछन् भन्ने हेरियो । अध्ययनले के देखायो भने, यदि कोही आफ्ना साथी सहभागी भएका कुनै कार्यक्रममा जान पाइएन भने उनीहरूलाई फोमो धेरै हुने सम्भावना रहन्छ । तर, यदि कुनै कार्यक्रममा साथीहरू नै छैनन् वा सामाजिक सम्बन्ध बनाउने अवसर कम छ भने फोमो कम महसुस हुन्छ । अझ रोचक विषय के छ भने दुःखद् घटनाहरू जस्तै, कसैलाई गाह्रो समयमा साथ दिन नपाउनुजस्ता कुराले पनि फोमो अनुभव हुन सक्छ ।अध्ययनअनुसार फोमोले मानिसको जीवनप्रति सन्तुष्टिमा असर पार्न सक्छ । कुनै अवसर छुट्ने डर भएकाहरूमा आफ्ना आवश्यकता पूरा नभइरहेको अनुभूति हुन्छ । यसरी समग्र रूपमा जीवनप्रति सन्तुष्टि पनि कम हुने देखिएको छ ।धेरै अध्ययनका अनुसार, फोमो सामाजिक सञ्जालको बढी प्रयोगसँग पनि गहिरो रूपमा जोडिएको छ । फोमो भएका व्यक्तिहरूमा सामाजिक सञ्जालमा बढी सक्रिय हुनुपर्ने महसुस हुने र त्यसको प्रयोग झन् बढ्दै जाने प्रवृत्ति देखिन्छ । यसरी फोमो र सामाजिक सञ्जालको लतबीच नकारात्मक चक्र बन्न सक्छ, जसले व्यक्तिको मानसिक स्वास्थ्यमा दीर्घकालीन असर पार्न सक्छ ।फोमो सामान्य मानव मनोवैज्ञानिक अवस्था रहेको बताउँछिन् साइकोलोजिस्ट हसना श्रेष्ठ । हामीमध्ये धेरैले यस्तो अनुभव गर्ने उनको भनाइ छ । त्यस्तै फोमो हुनुमा दुईवटा प्रमुख कारण रहेको बताउँछन्, जेस्टाल्ट थेरापिस्ट र साइकोलोजिस्ट आशिष काफ्ले पहिलो सामाजिक सम्बन्ध र दोस्रो सामाजिक तुलना ।उनका अनुसार मानिसलाई सामाजिक सम्बन्धमा रहिरहन मन लाग्छ । त्यो एक प्रकारको चाह हुन्छ, जुनसँगै सम्बन्ध छुट्छ कि भन्ने एउटा डर पनि जोडिन्छ । भन्छन्, मेरा सामाजिक सम्बन्धहरू मबाट टाढा जाँदै छ, म समूहबाट टाढिँदै छु भन्ने डर नै एक प्रकारको फियर अफ मिसिङ आउट हो । सामाजिक सम्बन्ध छ भने स्वतः आउने कुरा हो फोमो । त्यस्तै, सामाजिक तुलनाले फोमो बढाउने काफ्लेको तर्क छ । फोमो त्यति बेला हुन्छ, जब अरूले हामीभन्दा बाहेक केही गरिरहेका छन् र हामीले भन्दा राम्रो गरिरहेका छन् भन्ने सोच्छौँ, जुन सही नहुन पनि सक्छ । यस्तो तुलनाले हामी अरूभन्दा कम छौं, मैले केही गर्न सकिन कि भन्ने महसुस हुन्छ, काफ्ले भन्छन्, यस्तो महसुस भएपछि हाम्रो सेल्फस्टिम पनि कम हुन्छ । यसले फोमो बढाउँछ । यसैले गर्दा एन्जाइटीसमेत गराउँछ । उस्तै तर्क छ श्रेष्ठको । फोमोको मुख्य जड नै सामूहिक अपनत्वको आवश्यकता हो । साथीहरूको समूह, समाज वा परिवारका सदस्यहरूसँग अपनत्व खोजिन्छ । यो एक बलियो भावनात्मक चाहना हो । त्यसले कसैलाई समूह हिस्सा हुने प्रेरणा दिन्छ, जुन उसले प्रशंसायोग्य वा लाभदायक ठान्छ, श्रेष्ठ भन्छिन्, यो किशोरकिशोरीहरूमा बढी देखिन्छ । विकासको यो चरणमा उनीहरूलाई अपनत्व र पहिचानको बढी जरुरत हुन्छ । यदि उनीहरूमा यसको कमी भए सामाजिक हिनता, एक्लोपन, आफूप्रति र अरूप्रति आक्रोश उत्पन्न हुन सक्छ । यसले फोमो बढाउँछ । फोमोको असरफोमो स्वाभाविक मनोवैज्ञानिक प्रवृत्ति हो । तर, कतिपटक यो दोहोरिन्छ, डरको इन्टेन्सिटी कस्तो छ भन्नेले हाम्रो मानसिक स्वास्थ्यमा यसको असर कत्तिको पर्छ भन्ने निर्धारण गर्ने विज्ञ बताउँछन् । यदि कसैलाई जीवनका हरेक पक्षमा यस प्रकारको अनुभव हुन्छ भने, यसले भावनात्मक रूपमा, आत्मछविमा, व्यक्तिगत र सामाजिक सम्बन्धमा गम्भीर असर पार्न सक्छ ।जब कोही व्यक्ति लगातार केही छुट्यो भन्ने विषयमा मात्रै केन्द्रित हुन्छ, वास्तवमा ऊ आफूसँग भएको कुराहरू छुटाउन थाल्ने श्रेष्ठ बताउँछिन् । भन्छिन्, किशोरकिशोरीहरूमा यस्तो अझ बढी हुन्छ । अरूलाई नक्कल गर्न खोज्दा उनीहरू आफूसँग भएका कुराहरूको वा आफूले गरेका कुराहरूको मूल्य नै बुझ्न सक्दैनन् । यसले उनीहरूको पहिचानमा असर पार्छ, जसले गर्दा उनीहरू आफैंबारे अन्योलमा पर्न सक्छन् । उनीहरू इच्छा, आवश्यकता र आकांक्षाहरू आफ्नै हुन् वा केवल अरूले गरेको देखेर चाहिएको हो बुझ्न सक्दैनन् । यसले उनीहरूको सम्बन्धहरूमा पनि गहिरो असर पार्न सक्छ ।त्यस्तै काफ्ले पनि बेलामौकामा हुने यस्तो अनुभूति सामान्य भएको बताउँछन् । यस्तो अनुभूति लामो समय हुँदा भने एन्जाइटी वा अन्य समस्या हुने उनी बताउँछन् । आफूसँग आउने क्लाइन्टहको अनुभव सुनाउँदै काफ्ले भन्छन्, मसँग आउनु हुने क्लाइन्टहरूमा यस्तो अनुभव सेल्फस्टिममा कमी भएको समयमा धेरै देखेको छु । ओहो मैले केही गर्न सकिनँ, जीवनमा म पछि परेँ भन्ने कुरा महसुस हुँदा फोमो धेरै महसुस हुन्छ । आफूले जति नै राम्रो गरेको वा प्रगति गरेको भए पनि त्यस्तो देखिन्छ । फियर अफ मिसिङ आउट को असरले अरूलाई फलो गर्न खोजिन्छ । अरूको राम्रो भएको देखेर त्यसलाई फलो गर्न खोज्दा आफ्नो मौलिकता, क्षमता, खुबी र पहिचानसम्म गुमाउने सम्भावना बढ्ने उनी बताउँछन् । अन्ततः अरूको फलो गर्दा आफूलाई भने दीर्घकालीन असर पुग्छ र दीर्घकालीन रूपमा आफ्ना निर्णयहरूमा यसले असर गर्छ । फोमो कसरी कम गर्ने ?हरेक व्यक्तिको क्षमता, जीवनको भोगाइ, वातावरण फरक हुन्छ । त्यही कुरा कोही व्यक्तिले आत्मसाथ गर्न सक्दा यस्तो डर कम हुने साइकोलोजिस्टहरू बताउँछन् । अन्य व्यक्तिहरूसँग तुलना गरेर आफ्नो व्यक्तित्व वृद्धिमा प्रयोग गर्ने हो भने यो तुलना पनि स्वस्थ बन्छ तर तुलना गरेर आफूलाई कमजोर मात्र सोच्ने हो भने त्यो अस्वस्थ्य भएको बताउँछन्, काफ्ले । भन्छन्, हामीले इन्फर्मेसनलाई म्यानेज गर्न सक्नुपर्छ । कहिले डिजिटल डिटक्स गर्न जरुरी छ । सबैभन्दा महत्त्वपूर्ण भनेको आफ्नो धरातल स्वीकार गर्न सक्नु हो । त्यस्तै, श्रेष्ठ भन्छिन्, हामीले आत्मछवि अर्थात् सेल्फ इमेज राम्रो बनाउन, आत्मविश्वास बढाउन र आफूसँग भएका चिजलाई महत्त्वपूर्ण ठान्न आवश्यक छ । आफूजस्तो छु, त्यस्तै रूपमा स्वीकार्न सक्नुपर्छ ।"
र्यागिङ ओ र्यागिङ !,"उनी भन्छन्, हामी जीवनको हरेक मोडमा स्वघोषित ईश्वरहरूसँग जम्काभेट भइरहन्छौं । ती स्वघोषित ईश्वर हामीलाई विभिन्न प्रलोभन दिएर तीनका सामु घुँडा टेकाउन तत्पर हुन्छन् सदासर्वदा । तिनले अन्यायलाई आफ्नो व्यवसाय बनाएका छन् । हाम्रो स्वार्थ, कायरता, अरूको दुःखमा रमाउने बानीचाहिँ ती स्वघोषित देउताहरूको व्यवसाय फस्टाउनेअनुकूल वातावरण । त्यसैले त अन्यायको व्यवसाय गर्न पल्किएका स्वघोषित देवताहरू हाम्रो अधिकार, विचार, स्वतन्त्रता र जीवनलाई नै आफ्नो मुठ्ठीमा कसेर अनेक बहानामा हामीलाई खोक्रो पार्दै छन् दिनप्रतिदिन । हामी विवेकशून्य हुँदै गइरहेका छौं । हामी गुलाम बन्दै छौं आफ्नै स्वार्थको, र्यागिङ त एउटा माध्यम मात्रै हो । हालै नेपालका २४ मेडिकल कलेजमा झन्डै २१ सय विद्यार्थी भर्ना भएका छन् । के अब र्यागिङसिलसिला रोकिएला ?"
फोमो बाँचिरहेका मानिस,"त्यस्तै, श्रेष्ठ भन्छिन्, हामीले आत्मछवि अर्थात् सेल्फ इमेज राम्रो बनाउन, आत्मविश्वास बढाउन र आफूसँग भएका चिजलाई महत्त्वपूर्ण ठान्न आवश्यक छ । आफूजस्तो छु, त्यस्तै रूपमा स्वीकार्न सक्नुपर्छ ।"

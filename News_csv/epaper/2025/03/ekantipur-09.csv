शीर्षक,विवरण
व्यापार युद्धले विश्व बजारमा हलचल : उदारीकरण र खुला बजारको भविष्य के होला ?,"यो समग्र परिस्थितिको विश्लेषण गर्दै विज्ञहरूले भनेका छन्, अमेरिकी राष्ट्रपति डोनाल्ड ट्रम्पले सुरु गरेको व्यापार युद्धले आर्थिक उदारवाद र खुला बजारका मूल सिद्धान्तलाई चुनौती दिएको छ । यो आर्थिक राष्ट्रवाद हो जसले संरक्षणवादको बाटो लिएको छ । ट्रम्प प्रशासनले व्यापार र आपूर्ति शृंखलामा सरकारी हस्तक्षेप बढाएर पारम्परिक र प्रतिस्पर्धात्मक खुला बजार अर्थतन्त्रको ढाँचालाई भत्काएको छ ।"
अब कर्मचारीमा बढीमा दुई पटक मात्रै आरक्षणको प्रस्ताव,"सरुवालाई अनुमानयोग्य बनाउनका लागि चक्रीय प्रणालीमा लैजाने प्रस्ताव ल्याउन उपसमितिले संघीय मामिला मन्त्रालयलाई निर्देशन दिएको छ । कार्यसम्पादन मूल्यांकनको व्यवस्था कस्तो राख्ने भन्ने प्रस्ताव ल्याउन पनि सरकारलाई उपसमितिले भनेको छ । यसअघि सरुवा र कार्यसम्पादनको व्यवस्था नियमावलीमा राखिँदै आएको थियो । सरुवा र बढुवाका लागि कर्मचारी युनियन, नेता र विभिन्न शक्तिकेन्द्रले चलखेल गर्ने भएकाले अनुमानयोग्य बनाउनका लागि ऐनमा नै व्यवस्था गर्न लागिएको समितिका एक सदस्यले बताएका छन् । कार्यसम्पादन मूल्यांकनको पारदर्शी विधि ऐनमा नै व्यवस्था गर्न लागिएको उनले जानकारी दिए ।"
अस्ट्रेलियामा नेपाली पढ्दै करिब २ हजार बालबालिका,"नेपाली भाषा पाठशाला अहिले सिड्नी, मेलबर्न एडिलेडजस्ता सहरमा मात्र होइन पर्थ, ब्रिसबनलगायतका राज्य तथा सहरमा फैलिसकेका छन् । यसले अस्ट्रेलियामा हुर्कंदै गरेका दोस्रो पुस्ताका बालबालिकालाई नेपाली भाषा, कला संस्कृति र परम्परासँग नजिक बनाइरहेको छ । अन्य समुदायका बालबालिकासँग पनि उनीहरू नेपालका बारेमा खुलेर बोल्न सक्ने भएका छन् ।"
चितवन निकुञ्ज आसपास वन्यजन्तुको आक्रमणमा ११ वर्षमा १२७ को मृत्यु,"तर पछिल्ला वर्ष मध्यवर्तीमा जाने बजेट पनि कटौती हुँदै गएका कारण प्रभावकारी तरिकाले काम हुन नसकेको मध्यवर्तीका अध्यक्ष ढुंगानाले बताए । पछिल्ला वर्ष बजेट सीमित हुँदै गएका कारण वन्यजन्तु व्यवस्थापनका विषयमा स्थानीय सरकार, प्रदेश सरकारले पनि ध्यान दिन आवश्यक रहेको निकुञ्ज प्रमुख गणेश पन्तले धारणा राखे ।"
"पूर्वराजाप्रति प्रमुख दल सशंकित: संवैधानिक दायराभित्र रहन ओली, देउवा र दाहालको चेतावनी","माओवादीका उपाध्यक्ष एवं प्रवक्ता अग्नि सापकोटाका अनुसार संसद्को कामकारबाहीलाई प्रभावकारी बनाउन, संघीय लोकतान्त्रिक गणतान्त्रिक प्रणालीविरुद्ध भइरहेका गतिविधिको प्रतिवाद गर्न एकमहिने अभियान स्थगित गरिएको हो । गणतन्त्रविरुद्ध गतिविधि गरेर अराजकता मच्चाउन खोजेको देखियो । यसको प्रतिवाद गर्नु अहिलेको आवश्यकता हो, उनले भने, संसद्का काम प्रभावकारी बनाउन अभियान स्थगित गरिएको हो । माओवादीले मधेशमा अभियान चलाइरहेकै बेला शनिबार वीरगन्जमा राजावादीले प्रदर्शन गरेका थिए ।"
त्रिविमा तोडफोड गर्नेलाई कारबाही गर्न सरकारलाई आग्रह,नेविसंघका विद्यार्थी तोडफोडमा संलग्न भएको भेटिएपछि नेविसंघ त्रिवि इकाइ समितिले विज्ञप्ति निकालेर तोडफोडमा संगठनको आधिकारिक संलग्नता नरहेको जनाएको छ । इकाइ सभापति विष्णु बडैलाले जारी गरेको विज्ञप्तिमा यससम्बन्धमा संगठनबाट आधिकारिक निर्णय वा निर्देशन नभएको उल्लेख छ । संगठनलाई आरोप लागेपछि नेविसंघ केन्द्रीय समितिले पनि विज्ञप्ति जारी गरेर निष्पक्ष छानबिनको माग राखेको छ । प्रवक्ता सुरज सेजुवालले विज्ञप्ति जारी गरेर स्ववियु चुनाव सुनिश्चित हुनुपर्नेसमेत जनाएका छन् ।
"विद्यार्थी आन्दोलनको गौरवपूर्ण इतिहास, धमिलो वर्तमान","यसका लागि सरकार र राजनीतिक दलहरू गम्भीर हुनुपर्छ । जस्तो शुक्रबार तोडफोड गर्ने विद्यार्थी संगठन कांग्रेसनिकट हो । सोही पार्टीका गृहमन्त्री पनि भएको अवस्थामा उनीहरूलाई जोगाउने होइन, कारबाही गरेर उदाहरण प्रस्तुत गर्न सक्नुपर्छ । विश्वविद्यालयमा सिर्जित अराजकतालाई विपक्षी पार्टी र सांसदहरूले पनि मूल मुद्दा बनाउनुपर्छ । त्यसले पनि सुधारका लागि दबाब सिर्जना गर्न सक्छ । आमविद्यार्थीदेखि सरोकारवाला अन्य सबै पक्षले पनि यसलाई बहसको विषय बनाइराख्नुपर्छ ।"
कांग्रेसको चरित्रमा धमिरा,सभापति देउवाका हकमा चुनावमा जानुअघि पार्टीको महाधिवेशन गराउनु सही निर्णय हुनेछ । चुनावमा जानुभन्दा पहिले पार्टीमा एकता र जागरण ल्याउनु सभापतिका रूपमा उहाँको कर्तव्य र जिम्मेवारी दुवै हो । सैद्धान्तिक आधार गुमाएका राजनीतिक दलहरू बिस्तारै लोप हुने स्थितिमा पुग्दछन् । नीतिले यही कुरा भन्छ ।
दोषीमाथि कारबाही होस्,"विगतमा पनि यस्ता क्रियाकलाप गर्ने शक्तिमाथि कारबाही नभएकाले उद्दण्ड शक्ति हौसिएको पनि हो । त्यसैले समयमै कारबाही र नसिहत दिन पछि नपरौं । स्ववियु चुनावले गर्दा परीक्षामा अलिक पढ्ने समय नपुग्दा टाइम सारिदेऊ भन्दा नेविसंघले अपराध गरेझैं कुरै नसुनिदिने त्रिवि प्रशासनको पनि यसमा दोषभागी छ कि ? यतातिर पनि ध्यानदृष्टि पुर्याऔं । मनोजकुमार कर्ण,महोत्तरी"
ओली संविधान संशोधनको बाटोबाट पछि हटेकै हुन् ?,"वास्तवमा मुलुकका दुई ठूला पार्टी कांग्रेस र एमालेले जनतासामु आत्मआलोचना गर्दै सबै पार्टीलाई मिलाएर संविधानको ९ वर्षको प्रयोगमा देखिएका कमीकमजोरी हटाउन गहन छलफल थाल्नुपर्छ । यसो गर्दा मात्रै मुलुक र जनताको हितमा हुनेछ । गोपाल देवकोटा, गोकर्णेश्वर८, काठमाडौं"
नेपाली उड्डयन सुरक्षाको लज्जास्पद यथार्थ,"अब प्रश्न उठ्छ कति पटक भाग्यमा भर पर्नु ? हरेक दुर्घटनापछि भाग्यले बचायो भन्ने मानसिकता राख्ने हो भने नेपाल उड्डयन क्षेत्रलाई विश्वसनीय बनाउन गाह्रो हुनेछ । सुधारको प्रयास नगरी बस्ने हो भने भविष्यमा अझ डरलाग्दा दुर्घटना दोहोरिने निश्चित छ । सरकार, एयरलाइन्स र नियामक निकायले अहिले नै कठोर कदम नचाले नेपालको उड्डयन क्षेत्र दिगो रूपमै बदनाम हुनेछ, अनि यसको मूल्य यात्रुहरूले अनाहकमा ज्यान दिएर चुकाउनुपर्नेछ । सन्तोष सिम्खडा, टोकियो जापान"
राजतन्त्र त चाहिँदैन,"नयाँ होस् या पुरानो होस् राजतन्त्र त चाहिँदैनधोकाधडी गरी जनता अलमल्याउन पाइँदैनलोकतन्त्र या गणतन्त्र व्यवहारमै आउनुपर्योयो नेपाली शिर उचाली माथि उठ्न पाउनु पर्योखाली पेट लिई आज कराउन चाहिँ पाइएको छजनताको दुःख पीडा सुन्ने राज्य चाहिएको छदूरदर्शी र पारदर्शी राजनेता आउनुपर्योकुनाकाप्चा झुपडीमा अमनचैन ल्याउनुपर्योनयाँ होस् या पुरानो होस् राजतन्त्र त चाहिँदैनमरेपछि ब्युँतिएको इतिहासमै पाइँदैन । कृष्ण कुम्पुरे, आदमटार, धादिङ"
अनुसन्धानमा पश्चिम र पूर्व भन्ने हुँदैन,त्यसैले उनीहरूले जर्मन भाषा धेरै सिक्नु पनि पर्दैन । उनीहरूले सिक्नुपर्ने कुरा हो आफ्नै देशको इतिहास र संस्कृति कसरी पढ्ने ? हाइडलबर्गबाट केही विद्यार्थीले विद्यावारिधि पनि गरेका छन् । उनीहरूले आफ्नो क्षेत्रमा राम्रो काम गरिरहेका छन् । उनीहरूसँग बेलाबेला कुराकानी पनि भइरहेकै हुन्छ ।
अमेरिकी सहायताबिना युक्रेनले रुसी आक्रमण थेग्ला ?,"तर अमेरिकाका कारण उत्पन्न कमी पूर्ति गर्न युक्रेनका युरोपेली सहयोगीहरूका लागि भने अत्यन्तै गाह्रो हुने निश्चित छ । सन् २०२३ मा युरोपेली संघका २७ सदस्य राष्ट्रहरू र बेलायतको कुल सैन्य खर्च करिब ३ खर्ब ८८ अर्ब थियो । तर अमेरिकाको भने त्यसको दोब्बर अर्थात् ९ सय १६ अर्ब खर्च गरेको थियो । स्टकहोम इन्टरनेसनल पिस रिसर्च इन्स्टिच्युटको तथ्यांकअनुसार अमेरिकाले सरकारी खर्चको ९ प्रतिशत रक्षा क्षेत्रका लागि छुट्याएको थियो, जुन उत्तर एट्लान्टिक सन्धि संगठन (नेटो)का सदस्य राष्ट्रहरूमध्ये सबैभन्दा बढी थियो ।"
"रुसी आक्रमण तीव्र, युक्रेनमा कम्तीमा २३ जनाको मृत्यु","युक्रेनी सांसद र नेटोका युक्रेनी प्रतिनिधिमण्डलका अध्यक्ष यहोर चेर्निएभले युक्रेन शान्तिका लागि तयार रहेको तर त्यसका लागि जुनसुकै मूल्य चुकाउन तयार नभएको प्रतिक्रिया दिएका छन् । हामीले आक्रमणकारी को हो र पीडित को हो भन्ने कहिल्यै पनि बिर्सनु हुँदैन । पीडितले आत्मसमर्पण गर्ने र हार मान्ने अपेक्षा गर्नु अनुचित हो, उनले बीबीसीसँग भनेका छ्न्, हामी तीन वर्षदेखि एक विशाल देशविरुद्ध लडिरहेका छौं । हामी आफ्नो सुरक्षा गर्न सक्छौं । अमेरिका युक्रेनको रणनीतिक साझेदार भएको र युक्रेनले शान्ति सम्झौतामा पुग्न काम गरिरहेको उनको भनाइ छ ।"
१० महिनामा दोब्बरभन्दा धेरै पुगे टुजी प्रयोगकर्ता,माघमा नेपाल टेलिकमका थ्रीजी प्रयोगकर्ताको संख्या ७ लाख ८२ हजार ३ सय र फोरजी प्रयोगकर्ताको संख्या १ करोड ३३ लाख ७४ हजार ६ सय ९१ थियो । सोही महिना निजी स्वामित्वको एनसेलका थ्रीजी प्रयोगकर्ताको संख्या १ लाख ३८ हजार ५ सय ६१ र फोरजी प्रयोगकर्ताको संख्या १ करोड १८ लाख २२ हजार ३५० रहेको प्राधिकरणको तथ्यांकमा उल्लेख छ ।
प्राकृतिक स्रोतको रोयल्टी बाँडफाँट पुनरावलोकन,"प्राकृतिक स्रोतको परिचालनबाट प्राप्त हुने प्रतिफलको हिस्सा परिचालित प्राकृतिक स्रोतको अवस्थिति, प्राकृतिक स्रोतको परिचालनबाट प्रभावित क्षेत्र, परिचालित प्राकृतिक स्रोत उपरको निर्भरता, प्रतिफलबाट लाभान्वित जनसंख्या, प्राकृतिक स्रोतमा आश्रित जनसंख्या र प्राकृतिक स्रोतको संरक्षण र दिगो व्यवस्थापनमा सहभागिता छन् ।"
काबेली३ को उत्पादन चैत पहिलो सातादेखि,"एनएमबी, प्रभु र नबिल बैंक लिमिटेडको साझेदारीमा विद्युत् उत्पादन गरिएको हो । यही खोलाबाट यसअघि १३५ मेगावाटको सुपर काबेली ए र १२ मेगावाट क्षमताको सुपर काबेलीबाट उत्पादन सुरु भइसकेको छ ।"
बर्खामा क्षति पुगेका संरचना मर्मतलाई छैन बजेट,"नयाँ बहुवर्षीय योजनाका लागि तत्काल ९ करोड बजेट आवश्यक देखिएको सुवेदीले बताए । तत्काल चाहिने रकम र चालु आर्थिक वर्षको अन्त्यसम्म चाहिने दुई विकल्पसहित काम नरोकियोस् भनेर थप बजेट मागेका छौं, उनले भने । सकिएका केही योजनामा पनि भुक्तानी दिन नसकिएको उनले जनाए । चालु आर्थिक वर्षमा नयाँ बहुवर्षीय योजनाका लागि २८ करोड र पुराना बहुवर्षीय योजनाका लागि ५८ करोड थप बजेट गण्डकी प्रदेश भौतिक पूर्वाधार विकास तथा यातायात मन्त्रालयसँग मागिएको सुवेदीको भनाइ छ । बजेट प्राप्त भए केही योजना चालु आर्थिक वर्षभित्रै सम्पन्न हुने कार्यालयले बताएको छ ।"
फाप्लु एयरपोर्टमा रिफ्युलिङ सेन्टर बनाइँदै,"हवाई इन्धन सेन्टर स्थापना भएपछि फाप्लु विमानस्थल पर्यटकीय केन्द्र बन्ने पर्यटन व्यवसायीको विश्वास छ । यसले हिमाली पर्यटन प्रवर्द्धनमा नयाँ युगको सुरुवात हुने पर्यटनविद् बच्चुनारायण श्रेष्ठले बताए । तल्लो सोलुको पर्यटन प्रवर्द्धनमा पनि यो कार्यले ठूलो टेवा पुग्छ, उनले भने । काठमाडौं विमानस्थलमा भएको अधिक चापका कारण पर्यटकीय सिजनमा भने विदेशीलाई लुक्लासम्म लैजान रामेछापको मन्थली विमानस्थल प्रयोग गरिँदै आएको छ ।"
बुटवलमा प्रसारण लाइनको मोनोपोल विस्तार तीव्र,मोनोपोल निर्माणका लागि ३ करोड ६५ लाख रुपैयाँमा ठेक्का सम्झौता भएको थियो । प्राधिकरणको लगानीमा निर्माण भइरहेको मोनोपोलको सम्पूर्ण काम अगामी जेठभित्र सम्पन्न गर्ने लक्ष्य छ ।
भारतमा नेपाल महोत्सव गरिँदै,"व्यापारिक जगत्का प्रमुख व्यक्तित्वसँग प्रत्यक्ष छलफल र साझेदारी गर्ने मौका र लगानीकर्ता तथा उद्यमीसँग प्रत्यक्ष सम्पर्क हुने इन्डस्ट्रिजका महासचिव मोहन कार्कीले जनाए । महोत्सवले व्यापार, उद्योग र सांस्कृतिक एकतालाई प्रवर्द्धन गर्ने उनको भनाइ छ । दुवै राष्ट्रका व्यवसाय तथा सांस्कृतिक सम्बन्धलाई महोत्सवले बलियो बनाउने उनले बताए ।"
विद्यालय शिक्षा ऐन जारी गर्न शिक्षकको माग,"मागपत्रमा शैक्षिक प्रशासनमा शिक्षकको सहभागिता हुनुपर्ने, अध्ययनमा आर्थिक सहयोग दिने, शिक्षण काउन्सिल बनाउनुपर्ने, पेसा प्रवेशको उमेर ४० कायम गर्नुपर्ने, अभिभावकको नेतृत्वमा विद्यालय व्यवस्थापन समिति गठन हुने प्रावधान राख्नुपर्ने उल्लेख छ । यस्तै, जिल्लामा शिक्षा कार्यालय राख्नुपर्ने, शिक्षकको मर्यादाक्रम कायम गर्नुपर्ने, शिक्षक दरबन्दी स्थानीय तहमा हस्तान्तरण गर्न नहुने, बढुवा, तलब र ग्रेडको उचित व्यवस्था गरिनुपर्ने, शिक्षक पदपूर्तिको विज्ञापनमा २५ प्रतिशत आन्तरिक प्रतिस्पर्धालाई छुट्याउनुपर्ने, बालशिक्षकलाई प्राथमिक तृतीयमा परिणत गर्नुपर्ने र विद्यालय कर्मचारीलाई दरबन्दी व्यवस्था गर्नुपर्ने पनि माग गरेका छन् ।"
क्यानको वार्षिक क्यालेन्डर: लिग टु र विश्वकप छनोटमा केन्द्रित,नेपालले अक्टोबर २३ देखि नोभेम्बर ४ सम्म यूएई गएर विश्वकप लिग२ को शृंखलामा यूएई र अमेरिकाविरुद्ध खेल्ने तालिका छ । नोभेम्बरकै पहिलो साता नेपालले हङकङ सिक्सेस पनि खेल्नेछ । त्यसपछि एनपीएल२ हुनेछ । एनपीएलका लागि कीर्तिपुर मैदान सम्पन्न भइसक्ने विश्वास सचिव खड्काको छ ।
नेपाललाई एसियाली कबड्डीमा कांस्य,एसियाली महिला कबड्डी सन् २००५ देखि सुरु भएको हो । पुरुषको भने १९८० देखि नै एसियन च्याम्पिनयसिप सुरु भएको थियो ।
भरतपुरमा अर्किड लगातार विजेता,"विजेतालाई भरतपुर महानगरपालिका प्रमुख रेनु दाहाल, उपप्रमुख चित्रसेन अधिकारी, चितवन जिल्ला क्रिकेट संघका अध्यक्ष सुदीप पिया, चितवन राइनोजका सीईओ प्रताप देवकोटाले पुरस्कार वितरण गरे । करिब ३ महिना चलेको लिग क्रिकेटमा भरतपुर महानगरका ४७ विद्यालय सहभागी थिए ।"
राइजिङ स्टार विजयी,विजेतालाई कोहलपुर नगरप्रमुख पूर्णप्रसाद आचार्यले पुरस्कृत गरे । सर्वोत्कृष्ट खेलाडी आयोजकका विनोद केसीले ५१ हजार प्राप्त गरे । काँक्रेबिहारका धनसिंह बिक सर्वाधिक गोलकर्ता भए ।
महिला गोल्डकप फुटबलमा एपीएफ च्याम्पियन,सर्वाधिक गोलकर्ता एपीएफकी रश्मिकुमारी घिसिङले १० हजार प्राप्त गरिन् । उत्कृष्ट मिडफिल्डर एपीएफकी रेनुका नगरकोटेले पनि १० हजार पाइन् । सर्वोत्कृष्ट खेलाडी एपीएफकी अनिता बस्नेत घोषित् भइन् । उनले १५ हजार प्राप्त गरिन् । क्लब ओएसिस इलामको आयोजनामा भएको गोल्डकपमा भारतको एकसहित आठ टिम प्रतिस्पर्धी थिए ।
नेपाली महिला टोलीको नवौं हार,नेपालको यो लगातार नवौं हार हो । गत वर्षको जुलाई १९ मा यूएईलाई श्रीलंकामा ६ विकेटले पराजित गरेयता नेपाल निरन्तर पराजित हुँदै आएको छ ।
पुलिसलाई वीरगन्ज गोल्डकप,उपविजेता मछिन्द्रको भागमा ५ लाख ५५ हजार ५५५ रुपैयाँ पर्यो । वीरगन्ज महानगरपालिका प्रतियोगिताको मुख्य प्रायोजक थियो । नारायणी रंगशाला जीर्ण रहेकाले आदर्शनगर रंगशालामा गोल्डकप आयोजना गरिएको हो ।
गुठी युनाइटेडलाई जेसिज कप,"केन्द्रका निशान थापा उत्कृष्ट खेलाडी भए । गुठीका गोलकिपर सौगात खड्का उत्कृष्ट गोलकिपर, केन्द्रका रोशन क्षेत्री उत्कृष्ट स्ट्राइकर, गुठीका संगीत छन्त्याल उत्कृष्ट डिफेन्डर, केन्द्रका सुशील लामा उत्कृष्ट मिडफिल्डर घोषित भए । गुठीकै मनीष श्रेष्ठ सर्वाधिक गोलकर्ता भए । बिधागत उत्कृष्टले नगद पुरस्कार पाए । म्याग्दी जिल्ला फुटबल संघ अनुशासित टिम घोषित भयो ।"
पाँचथर गोल्डकप सुरु,आइतबार चर्च ब्वाइज क्लब र हिल्स एकेडेमी भारतबीच प्रतिस्पर्धा हुनेछ । गोल्डकपको उद्घाटन फिदिम नगरपालिकामा मेयर मित्रप्रसाद काफ्लेले गरे । विजेताले ११ लाख १ हजार १ सय ११ रुपैयाँ र उपविजेताले ५ लाख ५५ हजार ५ सय ५५ रुपैयाँ पुरस्कार प्राप्त गर्नेछन् ।
एपीएफ विजयी,प्रतियोगितामा एक भारतीयसहित १० टिम सहभागी छन् । विजेताले २ लाख र उपविजेताले १ लाख रुपैयाँ पुरस्कार पाउनेछन् ।

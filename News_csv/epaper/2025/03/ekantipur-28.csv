शीर्षक,विवरण
दोस्रो त्रैमासमा ५१ प्रतिशत आर्थिक वृद्धि,"यस्तै, अर्थतन्त्रमा सबैभन्दा बढी योगदान पुर्याउने कृषि क्षेत्रको वृद्धिदर ३२ प्रतिशत छ । धान तरकारी, अमिलो जातका फलफूल तथा हिउँदे फलफूल र पशुपक्षीजन्य उत्पादनमा वृद्धिले कृषि क्षेत्रको वृद्धिदरमा सकारात्मक टेवा पुगेको कार्यालयले जनाएको छ । कृषि तथा व्यापारजन्य वस्तुको स्वदेशी उत्पादनमा भएको वृद्धि तथा मुख्य व्यापारजन्य वस्तुको आयातमा भएको वृद्धिले व्यापार क्षेत्रको थप विस्तार हुँदा अर्थतन्त्रको दोस्रो ठूलो क्षेत्र थोक तथा खुद्रा र व्यापार क्षेत्रमा उल्लेख्य सुधार देखिन्छ, प्रतिवेदनमा भनिएको छ, औद्योगिक वस्तुको उत्पादनमा क्रमिक सुधार आएकाले उत्पादनमूलक क्षेत्रको वृद्धिमा उल्लेख्य सुधार भएको छ । उक्त अवधिमा सार्वजनिक प्रशासन तथा रक्षा क्षेत्रमा वृद्धिदर २२, स्वास्थ्यमा ३१, घरजग्गा कारोबारमा ३१ प्रतिशत र अन्य क्रियाकलापमा सामान्य सुधार रहेको प्रतिवेदनले औंल्याएको छ । गत वर्षको दोस्रो त्रैमासमा खानी क्षेत्रको वृद्धिदर ३५ र उत्पादनमूलक उद्योगको ४ प्रतिशतले ऋणात्मक थियो । अर्थतन्त्रका बाँकी १६ क्षेत्रको वृद्धिदर सकारात्मक थियो । जसअनुसार कृषि तथा वनको ३, विद्युत् तथा ग्यास आपूर्तिको २६१, पानी आपूर्तिको ३१ र निर्माणको ९६ प्रतिशत थियो । यस्तै, थोक तथा खुद्रा व्यापारको बृद्धिदर १२, यातायात तथा भण्डारणको १६७, खाना तथा आवासको ३६४, सूचना तथा प्रविधिको ७९, बैंक तथा बिमाको १७९, घरजग्गाको ३, विज्ञान तथा प्रविधिको ३९, प्रशासनिक सेवाको २३, सार्वजनिक प्रशासन तथा रक्षाको २८, शिक्षाको २५, स्वास्थ्यको ५४ र ६४ प्रतिशत रहेको कार्यालयको तथ्यांक छ ।विगतमा निर्माण व्यवसायीको भुक्तानी सरकारले रोकेकाले अर्थतन्त्रको वृद्धिदर सुस्त थियो । रकम भुक्तानी भएपछि आर्थिक वृद्धिदरमा सकारात्मक प्रभाव देखिएको अर्थतन्त्र सुधारसम्बन्धमा राय दिन सरकारद्वारा गठित उच्चस्तरीय सुधार सुझाव आयोगका अध्यक्ष रामेश्वर खनालले बताए ।आयोगले पेस गरेको अन्तरिम प्रतिवेदनमा सरकारलाई निर्माण व्यवसायीको, ब्याज अनुदान, कृषि बिमा शुल्कमा अनुदानलगायतको भुक्तानी दिन सुझाव दिइएको थियो । सोहीअनुसार सरकारले केही रकम भुक्तानी दिइसकेको छ । त्यसको सकारात्मक प्रभाव दोस्रो त्रैमासको आर्थिक वृद्धिदरमा परेको हो, उनले भने । यसअघि कम वृद्धिदर रहेको उद्योग क्षेत्रमा पनि दोस्रो त्रैमासमा केही सुधार भएको छ । उद्योगमा समस्या उधारो असुलीको हो । सरकारले त्यससम्बन्धी कानुन ल्याइसकेको त छैन तर सरकारले यो कानुन ल्याउँदै छ भन्ने उद्योगीलाई परेको, निर्माण व्यवसायीले सिमेन्ट, छडलगायत कच्चा पदार्थको भुक्तानी दिएका कारणले यो क्षेत्रको वृद्धिदरमा सकारात्मक प्रभाव परेको अध्यक्ष खनालले बताए । उनका अनुसार दोस्रो त्रैमासमा ५ प्रतिशतभन्दा बढीको वृद्धि देखिए पनि यो आर्थिक वर्षमा सरकारद्वारा लक्षित ६ प्रतिशत आर्थिक वृद्धि प्राप्तिमा कठिनाइ छ । सामान्यतः दोस्रो त्रैमासभन्दा तेस्रोमा गतिविधि सुस्त हुने भएकाले आर्थिक वृद्धिदर पनि कम हुन्छ, उनले भने, यसकारण यो आर्थिक वर्षमा ५ प्रतिशत आर्थिक वृद्धिदर प्राप्ति हुन गाह्रो छ तर साढे ४ भन्दा केही बढी हुने सम्भावना छ । यसैगरी, आर्थिक वर्ष २०८१८२ को पहिलो त्रैमासको तुलनामा चालु आर्थिक वर्षको दोस्रो त्रैमासमा २२ प्रतिशतले आर्थिक वृद्धि हुने प्रारम्भिक अनुमान कार्यालयले गरेको छ । अघिल्लो त्रैमाससँग तुलना गर्दा गत वर्षको दोस्रो त्रैमासमा आर्थिक वृद्धिदर ०६ प्रतिशत थियो । त्यसयताका तीन त्रैमासमा आर्थिक वृद्धिदर क्रमशः ०७, २ र ०७ प्रतिशत मात्र थियो । चालु आर्थिक वर्षको पहिलो त्रैमास (साउन, भदौ र असोज) को तुलनामा दोस्रो त्रैमास (कात्तिक, मंसिर र पुस) मा अर्थतन्त्रका १८ वटा औद्योगिक क्षेत्रमध्ये १६ वटाको वृद्धिदर (उत्पादन) बढेको छ भने २ वटाको वृद्धिदर ऋणात्मक देखिन्छ । यो अवधिमा यातायात तथा भण्डारण क्षेत्रमा सबैभन्दा बढी ६४ प्रतिशत वृद्धि हुने र यो क्षेत्रलाई पछ्याउँदै बैंक तथा बिमा क्षेत्रको वृद्धिदरमा ३९ प्रतिशत हुने देखिन्छ, प्रतिवेदनमा भनिएको छ, जसअनुसार कृषि, वन तथा मत्स्य क्षेत्रको वृद्धिदर २६ प्रतिशत रहने भएकाले समग्र अर्थतन्त्रको वृद्धिदर २२ प्रतिशत हुने प्रारम्भिक अनुमान छ । यो अवधिमा ऋणात्मक वृद्धि हुने दुई क्षेत्रमा विद्युत् तथा ग्यास र आवास तथा भोजन छन् । जसअनुसार विद्युत् तथा ग्यास क्षेत्रको वृद्धिदर ४८ र आवास तथा भोजन क्षेत्रको २७ प्रतिशतले ऋणात्मक रहने अनुमान कार्यालयले गरेको छ । यस वर्षको पहिलो त्रैमासमा दुई ओटाको वृद्धिदर ऋणात्मक र अन्य क्षेत्रको वृद्धिदर सामान्य रहेकाले समग्रमा कुल गार्हस्थ्य उत्पादन झिनो अंकले मात्र वृद्धि हुने अनुमान गरिएको कार्यालयले प्रस्ट्याएको छ । यद्यपि, उक्त अवधिमा यातायात तथा भण्डारण क्षेत्रमा भने अन्य क्षेत्रको तुलनामा धेरै वृद्धि हुने प्रतिवेदनले औंल्याएको छ । यस्तै, गएको तीन आर्थिक वर्षको त्रैमासिक जीडीपी वृद्धिदरमा विश्लेषण गर्दा आर्थिक वर्ष २०७९८० देखि सुधारात्मक रूपमा निश्चित दिशा तय गर्न खोजेको प्रतिवेदनमा उल्लेख छ । चालु आर्थिक वर्षमा सरकारले ६ प्रतिशत आर्थिक वृद्धिको लक्ष्य तय गरेको छ । यता विश्व बैंकले गत वर्ष ३९ प्रतिशतमा खुम्चिएको आर्थिक वृद्धिदर यस आर्थिक वर्षमा ५१ प्रतिशत पुग्ने प्रक्षेपण गरेको छ । समग्रमा अर्थतन्त्र चलायमान हुने र आर्थिक क्रियाकलाप विस्तार हुने आधार तयार भएको सरकारको दाबी छ ।"
संसद्मा अवरोध जारी मंगलबारसम्म पारित नभए ५ अध्यादेश स्वतः निष्क्रिय,"राष्ट्रिय सभामा कांग्रेसका संसदीय दल नेता कृष्णप्रसाद सिटौलाले संविधान, कानुन र विगतको अभ्यासलाई हेरेर राष्ट्रिय सभा अध्यक्षले बैठकको प्रक्रिया रोक्न नहुने बताए । संविधानले नै प्रतिस्थापन विधेयक ६० दिनभित्र पारित गरी सक्नुपर्ने व्यवस्था गरेको छ । संविधानले नगरी हुँदैन भनेको विषयमा बैठकको प्रक्रिया अघि बढाउनुपर्छ, उनले भने, यसबारे हामीले अध्यक्षसँग भनेका छौं । भोलि (शुक्रबार) सहमतिमा पुग्ने कोसिस गर्छु भन्नुभएको छ । विपक्षी दलहरूले भने संसद्मा प्रतिपक्ष दलले अवरोध गर्दा बैठक चल्न नसक्ने बताउँदै आएका छन् । विगतमा पनि यस्तो माग हुन्थ्यो तर बजेट प्रस्तुत, बजेटसँग सम्बन्धित विधेयक र अध्यादेशलगायत महत्त्वपूर्ण सूचना र सन्देशको सवालमा प्रतिपक्षको अवरोधबीच पनि प्रक्रिया अघि बढाउने गरिन्थ्यो । दाहाल माओवादीबाट राष्ट्रिय सभा अध्यक्षमा निर्वाचित भएका हुन् । उनी प्रतिपक्षी दल माओवादी अध्यक्ष पुष्पकमल दाहालका भाइ पर्छन् । राष्ट्रिय सभा अध्यक्ष दाहालले भने विगतको अभ्यासअनुसार अगाडि बढ्ने बताएका छन् । राष्ट्रिय सभाको नियमावली, सत्तापक्ष र प्रतिपक्षबीच विवाद हुँदा पहिले गरिएको अभ्यासअनुसार अगाडि बढ्छु, उनले भने । सत्ता र प्रतिपक्षबीच सहमति जुटाउन भरमग्दुर प्रयास गरिरहेको पनि उनले जानकारी दिए । निकास निकाल्न सत्तापक्ष र प्रतिपक्ष दुवै लचिलो हुनुपर्ने दाहालको भनाइ छ ।संसद् सञ्चालनका विषयमा प्रमुख सचेतक तहमा छलफल भए पनि शीर्ष तहमा पहलकदमी हुन सकेको छैन । सभामुखसँगको छलफलकै बीच बिहीबार एमालेका मुख्य सचेतक महेश बर्तौला प्रधानमन्त्री केपी शर्मा ओलीलाई भेट्न बालुवाटार पुगेका थिए । त्यस क्रममा ओलीले बर्तौलामार्फत सन्देश पठाउँदै भनेका थिए, प्रतिपक्षीले मागेअनुसार को आउने, को नआउने, को बोल्ने, को नबोल्ने भन्ने हुँदैन । घिसिङलाई हटाएको विषयमा सरकार (मन्त्री) ले जवाफ दिन्छ । सभामुखले राखेको छलफलमा सहमति नभएपछि प्रतिनिधिसभाको अर्को बैठक शुक्रबार बस्ने गरी सूचना टाँसिएको थियो । माओवादीसहितको समाजवादी मोर्चा र राप्रपाको सभा आयोजना गरिएकाले समेत शुक्रबारको संसद् बैठक प्रभावित हुन सक्ने सांसदहरू बताउँछन् । एकीकृत समाजवादीका राष्ट्रिय सभा सदस्य बेदुराम भुसालले प्रधानमन्त्री ओलीले संसद्मा जवाफ नदिएसम्म बैठक नचल्ने बताए । प्रधानमन्त्रीले संसद्मा आएर जवाफ दिनुपर्छ, सार्वजनिक कार्यक्रममा गएर उहाँले जवाफ दिन आवश्यक छैन भन्ने आशय प्रकट गर्नॅभएको छ, उनले भने, यसरी संसद्प्रति अनुत्तरदायी हुने, संसद्मा उठेका विषयलाई गम्भीरतापूर्वक नलिने जुन व्यवहार प्रधानमन्त्रीले देखाउनुभएको छ, यो संविधानविपरीत छ ।सत्तापक्षका नेताहरू कर्मचारीलाई हटाएकै विषयमा प्रधानमन्त्रीले संसद्मा उभिएर जवाफ दिने गलत नजिर बसाल्न नहुने अडानमा छन् । प्रधानमन्त्री ओलीले यस विषयमा संसद्मा जवाफ नै नदिने सार्वजनिक उद्घोष गरिसकेका छन् । कर्मचारी हटाएको विषय देखाइए पनि अध्यादेश पारित गर्न नदिने प्रतिपक्षको योजना रहेको आरोप लगाउँदै उनी आक्रामक रूपमा प्रस्तुत भइरहेका छन् । प्रधानमन्त्री ओलीले बिहीबार महिला उद्यमी व्यापार मेला उद्घाटन कार्यक्रममा विपक्षीले नचाहिने कुरामा अत्तो थापेको टिप्पणी गरे । बुधबार युवा संघको कार्यक्रममा ओलीले कानुन पास गर्न नदिन विपक्षी दलबाट कोसिस भइरहेको बताएका थिए । सबैलाई थाहा छ, मंगलबारभित्र अध्यादेशलाई विस्थापन गर्ने विधेयक पारित भएनन् भने कानुन बन्दैन, फेरि अर्को विधेयकका रूपमा जानुपर्ला । त्यो हुन नदिन यो सब खेल भइरहेको छ, उनको भनाइ थियो, हामीले बुझेका छौं । सुकुम्बासी समस्या, किसानका समस्या समाधान हुन नदिनका लागि उहाँहरूले यो सबै काम गरिरहनुभएको छ ।ऊर्जा, जलस्रोत तथा सिँचाइमन्त्री दीपक खड्का भने सरकारका तर्फबाट सदनमा जवाफ दिनुपर्ला भनेर बिहीबार दिनभरजसो तयारी अवस्थामा थिए । स्रोतका अनुसार खड्का जवाफ दिन भनेर बुधबार संसद् बैठक अवरुद्ध भएको १५ मिनेटमै सभामुख देवराज घिमिरेको च्याम्बरमा प्रवेश गरेका थिए । एमालेका मुख्य सचेतक बर्तौलाले मन्त्रिपरिषद्को निर्णयबाट पदमुक्त गरिएका घिसिङ सर्वोच्च अदालत पुगिसकेकाले संसद्मा यो विषय उठाउन नहुने बताए । क्याबिनेटले गरेको निर्णय र त्यसबाट परेको असर र अन्यायबारे जब सम्बन्धित व्यक्ति अदालत गएको छ भने त्यसबारे के हो भनेर संसद्मा आएर बोल्न संविधानले अनुमति दिँदैन, उनले भने, त्यसकारण प्रधानमन्त्रीले जवाफ नदिएसम्म हाउस चल्दैन भन्नु संविधानविपरीत हो । माओवादीका सांसद माधव सापकोटाले भने संसद्प्रति प्रधानमन्त्री जवाफदेही हुनुपर्ने बताए । सरकार स्वेच्छाचारी ढंगले चलेकाले जवाफदेही बनाउनुपरेको उनको भनाइ थियो । सरकारले स्वेच्छाचारी ढंगले आफ्नो सुरमा कुशासन गरिराख्ने परिस्थिति छ, हामीले सुशासनको लयमा आउनुहोस् भन्दा संसद्लाई नटेर्ने, जवाफ नदिने हर्कत भइराखेको छ, उनले भने, घिसिङका सम्बन्धमा प्रधानमन्त्रीबाटै जवाफ माग गरेका हौं । प्रधानमन्त्री र सरकार संसद्सँग जिम्मेवार छैनन् भन्ने आजको घटनाले पुष्टि गरेको छ ।भूमि अध्यादेश अब विधेयकमा आउनेराष्ट्रिय सभाको समीकरणले अप्ठ्यारोमा परेपछि सरकारले भूमिसम्बन्धी अध्यादेश स्वतः निष्क्रिय हुन दिएर विधेयक अघि बढाउने भएको छ । सत्तारूढ दलहरूको बुधबार बिहान बालुवाटारमा बसेको बैठकमा प्रधानमन्त्री केपी शर्मा ओलीले भूमिसम्बन्धी अध्यादेश अघि बढाउन अन्तिम कसरत गरेका थिए । तर सरकारलाई समर्थन गरिरहेको जसपा नेपालले अडान नछाडेपछि प्रधानमन्त्री ओली अध्यादेश निष्क्रिय बनाउन तयार भएका हुन् । जसपा नेपालका प्रवक्ता मनीष सुमनले भूमिसम्बन्धी अध्यादेशमा आफूहरूको चट्टानी अडान कायमै रहेकाले सरकार विधेयक ल्याउने ठाउँमा पुगेको बताए । हामीले प्रस्ट अडान राखेपछि प्रधानमन्त्रीले ६० दिन पुगेपछि भूमि अध्यादेश स्वतः निष्क्रिय हुन्छ, फिर्ता गर्नु र निष्क्रिय हुनु उस्तै हो भन्नुभएको छ, उनले भने । एमालेका मुख्य सचेतक महेश बर्तौलाले भूमिसम्बन्धी अध्यादेश केही दिनमै स्वतः निष्क्रिय हुने भएकाले संशोधन विधेयक अघि बढाउन भूमि व्यवस्था, सहकारी तथा गरिबी निवारण मन्त्रालयलाई भनिसकिएको जानकारी दिए ।"
गाउँपालिकाले डोजर चलाएर उठीबास लगाएका दलितको घर प्रदेश सरकारले बनाइदिने,"महायज्ञ लगाउने आसपासको क्षेत्रमा दलित बस्दा र आउजाउ गर्दा उक्त ठाउँ नै अपवित्र हुने भन्दै फागुन १० मा गाउँपालिका अध्यक्ष शिवजी यादव, पूर्ववडाध्यक्ष दिलीप यादव र महायज्ञका आयोजक बजरंगी बाबाले डोजर चलाएर मलिकको घर भत्काई उठीबास लगाएका थिए । घरले चर्चेको ठाउँसमेत अपवित्र हुने भन्दै डेढ फिटसम्म गहिरो खनेर त्यहाँको माटो फालिएको थियो । पीडित मलिक परिवार ५ सय मिटर पर खोलाछेउ एकान्तमा झुपडी बनाएर बसेको छ । त्यहाँ खानेपानी र बिजुलीसमेत छैन । घरै भत्काएर दलित परिवारको उठीबास लगाइएको गैरकानुनी काम र ज्यादतीबारे समाचार सार्वजनिक भएपछि गाउँपालिका अध्यक्ष र पूर्ववडाध्यक्ष पक्राउ परेर अनुसन्धानका क्रममा प्रहरी हिरासतमा छन् । घटनामा संलग्न बजरंगी बाबालाई भने प्रहरीले अझै पक्राउ गरिसकेको छैन । पीडकहरूमाथि जातीय भेदभाव तथा छुवाछूतसम्बन्धी कसुरमा प्रहरीले अनुसन्धान गरी प्रतिवेदन सरकारी वकिलको कार्यालयलाई बुझाएको छ । जातीय छुवाछूतसम्बन्धी कसुरमा ३ महिनादेखि ३ वर्षसम्म कैद र ५० हजारदेखि २ लाख रुपैयाँसम्म जरिवाना हुने कानुनी व्यवस्था छ । प्रहरीले अनुसन्धान थालेको ६ दिनमै पूरा गरी प्रतिवेदन बिहीबार सरकारी वकिललाई बुझाएको हो । अनुसन्धान प्रतिवेदन अध्ययन गर्ने काम भइरहेको जिल्ला न्यायाधिवक्ता राजेन्द्र बस्नेतले जानकारी दिए । सरकारी वकिलले अभियोगपत्र दायर गरेपछि जिल्ला अदालतमा थुनछेक बहस हुनेछ । प्रदेश सरकारको प्रतिनिधिका रूपमा बिहीबार प्रदेशसभा सदस्य सञ्जयकुमार यादव, जिवछीदेवी यादवलगायत पीडित मलिकको झुपडीमै पुगेका थिए । स्थानीय जनप्रतिनिधि र अगुवासँग बसेर अहिले सारिएको ठाउँमै ७ धुर जग्गा छुट्याएर घर निर्माण गर्ने टुंगो लगाएको प्रदेशसभा सदस्य यादवले बताए । शुक्रबार पूर्वाधार विकास कार्यालय सिरहालाई घरका लागि सिफारिस गर्ने र त्यसलगत्तै प्राविधिक आएर घर निर्माणको काम अघि बढाउने उनले जानकारी दिए । पीडित परिवारलाई खानेपानी र बिजुलीका लागि पनि पहल भइरहेको उनको भनाइ छ । प्रदेश सरकारको यो सहयोग विशुद्ध रूपमा पीडितका लागि भएको र पीडितको घर भत्काउने काममा संलग्नमाथि अहिले अघि बढेको कानुनी कारबाही प्रक्रियासँग यसले कुनै सम्बन्ध नराख्ने यादवले बताए । दोषीले अवश्य सजाय पाउनेछन्, प्रदेश सरकारले घर बनाइदिँदैमा पीडितले न्याय पाएको मान्न मिल्दैन, उनले भने ।"
जिरो किलोमै अल्झियो द्रुत निर्माणको गति,"नेपाली सेनाले ७ वर्षअघि व्यवस्थापनको जिम्मा लिएर निर्माण गरिरहेको काठमाडौंतराईमधेश द्रुतमार्ग (फास्ट ट्र्याक) को ललितपुरतर्फको विवाद अझै टुंगिन सकेको छैन । जसका कारण यस क्षेत्रमा सुरु बिन्दु कहाँ हुने भन्ने अन्योल छ । खोकनाबुङ्मती ६५ किलोमिटर खण्डमा अहिलेसम्म काम सुरु हुन सकेको छैन । यस खण्डको विस्तृत परियोजना प्रतिवेदन (डीपीआर) तयार भए पनि विवादका कारण विभिन्न प्रकृतिका गुठी र केही व्यक्तिगत जग्गाको कागजात जुटाउन कठिनाइ हुँदा २ सय ११ रोपनी जग्गा पनि अधिग्रहण हुन सकेको छैन ।कुल ७०९७७ किमि दूरीमध्ये अहिले ६४४७७ किमिमा मात्र ठेक्का व्यवस्थापन भएर काम भइरहेको छ । स्मार्ट सिटी, बाहिरी चक्रपथ, फास्ट ट्र्याकलगायतका धेरै आयोजना एकै ठाउँमा बनाउँदा पुरातात्त्विक सम्पदा मासिने भन्दै स्थानीयले सबै आयोजना एकै ठाउँमा बनाउन नहुने अडान लिँदै आएका छन् । खोकनाको विवाद नटुंगिँदा आयोजनाको समग्र प्रगतिमै असर परिरहेको सेनाको भनाइ छ । खोकना बाहेकको खण्डमा भने ठेक्का भएर काम भइरहेको रक्षा मन्त्रालयका सहसचिव एवं प्रवक्ता मनोजकुमार आचार्यले बताए । खोकना खण्डमा जग्गा अधिग्रहण हुन पनि बाँकी छ, कतिपय गुठीका जग्गा छन्, कति त भोगचलन गर्नेको नाममा जग्गा छैन, उनले भने, स्थानीय सरोकारका विषयलाई न्यायोचित रूपमा कसरी सम्बोधन गर्न सकिन्छ भनेर छलफल भइरहेको छ । खोकनामा काम हुन नसकेपछि सम्बन्धित मन्त्री तथा सचिवले आयोजनास्थलको अवलोकन गरेर प्रधानमन्त्रीलाई जानकारी पनि गराएका थिए ।यसबारे अन्तिम निर्णय केही भइसकेको छैन, स्थानीयको मागलाई कसरी सम्बोधन गर्न सकिन्छ भन्ने नै छ, रक्षा प्रवक्ता आचार्यले थपे, गुठीको जग्गा भोगचलन गर्दै आएका स्थानीयलाई क्षतिपूर्ति दिनेदेखि अन्य मागलाई पनि सम्बोधन गर्ने गरी मन्त्रालयमा गृहकार्य भइरहेको छ । ललितपुर महानगरपालिका२१ का वडा अध्यक्ष रवीन्द्र महर्जनले विकल्प खोजेर यस क्षेत्रको सम्पदामा क्षति नहुने गरी काम गरिनुपर्ने धारणा राख्दै फास्ट ट्र्याकको सुरु बिन्दु पनि टुंग्याउन सरकारले चासो दिनुपर्ने बताउँछन् । तिहारअघि नै रक्षामन्त्री मानवीर राईसहितको बैठकपश्चात् पनि थप काम केही नभएको अध्यक्ष महर्जनले बताए । यस क्षेत्रसँग सरोकार राख्ने मन्त्रीसहित स्थलगत निरीक्षणमा आएर यसलाई टुंग्याउने कुरा थियो, उनले भने, त्यसपछि औपचारिक रूपमा कुनै संवाद भएको छैन, यसलाई पहिल्यै टुंग्याएको भए धेरै समस्या आउने थिएन होला, अब जति ढिला गर्यो त्यति समस्या बढ्दै जानेछन् । स्थानीयसँग छलफल गरेर खोकना खण्डको समस्या छिटोभन्दा छिटो टुंगो लगाउनुपर्ने उपप्रधान तथा अर्थमन्त्री विष्णु पौडेलले बताए । सबै सम्भाव्य विकल्पबारे छलफल भएको छ, स्थानीयमा सहमति गरेर अघि बढ्ने कुरा छ, उनले भने, यसमा अब धेरै ढिला गर्नु हुँदैन ।प्रधानमन्त्री केपी शर्मा ओलीले गत साउन २१ मा फास्ट ट्र्याकमा पर्ने मकवानपुरस्थित धेद्रे सुरुङको ब्रेक थ्रु गर्दै खोकना क्षेत्रमा राजनीति मात्र नमिसिएकोले सबै खालका व्यवधान समाधान गर्न सरकार तयार रहेको बताउँदै उनले ढुक्क भएर काम गर्न नेपाली सेनालाई आश्वस्त पारेका थिए । त्यही बेला खोकना खण्डको समस्या समाधान गरेर काम अघि बढाउन पनि सम्बन्धित मन्त्रीलाई उनले ध्यानाकर्षण पनि गराएका थिए ।द्रुतमार्गका लागि सुरु बिन्दुको विकल्प के हुन सक्छ भन्नेबारे पुल्चोक इन्जिनियरिङ क्याम्पसका प्राध्यापकले गरेको अध्ययन प्रतिवेदन २०८० चैतमा रक्षा र भौतिक पूर्वाधार तथा यातायात मन्त्रालयमा बुझाइएको थियो । ९ महिना लगाएर तयार पारिएको उक्त प्रतिवेदनमा खोकना क्षेत्र नै सुरु बिन्दुका लागि उपयुक्त हुने उल्लेख छ । प्रतिवेदन बुझेपछि भौतिक मन्त्रालयको प्राविधिक टोलीले अध्ययन गरेको थियो । गत कात्तिकमा तिहारअघि संघ, प्रदेश सांसद, स्थानीय तहका जनप्रतिनिधि र मन्त्रीहरूको उपस्थितिमा रक्षा मन्त्रालयमा प्रतिवेदनबारे छलफल भएको थियो ।रक्षा मन्त्रालयका सहसचिव ज्ञानप्रसाद ढकाल अध्ययनअनुसार उपयुक्त ठाउँका रूपमा पहिलो नम्बरमा खोकनालाई राखिएको बताउँछन् । विकल्पमा सिकालीघाट क्षेत्रमा नपर्ने गरी बागमती नदीमाथि भियाडक्ट (पुल) बनाएर काम गर्न सकिनेछ । तर यसबाट सामाजिक र सांस्कृतिक समस्या आउन सक्ने अध्ययनले औंल्याएको छ । अर्को विकल्प सुरु बिन्दु बुङ्मतीलाई बनाएर चार लेन करिडोर सडक बनाउने र त्यसका लागि नयाँ जग्गा अधिग्रहण गर्नुपर्नेछ । यो सिकालीघाट क्षेत्रमा पर्दैन । ढकालका अनुसार यसका लागि बागमती नदीको दायाँ किनारामा नयाँ जग्गा अधिग्रहण गर्नुपर्नेछ ।बुङ्मतीलाई नै सुरु बिन्दु बनाएर बागमती करिडोर वारिपारि दुईदुई लेन सडक बनाउन सकिने अध्ययन प्रतिवेदनमा भनिएको छ । अर्को विकल्प सुरु बिन्दु डुकुछापलाई बनाएर बागमतीको दायाँ किनार प्रयोग गर्ने र त्यसका लागि केही जग्गा अधिग्रहण गर्ने कुरा रिपोर्टमा रहेको सहसचिव ढकालले बताए । यीमध्ये कुन विकल्प अपनाउने भन्नेमा सरकारले कुनै निर्णय गर्न सकेको छैन ।खोकना खण्डको समस्या समाधान नहुँदा समग्र आयोजनाको प्रगतिमा असर परिरहेको सैनिक प्रवक्ता एवं सहायक रथी गौरवकुमार केसी बताउँछन् । खोकना क्षेत्रको विवाद समाधान नहुँदा उक्त खण्डमा काम नै सुरु हुन सकेको छैन, उनले भने, सुरु बिन्दु खोकना भए नजिकैको चोभार सुक्खा बन्दरगाहलाई पनि फाइदा हुनेछ, रेखांकन परिवर्तन गरेर अन्यत्र बनाउँदा लागत बढ्ने र प्रक्रिया पनि नयाँ थाल्नुपर्ने हुन्छ । २०८० वैशाख ५ को मन्त्रिपरिषद्को निर्णयबमोजिम तत्कालीन रक्षामन्त्री पूर्णबहादुर खड्काको संयोजकत्वमा खोकना क्षेत्रको जग्गा अधिग्रहणसम्बन्धी विवाद समाधान समिति गठन भएको थियो । त्यसपछि मन्त्रालयकै कर्मचारीको संयोजकत्वमा उपसमिति बनाइए पनि अहिलेसम्म समस्या समाधान हुन सकेको छैन, जसको प्रभाव समग्र आयोजनामा परेको छ ।एक घण्टामा तराई !राष्ट्रिय गौरवको आयोजनाका रूपमा रहेको फास्ट ट्र्याकले तराईमधेशलाई पहाडसँग एक घण्टाको दूरीमा जोड्नेछ । जसले यात्रादेखि सामान ढुवानीसम्म सहज बनाउनेछ । द्रुतमार्गको प्रारम्भिक डिजाइन २००२०३ मा नेपाल इन्जिनियरिङ कन्सल्टेन्सी (नेपिकोन) ले गरेको थियो । ठेक्काको कुरा चल्दै गर्दा सडकको ट्र्याक खोल्न नेपाली सेनालाई जिम्मा दिइयो । २०६६६७ को बजेट वक्तव्यमा पनि ठेक्का व्यवस्थापन नहुन्जेलसम्म नेपाली सेनाले ट्र्याक खोल्ने काम गर्ने भनिएको थियो । सेनाले २०६७ मा सुरु गरी २०६९ मा ट्र्याक खोल्ने काम सक्यो । ९४ करोड खर्चिएर खोलिएको ट्र्याक सेनाले सरकारलाई हस्तान्तरण त गर्यो, तर तुरुन्त काम अघि बढ्न सकेन । पछि सुशील कोइराला प्रधानमन्त्री हुँदा यो आयोजनाको ठेक्का भारतीय निर्माण कम्पनी आईएल एन्ड एफएसलाई दिन खोजियो । उक्त कम्पनीले डीपीआरसमेत बनाइसकेको थियो । यसमा चीन सकारात्मक देखिएन । भारत जसरी पनि निर्माणको जिम्मा लिन चाहन्थ्यो । अन्तमा भूराजनीतिक बाध्यताका कारण २०७४ वैशाख २१ को मन्त्रिपरिषद् बैठकले यसको निर्माण व्यवस्थापनको जिम्मेवारी सेनालाई दिने निर्णय गर्यो । पछि भौतिक पूर्वाधार तथा यातायात मन्त्रालयले २०७४ साउन २७ मा सेनालाई आयोजना हस्तान्तरण गर्यो । हस्तान्तरण भएपछि एसियाली विकास बैंक (एडीबी) द्वारा ०६४ मा तयार गरिएको विस्तृत सम्भाव्यता अध्ययन प्रतिवेदन सरकारबाट स्वीकृत भई आयोजना अगाडि बढाउन बाटो खुल्यो ।अहिले सेनाकै व्यवस्थापनमा यसको निर्माण जारी छ । २०८१ मंसिरसम्म काम सक्ने भनिएकोमा नसकिएपछि २०८३ चैतसम्म म्याद थपिएको छ । सेनाले व्यवस्थापनको जिम्मा लिएको ७ वर्ष पुग्दा भौतिक प्रगति भने ३८८० प्रतिशत मात्र छ । अहिलेसम्म ६७ अर्ब ९ करोड रुपैयाँ खर्च भइसकेको छ । यसको सुरु लागत अनुमान ९२ अर्ब थियो । पछि १ खर्ब १६ अर्ब रुपैयाँ पुर्याइयो । पछि फेरि संशोधन गरेर १ खर्ब ७५ अर्ब बनाइयो । उक्त बजेटले काम सम्पन्न नहुने देखिएपछि अहिले सुरु अनुमानितलाई संशोधन गरेर २ खर्ब ११ अर्ब ९३ करोड पुर्याइएको छ ।खोकना क्षेत्रमा के गर्ने भनेर अहिलेसम्म कुनै निर्णय गर्न नसक्नुले आयोजनालाई पछि धकेलिरहेको पूर्वसचिव अर्जुनजंग थापाले बताए । यस खण्डमा के गर्ने हो ? छिटो निर्णय गरेर ठेक्का प्रक्रिया अघि बढाउनुपर्छ, उनले भने, ठेक्का गरेपछि पनि राम्रोसँग काम भए सकिन तीन वर्ष लाग्छ । काम भइरहेको खण्डमा बेलाबेलामा आइपर्ने समस्याहरूको छिटो निर्णय गरेर काम गर्ने वातावरण बनाइदिनुपर्ने उनले बताए ।अहिलेसम्म ६७ अर्ब खर्च भए पनि अब कामको गति बढ्दा त्यहीअनुसार बजेट उपलब्ध हुनुपर्ने उनको भनाइ छ । तीन वर्षमा आयोजना सम्पन्न गर्ने हो भने वार्षिक रूपमा ५० अर्ब रुपैयाँ आयोजनाका लागि विनियोजन गर्नुपर्छ, थापाले भने, पैसाले समस्या हुनुभएन, त्यहीअनुसार बजेटको व्यवस्था गरेर तोकिएको समयभित्र काम सक्न सेनालाई सरकारले भन्नुपर्छ । यो आयोजनाबाट प्रविधि हस्तान्तरण अवस्था भने नदेखिएको उनले बताए । सानातिना उजुरी, ठेकेदारबीच हुने झगडा अन्य निकायमा हुँदा बेहोर्नुपर्थ्यो, यहाँ त्यस्तो छैन, उनले थपे, साना टुक्रे आयोजनालाई रोकेर भए पनि आर्थिक र रणनीतिक रूपमा प्रभाव पार्ने यो मार्गमा सरकारले लगानी बढाउनुपर्छ । यो आयोजना समयमै सम्पन्न भएपछि यसबाट ओहोरदोहोर गर्दा छिटो हुने भएकाले अन्यत्रका राजमार्गहरूमा सवारी चाप कम हुने उनको भनाइ छ ।फास्ट ट्र्याक बने मुलुकलाई आर्थिक रूपमा धेरै फाइदा हुने पूर्व अर्थसचिवहरूको भनाइ छ । द्रुतमार्ग बने इन्धनदेखि समयसम्मको बचत हुनेछ । तराईका जिल्ला बिहान गएर बेलुका फर्किन सकिनेछ । यो मार्ग बने आधा दिन छुट्याए पुग्ने पूर्वसचिव तुलसी सिटौलाले बताए । त्यसैले यसले ट्राभल प्याट्रन नै परिवर्तन गर्नेछ, भने, समग्र देशको विकासमा यो मार्गले ठूलो टेवा पुर्याउने निश्चित छ । यो नेपालको आर्थिक र सामाजिक रूपान्तरणमा ठूलो परिवर्तन ल्याउने आयोजना रहेको उनले बताए । नेपालको सबैभन्दा ठूलो आयात गेट वीरगन्जको रक्सौल नाका हो । वीरगन्जबाट सामान ढुवानी भएर आउँदा झन्डै कुल उपभोगको ५० प्रतिशत काठमाडौंले उपभोग गर्छ । फास्ट ट्र्याक बने दुई घण्टामा वीरगन्जबाट काठमाडौं सामान ल्याएर फर्किन सक्ने पूर्वसचिव सिटौला बताउँछन् । भने, सामान आयात गर्ने दूरी घटिसकेपछि व्यापारमा पनि प्रतिस्पर्धा हुनेछ ।७ वटा सुरुङ निर्माण गरिँदैखोकनाबाट निजगढतर्फ जाँदा सुरुको दूरी ७२५ किमि थियो । निर्माण लागत घटाउन भन्दै सरकारले २०८० साउन ३० को मन्त्रिपरिषद् बैठकबाट डीपीआर संशोधन गर्न स्वीकृत दियो । संशोधित डीपीआरअनुसार यसको कुल दूरी घटाएर ७०९७७ किमिमा झारियो । संशोधित डीपीआरबाट दूरी मात्र घटाइएन, सुरुङको संख्या पनि थपियो । संशोधित डीपीआरअनुसार मकवानपुरको भीमफेदी गाउँपालिकामा पर्ने २२५ किमिको चन्द्राम भीर, ललितपुरस्थित बागमती गाउँपालिकामा पर्ने १ किमिको देवीचौर र ०३९ किमिको सिसौटार सुरुङ थपिए । देवीचौर र सिसौटार सुरुङको ठेक्का सम्झौता भई डिजाइनका क्रममा छन् । चन्द्राम भीर सुरुङ ठेक्का हुने प्रक्रियामा छ ।त्यस्तै, प्याकेज नम्बर४ अन्तर्गत राजदमारदेखि तल झर्ने मौरेभीरमा सुरुमा सुरुङ बनाउने भन्ने थिए । उक्त खण्डमा पहिरोको जोखिम भएकाले निर्माण व्यवसायी आफैंले थप व्ययभार नपर्ने गरी सडककै ठेक्काअनुसार करिब ६ सय मिटर सुरुङ निर्माणको प्रस्ताव गरेको थियो । त्यसलाई आयोजनाबाट स्वीकृति दिएर काम अघि बढाइएको सैनिक प्रवक्ता केसीले बताए । फास्ट ट्र्याकमा पहिला र थपिएका तीन सुरुङसहित कुल दूरी १०६५५ किमि पुगेको छ । अहिले थप भएका सुरुङ खण्ड निर्माणको चरणमा छन् । महादेवटार सुरुङको ब्रेक थ्रु चालु आर्थिक वर्षभित्र गर्ने गरी काम भइरहेको छ । अहिलेसम्म यसको ७० प्रतिशत सुरुङ खन्ने काम सकिसकेको छ । धेद्रे र लेनडाँडा सुरुङको दुवैतर्फ ब्रेक थ्रु भएर फिनिसिङको काम भइरहेको छ । मकवानपुरको धेद्रेस्थित काठमाडौंबाट निजगढतर्फ निस्कने १७२८ किमि सुरुङको गत साउन २१ मा ब्रेक थ्रु भइसकेको छ । १६५ किमि दूरीको यही सुरुङको निजगढबाट काठमाडौंतर्फ खण्डको पनि गत जेठमा ब्रेक थ्रु भएर काम भइरहेको छ । मकवानपुरमै पर्ने लेनडाँडामा पर्ने निजगढबाट काठमाडौंतर्फ जाने १६१२ किमि सुरुङको गत असार २० र काठमाडौंबाट निजगढतर्फ निस्कने १६३३ किमि सुरुङको गत जेठ ४ मा ब्रेक थ्रु भइसकेको छ । महादेवटार सुरुङको दूरी ३३५५ किमि छ । यो नेपालमा बनिरहेका सडक सुरुङमध्ये सबैभन्दा लामो हो । यसको पनि चालु आर्थिक वर्षभित्र नै ब्रेक थ्रु गर्नेगरी काम भइरहेको आयोजनाले जनाएको छ ।बन्दै ८१ मिटर अग्ला पुलफास्ट ट्र्याकमा पर्ने ८९ पुलमध्ये ८५ पुलको ठेक्का भएर काम भइरहेको छ । खोकना खण्डमा पर्ने ४ वटा पुलको ठेक्का व्यवस्थापन हुन सकेको छैन । ५ वटा पुलको निर्माण सकिइसकेको छ । ८१ मिटरसम्म अग्ला पुल धमाधम निर्माण भइरहेका छन् ।अहिले बनिरहेका अग्ला र भव्य पुलले परैबाट सबैको ध्यान खिच्ने गरेको छ । ठेक्का भएको खण्डमा ठूला, अग्ला र लामा पुलको निर्माण जारी छ । चालु आर्थिक वर्षभित्र २० वटा पुलको निर्माण सम्पन्न गर्ने लक्ष्य रहेको सेनाले जनायो । समग्रमा पुलको दूरी मात्र १२८८ किमि छ । सेनाले आयोजनाको निर्माण थाल्दै गर्दा डीपीआर नै थिएन । पछि डीपीआर तयार पारेर २०७५ चैत १४ मा मन्त्रिपरिषद्मा पेस गरिएको थियो । त्यसको ६ महिनापछि मात्रै मन्त्रिपरिषद्बाट स्वीकृत भएको थियो । आयोजना निर्माण क्रममा एउटा रूख काटे बराबर २५ वटा नयाँ बिरुवा रोपिएको छ । यसो गर्नुको उद्देश्य आयोजनाका कारण वन विनाश नहोस् भन्ने हो । आर्थिक र पर्यटकीय दृष्टिले यो मार्ग एकदमै महत्त्वपूर्ण मानिएको छ ।"
सत्य निरूपण तथा मेलमिलाप आयोगको विश्वसनीयतामा प्रश्न,"संक्रमणकालीन न्यायसँग सम्बन्धित सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोगमा पदाधिकारी नियुक्ति प्रक्रिया पुनः अघि बढेको छ । आइतबार बसेको मन्त्रिपरिषद् बैठकले पूर्वप्रधानन्यायाधीश ओमप्रकाश मिश्रको संयोजकत्वमा पदाधिकारी नियुक्तिका लागि पाँच सदस्यीय सिफारिस समिति बनाउने निर्णय गरेको हो । यो समिति त्यही हो, जुन गत कात्तिक २ मा पनि दुई महिना समयसहित गठन भएको थियो र असफल भएको थियो । यस पटक भने प्रमुख तीन दल कांग्रेस, एमाले र माओवादीबीच आयोगका पदाधिकारीमा भागबन्डा भइसकेकाले समितिले औपचारिकता दिएसँगै दुई आयोगले पदाधिकारी पाउने सम्भावना प्रबल छ । यद्यपि, आयोगमा पदाधिकारी नियुक्ति हुनु उल्लेखनीय उपलब्धि होइन, किनकि यसअघि पनि दुई पटक पदाधिकारी नियुक्त गरिए पनि तोकिएको जिम्मेवारी पूरा गर्न असफल भइसकेका छन् । त्यसैले तेस्रो पटक गठन हुने आयोगले अघिल्ला आयोगका अनुभवलाई सन्दर्भमा लिने र यसबीच सिर्जना भएका अनुकूलतालाई परिणाममुखी बनाउन सक्नुपर्छ । यसरी नै शान्ति प्रक्रियाको अन्तिम कार्यभार ठानिएको संक्रमणकालीन न्यायको विषयलाई टुंगोमा पुर्याउने प्रयत्नले सफलता पाउन सक्छ ।आयोगको प्रसंग २०५२ देखि २०६३ सालसम्म तत्कालीन नेकपा माओवादीको नेतृत्वमा सञ्चालित सशस्त्र द्वन्द्वसँग जोडिन्छ । द्वन्द्वको दुई पक्षमा राज्य र माओवादी भए पनि द्वन्द्वको चपेटामा असम्बन्धित मानिस पनि परेका थिए । मृत्यु, घाइते र बेपत्ता सो द्वन्द्वको बिर्सन नमिल्ने पक्ष हो । त्यसैले पनि द्वन्द्वका क्रममा मानवअधिकारको गम्भीर उल्लंघन गर्ने तथा मानवताविरुद्धको अपराधमा संलग्नहरूको बारेमा सत्य अन्वेषण गर्न र समाजमा मेलमिलापको वातावरण निर्माण गर्ने उद्देश्यसहित आयोग गठन गरिएका हुन् । २०७१ सालमा पहिलो पटक ती आयोग गठन भएपछिका १० वर्षमा केही काम भए पनि पीडितलाई न्याय दिने मूल काम भने हुन सकेको छैन । प्रमुख राजनीतिक दलहरू कांग्रेस, एमाले र माओवादीको दाउपेच र सरोकारवालाको मतान्तरका कारण यसबीचमा दुई पटक गठन भएका आयोग असफल हुन पुगेका हुन् । पछिल्लो पटक २०७९ साउनदेखि दुई आयोग रिक्त थिए ।अब गठन हुने आयोगलाई केही अनुकूलता पनि छ । किनकि, २०७१ मा बनेर अलपत्र परेको कानुनलाई कांग्रेस, एमाले र माओवादीले मिलेरै संशोधन गरेका छन् । तसर्थ, उनीहरूका तर्फबाट कानुनको अपव्याख्या नहुने विश्वास गर्न सकिन्छ । साथसाथै, आयोगका पदाधिकारीमा पनि उनीहरूबीच सहमति जुटेको छ । यद्यपि, औपचारिक प्रक्रिया पूरा गरेपछि आयोगका पदाधिकारी निश्चित हुनेछन् । त्यस्तै, यसबारे चासो राख्ने बाह्य तथा घरेलु सरोकारवाला पनि तुलनात्मक रूपमा सकारात्मक सुनिन्छन् । मुख्यतः मुख्य राजनीतिक दलहरूलाई यो विषय टुंग्याउनैपर्ने दबाब पनि बढेको छ । शान्ति प्रक्रियाका बाँकी काम पूरा भएको तर पीडितलाई न्याय दिनुपर्ने विषयलाई भने दशकौंसम्म अल्झाइरहेका कारण पनि उनीहरू आलोचनाको केन्द्रमा छन् । त्यसैले पनि यस पटक उनीहरू गम्भीर बनुन् भन्ने अपेक्षा छ । यद्यपि, अहिलेसम्म दलहरूले अपनाएको कार्यशैली सम्झिने हो भने शंका गर्न सकिने ठाउँ प्रशस्तै छन् ।शान्ति प्रक्रियाका केही मूलभूत विषय छन् । यो जहिल्यै पीडितमैत्री हुनुपर्छ । पीडितले सहमतिबिना गरिने वा उनीहरूको आवाज दबाउने अभिप्रायः राखिने कुनै पनि प्रक्रियाको अर्थ रहँदैन । अर्थात्, सत्य निरूपण तथा मेलमिलाप आयोगमा झन्डै ६४ हजार र बेपत्ता पारिएका व्यक्तिको छानबिन आयोगमा झन्डै तीन हजार उजुरी दिने उजुरीकर्तालाई न्याय सुनिश्चित गरिनुपर्छ । त्यस्तै, नेपालको शान्ति प्रक्रिया टुंग्याउने मूल जिम्मेवारी नेपालीकै हो । तैपनि अन्तर्राष्ट्रिय अभ्यास र मान्यताभन्दा बाहिर जाने छुट पनि हुँदैन । दलहरू यी दुवै पक्षमा संवेदनशील बन्नुपर्छ । तर दलहरू आफ्नो स्वार्थ रक्षामा मात्रै संवेदनशील बनेको संशय गर्न सकिन्छ । किनकि, यस पटक पनि मुख्य दलहरूले दुवै आयोगमा भागबन्डा गरेका छन् । भागबन्डा गर्नुको कारण स्पष्ट छ, आयोगमा आफ्नोतर्फबाट पठाइने व्यक्तिले आफूअनुकूलको भूमिका निर्वाह गरिदियोस् । यस्तो स्थितिमा यस प्रक्रिया नै पीडितकेन्द्रित होइन, पीडककेन्द्रित हुने जोखिम बढ्छ । आयोगको नैतिक धरातल पनि कमजोर बन्न पुग्छ । त्यसैले आयोग गठन भएपछि पनि त्यसको समग्र स्वरूप कस्तो रहन्छ, त्यहाँ पुग्ने व्यक्तिको छवि कस्तो छ र आयोगका कार्यशैली कस्तो रहन्छ भन्नेतर्फ निरन्तर निगरानी र खबरदारी आवश्यक छ ।वर्षौंवर्ष दलीय दाउपेचको चेपुवामा परेको कार्यभारले अब त निष्कर्ष पाउनै पर्छ । तर दुई थान आयोग मात्रै अहिलेको आवश्यकता होइन भन्ने पनि प्रस्ट हुनुपर्छ । त्यस्तो आयोगले मूलतः विश्वसनीयता र सफलताको बीउ बोकेको हुनुपर्छ । यसअघि गठन भएका आयोगले ती बीउ नबोकेकै कारण असफल हुन पुगेका थिए भन्ने आत्मसात् गर्नुपर्छ । अहिले दलहरूले भागबन्डा गरेका कारण संशय उत्पन्न भएकाले त्यसलाई मेट्ने काम पनि उनीहरूले नै गर्नुपर्छ । त्यसैले अबको आयोगमा रहने व्यक्तिहरू सार्वजनिक छवियुक्त हुनुपर्छ । उनीहरू आफ्ना कामका लागि योग्य र विश्वसनीय छन् भन्ने स्थापित हुनुपर्छ । आयोगलाई कार्यसम्पादनमा सहज हुने गरी सरकारले आर्थिक, भौतिक तथा प्राविधिकलगायतका सहयोग गर्नुपर्छ ।"
टापु राष्ट्रहरूको निरीहता,"विश्वव्यापी भूराजनीतिक तनाव र शक्ति सन्तुलनको केन्द्रमा विभिन्न महादेशका टापुहरूको महत्त्व फेरि एकपटक सतहमा आएको छ । यी टापुहरू प्रायः ठूला शक्तिहरूको रणनीतिक चासोको केन्द्रबिन्दु बन्नुमा तिनीहरूको भौगोलिक अवस्थिति, प्राकृतिक स्रोत र सामरिक महत्त्वले काम गरेको छ ।इतिहासमा टापुहरूको आकर्षण अमेरिकी राष्ट्रपति जेम्स पोल्कको प्रशासनले (१८४५१८४९) इतिहासमा टापुहरू र क्षेत्रीय विस्तारलाई सवैभन्दा बढी महत्त्व दिएका थिए । उनको म्यानिफेस्ट डेस्टिनी नीतिले अमेरिकालाई प्रशान्त महासागरसम्म पुर्याउनुमा टापुहरूको अधिग्रहण नै कारक थियो । पोल्कले टेक्सासलाई अमेरिकामा गाभे । १८४८ को ग्वाडालुपे हिडाल्गो सन्धिमार्फत क्यालिफोर्निया र अन्य क्षेत्रहरू अमेरिकामा थपे । अमेरिकामेक्सिको युद्धले अमेरिकालाई प्रशान्त टापुहरूसम्मको विस्तारको महत्त्वाकांक्षा पूरा गरेको थियो । पोल्कको समयमा हवाईको औपचारिक अधिग्रहण नभए पनि पछि हवाई र अन्य प्रशान्त टापुहरूमा अमेरिकी चासोलाई ह्वात्तै बढाइदिएको ठानिन्छ । अमेरिकी इतिहासमै एक कार्यकाल मात्र कार्यालयको जिम्मेवारी सम्हालेका पोल्कले भूगोल विस्तार टापु अधिग्रहणमा रेकर्डस्तरको सफलता प्राप्त गरेका थिए । यतिबेला राष्ट्रपति डोनाल्ड ट्रम्पले त्यही शैली पछ्याउने महत्त्वाकांक्षा देखाएका छन् । सन् १८९८ मा अमेरिकाले हवाईलाई गाभेर पोल्कको विस्तारवादी नीतिलाई साकार पारेको थियो । यो टापु केही अमेरिकी व्यापारी र मिसनरीहरूले १८९३ मा रानी लिलिउओकलानीलाई अपदस्थ गरेर गणतन्त्र स्थापना गरेका थिए । अझ रोचक त चीनको बढ्दो प्रभावसँगै, यो टापु अमेरिकाचीन तनावको मौन केन्द्र बन्दै छ । ट्रम्पका सम्भवतः एक मात्र उनले नाम लिइएका आदर्श पुरुष म्याकिन्लेले नै अमेरिकी विस्तारलाई साम्राज्यवादी शक्तिमा बदलेको श्रेय पाउँछन् । म्याककिन्लेले स्पेनविरुद्धको युद्धमा क्युबा, फिलिपिन्स, गुआम, र पोर्टोरिकोलाई खोस्न सफल भएका थिए । आफ्नो प्रभाव कायम गर्नेगरी क्युबालाई औपचारिक स्वतन्त्रता दिए पनि बाँकीमाथि अमेरिकी भूगोल विस्तारको भोकलाई थप जगाएका थिए । उनले नै १८९७ मा डिंगली ट्यारिफ ऐन पारित गरेर आयात कर बढाएर अमेरिकी उद्योगहरूलाई संरक्षण गर्ने औचारिक नीतिको सुरुवात गरेका थिए । यसलाई नै राष्ट्रपति ट्रम्पले पृथ्वीस्तरमा फैलाउँदै छन् । उनैले अमेरिकी डलरलाई सुनको मानक मुद्रा बनाएका हुन् । दुःखद रूपमा १९०१ सेप्टेम्बर ६ मा न्युयोर्कमा प्यानअमेरिकन प्रदर्शनीमा अराजकतावादी लियोन चोलगोसले गोली हानेर उनको हत्या गरे । पश्चिमी विस्तार, एसियामा उथलपुथल१८९८ को स्पेनिसअमेरिकी युद्धपछि अमेरिकाले गुआम हात पार्न सफल भयो । जुन टापु दोस्रो विश्वयुद्धमा जापानसँगको लडाइँको केन्द्र बन्यो । गुआममा ठूला अमेरिकी सैन्य अड्डाहरू छन्, र यो उत्तर कोरियाको मिसाइल खतरा र चीनको दक्षिण चीन सागर नीतिका कारण चौबाटोमा खडा भएको मानिन्छ । २०१७ मा उत्तर कोरियाले गुआमलाई निसाना बनाउने धम्की दिएको घटना उल्लेखनीय छ । मार्च १८, २०२५ मा सार्वजनिक जेएफके फाइलहरूले दक्षिण चीन सागरमा अमेरिका र चीनबीचको तनावलाई थप सतहमा ल्याएको छ । फिलिपिन्सका उत्तरी टापुहरू बाटानेसलगायत ताइवानको नजिक भएका कारण अर्को प्रतिद्वन्द्विताको केन्द्रमा तानिएको छ । २०२३ मा अमेरिका र फिलिपिन्सबीचको ठूलो सैन्य अभ्यास (बीबीसी न्यूज, अप्रिल २६, २०२३) ले यी टापुहरूलाई अमेरिकी रणनीतिको अग्रभागमा राखेको प्रस्टै छ । चीनले यसलाई गम्भीर अमेरिकी हस्तक्षेप ठानेको छ । २०२२ मा सोलोमन टापुहरूले चीनसँग सुरक्षा सम्झौता गरेपछि अमेरिकी र बेलायती जहाजहरूलाई प्रवेश निषेध गरे । यो टापुमार्फत प्रशान्त क्षेत्रमा चीनले सामरिक प्रभाव विस्तार गरेको पेन्टागनको बुझाइ छ (इन्डोप्याकइन्फो, अगस्ट २५ २०२२) । दक्षिण चीन सागरमा अवस्थित यी टापुहरूमामाथि चीन, फिलिपिन्स, भियतनामले दाबी गर्दै आएका छन् । त्यसमाथि बेइजिङले चीनसागरमा कृत्रिम टापुहरू बनाएर सैन्य अड्डा स्थापना गरेको अमेरिकी आरोप छँदै छ । अमेरिकाले त्यहाँ फ्रिडम अफ नेभिगेसन अभियान चलाइरहँदा यी टापुहरू वैश्विक झडपको केन्द्र बन्दै छन् । यी टापुहरूको भौगोलिक अवस्थिति ताइवान, दक्षिण कोरियाका साथै व्यापारिक मार्गहरूको निकटताले तिनीहरूलाई सैन्य र आर्थिक दृष्टिकोणले चुनौतीपूर्ण बनाउँदै लगेको छ । स्प्राट्ली टापुहरूमा तेल र ग्यासको स्रोतका कारण पनि अमेरिकी चासो बढेको हुनुपर्छ । पोल्क प्रशासनको समयदेखि नै अमेरिकालाई टापुहरूमा प्रभाव जमाउने नीति ट्रम्प प्रशासनले थप गति दिएर विगत उधिन्ने उपक्रम सुरु भएको छ । राष्ट्रपति ट्रम्पले डेनमार्कबाट ग्रिनल्यान्ड टापु खोस्ने बारम्बारको चेतावनीका कारण टापु राष्ट्र र ती क्षेत्रका प्रशासन त्रसित छन् । विश्वको सबैभन्दा ठूलो टापु ग्रिनल्यान्ड आर्कटिक क्षेत्रमा अवस्थितिका कारण रणनीतिक चुनौतीको अग्रमोर्चा बन्दै छ । प्राकृतिक स्रोतहरू तेल, ग्यास, र दुर्लभ खनिजहरूका कारण ट्रम्पको रुचि बढाएको भनिए पनि यो अमेरिकी सुरक्षा रणनीतिक बृहत् योजनाको अभिन्न अंग भएको बुझ्न सकिन्छ । ट्रम्पले पछिल्लो विकास क्रमका रूपमा (मार्च १३, २०२५) नाटो महासचिव मार्क रुटसँगको भेटमा ग्रिनल्यान्डलाई राष्ट्रिय र अन्तर्राष्ट्रिय सुरक्षाका लागि आवश्यक बताएर जसरी पनि कब्जा गर्ने रणनीतिक सन्देश दिएका छन् । डेनमार्कले ग्रिनल्यान्डको रक्षा गर्न नसकेको र यो टापु अमेरिकाको अधिग्रहणमा एक वा अर्को तरिकाले भए पनि आउने दाबी दोहर्याइरहेका छन् (वासिङ्टन पोस्ट मार्च २३, २०२५) ।ग्रिनल्यान्डमा (मार्च ११, २०२५) भएको संसदीय निर्वाचनमा डेमोक्रेटिट पार्टीले जितेको छ । यो दलले टापुलाई डेनमार्कबाट क्रमिक रूपले स्वतन्त्र बनाउनुपर्ने नीति लिँदै आएको छ । ग्रिनल्यान्डका भावी प्रधानमन्त्री जेन्सफ्रेडेरिक निल्सनले हामी अमेरिकी वा डेनिस होइनौं, ग्रिनल्यान्डर बन्न चाहन्छौं भने पनि अमेरिकी हस्तक्षेप भएमा विश्वको कोही पनि नबोल्नेजस्तो अवस्था देखिन्छ (द गार्डियन, १३ मार्च २०२५) । त्यसअघि डेनमार्ककका प्रधानमन्त्रीको टाइम म्यागेजिनमा प्रकाशित लामो अन्तर्वार्तामा ग्रिनल्यान्डबारे त्यहींका जनताले निर्णय गर्ने चिसो प्रतिक्रिया दिएबाट यसको भविष्य कमजोर बन्दै गएको बुझ्न गाह्रो छैन । दोस्रो विश्वयुद्धपछि ग्रिनल्यान्डको पिटुफिक स्पेस बेसमा अमेरिकी सैन्य अड्डा छँदै छ । यो टापु रुस र चीनको आर्कटिक प्रभावलाई रोक्ने रणनीतिक चोकप्वाइन्ट मानिने पेन्टागनको ठहर छ । प्रशान्त महासागरको एउटा सानो टापु राष्ट्र नाउरु (जनसंख्या करिब ११ हजार) ले २०२४ मा ताइवानसँगको लामो समयदेखिको कूटनीतिक सम्बन्ध तोडेर चीनसँग सम्बन्ध कायम गरेपछि अमेरिका त्रसित देखिन्छ । नाउरुको फस्फेट खानी समाप्त भएपछि उसको अर्थतन्त्र संकटमा परेको अवसरलाई चीनले आर्थिक सहायता र लगानीको आश्वासन दिएर आफ्नो प्रभाव क्षेत्रमा तानेको अमेरिकी बुझाइ छ । नाउरुको बेइजिङसँग सम्बन्ध जोड्ने निर्णयले ताइवानलाई झट्का दिनुका साथै अस्ट्रेलियाको समेत रणनीतिक चिन्ता बढाइदिएको छ । यो बेइजिङ र वासिङ्टनको अर्को रणनीतिक चोकप्वाइन्ट बन्न आइपुगेको छ । साइप्रस लामो समयदेखि युरोपेली संघको सदस्य गणतन्त्र साइप्रस र टर्कीले मान्यता दिएको उत्तरी साइप्रसको टर्की गणतन्त्र (जसलाई अन्तर्राष्ट्रिय समुदायले मान्यता दिएको छैन) बीच बाँडिएको विवादित टापु हो । १९७४ मा टर्कीले साइप्रसको उत्तरी भागमा आक्रमण गरेपछि यो छुट्टिएको हो । टापुको रणनीतिक स्थानले यसलाई नाटो, रुस र मध्यपूर्वबीचको तनावबिन्दु मानिन्छ । यो टापु मध्यपूर्वको निगरानी र ऊर्जा मार्गहरूको नियन्त्रणका लागि महत्त्वपूर्ण छ । टर्की र ग्रिसबीचको तनावले यो टापुलाई अझै पनि भूराजनीतिक फ्ल्यास प्वाइन्ट बनाइराखेको छ । साइप्रसको विभाजनले युरोपेली संघ र टर्कीबीचको सम्बन्धलाई थप जटिल बनाउनुका साथै टापुमाथि रुसी चासोले अझ बढी पेचिलो बनाएको छ (फरेनपोलिसी, २१ मार्च २०२५) ।अस्तित्वको अन्तिमतिर ताइवान औपचारिक रूपमा रिपब्लिक अफ चाइना भनिने ताइवानलाई बेइजिङले आफ्नो अविभाज्य प्रान्त ठाने पनि हालसम्म अमेरिका निर्देशित स्वतन्त्र टापु राष्ट्रका रूपमा रहेको छ । यो टापु दशकौंदेखि अमेरिका र चीनबीचको तनावको केन्द्र बन्दै आएको छ । ताइवान नजिकैको दक्षिण चीन सागरमा चीनको सैन्य गतिविधि बढ्दै जाने र अमेरिकाले ताइवानलाई सैन्य र कूटनीतिक समर्थन दिए पनि ट्रम्प प्रशासनले कमजोर पार्न थालेको भन्ने बयानबाजीले अरू बढी संवेदनशील बनाएको ठानिँदै छ । विभिन्न सार्वजनिक टिप्पणीहरूमा सी चिनफिङ प्रशासनले २०२६ भित्र यो टापुलाई औपचारिक रूपमा मेनल्यान्डमा समावेश गर्ने रणनीतिलाई ट्रम्प प्रशासनको बलियासँग मिल्ने सानालाई निल्ने नीतिले बढी सहज बनाएको बुझ्न अप्ठेरो छैन । ताइवानको अर्धचालक (सेमिकन्डक्टर) उद्योगले अमेरिकी प्रविधि विकासलाई आधारप्रदान गर्दै आएको परिवेशमा कुनै पनि बेला यसको आपूर्ति शृंखला अवरुद्ध हुन सक्ने ठानेर नै ट्रम्प प्रशासनले ताइवानी व्यापारी र उद्योगलाई आक्रामक रूपमा अमेरिकाका स्वागत गरिरहेका छन् । रोचक के देखिन्छ भने, ग्रिनल्यान्डको विपरीत, ताइवानले आफ्नो स्वतन्त्रता कायम राख्ने सक्रियतामा कमी ल्याएको छैन । जसरी ग्रिनल्यान्डको आर्कटिक स्थान र सैन्य अड्डाले यसलाई अमेरिका र रुसबीचको बफर बनाएको छ । त्यसैगरी, ताइवान र स्प्राट्ली टापुहरू एसियाली शक्ति सन्तुलनको केन्द्रमा छन् । नाउरु र साइप्रसले क्षेत्रीय प्रभाव र स्रोतका लागि ठूला शक्तिहरूलाई आकर्षित गरिरहेका छन् । यी दुई टापुहरू मुख्यतः अमेरिकाचीनबीचको भूराजनीतिक प्रतिस्पर्धाको क्रसहेयर्स मा परेका छन् । असान्दर्भिक बहुपक्षीयता २०२२ मा चीनसोलोमन आइल्यान्ड्स सुरक्षा सम्झौताको जवाफमा अमेरिकाले प्रशान्त क्षेत्रमा सैन्य उपस्थिति ह्वात्तै बढाएको छ । टापु राष्ट्रहरूले जलवायु परिवर्तनलाई कूटनीतिक हतियार बनाएर आफ्नो स्वायत्तता जोगाउने रणनीति अब पुरानो अस्त्र बनेको छ । २०२३ मा संयुक्त राष्ट्रसंघमा प्रशान्त टापुहरूले ब्लु प्यासिफिक रणनीतिमार्फत जलवायु कोषको माग गरे पनि कसैले सुन्न चाहेन । प्रशान्त टापु फोरम (पीआईएफ) र हिन्द महासागरको सिसेल्सजस्ता राष्ट्रहरूले एससीओ र ब्रिक्स मञ्चमा बढाएको संलग्नता भने तुलनात्मक रूपले उपयोगी देखिन्छ । फिजी, सोलोमन आइल्यान्ड्स र सामोआले चीनको आर्थिक विकासबाट आफ्नो हितमा कसरी लाभ लिन सफल हुन्छन् भन्ने परीक्षणको चरणमा छ । ठूला शक्तिहरूमध्येका अमेरिका र अस्ट्रेलियासँगको प्रतिस्पर्धामा टापु राष्ट्रहरूको फ्रेन्ड्स टु अल नीति ती आइल्यान्डहरूकै लागि असान्दर्भिक बन्दै गएको छ । अब उनीहरू बाध्य भएर बेइिजङ वा वासिङ्टनतिर ढल्कनुपर्ने बाध्यता साँच्चिकै उनीहरूको स्वतन्त्रताको सबैभन्दा कठिन रोजाइ बन्दै छ ।प्यासिफिक आइल्यान्डको भूराजनीति ः फाइदाका लागि खेल (२०२४) नामक प्रतिवेदनका अनुसार अमेरिकाले प्रशान्त क्षेत्रमा १ अर्ब डलरभन्दा बढी र चीनले सन् २०२४ मा प्रशान्त टापुहरूमा ५० करोड डलरभन्दा बढी बन्दरगाह र सञ्चार पूर्वाधारमा लगानी गरेका छन् । अमेरिका, अस्ट्रेलिया, न्युजिल्यान्ड, जापान र बेलायतले २०२२ सुरु गरेको पाट्नर्स इन द प्यासिफिक ओसन अभियान अब ट्रम्प प्रशासनको मस्को र सायद बेइजिङसँगको निकटताले धरापमा पर्दै छ । त्यसै पनि यो अनौपचारिक संयन्त्र थियो । २०२४ मा अमेरिकाले प्रशान्त क्षेत्रका सोलोमन आइल्यान्ड्स र पापुआ न्युगिनीमा सैन्य उपस्थिति थप बढाएको छ । चीनले २०२४ सम्म १० प्रशान्त टापु राष्ट्रहरूसँग बीआरआई सम्झौता गर्नुका साथै सोलोमन आइल्यान्ड्समा सैन्य आधार बनाउने कोसिस गरिरहेको छ । यही बीचमा सोलोमन र किरिबातीले ताइवान छोडेर बेइजिङ रोजेको घटना उल्लेखनीय छन् । फिजी र सामोआले भने चीन र अमेरिकासँग सन्तुलित सम्बन्ध राख्न कोसिस र फिजीमा भारतीय प्रभावको वर्तमान अवस्था धेरै छिटो बदलिने तरखरमा छ । यो प्रतिस्पर्धाले विश्व अर्थतन्त्र र समुद्री मार्गहरूमा प्रशान्त क्षेत्र व्यापार र सुरक्षाका दृष्टिकोणले बेइजिङ वासिङ्टन प्रतिस्पर्धा र तनावलाई उजागर गर्दछ । एसियाका दुई महाशक्ति चीन र भारतबीचको सुमधरताको बाध्यात्मक सम्बन्धका कारण यी टापु राष्ट्रको प्रतिस्पर्धामा नयाँदिल्ली नदेखिएपनि हालैको प्रधानमन्त्री मोदीको मौरिसस भ्रमण र माल्दिभ्समाथि बेइजिङसँगको प्रतस्पिर्धा र श्रीलंकासँग यी दुवैका महाशक्तिको रणनीति कुन तहमा विकास वा विस्फोट हुन्छ अनुमानभन्दा बाहिर भएजस्तो देखिन्छ । हालै भारतीय विदेशमन्त्री एस जयशंकरले सांकेतिक रूपमा प्रधानमन्त्री मोदी कडा राष्ट्रवादी भएको राष्ट्रपति ट्रम्पलाई राम्ररी थाहा भएका कारण यस्ता राष्ट्रवादीहरूले एकअर्कालाई सम्मान गर्ने दाबी गरेका छन् । यसको अर्थ ठीक चिनियाँ राष्ट्रपति सी चिनफिङका सन्दर्भमा पनि लागू हुन्छ भन्ने हो । जसरी राष्ट्रपति ट्रम्पले इतिहास उधिनेर देश र रणनीतिक सम्बन्धलाई परिभाषित गर्ने कोसिस गरिरहेका छन्, त्यसमा मोदी अरू एकदम अघि बढेर चीनसँगको दुश्मनीको सन्दर्भ नै नरहेको भन्नसमेत पछि परेका छैनन् । गहिरो सांस्कृतिक सम्बन्धका साथ हाम्रो सम्बन्ध अत्यन्त बलियो छ । पछाडि फर्केर शताब्दियौंसम्म हेर्ने हो भने हामीबीच द्वन्द्वको इतिहास देखिँदैन । सधैँ हामी एकअर्काबाट सिक्न र बुझ्न केन्द्रित भएका छौं । एक समय चीनमा बौद्ध दर्शनको गहिरो प्रभाव थियो र त्यो दर्शन मूल रूपमा यहीँ उब्जिएको थियो, मोदी बहुचर्चित आध्यात्मिक नाम दिइएको तीन घण्टाभन्दा लामो ले फरिडम्यानसँगको पडकास्टमा भन्छन्, हामीबीचको सहकार्य लाभदायक मात्र होइन, विश्वको स्थिरता र समृद्धिका लागि आवश्यक पनि छ । एक्काइसौं शताब्दी एसियाको शताब्दी हुनाले भारत र चीनले स्वस्थ र स्वाभाविक तरिकाले प्रतिस्पर्धा गरून् भन्ने हामी चाहन्छौं । प्रतिस्पर्धा खराब चिज होइन तर त्यो कहिल्यै पनि द्वन्द्वमा बदलिनु हुँदैन ।राष्ट्रपति सीले इतिहासकै गर्तबाट सम्बन्धलाई कसिरहने चाहना व्यक्त गर्दै आएका छन् । बहुचर्चित महावलीपुरमा चेन्नई अनौपचारिक शिखर सम्मेलनका बेला सीले भनेका थिए, हामी दुई प्राचीन सभ्यताले एकअर्काबाट सम्मान र विधि सिक्नुपर्छ, जसले हाम्रा साझा विकास र समृद्धिलाई बढावा दिन्छ । यतिबेला तिनै पुराना भनाइ र वक्तव्यहरूको उद्धरण चिनियाँ मिडियाले समेत प्रमुखताका साथ प्रकाशन र प्रसारण गर्नमा रुचि बढाएका छन् । जसले चिनियाँ धारणालाई थप स्पष्ट गर्दछ । यसरी टापु राष्ट्रहरूमाथि अमेरिकी आक्रमकताले एसियाका दुई महाशक्ति अनिवार्य रूपमा रणनीतिक साझेदारीमा पुग्ने बाटो खुलेको बुझ्न सकिन्छ । यस्तो विश्व परिवेशमा नेपालले यी दुई देशलाई चिडचिडाहटमा पार्ने कि उनीहरूसँगको सम्बन्धलाई घनिभूत बनाएर आर्थिक विकासमा लाभ लिने भन्नेमा गम्भीर रूपले विमर्श गर्नुपर्ने हो । तर वर्तमान सरकारले वासिङ्टनमस्कोको गठबन्धनविरुद्ध र दिल्लीबेइजिङ सहकार्यको विपक्षमा अनावश्यक रूपले युक्रेनको पक्षमा उभिने विचित्र शैली प्रदर्शन गरेको छ । इतिहासदेखिको प्यालेस्टिनी स्वतन्त्रताको पक्षमा उभिएको नेपाल यही सरकारका बेला त्यसका विपक्षमा उभिएर हमासको कव्जामा रहेका विपिन जोशीको जीवनमाथि त खेलवाड गर्ने अपराध गर्न पुगेको छ । यस्ता गैरजिम्मेवार उपक्रमले कस्तोसम्म त्रास बढाएको छ भने कतै यो सरकारले कतार, इरान र टर्कीसँगको आवश्यक सम्बन्ध विकासलाई बेवास्ता गरेर सिरिया र अफगानिस्तानसँग मिल्न त पुग्ने होइन ? कतै अमेरिकायुरोपको झगडामा मध्यस्थ बनेर रेकर्ड कायम गर्ने भोक त जाग्ने होइन भन्ने सन्त्रास बढाएको छ । सायद नेपालकै इतिहासमा कूटनीतिक रूपमा यति निकृष्ट तहको अवस्थाबाट देश गुज्रेको समय नै यही हुनुपर्छ । जहाँ द्वन्द्व र अवसरका बहुआयामिक मोर्चा छरपष्ट रूपले खुला भएका छन् । तर सिंहदरबारले कतै केही नभएको जस्तो गरेर ज्ञानेन्द्रको भूत र बालेको बचकनामाथि रुमल्लिएर के तमासा प्रदर्शन गरेको हो ? यसबारे गठबन्धनवादी कोहीले प्रकाश पारे सबैलाई गुन लाग्थ्यो ।"
संसद् अवरोधको विकल्प खोजौं,"संसदीय व्यवस्थामा संसद् मुलुकको उच्चतम् नीति निर्माण गर्ने लोकतान्त्रिक थलो हो । तर बारम्बार अवरोध हुँदा यसको गरिमा खण्डित भएको छ । पछिल्लो समय कुलमान घिसिङलाई विद्युत् प्राधिकरणको कार्यकारी निर्देशक पदबाट हटाइएको विषयलाई लिएर संसद् अवरुद्ध गरिएको थियो । जनताका प्रतिनिधिले सरकारका निर्णयमाथि प्रश्न उठाउनु लोकतान्त्रिक व्यवस्थाको सुन्दर पक्ष हो । तर जनताको आवाज मुखरित हुने संसद् नै ठप्प पारेर जनसरोकारका अन्य विषयलाई बन्धक बनाउने प्रवृत्तिलाई कुनै पनि अर्थमा ठिक मान्न सकिँदैन । संसद्लाई जुनसुकै बहानामा राजनीतिक स्वार्थका लागि अवरुद्ध पार्ने माध्यम बनाउनु हुँदैन । बरू समसामयिक विषयको छलफल र बहसका साथै देशमा विद्यमान सबैखाले समस्या समाधानको साझा मञ्चका रूपमा संसद्लाई उपयोग गरेर जनतामा सकारात्मक सन्देश प्रवाह गर्नु उचित हुन्छ । हरेक विषयमा सत्तापक्ष र प्रतिपक्षबीच संघर्ष हुनु लोकतान्त्रिक अभ्यासको स्वाभाविक प्रक्रिया हो । तर समाधान संवादबाट खोज्नुपर्नेमा हठात् संसद् अवरुद्ध पार्ने प्रवृत्तिले जनतामा संसदीय प्रणालीप्रति नै निराशा बढाइरहेको भन्ने यथार्थलाई सबैले मनन गर्नैपर्छ । किनकि संसद् अवरोधले सरकारलाई जवाफदेही बनाउनेभन्दा पनि कार्यपालिका, व्यवस्थापिका र नागरिक समाजबीचको संवाद खण्डित गर्दै लोकतान्त्रिक संस्थाहरूलाई नै कमजोर बनाउने जोखिम रहन्छ । सरकारको निर्णयमा असहमति भए वा जनअपेक्षाअनुरूप नभएमा संसदीय प्रक्रियाबाटै अनेक विकल्प खोज्न सकिन्छ । संसदीय समितिमा छलफल, शून्य समय, विशेष समय वा विभिन्न प्रस्तावद्वारा संसदीय प्रक्रियामार्फत समस्याको समाधान खोज्नु सबैको हितमा छ । तर त्यसलाई बेवास्ता गरेर बारम्बार संसद् अवरुद्ध गर्दा अन्ततः नीति निर्माण प्रक्रिया मात्र असफल हुँदैन । त्यसको नकारात्मक असर स्वाभाविक रूपमा समग्र शासन व्यवस्थामा पनि पर्न जान्छ । अब संसद् अवरोधको विकल्प खोज्ने बेला आएको छ । लोकतन्त्रको मर्मअनुसार समस्याको समाधान वार्ता, संवाद, छलफल र बहसबाटै खोजिनुपर्छ । अतः प्रतिपक्षी दलहरूले लोकतान्त्रिक अभ्यासलाई मजबुत बनाउने खालका विकल्प अवलम्बन गर्नु जरुरी छ । अन्यथा, यो प्रवृत्तिले नेपाललाई राजनीतिक अस्थिरताको अर्को गोलचक्करमा धकेल्ने निश्चित छ । त्यसमा भने सरोकारवाला पक्ष समयमै सचेत हुनैपर्छ । टेकेन्द्र अधिकारी, विराटनगर"
अराजकताको बीउ नै प्रधानमन्त्री,"देशको सर्वोच्च पदमा बसेको व्यक्ति राष्ट्रको अभिभावक बन्नुपर्छ । तर, केपी शर्मा ओलीको स्वेच्छाचारी व्यवहार, बेलगाम अभिव्यक्ति र संवैधानिक संस्थाहरूको अपमानले नेपाललाई गम्भीर संकटमा धकेलिरहेको छ । जस्तो कि, हाम्रो युवा संघले बाघले जस्तो झम्टिनेछ भन्ने अभिव्यक्ति दिएर प्रधानमन्त्री ओलीले राजनीतिक मर्यादाको हदलाई पार गरेका छन् । देशमा हिंसा र अराजकताको बीउ छर्ने काम गरेका छन् । ओलीको यस्तै शैलीले राजनीतिक संस्थाप्रति विश्वास घटाउने, कानुनी शासनलाई कमजोर बनाउने र कार्यकर्तामार्फत अराजकता फैलाउन बल मिलेको छ । लोकतान्त्रिक प्रणालीमा संवैधानिक संस्थाहरू स्वतन्त्र र निष्पक्ष हुनुपर्छ । तर, ओली शासनमा ती संस्था दल विशेषको नियन्त्रणमा पार्ने, आफ्ना मानिस राखेर प्रशासनमा हस्तक्षेप गर्ने, अनि कानुनी प्रक्रियालाई नजरअन्दाज गर्ने प्रवृत्ति हाबी छ । प्रहरी प्रशासन होस् वा न्यायपालिका सबै निकायलाई व्यक्तिगत र दलगत स्वार्थका लागि प्रयोग गर्ने रणनीति अख्तियार गरिएको छ । जब मुलुकको प्रधानमन्त्री स्वयंले संविधानलाई आफूअनुकूल चलाउने प्रयास गर्छन्, विरोधी स्वरहरू दबाउने नीति लिन्छन्, अनि कानुनी राज्यलाई खिल्ली उडाउँछन्, त्यसले जनतामा कानुनी शासनप्रति नै अविश्वास जन्माउँछ । ओली प्रवृत्तिले नेपाली लोकतन्त्रलाई कमजोर पार्ने, संवैधानिक संस्थाहरूलाई दलगत बनाउने, कानुनी शासनको खिल्ली उडाउने, अनि कार्यकर्तालाई उक्साएर अराजकतातर्फ धकेल्ने बाटो रोजेको छ । जब देशको प्रधानमन्त्री स्वयं संवैधानिक व्यवस्थालाई तोडमोड गर्न उद्यत हुन्छन्, संस्थाहरूलाई कमजोर बनाउँछन् अनि कार्यकर्तालाई मिलिसिया का रूपमा प्रयोग गर्छन्, यसले लोकतन्त्रलाई संकटमा पार्ने निश्चित छ । सन्तोष सिम्खडा, टोकियो, जापान"
"प्रतिकार होइन, सेवा प्रवाहबाट मन जितौं","कान्तिपुरमा सोमबार प्रकाशित सम्पादकीय सबै राजनीतिक पार्टीका लागि शिक्षाप्रद छ । विशेषतः सत्ता सञ्चालन गर्ने दलहरूले यसबाट शिक्षा लिनु जरुरी छ । सरकार चलाउने पार्टीहरूले प्रतिकार होइन, सेवा प्रवाहबाट जनताको मन जित्न सक्नुपर्छ भन्ने सम्पादकीय निष्कर्ष तारिफयोग्य छ । वास्तवमा अहिले जनताले गणतन्त्रकै विकल्प खोजिसकेका छैनन् । गणतन्त्रलाई जनताको पक्षमा कुशलतापूर्वक चलाउन नजान्ने असफल शीर्ष नेताको मात्रै विकल्प खोजेका हुन् । कुशासन र नेतातन्त्रबाट मात्रै मुक्ति खोजेका हुन् । जसलाई दलभित्रै रहेका असल नेताले बेलैमा ग्रहण गर्न सक्नुपर्छ ।गोपाल देवकोटा, काठमाडौं७, चाबहिल, पीपलबोट"
जनताको प्रधानमन्त्री खोइ ?,"देशमा लोकतन्त्र आयो, प्रजातन्त्र आयो तर जनताले कहिल्यै पनि आफ्नो प्रधानमन्त्री भन्ने मौकै पाएनन् । पार्टीका प्रधानमन्त्री धेरै भए, देश र जनताको प्रधानमन्त्री बन्न कोही सकेनन् । प्रधानमन्त्री जस्तो व्यक्तिले म सांसदहरूले सोधेको प्रश्नको जवाफ दिन्नँ भन्न त झन् मिल्दै मिल्दैन । पुरुषोत्तम घिमिरे, जोरपाटी, काठमाडौं"
संविधान संशोधनका आवश्यक मुद्दा,काशीराज दाहाल
डिस्कोर्स मा शैक्षिक विकास,सादेशमणि पोखरेल
"निष्क्रिय कर्जा व्यवस्थापन होइन, घटाउने हो",दुर्गाकुमारी कँडेल
प्रदेशले अधिकार पाएनौं भन्नु नै गलत : प्रधानमन्त्री,"प्रधानमन्त्री केपी शर्मा ओलीले अधिकार नपाएका कारण काम गर्न नसकेको भन्ने मुख्यमन्त्रीहरूको भनाइ गलत भएको टिप्पणी गरेका छन् । कुन अधिकार नहुँदा विकास निर्माणका काम गर्न र जनतालाई सेवा दिन नसकिएको हो भन्ने स्पष्ट पार्न उनले मुख्यमन्त्रीहरूलाई चुनौती दिएका छन् । कान्तिपुर टेलिभिजनले आयोजना गरेको मुख्यमन्त्रीसँग कान्तिपुर कार्यक्रममा ७ वटै प्रदेशका मुख्यमन्त्री र सांसदले संविधानमा तोकिएको अधिकार संघले नदिएका कारण प्रदेश सरकारले काम गर्न नसकेको र प्रदेशको औचित्यमाथि नै प्रश्न उठेको बताएका थिए । कान्तिपुर टेलिभिजनले नै गरेको प्रधानमन्त्रीसँग कान्तिपुर कार्यक्रममा प्रधानमन्त्री ओलीले भने प्रदेश सरकारहरू स्वायत्त नभएको जिकिर गर्दै आफ्नो सीमितता बुझ्नुपर्ने बताए । संघीय सरकारले प्रहरी र निजामती विधेयक नबनाइदिँदा प्रहरी र कर्मचारीसँग सम्बन्धित काम गर्न नपाएको अधिकांश प्रदेश सरकारको गुनासो छ । संघीय सरकारले संघमा मात्र अधिकार नराखेको दाबी गर्दै प्रधानमन्त्री ओलीले थप अधिकार आवश्यक भए बिस्तारै बढ्दै जाने बताए । उनले अहिले नै प्रहरी चलाउन पाइएन भनी गुनासो गरेर नबस्न पनि मुख्यमन्त्रीहरूलाई आग्रह गरे । प्रहरी समायोजन संवेदनशील विषय भएका कारण त्यसमा हतार गर्न नहुने प्रधानमन्त्री ओलीको आशय थियो । प्रधानमन्त्री ओलीले पूर्वविशिष्टलाई आजीवन सेवा सुविधा दिने गरी कानुन निर्माण गर्न लागेको विषयमा भने उनले सर्वोच्च अदालतबाटै आदेश आएकाले कानुन बनाउनु सरकारको दायित्व भएको बताए । जीवन नै देशका निम्ति खर्चिएका पूर्वविशिष्ट पदाधिकारीलाई सेवा सुविधा नदिँदा अन्याय हुने उनको भनाइ थियो । ओलीले आफूले सरकारको नेतृत्व गरेका बेला देशमा सबैभन्दा बढी विकास निर्माण भएको दाबी गरे । सरकार अहिले शान्ति प्रक्रियाका बाँकी काम पूरा गर्न पनि लागिपरेको उनको भनाइ थियो । केही मानिसले विरोधका लागि मात्र विरोध गर्ने गरेको आरोप पनि ओलीले लगाए । अयोग्य कर्मचारीलाई निकाल्न खोज्दा भोलिपल्टै पुनःस्थापित भएर सरकारलाई चुनौती दिने गरिएको पनि प्रधानमन्त्री ओलीले बताए । आफ्नो सरकार र देशलाई असफल देखाउन अयोग्य र बेठीक मान्छेको आरती उतार्ने, गुनगान गाउने कार्य भइरहेको उनले बताए ।प्रधानमन्त्री ओलीले आफ्नै मातहतका सरकारी निकायको कामप्रति असन्तुष्टि जनाए । दुग्ध विकास संस्थानले किसानबाट दूध लिएर नगदमा बेच्ने तर महिनौंसम्म किसानलाई बक्यौता राख्ने गरेको उनले उल्लेख गरे । आएको पैसाजति संस्थानका कर्मचारीले बोनस बाँडेर खाने गरेको तर किसानलाई पैसा नतिरेको भन्दै प्रधानमन्त्रीले दुग्ध विकास संस्थानको कार्यशैलीप्रति असन्तुष्टि व्यक्त गरे । प्रधानमन्त्री ओलीले संघीय सरकारबाट पठाइएका प्रमुख कार्यकारी अधिकृतलाई हाजिर गर्न नदिएर काठमाडौं महानगरपालिकाका प्रमुख बालेन्द्र शाहले असहयोग गरेको आरोप लगाए । आफूले कर्मचारी र महानगर प्रमुखको अन्तरविरोध थाहा नै नपाउने उनको दाबी थियो । महानगर प्रमुख शाहले प्रमुख कार्यकारी अधिकृतको विषयलाई फेसबुकबाट उचालेको टिप्पणी पनि प्रधानमन्त्रीले गरेका छन् । देशमा एउटा गतिलो रंगशाला पनि बन्न नसकेको र खेल क्षेत्र सरकारको प्राथमिकतामा नपरेको भन्ने प्रश्नमा ओलीले भने, हो, केही विरोध गर्ने ठाउँ नभए यो पनि एउटा उपाय हो, कर्णालीमा रंगशाला बनेको छ, देशमा धेरै सहरमा रंगशाला छन्, लुम्बिनी प्रदेशमा बनेको छ, अहिलेको मेरो नेतृत्वको सरकारको पहिलो निर्णय नै कीर्तिपुरको क्रिकेट रंगशालामा फ्लड लाइट जोड्ने निर्णय भएर काम भइरहेको छ, यी काम नभए के हुन् ?"
जलवायु परिवर्तनको असर मौसमदेखि समाजसम्म,"जलवायु परिवर्तनका असर न्यूनीकरण गर्न सामूहिक जागरुकता र युवाको सक्रियता आवश्यक रहेको सरोकारवालाले औंल्याएका छन् । जलवायु परिवर्तनको असर प्रशस्तै देखिइरहे पनि न्यूनीकरणका लागि नीति, बजेट र कार्यक्रम पर्याप्त नरहनेको उनीहरूले बताएका हुन् । कान्तिपुर मिडिया ग्रुपको अंग्रेजी प्रकाशन द काठमाडौं पोस्टले बिहीबार भैरहवामा आयोजना गरेको क्लाइमेट डायलग मा लुम्बिनी प्रदेशका वन तथा वातावरण मन्त्रालयका जयवायु परिवर्तन कार्यक्रमका फोकल पर्सन यज्ञमूर्ति खनालले प्रदेश सरकार र स्थानीय तहमा जलवायु परिवर्तनसम्बन्धी छुट्टै कानुन नरहेकाले संघीय सरकारकै नीति र कार्यविधिमा रहेर काम गर्नुपरिरहेको बताए । जलवायु परिवर्तनको असर न्यूनीकरण र अनुकूलनका लागि समुदायको जागरुकता र युवाको सक्रियता महत्त्वपूर्ण रहेको खनालले बताए । मन्त्रालयमा जलवायु परिवर्तनका क्षेत्रमा बजेट र जनशक्तिको सधैं अभाव हुने गरेको पनि उनले जानकारी दिए । संघमा प्रधानमन्त्रीको अध्यक्षतामा र प्रदेशमा मुख्यमन्त्रीको अध्यक्षतामा जलवायु परिवर्तनसम्बन्धी परिषद् गठन हुने नीतिगत व्यवस्था भए पनि लुम्बिनीमा पछिल्लो ५ वर्षमा परिषद्को बैठक एक पटक मात्र बसेको उनले बताए । डिभिजन वन कार्यालय पाल्पाकी वन अधिकृत मुना शर्माले जलवायु परिवर्तनको असर न्यूनीकरणका लागि वन, कृषि, पर्यटन र जलवायु परिवर्तनका विषय समेटिएको एउटै नीति बनाउन सके प्रभावकारी हुने बताइन् । लुम्बिनी प्रदेशमा अधिकांश वन क्षेत्र समुदायमा आधारित रहेको र वन व्यवस्थापन पनि त्यही आधारमा भइरहेकाले कार्बन सञ्चितीकरण र जलवायु परिवर्तन अनुकूलनमा कृषि, वन तथा निजी वन कार्यक्रम एकसाथ अघि बढाउनुपर्ने उनको भनाइ छ । वन क्षेत्र आसपासका बस्तीमा जनसंख्या कम हुनु, भएकामा पनि युवा नहुनुले पनि जलवायु परिवर्तनका क्षेत्रमा काम गर्न नसकिएको शर्माले बताइन् । वन्यजन्तु चोरीसिकारविरुद्धका अभियानकर्ता बर्दियाका युवा हेमन्त आचार्यले जलवायु परिवर्तनको असरले मानववन्यजन्तु द्वन्द्व बढ्दै गएको बताए । उनले नदीनाला सुक्दै गएपछि वन्यजन्तु बस्तीमा जान थालेको र त्यसले मानवसँग द्वन्द्व बढाइरहेको उनको भनाइ थियो । बर्दिया प्रकृति पर्यटनका लागि उत्कृष्ट गन्तव्य भए पनि पछिल्ला वर्षमा पर्यावरणीय पर्यटक घट्दै गएको उनले बताए । वातावरणीय प्रभावका अध्येता युवराज कँडेलले कृषि र वन क्षेत्रको समन्वय अभावले जलवायु परिवर्तनका असर बढिरहेको बताए । जलवायु संवाद कार्यक्रममा द काठमान्डु पोस्टका सम्पादक विश्वास बरालले नीतिगत र कानुनी समस्या, सरोकारवालाको भूमिका र त्यसमा समुदाय एवं युवाको भूमिका र दायित्वका विषयमा छलफल चलाएका थिए । छलफलमा स्थानीय युवा, वातावरण अभियन्ता र वातावरण विषय अध्ययन गरिरहेका विद्यार्थीसमेत सहभागी थिए ।"
नयाँ कार्यक्रम थपेर सरकारले ल्यायो डिजिटल नेपाल फ्रेमवर्क २०,"नेपालको डिटिजल आर्थिक रूपान्तरणका लागि भन्दै झन्डै पाँच वर्षअघि नै घोषणा गरिएको डिजिटल नेपाल फ्रेमवर्क को प्रभावकारी कार्यान्वयन नभएको परिप्रेक्ष्यमा सरकारले यसको नयाँ मोडल प्रस्ताव गरेको छ । आफ्नै प्रधानमन्त्रित्वकालमा केपी शर्मा ओलीले २०७६ सालमा लागू गरेको फ्रेमवर्कमा अहिले केही सुधार, परिमार्जन र नयाँ कार्यक्रम थप गरी डिजिटल नेपाल फ्रेमवर्क (डीएनएफ) २० को मस्यौदा सार्वजनिक गरिएको हो । यसअघि फ्रेमवर्कअन्तर्गतको डिजिटल नेपाल एक्सलरेसन (डीएनए) परियोजनाका कुनै पनि कार्यक्रम अघि बढाउन नसकेको भन्दै विश्व बैंक समूहले १७ अर्ब रुपैयाँ बराबरको सहुलियत ऋण फिर्ता लगेको थियो । विश्व बैंकले डीएनए परियोजना रद्द गरी नयाँ कार्यक्रससहित नयाँ मोडालिटीमा डीएनएफ अघि बढाउन सुझाव दिएको थियो । ०७६ सालमै घोषणा गरिएको डिजिटल नेपाल फ्रेमवर्क अलपत्र रहेका बेला सरकारले ऋणमाथि ऋण थुपारेर नयाँ परियोजना अघि सारेको भन्दै आलोचना भएको थियो ।डिजिटल नेपाल फ्रेमवर्कले डिजिटल प्रविधिहरूको प्रभावकारी उपयोग गरी व्यापक सामाजिकआर्थिक रूपान्तरणको मार्गचित्र प्रदान गर्ने रणनीतिक दिशानिर्देशन दिन लक्ष्य राखेको छ, नयाँ फ्रेमवर्कको मस्यौदामा भनिएको छ, डीएनएफ २० ले सन् २०१९ मा सार्वजनिक गरिएको पहिलो संस्करण डीएनएफ १० कै दृष्टिकोणलाई आधार मानेको छ । पाँच वर्षभित्र सम्पन्न गरिसक्ने लक्ष्यसहित त्यसमा आठ प्रमुख क्षेत्रका ८० डिजिटल परियोजनाहरू अघि सारिएका थिए । योजनाअनुरूप गरिएको भए चालु आर्थिक वर्षमा डिजिटल फाउन्डेसन, कृषि, स्वास्थ्य, शिक्षा, ऊर्जा, पर्यटन, वित्त र सहरी पूर्वाधारमा व्यापक डिजिटाइजेसन हुने थियो ।फ्रेमवर्क कार्यान्वयनका लागि स्वामित्वमा समस्या, अन्तरनिकाय समन्वयको अभाव, सीमित स्रोतसाधन, वित्तीय अभाव र प्राविधिक क्षमताको कमीका कारण कार्यान्वयनमा चुनौती देखिए, मस्यौदामा भनिएको छ, डीएनएफ २० ले यिनै चुनौतीलाई सम्बोधन गर्न समन्वय संयन्त्रलाई सुधार गर्ने, प्राविधिक सीप वृद्धि गर्ने र डिजिटल पहलको चरणबद्ध र प्राथमिकताका आधारमा कार्यान्वयन सुनिश्चित गर्ने उपाय समेटेको छ ।डीएनएफले आर्थिक रूपमा सबल र समावेशी समाजका साथै वातावरणमैत्री विकासलाई मूल सिद्धान्तका मानेर रोबस्ट डिजिटल इकोसिस्टम निर्माण गर्नुका साथै डिजिटल डिभाडको अन्त्य र सूचना प्रविधिलाई जलवायु संकट समाधानको उपकरणका रूपमा प्रयोग गर्ने लक्ष्य राखेको छ । यसले एआईलाई स्वास्थ्य, वित्तीय सेवा, कृषि, पर्यटन, शिक्षा तथा विपद् व्यवस्थापनजस्ता क्षेत्रमा रूपान्तरणकारी टुलका रूपमा प्रयोग गर्ने प्रस्ताव गरेको छ । नेपालको डिजिटल रूपान्तरणका लागि फास्ट रणनीतिअन्तर्गत फ्युचर रेडी डिजिटल फाउन्डेसन, एक्सेस टु डिजिटल सर्भिस, स्किल्स एन्ड डिजिटल लिटरेसी र ट्रान्सफरमेसन अफ डिजिटल इकोनमी गरी पूर्वाधार विकास, डिजिटल सेवामा पहुँच, डिजिटल साक्षरता र डिजिटल अर्थतन्त्रको प्रवर्द्धनलाई अघि सारिएको छ । ऊर्जा, भौतिक पूर्वाधार, सहरी विकास, स्थानीय सरकार, संघीय मामिला, गृह मन्त्रालयलाई स्मार्ट पूर्वाधार विकासका लागि विशिष्टीकृत प्रणाली विकासका लागि पहल गर्ने जिम्मेवारी फ्रेमवर्कले दिएको छ । हेल्थ इन्स्योरेन्स इन्टिग्रेसन, इन्टिग्रेटेड हेल्थ म्यानेजमेन्ट इन्फरमेसन सिस्टमजस्ता प्रणाली बनाउन स्वास्थ्य मन्त्रालयलाई तोकिएको छ भने टुरिस्ट सेन्ट्रलाइज्ड डेटा सिस्टम, वानडोर टुरिजम सर्भिस प्लाटफर्म, भर्चुअल ल्याब जस्ता प्रणाली बनाउने जस्ता प्रस्ताव मस्यौदामा छ । साझा डिजिटल प्लाटफर्ममार्फत सामाजिक सुरक्षा सेवा उपलब्ध गराउन इन्टिग्रेटेड सोसल प्रोटेक्सन सर्भिस डेलिभरी प्रणालीका लागि श्रम, रोजगार तथा सामाजिक सुरक्षा मन्त्रालय, अर्थ मन्त्रालय र सामाजिक सुरक्षा कोषलाई जिम्मेवारी तोकिएको छ ।यो फ्रेमवर्क कार्यान्वयनको नेतृत्व गर्ने जिम्मेवारीसहित डिजिटल ट्रान्सफरमेसन काउन्सिल (डीटीसी) को व्यवस्था गरिने पनि मस्यौदामा उल्लेख छ । काउन्सिलले सबै निकायसँग समन्वय गरी फ्रेमवर्कअन्तर्गतका कार्ययोजना लागू गराउन मद्दत पुर्याउनेछ, मस्यौदामा भनिएको छ । सञ्चारमन्त्रीको नेतृत्वमा सञ्चालन गरिने र यसमा सम्बन्धित मन्त्रालयका सचिव, ईगभर्नेन्स बोर्डका प्रतिनिधि तथा प्रधानमन्त्री तथा मन्त्रिपरिषद्को कार्यालयका प्रतिनिधि हुनेछन् । डीएनएफ २० को प्रभावकारी कार्यान्वयनका लागि फाइभजीजस्ता उच्च गुणस्तरीय इन्टरनेट विस्तार, डाटा होस्टिङ र क्लाउड पूर्वाधारको तयारी, डिजिटल पहिचान प्रणालीको सुदृढीकरण र डिजिटल साक्षरताको वृद्धि जस्ता महत्त्वपूर्ण पक्षलाई प्राथमिकता दिइएको छ । यसमा सूचना प्रविधि क्षेत्रका लागि दक्ष जनशक्ति निर्माण, सरकारी जनशक्तिको डिजिटल सीप तथा क्षमता सुधारसँगै देशको समग्र डिजिटल विकास आफ्नो मुख्य उद्देश्यका रूपमा औंल्याइएको छ ।"
भारतबाट अब १६ घण्टा बिजुली आयात,"विद्युत् प्राधिकरणले भारतबाट थप ४ घण्टा बिजुली आयात गर्न पाउने भएको छ । यसअघि दैनिक १२ घण्टा बिजुली आयात गर्दै आएको प्राधिकरणले शुक्रबारदेखि १६ घण्टासम्म आयात गर्न पाउने भएको हो । प्राधिकरणका नवनियुक्त कार्यकारी निर्देशक हितेन्द्रदेव शाक्यले नेपाली पक्षको आग्रहपछि भारत बिजुली आयातको समय थप्न सहमत भएको जानकारी दिए । पहिले बिहान ६ बजेदेखि बेलुका ६ बजेसम्म ल्याउन पाइन्थ्यो, अब बिहान ६ बजेदेखि साँझ ५ बजेसम्म र राति ११ बजेदेखि बिहान ४ बजेसम्म बिजुली ल्याउन पाइने भएको हो, उनले भने, समयसँगै आयात गर्न पाइने बिजुलीको परिमाण पनि बढेको छ ।भारतले ४ सय केभी ढल्केबर मुजफ्फरपुरबाट ६ सय र टनकपुरमहेन्द्रनगर प्रसारण लाइनबाट ५४ मेगावाट गरी कुल ६५४ मेगावाट बिजुली आयात गर्ने अनुमति दिएको छ । प्राधिकरणले हिउँदमा बिजुली उत्पादन कम हुने भएकाले आन्तरिक माग धान्न भारतबाट आयात गर्दै आएको छ । गत मंसिरमा हिउँदमा बिजुली आयात गर्ने अनुमति दिँदा भारतले चैत २ सम्म दिनको २० घण्टा र चैत ३ देखि आगामी असार १६ सम्म सोलार आवर (बिहान ६ देखि साँझ ६ बजेसम्म) मात्रै आयात गर्ने अनुमति दिएको थियो । चैत ३ यता प्राधिकरणले दैनिक १२ घण्टा बिजुली आयात गर्दै आएको छ ।इन्डियन इनर्जी एक्सचेन्ज लिमिटेड (आईएक्स) को डेअहेड र रियल टाइम बजारमा प्रतिस्पर्धामार्फत नेपालले बिजुली खरिद गर्दै आएको छ । यसअनुसार खरिद गर्ने अघिल्लो दिन नै मूल्य र परिमाणसहित बिडिङ हुन्छ । आईएक्सबाट हालसम्म दिउँसो साढे ५ सय मेगावाटसम्म आयात हुँदै आएको छ । नेपालभारत विद्युत् आदानप्रदान समिति (पीईसी) बाट पनि नेपालले बिजुली आयात गर्दै आएको छ । पीईसीमार्फत ३५० मेगावाट आयात गर्न पाइने भए पनि नेपालले २ सय मेगावाट मात्र ल्याउने गरेको छ ।पीईसीबाट ३५० मेगावाट लिन पाउने भए पनि भारतले दिइरहेको छैन, शाक्यले भने, भारतले आवश्यक नहुँदा मात्रै हामीलाई दिइरहेको छ । राति पनि बिजुली आयात गर्न पाउने व्यवस्था भएसँगै शुक्रबारदेखि विराटनगर र भैरहवा औद्योगिक करिडोरको लोडसेडिङ बन्द हुने उनले दाबी गरे । उच्च माग भएको बेला (पिक आवर) बाहेक अन्य समयमा अब औद्योगिक क्षेत्रमा लोडसेडिङ हुँदैन, उनले भने । भारतको एनटीपीसी विद्युत् व्यापार निगम (एनभीभीएन) सँग थप २३० मेगावाट बिजुली ल्याउन प्रक्रिया अघि बढाएको समेत उनले जानकारी दिए । गत असोजमा २३० मेगावाट बिजुली ल्याउन सम्झौता भएको रहेछ, तर फलोअप नगर्दा भारतले उक्त बिजुली अरूलाई बेचिसकेको रहेछ, त्यो रद्द भयो, उनले भने, एनभीभीएनसँग बोलपत्र मागेका छौं । कति रुपैयाँ पर्छ हेर्न जरुरी छ । प्रक्रियामा रहेका बिजुलीसमेत आयात गर्न सकिए औद्योगिक क्षेत्रको लोडसेडिङ २३ घण्टामा सीमित हुने उनले बताए ।"
घिसिङ र शाक्यको पेसी आज,"काठमाडौं (कास) विद्युत् प्राधिकरणका कार्यकारी निर्देशक हितेन्द्रदेव शाक्य र प्राधिकरणको कार्यकारी निर्देशकबाट हटाइएका कुलमान घिसिङको रिट निवेदन सर्वोच्च अदालतमा दर्ता भएको छ । दुवै रिटको पेसी शुक्रबार तोकिएको छ । घिसिङले कार्यकारी निर्देशकबाट गैरकानुनी रूपमा हटाइएको भन्दै रिट दायर गरेका हुन् । उनले शाक्यको नियुक्ति बदर गर्न र आफूलाई प्राधिकरणको कार्यकारी निर्देशकको पदमा काम गर्न नरोक्न माग गरेका छन् । घिसिङले प्रधानमन्त्री कार्यालय, ऊर्जा मन्त्रालय, विद्युत् प्राधिकरणका कार्यकारी निर्देशक शाक्य लगायतलाई विपक्षी बनाएका छन् । मन्त्रिपरिषद्को चैत ११ को बैठकले घिसिङलाई बर्खास्त गरी शाक्यलाई प्राधिकरणको कार्यकारी निर्देशक नियुक्त गरेको थियो शाक्यले भने आफ्नो साढे ३ वर्ष पुरानो मुद्दा टुंगो लगाउन र उक्त अवधिको सेवासुविधा माग गर्दै रिट दायर गरेका छन् । उनले अहिलेको नियुक्तिलाई असर पार्ने कामकारबाही नगर्ननगराउन पनि माग गरेका छन् । २०७८ सालमा तत्कालीन सरकारले घिसिङलाई प्राधिकरणको नेतृत्वमा नियुक्त गरी शाक्यलाई ऊर्जा आयोगमा तानेको थियो ।"
साढे ४१ अंकले बढेर बन्द भयो नेप्से,"काठमाडौं (कास) साप्ताहिक कारोबारको अन्तिम दिन बिहीबार सेयर कारोबार मापक नेप्से परिसूचक ४१४३ अंकले बढेको छ । बुधबारको तुलनामा १५८ प्रतिशतले बढेर बिहीबार समग्र नेप्से परिसूचक २ हजार ६ सय ६३३० बिन्दुमा उक्लेर बन्द भएको छ । बुधबार नेप्से ३९ अंकले बढेको थियो । पछिल्ला दुई कारोबार दिन (बुधबार र बिहीबार) मा नेप्से करिब ८० अंकले बढेको छ । तर, यो साताका पाँच सेयर कारोबार भएकामा तीन दिन नेप्से बढ्यो, दुई दिन घट्यो । तीन दिनमा १०६६६ अंकले बढेको नेप्से दुई दिनमा ११२६७ अंकले घट्यो । गत बिहीबार २ हजार ६ सय ६९३१ अंकमा रहेको नेप्से यो बिहीबार २ हजार ६ सय ६३३० बिन्दुमा छ । यसरी हेर्दा गत बिहीबारकै बराबर पुग्न करिब ६ अंक कम हो । उक्त दिन कारोबारमा आएकामध्ये २२७ कम्पनीको सेयर मूल्य बढ्यो भने १६ वटाको घट्यो । कुल ५५ हजार ४ सय ४२ पटकको कारोबारमा ९७ लाख ७२ हजार १ सय ९६ कित्ता सेयर किनबेच भए । ती किनबेचमा ५ अर्ब २२ करोड ३० लाख रुपैयाँ बराबरको सेयर कारोबार भएको छ । अघिल्लो दिनको तुलनामा कारोबार रकम पनि बढेको हो । बुधबार ४ अर्ब २० करोड रुपैयाँको सेयर कारोबार भएको थियो । उक्त दिन कारोबारमा आएका १३ उपसमूहमध्ये सबैको परिसूचक बढेपछि समग्र नेप्सेको उच्च वृद्धिमा टेवा पुगेको हो । जसअनुसार व्यापार उपसमूहको परिसूचक सबैभन्दा बढी ६०९ प्रतिशतले बढ्यो । यस्तै, लघुवित्तले २२२ र लगानीले २२० प्रतिशतको वृद्धिसहित व्यापार उपसमूहलाई नै पछ्याए । विकास बैंक, वित्त कम्पनी, जलविद्युत, जीवन बिमा र अन्य उपसमूहको परिसूचक १ प्रतिशतभन्दा धेरैले उकालो लागे । तर, निर्जीवन बिमा, सामूहिक लगानी कोष, उत्पादन तथा प्रशोधन, होटल तथा पर्यटन र बैंकिङ उपसमूहको परिसूचक एक प्रतिशतभन्दा कमले बढे । बिहीबार सबैभन्दा धेरै कमाउने मुख्य पाँच कम्पनीमा क्रमशः गुराँस लघुवित्त, सिर्जनशील लघुवित्त, सपोर्ट माइक्रोफाइनान्स, अभियान लघुवित्त र मानुषी लघुवित्त कम्पनी रहे । यस्तै, धेरै गुमाउने प्रमुख पाँच कम्पनीको सूचीमा क्रमशः हिमालयन रिइन्स्योरेन्स, नेपाल पुनर्बिमा, एनआरएन इन्फ्रास्टक्चर, सीईबीडी होल्डिङ्स र ग्रिन डेपलपमेन्ट बैंक छन् ।"
महालक्ष्मी विकास बैंकको भैरहवा शाखाबाट सुनकर्जा सेवा,"काठमाडौं (कास) महालक्ष्मी विकास बैंकले भैरहवा शाखाबाट सुनकर्जा सेवा सुरु गरेको छ । बिहीबार आयोजित एक समारोहबीच बैंकका सञ्चालक राहुल अग्रवाल र बैंकको प्रदेश प्रमुख तथा शाखा प्रबन्धकको उपस्थितिमा उक्त सेवा सुरु गरिएको हो । बैंकले आफ्ना ग्राहकलाई सहज, छिटोछरितो र भरपर्दो सेवा प्रदान गर्ने उद्देश्यले सुन कर्जा सेवा प्रारम्भ गरेको जनाएको छ । ग्राहकले न्यूनतम ब्याजदरमा उक्त सुन कर्जा प्राप्त गर्न सक्ने बैंकले उल्लेख गरेको छ । यस सेवाले ग्राहकको वित्तीय व्यवस्थापनलाई थप सहज बनाउने विश्वास लिएको बैंकले जनाएको छ ।"
"सिद्धार्थ बैंकको 'वक फर वाटर, वक फर लाइभ कार्यक्रम","काठमाडौं (कास) सिद्धार्थ बैंकले वक फर वाटर, वक फर लाइभ कार्यक्रम आयोजना गरेको छ । बैंकले विश्व पानी दिवसको अवसर पारेर उक्त कार्यक्रम आयोजना गरेको हो । उक्त अवसरमा बैंकले दिगो विकासका लक्ष्यलाई आत्मसात् गर्दै आफ्नो बैंकिङ कारोबार तथा प्रक्रियालाई दिगो विकास केन्द्रित बनाउँदै आएको जनाएको छ । पर्यावरणीय, सामाजिक तथा सुशासन मान्यतालाई अवलम्बन गर्दै वित्तीय सेवामा दिगोपन सुनिश्चित गर्न विविध नीति तथा कार्यक्रमहरू लागू गरेको समेत बैंकको भनाइ छ ।"
ग्लोबल आईएमई बैंक र आईएफसीबीच सम्झौता,"काठमाडौं (कास) ग्लोबल आइएमई बैंक र अन्तर्राष्ट्रिय वित्त निगम (आईएफसी) बीच डिजिटल वित्तीय सेवा तथा एम्बेडेड फाइनान्स मोडल अगाडि बढाउन एड्भाइजरी सेवा उपलब्ध गराउनेसम्बन्धी सम्झौतामा हस्ताक्षर गरेको छ । सम्झौतामा बैंकका प्रमुख कार्यकारी अधिकृत सुरेन्द्रराज रेग्मी र आईएफसीका तर्फबाट एफआईजी, एसिया र प्यासिफिक रिजनल इन्ड्रस्टी डाइरेक्टर एलेन फोर्लेमुले हस्ताक्षर गरे । सम्झौताअनुसार विश्व बैंक समूहअन्तर्गत रहेको आईएफसीले ग्लोबल आइएमई बैंकको डिजिटल रूपान्तरण तथा डाटा म्याचुरिटी मूल्यांकन गर्ने, सुधार गर्न आवश्यक रहेका क्षेत्र पहिचान गर्ने र बैंकको डिजिटल बैंकिङ क्षमता अभिवृद्धि गर्नका लागि रणनीतिक सुझाव प्रदान गर्ने जनाएको छ । साथै आईएफसीले एम्बेडेड फाइनान्स मोडेल प्रवर्द्धन गर्न फिनटेकको सम्भाव्यता अध्ययन गरी बैंकलाई सल्लाह प्रदान गर्नेछ । सम्झौतापछि बैंकमा उपलब्ध विभिन्न सेवा तथा सुविधालाई रूपान्तरण गरी नवीन र प्रविधिमैत्री सेवा विकास गर्न सहज हुने विश्वास बैंकले लिएको जनाएको छ ।"
आयोगको 'पीजी म्याचिङमा सरकारी मेडिकल कलेज मात्रै,"चिकित्सा शिक्षा आयोगले निजी मेडिकल कलेजलाई समावेश नै नगरी स्नातकोत्तर तहमा चिकित्सा शिक्षा (पीजी) अध्ययनका लागि सरकारी मेडिकल कलेजहरूको मात्र म्याचिङ सूची प्रकाशित गरेको छ । निजी मेडिकल कलेजले एमडीएमएस अध्ययनरत विद्यार्थर्हीरूलाई नेपाल सरकारको ८ औं तहका अधिकृतसरहको तलब दिन अस्वीकार गरेपछि आयोगले सरकारी मेडिकल कलेजलाई मात्र समावेश गरी बिहीबार म्याचिङको प्राथमिकता तोक्न सूचना प्रकाशन गरेको हो ।आयोगले म्याचिङका लागि सरकारी मेडिकल कलेजसहित केही निजी अस्पतालहरू गरी कुल ४०० वटा सिटमा म्याचिङका लागि सूचना प्रकाशित गरेको छ । निजी कलेजहरूमा निर्धारण गरिएको ७०० वटा सिटमा भने के हुने भन्नेमा अन्योल भएको छ । आयोगले पुस २६ देखि २८ गतेसम्म पीजी तहका लागि लिएको परीक्षामा कुल ८ हजार ८ सय ७४ विद्यार्थीले परीक्षा दिएका थिए । ४ हजार ४३६ जना भर्ना हुन योग्य थिए । त्यसमध्ये अब ४०० भर्ना हुन पाउनेछन् ।आयोगका उपाध्यक्ष प्राडा अञ्जनीकुमार झाका अनुसार निजी मेडिकल कलेज सञ्चालकहरूले लिखित रूपमा नै निर्धारित सिटमा विद्यार्थीहरू भर्ना गरेर पढाउन नसक्ने बताएपछि म्याचिङबाट तिनको नाम हटाइएको हो । उहाँहरूले लिखितमै हामी पढाउन सक्दैनौं । त्यसैले विद्यार्थी नदिनुस् भनेपछि हामीले जबर्जस्ती गर्ने कुरा भएन, उनले भने, त्यसैले हामीले निजीलाई समावेश नगरी सूचना प्रकाशित गरेका हौं । उनका अनुसार यो वर्ष सरकारी कलेजहरूमा पनि केही सिट थप भएको छ । तर निजी कलेजले पीजीमा भर्ना नलिने हो भने सयौं विद्यार्थीको पढाइ प्रभावित भने हुन्छ ।एसोसिएसन अफ प्राइभेट मेडिकल एन्ड डेन्टल कलेज अफ नेपालका अध्यक्ष डा ज्ञानेन्द्र कार्कीका अनुसार अहिलेको अवस्थामा पीजीमा विद्यार्थी भर्ना गरेर पढाउन नसक्ने अवस्था भएकै कारण त्यसबाट सबै निजी मेडिकल कलेजहरू पछाडि हटेका हुन् । २३ लाख रुपैयाँ विद्यार्थीसँग शिक्षण शुल्क लिएर निर्वाह भत्ताका रूपमा मासिक ४८ हजार रुपैयाँ तथा सम्बन्धित विश्वविद्यालय र नेपाल मेडिकल काउन्सिललाई बुझाउनुपर्ने शुल्क गरी कुल २५ लाख रुपैयाँ पुग्छ । हामी त्यति रकम खर्च गर्न सक्दैनौं, उनले भने, पीजीमा सरकारले तोकेको निर्वाह भत्ता विद्यार्थर्लीाई दिन हामी तयार हो तर हामीले सरकारलाई त्यसको विकल्प दिएका थियौं । सरकारले हाम्रो कुरामा सुनुवाइ गरेन । विद्यार्थीलाई कहाँबाट ल्याएर पैसा दिने त्यो सरकारले नै सुनिश्चित गरिदिनुपर्छ । आयोगले निजी मेडिकल कलेजहरूसँग विद्यार्थर्लीाई मासिक ४८ हजार रुपैयाँ दिने सुनिश्चित गरेको पत्रसहित सिट निर्धारण प्रक्रियामा सामेल गर्न भने पनि निजी कलेजहरू सो प्रक्रियामा नै सामेल भएका थिएनन् । त्यसपछि आयोगको अध्यक्ष रहेका प्रधानमन्त्री केपी शर्मा ओलीले आयोगलाई सर्त हटाएर सिट निर्धारण गर्न निर्देशन दिएका थिए । साथै, माघ पहिलो साता भएको आयोगको बैठकमा निर्वाह भत्तासम्बन्धी विवाद मिलाउन उनले स्वास्थ्यमन्त्री प्रदीप पौडेल र शिक्षामन्त्री विद्या भट्टराईलाई जिम्मेवारी दिएका थिए ।माघ १४ गते मन्त्रीद्वयले आवासीय चिकित्सकलाई मासिक पहिलो, दोस्रो र तेस्रो वर्षमा क्रमशः २५, ३० र ३५ हजारका दरले निर्वाह भत्ता उपलब्ध गराउने निर्णय गरेका थिए । आवासीय चिकित्सकले भने निर्णय अमान्य भएको घोषणा गर्दै आन्दोलनको थालनी गरेका थिए । चिकित्सकहरूले आकस्मिकबाहेकका सेवा बहिष्कार गर्दै आन्दोलनमा उत्रेपछि आयोगका अध्यक्ष तथा प्रधानमन्त्री ओलीले पुनः आकस्मिक बैठक डाकेका थिए ।चिकित्सा शिक्षा आयोगको माघ २५ गते बसेको बैठकले निजी मेडिकल कलेजमा स्नातकोत्तर अध्ययरत आवासीय चिकित्सकलाई सरकारीसरह मासिक ४८ हजार निर्वाह भत्ता दिने निर्णय गरेको थियो । सरकारी मेडिकल कलेजका आवासीय चिकित्सकले आठौं तह बराबर मासिक ४८ हजार ७ सय रुपैयाँ निर्वाह भत्ता पाउँदै आएका छन् । निजी मेडिकल कलेज सञ्चालकहरूले भने आयोगको उक्त निर्णयको विरोध गर्दै आइरहेका छन् ।एसोसिएसन अफ प्राइभेट मेडिकल एन्ड डेन्टल कलेज अफ नेपालका अध्यक्ष डा कार्कीका अनुसार प्रधानमन्त्रीले आयोगको अर्को बैठक राखेर निजी मेडिकल कलेजहरूले दिएको वैकल्पिक उपायबारे ठोस निर्णय गर्ने आश्वासन मात्रै दिएर बैठक नराखेका कारण अहिलेको अवस्था सिर्जना भएको बताए ।"
संक्रमणकालीन न्याय छिटो टुंग्याउने शीर्ष नेताको प्रतिबद्धता,"कांग्रेस, एमाले र माओवादीका शीर्ष नेताले संक्रमणकालीन न्याय निरूपण प्रक्रिया चाँडै टुंग्याउने प्रतिबद्धता गरेका छन् । प्रधानमन्त्री एवं एमाले अध्यक्ष केपी शर्मा ओली, कांग्रेस सभापति शेरबहादुर देउवा र माओवादी अध्यक्ष पुष्पकमल दाहालले बिहीबार एउटै मञ्चमा उभिएर पीडितलाई न्याय दिएर शान्ति प्रक्रिया निष्कर्षमा पुर्याउने बताएका छन् । नेपालको संक्रमणकालीन न्याय प्रक्रिया तथा द्वन्द्वपीडितको सत्य, न्याय र परिपूरणीय अधिकारसम्बन्धी राष्ट्रिय सम्मेलनमा माओवादी अध्यक्ष दाहालले तीन ठूला दलबीच अनेकन मुद्दामा अनेकन असहमति भए पनि संक्रमणकालीन न्यायका मामिलामा सधैं एउटै धारणा रहेको बताए । नेपालको यो मौलिक पद्धति विश्वका लागि सिक्न लायकको उदाहरण हो, उनले भने । समाजवादी मोर्चाले शुक्रबार गर्ने प्रदर्शनको तयारीमा व्यस्त रहे पनि आफू कार्यक्रममा आउनु यस मुद्दाप्रतिको प्रतिबद्धता भएको दाहालले उल्लेख गरे । मञ्चमा साथै बसिरहेका देउवा र ओलीलाई हेर्दै उनले यो शान्ति प्रक्रियालाई अब हामी टुंग्याऔँ भनेका थिए । मोर्चाको बैठकमा जान हतार छ भन्दै सबभन्दा पहिले बोलेका दाहालले शान्ति प्रक्रियाको सुरुवाती चरणमा द्वन्द्वकालीन घटनालाई फर्गिभ एन्ड फर्गेट को सिद्धान्त लगाएर डिसमिस गर्न खोजिएको तर आफूले त्यसलाई नमानेको दाबी गरे । मानिसलाई के भ्रम छ भने माओवादी आम माफीको कुरा गरिरहेको छ तर सत्य त्यो होइन, गम्भीर मानवअधिकार उल्लंघनका घटनामा माफी दिन मिल्दैन, सत्य निरुपण तथा मेलमिलाप आयोको स्थापना हुनपर्छ भनेर हस्ताक्षर गर्ने एक म नै हुँ, उनले भने । शान्ति प्रक्रियालाई यहाँसम्म ल्याउन आफूले गम्भीर जोखिम मोलेको र विभाजनको चरणमा जानसम्म तयार भएको उल्लेख गर्दै दाहालले मुलुकमा शान्ति स्थापनाका लागि आफूले निर्वाह गरेको भूमिकाका लागि कुनै अन्तराष्ट्रिय सम्मानको अपेक्षासमेत प्रकट गरे । दाहाललगत्तै संक्षिप्त मन्तव्य राखेका कांग्रेस सभापति देउवाले संक्रमणकालीन न्यायलाई टुंगोमा पुर्याउन आफूहरू तीन नेताबीच हालै सहमति भएको बताए । सहमतिअनुसारै सिफारिस समिति गठन भइसकेको छ, उनले भने, पीडितलाई न्याय दिलाउन सबै दल सहमत छौं ।प्रधानमन्त्री ओलीले संक्रमणकालीन न्यायलाई टुंग्याउन आफू कटिबद्ध भएको बताए । शान्ति प्रक्रिया टुंग्याउन भनेर सरकारले भर्खरै सिफारिस समिति गठन गरेको छ, अब प्रक्रिया अघि बढ्छ र पीडितले न्याय पाउँछन्, यसका लागि मलाई कुनै जस र पुरस्कार चाहिँदैन, उनले भने, मलाई त पीडितलाई न्याय दिन पाए पुग्यो । द्वन्द्वकालीन घटनालाई बिर्स र माफी देऊ भन्ने पक्षमा आफू नरहेको पनि उनले उल्लेख गरे । देशमा शान्ति र न्याय स्थापनाका लागि विगतमा भए गरेका आफ्ना गल्ती जनतामाझ राखेर माफी माग्नुपर्ने पनि ओलीको भनाइ थियो । उनले थपे, यहा वर्षौंदेखि पीडितले न्याय पाएका छैनन्, हामीले तिनका कुरा सुन्यौं भनेर न्याय हुँदैन, न्याय त व्यवहारमै दिनुपर्छ । पूर्व प्रधानन्यायाधीश कल्याण श्रेष्ठले संक्रमणकालीन न्यायलाई दलहरूले दशकौंसम्म अल्झाउँदा पीडितको जीवनमा असीमित दुःख तथा हैरानी ल्याएको उल्लेख गर्दै अब पनि त्यही प्रवृत्ति दोहोर्याउन नहुने बताए । हामी नेपालको शान्ति प्रक्रियालाई विश्वकै लागि अनुकरणीय र स्वदेशी ढाँचाको भनेर गर्व गरिरहेका छौं, तर त्यसको वास्तविक आधार छैन, उनले भने, दुई दशकमा केवल एउटा ऐन ल्याउनुलाई उपलब्धी मानेर गर्व गर्न मिल्दैन, किनभने ऐन त आधारभूत र प्राथमिक तत्त्व हो, मूल कुरा पीडितले न्याय पाउनु र सत्यको अन्वेषण हुनु हो ।द्वन्द्वकालीन मानवअधिकार उल्लंघनका गम्भीर घटनामा सत्यको अन्वेषण नगरिँदा नेपालको संक्रमणकालीन न्यायको अवस्था न्यायले हारेको र राजनीतिले जितेको जस्तो हुन लागेको त होइन भनी आशंका उब्जिएको पूर्वप्रधानन्याधीश श्रेष्ठले बताए । कार्यक्रममा द्वन्द्वपीडितले प्रक्रियाको बहानामा अब पनि थप अलमल गरे आफूहरूलाई सह्य नहुने चेतावनी दिएका थिए ।"
हैदराबादमाथि लखनउको दबदबा,"हैदराबाद (एजेन्सी) धेरैको अनुमान थियो, सनराइजर्स हैदराबादले बिहीबार इन्डियन प्रिमियर लिग (आईपीएल) क्रिकेटमा ३ सय रनको स्कोर छुने छ । त्यसमा केही तर्कहरू थिए । पहिलो, हैदराबादले पछिल्लो खेलमा २८६६ को स्कोर बनाएको थियो, जुन आईपीएलकै दोस्रो उच्च स्कोर थियो ।दोस्रो, लखनउ आफ्नो केही पहिलो रोजाइका तीब्र गतिका बलरविना खेलिरहेको थियो । ३ सय रनलाई बिर्सौं । टस हारेपछि ब्याटिङमा निम्त्याइएको हैदराबादले २ सय रन पनि बनाउन सकेन । अक्सनमा अनसोल्ड भएका शार्दुल ठाकुरले ३४ रन खर्चेर ४ विकेट लिएपछि हैदराबाद १९०९ को स्कोरमा खुम्चिएको थियो ।शार्दुलले इनिङ्सको तेस्रो ओभरमा अभिषेक शर्मा र इशान शर्मालाई लगातार बलमा आउट गरेका थिए । ६ रन बनाएका अभिषेक शर्ट बललाई पुल गर्न खोज्दा डिप स्क्वायर लेगमा क्याच दिन पुगे । किशन उनै खेलाडी हुन्, जसले अघिल्लो खेलमा शतक बनाएका थिए । तर शार्दुलको लेग साइडमा गएको पहिलो बलमा उनी विकेटकिपर ऋषभ पन्तबाट क्याचआउट हुन पुगे ।अर्को ओभरमा ट्राभिस हेडले अभेष खानको बलिङमा २ छक्का र १ चौका प्रहार गर्दै दबाब लखनउमाथि नै फर्काउन खोजेका थिए । रवि विष्णोइको बलमा स्लग स्विप गर्न खोज्दा उनले लङअनमा निकोलस पूरनलाई क्याच दिन पुगेका थिए । तर पूरनले क्याच फुत्काउन पुगे । बिष्णोइले पनि कठिन रिटर्न क्याच लिन सकेनन् ।पहिलो पटक क्याच फुत्किँदा हेड ३५ रनमा थिए । लखनउलाई त्यो १२ रनमात्र महँगो पर्यो । प्रिन्स यादवले हेडलाई ४७ रनमा बोल्ड गर्दै आईपीएलमा व्यक्तिगत पहिलो विकेट लिए । हेडले २८ बल खेल्दा ५ चौका र ३ छक्का प्रहार गरे । नितिशकुमार रेड्डी र हेनरिक क्लासेनले ११ औं ओभरमा हैदराबादको स्कोर १ सय रनमा पुर्याए । १७ बलमा २ चौका र १ छक्का प्रहार गरेका क्लासेन दुर्भाग्य रनआउट हुन पुगे । प्रिन्सको फुल टस बलमा नितिशले प्रहार गरेका थिए । प्रिन्सले क्याच फुत्काउन पुगे । बल झरेर नन स्ट्राइक एन्डको स्टम्पमा लागेपछि क्लासेन रनआउट हुन पुगे ।बिष्णोइले नितिशलाई आउट गरेपछि लखनउले खेल नियन्त्रणमा लिएको थियो । नितिशले २८ बलमा ३८ रन बनाउनेक्रममा २ चौका प्रहार गरे । अनिकेत वर्माले विष्णोइ र दिग्भेष राठीलाई लगातार दुई छक्का प्रहार गरे । वर्मा १३ बलमा ३६ रन बनाउनेक्रममा कुल ५ छक्का प्रहार गरी १६ औं ओभरको अन्तिम बलमा आउट भए ।दुई बलपछि प्लेयर अफ द म्याच शार्दुलले अभिनव मनोहरलाई क्याच आउट गराए । प्याट कमिन्सले आफूले सामना गरेको पहिलो ३ बलमा छक्का प्रहार गरे, तर चौथो बलमा उनी आउट भए । हैदराबादले अन्तिम २ ओभरमा १० रनमात्र जोड्न सकेको थियो ।पूरनले २६ बलमै ७० रन बनाएपछि लखनउले १६१ ओभरमा १ सय ९३ रन बनायो । एडेन मारक्रम १ रनमै आउट भएपछि पूरन र मिचेल मार्सले दोस्रो विकेटमा ७१ ओभरमै १ सय १६ रन जोडेको थियो । पूरनले समान ६ चौका र छक्का तथा मार्सले ३१ बल खेल्दै ७ चौका र २ छक्का प्रहार गरे । दुवैले लगातार दोस्रो अर्धशतक बनाएका हुन् ।ऋषभ १५ र आयुष बदोनी ६ रनमा आउट भए । डेबिड मिलर ७ बलमा १३ र अब्दुल समान ८ बलमा समान २ चौका र छक्का प्रहार गरी २२ रनमा अविजित रहे । हैदराबादबाट प्याट कमिन्सले २ तथा मोहम्मद सामी, एडम जाम्पा र हर्षल पटेलले ११ विकेट लिए । लखनउ पहिलो खेलमा दिल्ली क्यापिटल्ससँग १ विकेटले पराजित भएको थियो ।"
आर्मी र पुलिस फाइनल खेल्ने,"नेपाल पुलिस क्लबलाई पराजित गरेपछि अर्को विभागीय टोली त्रिभुवन आर्मी क्लब बिहीबार प्रधानमन्त्री कप एकदिवसीय पुरुष राष्ट्रिय क्रिकेट प्रतियोगिताको फाइनलमा पुगेको छ । यी दुई टोली नै शनिबार भैरहवास्थित सिद्धार्थ रंगशालामा फाइनल खेल्दै छन् ।पुलिसलाई पराजित गरेपछि मात्र आर्मीले उपाधि भिडन्त पक्का गरेको हो । आर्मीले तिलोत्तमास्थित एक्स्ट्राटेक ओभल क्रिकेट मैदानमा बिहीबार लिगको अन्तिम खेलमा पुलिसलाई ४ विकेटले पराजित गर्यो ।पहिलो ८ खेल जितेर पुलिस यसअघि नै फाइनल पुगेको थियो । आर्मीले फाइनल पुग्नेक्रममा पुलिसको अपराजित यात्राको पनि अन्त्य गरेको हो । पुलिसले दिएको १ सय ४९ रनको लक्ष्य आर्मीले ४१ ओभरभित्रै पूरा गर्यो । विवेक यादव अविजित ४१ रनको योगदान गरे । उनले ४५ बल खेल्दै ५ चौका र १ छक्का प्रहार गरे । अर्का अविजित ब्याटर विनोद भण्डारीले ३५ बलमा अविजित १३ रन बनाए । विवेक र विनोदले पाँचौं विकेटमा ५७ रनको अविजित साझेदारी गरे । तृतराज दास २५, भीम सार्की २३ र सन्तोष कार्की २२ र नरेन साउद शून्यमा आउट भए । पुलिसका ललित राजवंशीले ४ विकेट लिए । उनले १० ओभरमा २ मेडन राख्दै ३४ रन खर्चिए । कप्तान दीपेन्द्रसिंह ऐरी र करण केसीले ११ विकेट लिए ।यसअघि टस हारेपछि ब्याटिङ निम्तो पाएको पुलिस ४१४ ओभरमा १ सय ४८ रनमा अलआउट भयो । दीपेन्द्रसिंहले सर्वाधिक ५० रन बनाए । उनले ३७ बल खेल्दै ३ छक्का र २ चौका प्रहार गरे । आरिफ शेखले २२, गुलशन झाले १७ र सागर ढकालले अविजित १६ र अर्जुन साउदले १३ रन बनाए । करण केसी र दिलीप नाथले खाता खोल्न पनि सकेनन् । आर्मीको जितमा शाहब आलमले ४ विकेट लिए । उनले १० ओभरमा ३ मेडन राख्दै ३१ रन दिए । नरेन साउदले ७ ओभरमा १६ रन खर्चेर ३ तथा कुशल मल्ल र भीम सार्कीले ११ विकेट लिए ।अनिलको कप्तानी इनिङ्सअनिल साहले कप्तानी इनिङ्स खेलेपछि मधेश प्रदेशले सिद्धार्थ क्रिकेट रंगशालामा बागमती प्रदेशमाथि ४ विकेटको जित हात पारेको छ । अनिलले अविजित ७० रन बनाएपछि मधेशले २ सय ६० रनको लक्ष्य ४६१ ओभरमा २ सय ६३ रन बनाएर पूरा गर्यो ।प्लेयर अफ द म्याच उनले ५३ बल खेल्दै ७ चौका र २ छक्का प्रहार गरे । अनिलले रुपेश सिंहसँग सातौं विकेटमा अविजित ४५ रनको साझेदारी गरे । रुपेश १७ बल खेल्दै ३ चौका र १ छक्का प्रहार गरेर २५ रन बनाए । रोहन विक ३९, हरिशंकर साह ३३, पवन सर्राफ ३१, शैलेन्द्र साह १६, विशाल पटेल १३ र दीपेश दास १९ रनमा आउट भए । बागमतीका सूर्य तामाङले २ तथा इशान पाण्डे, रिजन ढकाल, गौतम केसी र विपिन आचार्यले ११ विकेट लिए ।इशान पाण्डेको शतकमा यसअघि पहिले ब्याटिङ गरेको बागमतीले ८ विकेट गुमाई २ सय ५९ रन बनाएको थियो । इशानले १ सय २७ बलमा १४ चौका प्रहार गर्दै १ सय १४ रन बनाए । मध्यक्रममा रिजन ढकाल र विवेक मगरले समान ३० रन बनाएर इशानलाई बलियो साथ दिए । शुभ कंसाकार २०, विपिन आचार्य २७ रनमा आउट भए । गौतम १० रनमा अविजित रहे ।मधेशका हरिशंकर साह, पवन र अनिलले २२ तथा रुपेश र विशालले ११ विकेट लिए । बागमती, मधेश, लुम्बिनी र कर्णालीको समान ८ अंक रह्यो । तर राम्रो रनरेटका कारण अगाडि रहेको बागमती चौथो स्थानमा रहँदै अर्को सिजनको जय ट्रफी क्रिकेटलाई छनोट भएको छ ।पुलिस र आर्मी समान १६ तथा एपीएफ क्लब १४ अंकका साथ शीर्ष तीन स्थानमा रहे । १० टोली सहभागी प्रतियोगिता राउन्ड रोबिनका आधारमा भएको थियो । शीर्ष चार टोली जय ट्रफीलाई छानिने प्रावधान छ ।"
चर्च ब्वाइज उपाधि नजिक,"बुटवल (कास) चर्च ब्वाइज युनाइटेडले २३ औं तिलोत्तमा गोल्डकप फुटबल प्रतियोगिताको फाइनल तय गरेको छ ।देवीनगरस्थित एन्फा टेक्निकल मैदानमा बिहीबार दोस्रो सेमिफाइनलमा चर्च ब्वाइजले ए डिभिजन प्रतिद्वन्द्वी मछिन्द्र एफसीलाई ४१ ले पराजित गरेको थियो । चर्च ब्वाइजको जितमा अर्मान्ड बेएडुमले ह्याट्रिक गरे भने कप्तान अबायोमी फाकुल्नेले एक गोल थपेका थिए । मछिन्द्रका एलेक्स विलियम्सले एक गोल फर्काए ।प्रवेश कटुवालको क्रसमा अर्मान्डले हेडर गर्दै गोल गरेर टोलीलाई अग्रता दिलाए । त्यसको १० मिनेटपछि मछिन्द्रका कप्तान करिम ओमोलाजाले अर्मान्डलाई बक्समा लडाए । त्यसैमा प्राप्त पेनाल्टीलाई अर्मान्डले गोलमा परिणत गरेर अग्रता दोब्बर पारे । उनले ४४ औं मिनेटमा ह्याट्रिक पूरा गरे । राज भुसालले मिलाएको बलमा मछिन्द्रका गोलकिपर टोप रानामगरलाई बिट गर्दै अर्मान्डले गोल गरे । प्रतियोगितामा यो दोस्रो ह्याट्रिक हो । यसअघि संकटाका सृजनराज गौतमले ह्याट्रिक गरेका थिए ।चर्च ब्वाइजले ६० औं मिनेटमा फाकुल्नेको गोलमा ४० को अग्रता बनायो । राजले कर्नरबाट दिएको बलमा फाकुल्नेले भलीमार्फत गोल गरे । मछिन्द्रले निर्धारित खेल सकिन तीन मिनेट बाँकीमा एक गोल फर्काएको हो । एलेक्सले मध्यभागबाट आएको बलमा डिफेन्डरद्वय बिकु राई र चेतन चौधरी अनि गोलकिपर विवश चौधरीलाई बिट गर्दै गोल गरेका थिए ।प्लेयर अफ द म्याच फाकुल्ने भए । उनले ११ हजार १११ रुपैयाँ प्राप्त गरे । चर्च ब्वाइजले टाइब्रेकरमा नेपाल पुलिस क्लबलाई ४३ ले हराएको थियो ।चर्च ब्वाइजले शनिबार उपाधि भिडन्तमा एपीएफको चुनौती सामना गर्नेछ । एपीएफले संकटालाई १० ले हराएर फाइनल पक्का गरिसकेको छ ।२३ औं संस्करण विजेताले १२ लाख १२ हजार २२२ रुपैयाँ र उपविजेताले ६ लाख, ६६ हजार, ६६६ रुपैयाँ पुरस्कार जित्नेछन् । सर्वोत्कृष्ट खेलाडीले मोटरसाइकल पुरस्कार पाउनेछ ।"
प्लानिङको जित,काठमाडौं (कास) प्लानिङ ब्वाइजले सहिद स्मारक लिग बी डिभिजनमा बिहीबार लगातार तेस्रो जित निकालेको छ । शतप्रतिशत प्रदर्शनसँगै प्लानिङ ९ अंकसहित शीर्षस्थानमा रह्यो । टोलीले सातदोबाटोस्थित एन्फा कम्प्लेक्स मैदानमा भएको खेलमा ९ खेलाडीमा सीमित मध्यपुर युथलाई २० ले हराएको हो । अहिलेसम्मको प्रदर्शनले प्लानिङ ब्वाइज बढुवाका लागि बलियो प्रत्याशी देखिएको छ ।टोलीका लािग विशाल दर्जीले ३० औं र फागुराम थारुले ७७ औं मिनेटमा एकएक गोल गरे । प्लानिङ ब्वाइजले लगातार दोस्रो खेलमा पनि क्लिन सिट राखेको छ । हारले मध्यपुर भने ४ अंकमै रोकियो । मध्यपुरको यो पहिलो हार हो । खेलको अन्यतिर मध्यपुरको प्रदर्शन अनुशासनहीन रह्यो । अनावश्यक फाउल खेल्दै लगातार दोस्रो पहेँलो कार्ड खाएर सजिन थापामगर र विरोचन तामाङ मैदान छाड्न बाध्य रहे । चौथो चरणको खेलमा उनीहरूको अनुपस्थिति मध्यपुरका लागि महँगो साबित हुन सक्नेछ ।श्री भगवती भने वीरगन्जसँग ११ को बराबरीमा रोकियो । भगवतीविरुद्ध वीरगन्जका कृपाकान्त थारुले दोस्रो हाफको इन्ज्युरी समयमा बराबरी गोल गरे । भगवतीले विक्रान्त नरसिंहको गोलमा ३१ औं मिनेटमा अग्रता लिएको हो । भगवतीको ७ र वीरगन्जको ५ अंक छ ।
नीलकण्ठ र ललितपुर च्याम्पियन,"काठमाडौं (कास) धादिङको नीलकण्ठ नगरपालिका र आयोजक ललितपुर महानगरपालिका बिहीबार बागमती प्रदेशस्तरीय अन्तरपालिका मेयर कप महिला तथा पुरुष भलिबल प्रतियोगितामा च्याम्पियन भएका छन् ।जावलाखेल भलिबल प्रशिक्षण केन्द्रको कभर्डहलमा महिलातर्फ नीलकण्ठले महालक्ष्मी नगरपालिकालाई हराएर उपाधि जितेको हो । नीलकण्ठले २५१५ २५२३, २७२५ को प्रतिस्पर्धात्मक सेटमा खेल जितकोे थियो ।नीलकण्ठले २ लाख र उपविजेता महालक्ष्मी ललितपुरले १ लाख रुपैयाँ पुरस्कार पाए । पुरुषतर्फ आयोजक ललितपुरले महांकाल गाउँपालिकालाई ३० को सोझो सेटमा हराएको थियो । ललितपुरले २५१७, २५२०, २५१७ ले सेट आफ्नो पक्षमा परेको थियो । पुरुषमा मन्थली नगरपालिका र महिलामा आयोजक ललितपुरले तेस्रो स्थान हात पारे । मन्थलीले मैलुङ गाउँपालिकालाई २५१५, २५१६, २५२२ ले हरायो । ललितपुरले बिगु गाउँपालिकामाथि जित पाएको थियो । दुवैतर्फका विजेताले दुई लाख, उपविजेता एक लाख, तेस्रो हुनेले ५० हजार रुपैयाँ पुरस्कार पाए । विजेता खेलाडीलाई ललितपुर महानगर प्रमुख चिरिबाबु महर्जनले पुरस्कार प्रदान गरे ।"
हतुवागढी र षडानन्द विजयी,"सहिदभूमि गाउँपालिकास्थित घँगरुमा आयोजित सहिद प्रकाश थापा स्मृति कप पाँचौं अन्तरपालिका भलिबल प्रतियोगितामा बिहीबार भोजपुरका हतुवागढी र षडानन्द विजयी भएका छन् ।आयोजक सहिदभूमिविरुद्ध हतुवागढी गाउँपालिकाले सोझो सेटमा जित पाएको हो । २५१९, २५१४, २५११ सेटमा हतुवागढी विजयी भयो । षडानन्द नगरपालिकाले मोरङको बेलबारीविरुद्ध २०२५, २५१९, २५१०, २५२१ को सेटमा सफलता पायो । लिग आधारमा खेलाइएको खेलमा शुक्रबार आयोजकविरुद्ध षडानन्द तथा हतुवागढीविरुद्ध बेलबारीले प्रतिस्पर्धा गर्नेछन् । बुधबार आयोजकले साँगुरीगढीलाई हराएको थियो ।२०५७ सालमा नेपाल प्रहरीका सहायक निरीक्षक रहेका प्रकाश थापा कालिकोटमा माओवादी आक्रमणमा मारिएका थिए । उनको स्मृतिमा अन्तरपालिका भलिबल हुँदै आएको आयोजककासचिव अर्जुन थापाले बताए । विजेताले १ लाख २१ हजार र उपविजेताले ६५ हजार रुपैयाँ पुरस्कार जित्नेछन् । प्रतियोगितामा कोशीका विभिन्न ६ पालिका सहभागी छन् । फाइनल शक्रबार हुनेछ ।"
धनकुटामा भलिबल उत्सव हुने,"भलिबल खेलको जगेर्ना, नयाँ खेलाडीलाई हौसला प्रदान गर्ने लगायत उद्देश्यले धनकुटामा वैशाख ५ देखि २० सम्म भलिबल उत्सव हुने भएको छ । जिल्ला भलिबल संघ धनकुटाले पत्रकार सम्मेलनमार्फत भलिबल उत्सव गर्ने जानकारी दिएको हो । धनकुटा नगरपालिका५ स्थित तल्लो टुँडिखेलमा हुने वडास्तरीय पुरुष भलिबल र स्थानीय तह स्तरीय महिला भलिबल प्रतियोगिता गरिने संघका अध्यक्ष गौरव कार्कीले बताए ।उनले वडास्तरीय पुरुष भलिबलमा ६० वटै वडाका टिम र पालिकास्तरीय महिला भलिबलमा धनकुटाका ७ वटै स्थानीय तहका टिमको सहभागिता रहने बताए । खेलाडी उत्पादन नभएका कारण उत्सव गर्न लागिएको हो, कार्कीले भने, उत्सवपछि वडास्तरबाट खेलाडी छनोट गरिने र उनीहरूलाई बन्द प्रशिक्षणमा राखेर प्रशिक्षण दिइनेछ । उत्सवमा स्थानीय उत्पादन प्रदर्शनी र सांस्कृतिक कार्यक्रम हुनेछ ।"

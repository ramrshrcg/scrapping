शीर्षक,विवरण
"नागरिकता सपनामा, क्षतिपूर्ति अन्योलमा","करार अवधि समाप्त भएर मस्को फर्किसकेका नेपालीको संख्या यकिन छैन । रुसी सेनामा भर्ती भएका एक नेपालीले भने करार नवीकरण नहुँदा आफ्नो चित्त दुखेको बताए । भर्ना गर्ने बेला एक वर्षको अवधि समाप्त भएपछि ३० लाख रुबेल (करिब साढे ३७ लाख रुपैयाँ) पाउने, एक वर्षभित्रै रुसको नागरिकता र राहदानी बनाइदिने भनिएको थियो । नागरिकता बनाएपछि युद्धमा जानुपर्दैन पनि भनिएको थियो, अर्का नेपालीले भने, हामी तलब मात्र हेरेर रुसी सेनामा भर्ना भएका होइनौं । एक वर्ष बाँचियो भने भविष्य बन्छ भनेर युद्धमा होमियौं । अहिले आएर करार थपिएन । राहदानी बनाउन पनि झमेला भइरहेको छ । युद्ध लड्नेहरूलाई रित्तो हात पठाइँदै छ ।२०२२ फेब्रुअरी २४ देखि रुसयुक्रेन युद्ध जारी छ । युक्रेनसँगको युद्धमा अनपेक्षित क्षति भोगेपछि राष्ट्रपति भ्लादिमिर पुटिनले सैनिक संख्या बढाउन विदेशी नागरिकलाई भर्ती गर्न करिब तीन लाख रुबेल तलब र एक वर्षपछि सिधै रुसी नागरिकता दिने नीति ल्याएका थिए । त्यही आकर्षणका कारण नेपाली युवा मानवतस्करमार्फत भारत तथा तेस्रो मुलुक हुँदै मस्को पुगेर सेनामा भर्ना भएका थिए । रुसमै अध्ययनरत कतिपय नेपाली विद्यार्थी पनि भर्ती भएर युद्धमैदानमा गएका थिए । रुसले आधिकारिक संख्या उपलब्ध नगराए पनि कम्तीमा १५ सय नेपाली त्यहाँको सेनामा भर्ना भएको अनुमान छ । यहाँको अध्यागमन विभागका अनुसार २०२२ जनवरीदेखि २०२३ नोभेम्बरसम्ममा अध्ययन, श्रम र भिजिट भिसामार्फत २९ सय नेपाली रुस गएका थिए । त्यसबाहेक खाडी मुलुक, मलेसिया लगायतबाट पनि नेपाली युवा रुस पुगेका थिए । रुसी सेनामा भर्ना भएकामध्ये धेरैजसो युवा करारमा भएका प्रावधान र त्यसमा उल्लेख गरिएका सेवासुविधाबारे अनभिज्ञ छन् । केही नेपालीका अनुसार सम्झौतामा एक वर्ष सेवा गरेपछि वा करार अवधि सकिएपछि त्यहींको नागरिकता र राहदानी दिने प्रावधान प्रस्ट रूपमा उल्लेख गरिएको छ । तर प्रक्रियागत ढिलाइ र फेरि युद्धमा फर्कनुपर्ने डरले धेरैजसो नेपाली तलब मात्र लिएर फर्कंदै छन् । गत बिहीबार काठमाडौं आइपुगेका एक जनाले तलब मात्रै पाएको बताए । रुसी नागरिकता तुरुन्तै पाइने अवस्था देखिनँ । कहिले पाइन्छ भन्ने पनि थाहा भएन, उनले भने, रुसी नागरिकता लिएपछि लडाइँमा जानु नपर्ने निश्चित गरिएको भए सोच्न सकिन्थ्यो । तर नागरिकता भएका सबैलाई फेरि लडाइँमा पठाइरहेका छन् । तलबबाहेक केही पनि पाइनँ । मस्कोमा रहेका अर्का नेपालीले रुसी नागरिकता र राहदानी बनाउने प्रक्रिया ढिलो भएकाले घर फर्कने तयारी गरेको बताए । लडाइँकै मैदानमा बस्नुपर्ने भएपछि उनीहरूले पनि रुसी राहदानी र नागरिकता छाडेर नेपाल फर्किने प्रक्रिया सुरु गरेका छन् । अब विदेशीलाई सेनामा बस्न नदिने भनेको पनि सुनिन्छ । रुसको कुर्स्क फ्रन्टलाइनबाट मस्को फर्किएका एक नेपालीले भने करार सम्झौताअनुसार नागरिकता र राहदानी पाइने तथा करार पनि नवीकरण हुने आसमा कतिपय नेपाली युद्धमैदानमै रहेको जानकारी दिए । तर नागरिकता र राहदानी लिइसकेपछि पुनः युद्धमैदानमा फर्कनुपर्ने हो कि भन्ने डर पनि उनीहरूमा देखिन्छ, उनले भने । रुसमा साढे दुईवर्षे कार्यकाल बिताएर भर्खरै फर्किएका पूर्वराजदूत तुलाधरले घाइते र मृतकको परिवारले क्षतिपूर्ति पाउने बताए । करारअनुसार रुसी सेनासरह नै नेपालीले पनि क्षतिपूर्ति पाउँछन् भनेर रुसले चिठी नै लेखेको छ, त्यसबारे करारपत्रमा पनि उल्लेख छ । कतिपयको करारपत्रमै क्षतिपूर्तिका लागि इच्छाइएका हकदारको नाम लेखिएको छ, कतिपयकामा छैन । नभए पनि हकदारले दाबी गर्न पाउँछन्, उनले भने, प्रत्येक घाउको बिमा हुन्छ । घाइतेको उपचार पनि राम्रो भएको सूचना आउँथ्यो । घाइते भएकाले क्षतिपूर्ति पाएका पनि छन् । तर लडाइँमा घाइते भएका अधिकांशले क्षतिपूर्ति पाए पनि नेपाल फर्केका घाइतेले क्षतिपूर्ति नपाएको गुनासो छ । घाइते भएर रुसमै उपचार गरेर बसेकाहरूले नियमअनुसार क्षतिपूर्ति पाए । भागेर स्वदेश जाने घाइतेले क्षतिपूर्ति पाएका छैनन्, एक नेपालीले भने । यता नेपालमा रहेका मृतकका परिवारले पनि क्षतिपूर्ति पाएका छैनन् । रुसले गत असारमै ६ जनाको पैसा लिन नेपाली दूतावासलाई पत्र पठाएको थियो । तर क्षतिपूर्ति दूतावासको खातामा ल्याई नेपाल पठाउन समस्या भएपछि रोकिएको छ । पूर्वराजदूत तुलाधरले प्राविधिक समस्याका कारण क्षतिपूर्तिबापतको रकम आउन ढिलाइ भएको बताए । क्षतिपूर्ति रकम दूतावासको खातामा ल्याउने, त्यो रकम नेपाल पठाइदिने र सम्बन्धित जिल्लाबाट पीडित परिवारको बैंक खातामा हस्तान्तरण गर्ने योजना बनायौं, यसैअनुसार रकम पठाइदिन रुसलाई आग्रह गर्यौं, उनले भने, तर यसमा केही प्राविधिक समस्या देखापरेको छ । रुसबाट नेपाल पठाउन बैंकको स्विफ्ट सिस्टम चल्दैन । उनीहरू रुबेलमा दिन्छन् । त्यो डलरमा साट्न मिल्छ । क्षतिपूर्ति प्रक्रिया सकेसम्म दूतावासमार्फत अगाडि बढाउनुपर्ने तुलाधरको भनाइ छ । हकवाला स्वयं रुसमा गयो भने पनि पैसा दिन्छ । क्षतिपूर्ति पाउने समय अलि अगाडिपछाडि होला । तर क्षतिपूर्ति पाइन्छ । परिवारजन आफैं रुस गए पनि नगए पनि दूतावासको संलग्नता चाहिन्छ , सकेसम्म दूतावासमार्फत नै गर्नुपर्छ, उनले भने ।पूर्वराजदूत तुलाधरले करारपत्र समाप्त भइसकेपछि पनि त्यहीं बस्नुको कुनै अर्थ नभएको बताए ।"
५ हजार बचतकर्ता रहेको स्वर्णलक्ष्मी सहकारी ठगीमा जीबीर रविसहित ३९ विरुद्ध मुद्दा,"जीबीलाई देखाएर उम्किने प्रयासलामिछाने र जोशीले सहकारी ठगीमा राईलाई देखाएर उम्किने प्रयास गरेका छन् । लामिछानेले गोर्खा मिडियाको सबै आर्थिक कारोबारको दायित्व र जिम्मेवार राई भएको बयान दिएका छन् । उनले आफू समाचार र कार्यक्रम उत्पादनमा मात्रै रहेर काम गरेको भन्दै अनियमितताको सबै जिम्मेवार राई रहेको जिकिर गरेका छन् । जोशीले पनि जीबी र रवि यसको सबै जिम्मेवार भएको भन्दै आफू निर्दोष रहेको बयान दिएका छन् । स्वर्णलक्ष्मीको जीसीएस बैंकिङ सफ्टवेयर सिस्टममा रहेको भनी देखाइएको विवरणमा केकुन कारणले कोकसले केकस्तो आधारमा मेरो नाम उल्लेख गर्यो, त्यसबारे मलाई जानकारी छैन । मैले उल्लिखित सहकारीमा ऋण माग गरेको छैन, ऋण माग गर्न कुनै फाराम भरेको छैन, लामिछानेले बयानमा भनेका छन् । लामिछानेले सहकारीमा आफ्नो औंठाछाप, फाराम, निवेदन केही पनि नरहेको इन्कारी बयान दिएका छन् । गोर्खा मिडियामा सेयर दिने प्रतिबद्धता, सम्झौता र सहमतिबमोजिम राईले कुन स्रोतबाट रकम जुटाए भन्ने आफूलाई जानकारी नरहेको लामिछानेले जिकिर गरेका छन् । नयाँ कम्पनी भएका कारणले र लगानीकर्ताको व्यापारव्यवसाय सात वटा देशमा भएका कारणले उनको व्यस्तताका कारण टेलिभिजन खोल्न ढिला नहोस् भन्ने उद्देश्यले म गोर्खा मिडिया नेटवर्कका खाताअन्तर्गतका चेकहरूको हस्ताक्षरकर्ता थिएँ, लगानीकर्ता वा वित्तीय जिम्मेवारीमा कहिले पनि थिइनँ, लामिछानेले भनेका छन् ।स्वर्णलक्ष्मीलगायतका कुनै पनि सहकारीबाट आफ्नो कार्यकालमा ऋण वा रकम ल्याउने सहमति वा बोर्ड निर्णय नभएको जिकिर छ । मेरो कार्यकालमा मात्रै राईबाट लगभग २२ करोड ऋण आएको देखिन्छ । व्यक्तिगत रूपमा कम्पनीमा उनले ल्याएको उक्त ऋणको वित्तीय व्यवस्थापन लगानीकर्ताले गर्न पाउने नै भए र त्यस्तो व्यवस्थापनको जवाफदेहिता पनि लगानीकर्ता गितेन्द्रबाबु राईकै हुन्छ, लामिछानेले जिकिर गरेका छन् ।जोशीले पनि स्वर्णलक्ष्मीबाट गोर्खा मिडिया नेटवर्कमा रकम ल्याइएको बारे जानकारी नभएको बयान दिएका छन् । स्वर्णलक्ष्मी सहकारीको कुनै सेयर सदस्य र उक्त सहकारीमा आफूले कुनै किसिमको खाता नखोलेको हुँदा मलाई यकिन जानकारी भएन, जोशीले बयानमा भनेका छन्, सोबारे प्रतिवादी गितेन्द्रबाबु राई र रवि लामिछानेलाई नै जानकारी होला ।"
पाँचै वर्षमा बिहे गर्न बाध्य सुनिता रोक्न चाहन्छिन् बालविवाह,"(काठमाडौं)नेपालगन्जकी ३५ वर्षीया सुनिता चिडिमार अहिले १२ कक्षामा समाजशास्त्र विषय लिएर नारायण माविमा अध्ययनरत छिन् । उनका १६ वर्षीय छोरा नारायण कक्षा ११ मा विज्ञान विषय लिएर पढ्दै छन् । बाँके र बर्दियामा मूल बसोबास रहेको चिडिमारको संख्या देशभर अनुमानित १७ सय हाराहारीमा छन् । तर नेपालको जनसंख्यामा भने अझै सूचीकृत हुन सकेका छैनन् । यतिबेला सुनिता आफ्नो समुदायलाई सूचीकृत गराउने अभियानमा छिन् । जबसम्म हामी सूचीकृत हुँदैनौं, सरकारले दिने सेवा सुविधा पनि पाउँदैनौं । अनि हाम्रा सन्तानलाई कसले अगाडि बढाइदिन्छ ? त्यसका लागि पनि हामी सूचीकृत हुन जरुरी छ, पढाइसँगै चिडिमार समुदायका महिला र बालबालिकाको कसरी स्तरोन्नति गर्न सकिन्छ भनेर लागिपरेकी सुनिताले थपिन्, मैले पनि चिडिमार सूचीकृत नभएको तीन वर्षअगाडि १० कक्षा पढ्दै गर्दा मात्र थाहा पाएँ, त्यसअघि सूचीकृत भनेको के हो भन्ने मलाई थाहै थिएन । हाम्रा बाउबाजे पनि निरक्षर भएकाले आफ्ना हक, अधिकारका बारेमा थाहा पाएनन् । दुःख सहेर बाँचिरहे । अब भावी सन्ततिका लागि केही गर्न जरुरी छ भनेर म लागिपरेकी छु ।सुनिता अचेल चिडिमारमा नयाँ पुस्ताको हक, अधिकारका लागि कम्मर कसेर लागिपरेकी छन् । गत पुस १६ मा प्रधानमन्त्री केपी शर्मा ओलीलाई भेटेरै उनले आफ्नो समुदायले भोग्दै आएको पीडा, संघर्ष सुनाउनुका साथै जनसंख्याको लगतमा सूचीकृत नभएको जानकारी गराएकी थिइन् । जोसँग बिन्ती गर्नुपर्छ, गर्छु । चिडिमार समुदायका लागि आउने पुस्ताले मैले जस्तो दुःख, संघर्ष खेप्नु नपरोस् । त्यसका लागि म जे गर्नुपर्छ, गर्छु, हक्की स्वभावकी सुनिताले थपिन् । चिडिमार समुदायकी पहिलो महिला सामुदायिक स्वास्थ्य स्वयंसेविकासमेत हुन्, उनी । साथै टोल विकास चिडिमार संस्थाको अध्यक्षका रूपमा पनि काम गरिरहेकी छन् । सुनिता अहिले चिडिमार समुदायका महिलाका समस्या समाधान गर्न र बालविवाह रोक्ने अभियानमा सक्रिय छिन् । छोरीको महिनावारी हुनुअघि कन्यादान गरे पुण्य कमाइने अन्धविश्वासले चिडिमार समुदायमा बालविवाहको कुप्रथा झाँगिएको सुनिता बताउँछिन् । केटा र केटीका परिवार मिलेर स्थानीय प्रशासनलाई थाहै नदिई गुपचुपमा बालविवाह गराइदिने चलन अझै उस्तै छ, आफैं ५ वर्षकी छँदा ६ वर्षका बालकसँग बिहे गराइएकी उनले भनिन् । यो समुदायमा सन्तान धेरै पाउने तर स्याहारसुसार र शिक्षादीक्षाको अभावमा थप जटिलता आउने गरेको उनी ठान्छिन् ।आफूले भोगेको पीडा अरूले भोग्न नपरोस् भनी बालविवाहविरुद्ध लागेकी हुँ, कान्तिपुरसँगको कुराकानीमा सुनिताले भनिन्, त्यसका लागि महिलालाई शिक्षा दिनुपर्ने हुन्छ । शिक्षाले नै आत्मविश्वास बढाउने मेरो विश्वास छ । शिक्षाले नै महिलालाई जागरुक बनाउने र अधिकारका लागि बोल्ने हिम्मत दिने उनकै अनुभव पनि हो । भनिन्, छोरीलाई पढ्नबाट किन रोक लगाउने ? शिक्षामा किन विभेद ? महिलालाई किन अगाडि नबढाउने त ?सुनिताले पढाइ सुरु गर्दा उनकै समुदायकाले नै खिसी गर्दै भन्थे, पढेर के गर्छ्यौ यो उमेरमा ? तर उनलाई श्रीमान् विक्रमले आडभरोसा दिए । बाबुको, तिम्रो फिस तिर्न सक्छु, तिमी पढ भन्नुभयो, उनले भनिन्, हामी दुई जनाले निर्णय गर्यौं र मैले फेरि पढाइ सुरु गरें । पाँच वर्षमा विवाह गरेर गौना र थौना पछि १४ वर्षको उमेरमा माइतबाट घर गएपछि रोकिएको सुनिताको पढाइ त्यसपछि सुचारु भयो । कक्षा १० मा भर्ना भइन् । छोरीलाई नै पढाउनुपर्छ भन्ने नठान्ने उनको समुदायमा बुहारीले पढ्नु सहज पक्कै थिएन । उनका सासू, नन्द, देवरानीदेखि जेठाजुसम्मले चर्को विरोध गरे । परिवारबाट अलग्गिए पनि पढ्नका लागि सुनिताले श्रीमान्को परिवारबाट अनुमति लिनुपर्थ्यो । कक्षा १० को परीक्षा दिन्छु भनेर बूढालाई भनें, बूढाले ठीक छ, पढ भन्नुभयो, सुनिताले भनिन्, तर मेरो जेठाजुको यसमा आपत्ति रह्यो । उहाँले महिलाहरू नै लगाएर मलाई पिट्न लगाउनु भयो । घरबाट बाहिर नजाओस् भनेर जेठाजुले राजनीति नै गरेको उनको गुनासो छ । मेरी सासू, नन्द र देवरानी लगाएर अनुहार र शरीर नै सुन्निने गरी पिटियो, उनले कहालीलाग्दो अतीतबारे भनिन् । ज्यादै दुःख र अभावको जिन्दगी बिताउँदै २०७९ सालमा सुनिताले १० कक्षा पास गरिन् । ११ मा भर्ना हुन जाँदाको पनि तीतो अनुभव छ सुनितासँग । भर्ना गर्न जाँदा बच्चाका लागि आएको हो भनेर सोधे । मैले हैन, मेरै लागि आएकी हुँ भनेपछि अचम्म मानेर मलाई हेरिएको थियो, उनले थपिन्, त्यसपछि उनीहरूले तपाईं यो उमेरमा त्यही पनि ११ कक्षा पढ्न आउनुभएको भनेर सोधे । मैले पनि यति उमेरको मान्छेले पढ्न सक्दैन भनेर कसैले भनेको छ ? कि केही बाधानियम छ ? वा मैले भर्ना गर्न केही प्रक्रिया पुर्याउनुपर्छ ? भनेर रिसाएपछि उहाँहरू हाँस्नुभयो, केही भन्नुभएन ।हाम्रो समुदायका केटीहरूका लागि कसले बोलिदिन्छ ? सुनिता थप्छिन्, जुन स्थितिबाट म गुज्रिएँ, तपाईंहरू पनि आफ्ना बच्चाहरू त्यही अवस्थाबाट गुज्रिऊन् भन्ने चाहनुहुन्छ भनेर सम्झाउँछु । अहिले उनलाई धेरैले मन पराउन थालेका छन् । सुनिता चिडिमार समुदायका महिलाका लागि अहिले आगोको झिल्को बनेकी छन् । तर पुरुषहरूले यसमा किन विरोध गरिरहेका छन् भन्ने कुरा उनले बुझ्न सकेकी छैनन् । उनले आफ्नो छोरालाई महिलालाई सम्मान गर्न सिकाएकी छन् ।उनी चिडिमार समुदायको एउटा संस्था पाँच वर्षदेखि सञ्चालनमा रहे पनि त्यसको कार्यसमितिका मुख्य पाँच जनामा एक जना पनि महिला नभएकामा विरोध गर्थिन् । किन महिलालाई सामेल गरिएन त ?, सुनिताले सुनाइन्, हालै भएको संस्थाको साधारणसभाबाट म एउटा टोलको अध्यक्षका रूपमा काम गरिरहेकी छु । उक्त संस्थाका अध्यक्षले सुनितालाई कार्यसमितिमा ल्याउन पहल गरे पनि अरूले विरोध गरेको उनी बताउँछिन् । कसै न कसैले हक र अधिकारका लागि बोल्नुपर्ने भएकाले सुनिता अगाडि बढेकी हुन् । उनको अधिकारबारे बोलिदिने कोही भएन तर अरूका बारे आफूले बोलिदिने हिम्मत सुनितामा जुटेको छ ।अहिले पनि चिडिमार समुदायमा एक सय जनामा २५ प्रतिशतको बालविवाह भइरहेको छ । १३१४ वर्षकै उमेरमा बिहे हुने र लगत्तै आमा हुने भएकाले किशोरीहरू प्रसव पीडा सहन नसकेर ज्यान गुमाइरहेका छन् । जसको कुनै रेकर्ड नभएको सुनिता सुनाउँछिन् । कानुनी समस्या नआओस् भनी उमेर बढाएर जन्मदर्ता बनाइने गरेको उनले बताइन् । उनलाई बालविवाह नर्क लाग्छ । त्यसैले नर्कको जीवन कसैले भोग्न नपरोस् भनेरै उनी निरन्तर लागिपरिरहेकी छन् । त्यो स्वर्ग र नर्क कस्तो हुन्छ भनेर मरेको व्यक्तिले भनेको त छैन तर जिउँदै नर्कको अनुभव बालविवाहले गराइदिन्छ । जिउनै मुस्किल हुन्छ, सुनिता भन्छिन्, यसको अन्त्यका लागि सबै मिलेर लाग्नुपर्छ । बालविवाह कसैको नगरौं । यो नर्कजस्तो जीवन कसैलाई पनि नदिउँ । म हृदयदेखि चाहन्छु, नेपालबाट बालविवाह अन्त्य होस् । जब नेपालबाट यो अन्त्य हुन्छ, हाम्रो समुदायबाट स्वतः हुन्छ ।"
'मैलेजस्तो पीडा अरूले भोग्न नपरोस्,"बिहे हुँदा उनी ५ वर्षकी मात्र थिइन् । आफ्नो बिहेको सम्झना केवल फोटोमा मात्र रहेको उनी बताउँछिन् । सानै उमेरमा आफ्नो किन र कसरी बिहे गरियो, बुझ्न उनलाई वर्षौं लाग्यो । मलाई मेरो विवाहको केही पनि सम्झना छैन, उनी भन्छिन् । बुबाआमा, बाजेबज्यै, काकाकाकीलगायतको ठूलो संयुक्त परिवार । परिवार छुट्टिएको थिएन । घरमा दुःख र गरिबी थियो । सुनिताका हजुरबुबादेखि बुबासम्मले जमिनदारको घरमा काम गरे । आफ्नो भन्ने जमिन थिएन । सुनिता विगतलाई सम्झना गर्छिन्, मेरो बाल्यकाल पनि कष्टकर गुज्रियो । उनका तीन बहिनी र एक भाइको पनि बालकैमा बिहे भयो । उनलाई बुबाले ९ कक्षासम्म पढाए । तर त्यही बेला उनी विवाह गरेको घर जानुपर्यो ।बुबाले पनि यति सानो बच्चीलाई घर पठाउन सक्दिनँ भन्न सक्नुभएन, त्यो अवस्थाबारे सुनिताले भनिन्, म आफ्नो बच्चालाई पढाउँछु, सानैमा बिहे गराएर घर पठाउँदिनँ भन्न सक्नुभएन । चिडिमार समुदायमा सानैमा बिहे गरेपछि गौना नगरुन्जेल माइतीमा नै बस्ने चलन छ । मेरो पनि सात वर्षको उमेरमा गौना भयो । त्यसपछि १४ वर्षको उमेरमा मलाई घर पठाइदिनुभयो, उनले भनिन् । चिडिमार समुदायमा गौना भनेको विवाहको चरण हो । गौना भइसकेपछि थौना हुन्छ । बिहे भइसकेकी छोरीलाई थौना गरी घर पठाइन्छ, माइतीमा राखिँदैन । यदि बीचमा श्रीमान्को मृत्यु भएमा छोरी गौना गरेर जान्छन् । विवाह भइसकेपछि छोरी उतैको हुने र उसको सबै अधिकार आमाबुबाबाट सासूससुरामा हस्तान्तरण हुने भएकाले बाल विधवा भएर बस्नुपर्ने बाध्यता रहेको सुनिताले सुनाइन् । घर गएसँगै सुनिताको जीवनमा फेरि नयाँ दुःख थपिए । बिहे हुँदा सुनिताका श्रीमान् विक्रम पनि ६ वर्षका थिए । बालकैमा दुईको बिहे भयो । बालकमै अभिभावक बने । १४ वर्षको बच्चा अर्काको घरमा गएर कसरी परिस्थितिको सामना गर्ने ? आफ्नो घर छोडेर कसरी अर्काको घरमा गएर मिल्ने ? सबै नयाँ, नियम पनि नयाँ, सुनिता सम्झन्छिन्, त्यसपछि कति समस्या आइलागे । ३ बजे बिहानै नुहाएर भान्सामा जानुपर्ने । घरको सबै काम आफैंले गर्नुपर्थ्यो ।बिहान चाँडै उठ्नुपर्ने चिन्ताले उनी रातभर राम्रोसँग निदाउन सक्दिनथिन् । काम राम्रोसँग नगरे गाली खानुपर्ने डर । उनका ससुरा बाँचुन्जेलसम्म घरपरिवार ठीकैसँग चलिरहेको थियो । तर जब उनी घर गएको ६ महिनामै ससुरा बिते, उनका दुःखका दिन सुरु भए । त्यसपछि मेरी सासू, जेठाजुजेठानी सबै मिलेर मानसिक रूपले यातना दिन थाले, भावुक हुँदै उनले सुनाइन्, मेरो बूढा काम गर्नु हुन्थेन । भर्खर १५ वर्षको बालकले के काम गर्छ ? बुबा मरिसकेपछि कोही अभिभावक भएन । त्यही बेला हामीलाई छुट्याइदिनुभयो । परिवारबाट अलग गरिएकै वर्ष सुनिताको गर्भ बस्यो । काम न कमाइ । पाँच दिनसम्म भोकको नमीठो पीडा पनि भोगिन् उनले । खानेकुरा केही थिएन । चामल, दाल, भाँडाकुँडा केही थिएन । पानी खाएर भोक मेट्ने काम गर्यौं । त्यतिबेला मरौं कि फाँसी लगाऔं जस्तो लागिरहन्थ्यो, गहभरि आँसु राखेर उनी सुनाउँछिन्, तर म मरें भने बच्चा मर्छ भन्ने भयो । बच्चाको धेरै माया जाग्यो । मेरो पायल बूढालाई दिएर यो बिक्री गरेर केही खानेकुरा लिएर आउन भनें । तर त्यसलाई पकाउने भाँडाकुँडा पनि थिएनन् । फेरि भाँडा कहाँबाट ल्याउने ? तब कानमा लगाएको मुन्द्रा पनि दिएँ, उनले भनिन् । यसरी पाँच दिनको भोको पेट भरेको उनले सुनाइन् ।सुनिताले गर्भवती हुँदा राम्रोसँग खान पाइनन् । यसको असर बच्चा जन्मने बेला देखियो । यो अझ पीडादायी थियो । बच्चा डेलिभरीको समयमा उमेर नपुगेकाले अस्पतालले भर्ना लिन मानेन । त्यसको साटो दुखाइ कम गर्ने औषधि खाइन् । त्यसपछि उनका बुबाले नर्सिङ अस्पतालमा लगेर भर्ना गरे । उनको दुखाइ भने कम भएको थिएन । स्वास्थ्य स्थिति पनि नाजुक थियो । त्यसैले प्रसव पीडा सम्झिँदा उनी अहिले पनि यस्तो कसैले भोग्नु नपरोस् भन्ने याचना गर्छिन् ।दुखाइले उनको पाठेघरको मुख खुलेको थिएन । त्यत्तिकैमा उनको पेटभित्रबाट बेलुन फुटेजस्तो आवाज निस्कियो । लामो सास फेरेर उनले फेरि सुनाउन थालिन्, यत्रो पीडा हे भगवान् । मेरी आमालाई भनें, मेरो पेटभित्र केही फुटेको छ । आमाले हेरेर कराउन थाल्नुभयो । उहाँ कराउन थालेपछि म पनि आत्तिएँ ।डाक्टर बोलाइयो । सुनिताको मूत्रथैली र मलथैली फुटेको थाहा भयो । जुन उनको बच्चाले पनि खान पुग्यो । जसले गर्दा बच्चाको सास नै रोकिने अवस्थासम्म आयो । डाक्टरले बच्चा र आमा दुवैलाई बचाउन मुस्किल हुने सुनाए । उनलाई अपरेसन गर्न लगियो । बच्चाका लागि बाँच्ने साहस जुटाएकी उनले आमाको ममताले गरेर आफूभन्दा छोरालाई बचाउन डाक्टरलाई बिन्ती गरिन् । अपरेसन गर्ने कोठामा सुनितालाई बेहोस पारियो ।खै कुन्नि कसरी भगवान्ले साथ दियो । मेरो बाबुको अलिअलि सास चलिरहेको रहेछ । डाक्टरले जति चाँडो आईसीयूमा राख भन्नुभयो । अब अस्पतालमा आईसीयूका लागि डाक्टर थिएनन् । अब भेरी अस्पताल र नर्सिङ अस्पतालको दूरी टाढा थियो । बुबाले कसरीकसरी डाक्टरलाई ल्याउनुभयो, उनले बेलिविस्तार लगाइन्, बुबाले नै अपरेसनको खर्च बेहोर्नुभयो । मलाई १४ दिनपछि अस्पतालबाट डिस्चार्ज गरियो । मेरो बाबुलाई पनि २१ दिनमा अस्पतालबाट डिस्चार्ज गरियो । पछि म माइतीमै बसें ।उनी यति पीडाबाट गुज्रिरहँदा अस्पतालमा उनका श्रीमान् र ससुरालीबाट भने कोही पनि आएनन् । अस्पतालबाट बिदा हुन दुई दिनअघि मात्र विक्रम आफ्नो छोरा र श्रीमतीलाई हेर्न आए । उनले आफ्नो गल्ती महसुस गरे र रुँदै माफी पनि मागेको सुनिता सुनाउँछिन् । पहिलो सन्तान जन्माउनै शारीरिक पीडा भोगेपछि उनले दोस्रो सन्तानको रहर गरिनन् । उनी माइतीमै बस्न थालिन् । त्यसपछि भने आशाका किरणहरू पलाउन थाले । ऋण गरेर बूढालाई विदेश पठाइन् । बूढाले कमाएको पैसा उनले अन्त खर्च गरिनन् । उनको पढ्ने धोको अपूरै थियो, त्यसैले आफ्नो छोरालाई उत्कृष्ट शिक्षा दिन चाहन्थिन् ।उनी भन्छिन्, विदेशबाट आएको पैसा कतै लगाइनन् । किनकि मेरो एउटा इच्छा बाँकी थियो पढ्ने । बूढाको पैसा बाबुको शिक्षामा लगानी गरें । मेरो र बाबुको खाने, बस्ने बुबाले हेरिदिनुभयो । यसरी समय बित्दै गए । तीन वर्ष बसेर श्रीमान् कतारबाट फर्किए । राम्रै चलिरहेको थियो । छोरा आठ कक्षामा पढ्दै थिए । २०७५ सालमा उनको घरमा सानो दुर्घटना भयो । जसले फेरि दुःख निम्त्यायो ।हँसियाको टुप्पोले श्रीमान्को पाइतालामा चोट लाग्यो । औषधि तुरुन्तै गरायौं । तर कसरी त्यो घाउ पाक्दै गयो, उनले भनिन्, त्यो घाउ पाक्दै गएर क्यान्सरको रूप नै लिन गयो । कमाएको जति पैसा खुट्टाको उपचारमै गयो । पछि हाम्रो अवस्था फेरि बिग्रियो । नेपालमा डाक्टरले उपचारका लागि १० लाख रुपैयाँ लाग्छ भने । यसैबीचमा उनी श्रीमान्को उपचारका लागि भारतको लखनउ पुगिन् । सन्चो पनि भयो । सुनिताले सुनाइन्, अहिले उहाँ पेन्टिङको काम गर्नु हुन्छ । यसैबाट परिवार चलेको छ । म उठ्न अलि ढिला गरें भने बूढाले मलाई सहयोग गर्नु हुन्छ । छोराको कपडा आइरन गरिदिनु हुन्छ । असरल्ल मेरा किताब मिलाएर झोलामा राखिदिनु हुन्छ ।"
कर्मचारी व्यवस्थापन मिलाउन प्रधानमन्त्रीकार्यालयले गुहार्यो सतर्कता केन्द्र,"(काठमाडौं) कर्मचारी व्यवस्थापनको अनुगमन गर्न प्रधानमन्त्री तथा मन्त्रिपरिषद् कार्यालयले राष्ट्रिय सतर्कता केन्द्र गुहारेको छ । गृह र संघीय मामिला तथा सामान्य प्रशासन मन्त्रालयले कर्मचारीलाई कामविहीन बनाएर राज्यको सुशासन र सेवा प्रवाहमा हेलचेक्र्याइँ गरेको भन्दै प्रधानमन्त्री कार्यालयले यसको व्यवस्थापन अनुगमन गर्न केन्द्रलाई जिम्मेवारी दिएको हो ।प्रधानमन्त्री कार्यालयले गृह र संघीय मामिला मन्त्रालयलाई तीन दिनभित्र कर्मचारी व्यवस्थापन मिलाउन आइतबार लिखित निर्देशन दिएको छ । तोकिएको समयमा व्यवस्थापन मिलाएनमिलाएको अनुगमन गरेर चौथो दिन प्रतिवेदन पेस गर्न केन्द्रलाई लिखित रूपमै कार्यार्थ दिइएको हो । प्रधानमन्त्री कार्यालयले सतर्कता केन्द्रको प्रतिवेदनका आधारमा मन्त्रालयका सचिवहरूलाई व्यवस्थापन नमिलाउनुको कारण सोध्ने तयारीसमेत गरेको छ । स्वीकृत भएबमोजिमको पद र श्रेणीको कर्मचारीको पदस्थापन नगरी त्योभन्दा तल्लो श्रेणी र पदका कर्मचारीलाई जिम्मेवारी दिएर काम गराउने प्रवृत्ति बढ्दै गएको छ, प्रधानमन्त्री कार्यालयका शासकीय सुधार महाशाखाका सहसचिव किरण रूपाखेतीले हस्ताक्षर गरेको पत्रमा भनिएको छ । कर्मचारीलाई काम नदिनु राज्यको स्रोतको अपव्यय हुनु हो भन्दै यसले कर्मचारीको वृत्ति विकासमा समेत असर पर्ने प्रधानमन्त्री कार्यालयले उल्लेख गरेको छ । धेरै कर्मचारी गृह र संघीय मामिला मन्त्रालयमा कामै नगरी बस्ने गरेको घटना बारम्बार दोहोरिएपछि प्रधानमन्त्री कार्यालयले कर्मचारी व्यवस्थापन नमिलाउँदा सेवा प्रवाहमा समेत असर परेको जनाएको छ । एकातिर स्थानीय तहलगायत राज्यका विभिन्न निकायमा कर्मचारीको अभाव छ । अर्कातिर हाजिर गरेको भरमा सिंहदरबार वरिपरि घुमेर तलब खानेहरूले काम पाएका छैनन्, प्रधानमन्त्री कार्यालय स्रोतले भन्यो । संघीय मामिला मन्त्रालयका प्रवक्ता तथा सहसचिव कालीप्रसाद पराजुलीका अनुसार २ सय ५० भन्दा बढी पालिकामा प्रमुख प्रशासकीय अधिकृत निमित्त छन् । ११ उपमहानगरमध्ये १० वटामा प्रमुख प्रशासकीय अधिकृत पद रिक्त छ । महानगर र उपमहानगरको प्रमुख प्रशासकीय अधिकृतको दरबन्दी सहसचिवको रहने व्यवस्था छ । ६ वटा महानगरमध्ये वीरगन्जमा प्रमुख प्रशासकीय अधिकृत पद रिक्त छ । ३० देखि ३५ जना उपसचिवको व्यवस्थापन मिलाउन बाँकी रहेको पराजुलीले जानकारी दिए । गृह मन्त्रालयका प्रशासन प्रमुख तथा सहसचिव छवि रिजालले आफ्नो मन्त्रालयमा १९ उपसचिव, ४ सहसचिवको व्यवस्थापन हुन बाँकी रहेको बताए । उनले दरबन्दीभन्दा बढी भएका उपसचिवलाई अन्यत्र सरुवा गरिदिन संघीय मन्त्रालयलाई मंसिरमा पत्राचार गरेको जानकारी दिए । दुवै मन्त्रालयले समन्वय गरिरहेको छ । केही समयमै व्यवस्थापन हुन्छ, उनले भने । स्थानीय तहमा प्रमुख प्रशासकीय अधिकृत संघको दरबन्दी हुने कानुनी व्यवस्था छ । प्रधानमन्त्री केपी शर्मा ओलीले शुक्रबार जावलाखेलस्थित स्टाफ कलेजमा सचिवहरूलाई भेला गराएर कर्मचारीको कामप्रति असन्तुष्टि जनाएका थिए । विशेषगरी कर्मचारीको सरुवा, बढुवा, काजलगायत विषयमा लापरबाही भएको पटकपटक कुरा उठ्दै आएको छ । मुख्यसचिव एकनारायण अर्यालको अध्यक्षतामा गत भदौदेखि नै पटकपटक बसेको बैठकले कर्मचारीको यथास्थितिको विवरण संकलन र सरुवा, काजलगायत विषयको व्यवस्थापन मिलाउन १५ दिनको समय दिएकामा अहिलेसम्म पनि यो समस्या कायम छ ।गत असोज ७ मा सिंहदरबारमा मुख्यसचिवकै अध्यक्षतामा बसेको बैठकले कर्मचारीको विवरण संकलन गर्ने निर्णय गरेको थियो । तर कुन कर्मचारी कुन अवस्थामा कहाँ काम गरिरहेका छन् ? खटाएको स्थानमा गएका छन् कि छैनन् ? काजमा कुन कार्यालयमा कति जना बसेका छन् ? फाजिलमा कति छन् ? त्यसको यथार्थ विवरण प्रधानमन्त्री कार्यालयले अझै पाएको छैन । गृह मन्त्रालयले सहसचिवको दरबन्दी भएको जिल्लामा उपसचिवलाई प्रमुख जिल्ला अधिकारी बनाएका घटना दोहोरिँदै आएको छ । संघीय मन्त्रालयलगायत विभिन्न मन्त्रालयमा उपसचिवहरू कामविहीन छन् । तर राजनीतिक र कर्मचारी संघसंगठनको दबाबका कारण रिक्त स्थानमा पठाइएको छैन ।"
दाहालको दाउपेचकै कारण कांग्रेससँग समीकरण : ओली,"काठमाडौं (कास) प्रधानमन्त्री एवं एमाले अध्यक्ष केपी शर्मा ओलीले माओवादीका अध्यक्ष पुष्पकमल दाहालको अवसरबाद, अस्थिर सोच, आडम्बर र दाउपेचकै कारण दुई ठूला दलबीच बाध्यात्मक समीकरण बन्न पुगेको बताएका छन् । राजनीतिक स्थायित्व, सुशासन र विकास तथा जनतामा आशाभरोसा जगाउन आफूहरूले गरेको इमानदार प्रयास दाहालकै कारण सफल हुन नसकेको समेत उनले टिप्पणी गरेका छन् । एमालेको आठौं केन्द्रीय कमिटी बैठकमा आइतबार ४७ पृष्ठ लामो प्रतिवेदन प्रस्तुत गर्दै अध्यक्ष ओलीले ०७९ को चुनावमा कुनै पनि दलले बहुमत नल्याएपछि राजनीतिक स्थायित्वका लागि कांग्रेससँग समीकरण गर्ने प्रयास गरेको तर सफल नभएपछि माओवादीसँग मिल्ने बाध्यात्मक विकल्प छनोट गरेको बताएका छन् । त्यसपछि पनि आशंका हुँदाहुँदै दोस्रो पटक गत फागुनमा माओवादीलाई उदारतापूर्वक सहयोग गरेको तर धोका पाएपछि कांग्रेससँग सहकार्य गर्नुपरेको उनले प्रतिवेदनमा उल्लेख गरेका छन् । ०७९ पुस १० मा बनेको एमालेमाओवादी गठबन्धन दुई महिनामै भत्किएको थियो । त्यसपछि बनेको कांग्रेसमाओवादी गठबन्धन ०८० फागुन २१ मा टुटेर फेरि एमालेमाओवादी समीकरण तयार भएको थियो । एमालेमाओवादी गठबन्धन सरकार भएकै बेला गत असार दोस्रो सातातिर तत्कालीन प्रधानमन्त्री दाहालले राष्ट्रिय सहमतिको सरकार का नाममा सरकारमा सहभागी हुन कांग्रेसलाई गरेको प्रस्तावबारे कांग्रेस नेताहरूबाटै आफूले जानकारी पाएको ओलीले प्रतिवेदनमा उल्लेख गरेका छन् । कांग्रेसका नेताहरूले त्यसलाई अस्वीकार गरे र प्रचण्डको मनोविज्ञान, दाउपेच र कदमका बारेमा एमालेलाई जानकारी दिए, प्रतिवेदनमा भनिएको छ ।कांग्रेस र एमालेले गत असार १७ मा सत्ता सहकार्यको सहमति गरेका थिए, त्यही सहमतिअनुसार एमाले अध्यक्ष ओली असार ३० मा प्रधानमन्त्री बनेका थिए । सरकारबाट बाहिरिएलगत्तै माओवादी र रास्वपाका नेताहरूले भने आफूहरूले ठूल्ठूला भ्रष्टाचारका फाइल खोल्न थालेपछि अत्तालिएर कांग्रेस र एमाले रातारात मिल्न पुगे भनी प्रतिक्रिया दिएका थिए । यसमा ओलीले लामो प्रतिवाद गरेका छन् । उनले प्रतिवेदनमा लेखेका छन्, लोकतन्त्रमा सरकार या सत्ताधारी दलहरूको काम आफूलाई पायक पर्ने गरी भ्रष्टाचारका फाइल खोल्ने या बन्द गर्ने होइन । सुशासन प्रवर्द्धन गर्ने हो । ठूला भ्रष्टाचारका फाइल खोल्न लागेको भन्ने अभिव्यक्ति नै दुराशययुक्त छ । ओलीले नयाँ राजनीतिक कोर्स सुरु भएको ६ महिनामा राजनीतिक स्थायित्वको सन्देश दिन सकेको दाबी गरेका छन् । आर्थिक सुधार, राजस्व अभिवृद्धि, लगानी ढाँचा निर्धारण र दोहोरो कर प्रणालीमा सुधार, सार्वजनिक खर्च व्यवस्थापन र मन्त्रालयगत प्राथमिकताका विषयमा पनि काम भइरहेको ओलीले जनाएका छन् । ओलीले सहरिया जनमतमा पार्टीप्रति आकर्षण नबढेको समेत स्वीकार गरेका छन् । उपनिर्वाचनमा विगतमा जितेका वडामध्ये एउटामा मात्र विजय कायम हुनु, कीर्तिपुर जस्तो ठाउँमा अपेक्षित परिणाम हासिल नहुनु र सहरिया जनमतमा अपेक्षित आकर्षण बढ्न नसक्नुलाई हामीले गम्भीरतापूर्वक लिनुपर्छ, प्रतिवेदनमा उल्लेख छ ।"
जनप्रतिनिधिसँग कर्मचारी र कर्मचारीसँग जनप्रतिनिधि असन्तुष्ट किन ?,"देशमा सुशासन छैन, समृद्धि छैन, यो आम विषय हो । त्यस्तै राजनीतिक नेतृत्वले कर्मचारीलाई र कर्मचारीले राजनीतिक नेतृत्वलाई दोष लगाउने प्रवृत्ति पनि पुरानै हो । प्रधानमन्त्री केपी शर्मा ओलीले ५० भन्दा बढी सचिवलाई जावलाखेलस्थित स्टाफ कलेजमा शुक्रबार साँझ भेला गरेर कर्मचारीको दैनिक कार्यसम्पादन चित्तबुझ्दो नभएको भन्दै असन्तुष्टि जनाएका छन् । काममा अप्ठेरो परे सहजीकरण गर्न आफू तयार रहेको तर कानुनी अड्चन देखाएर सुशासनका काममा अवरोध सिर्जना गर्न नहुने प्रधानमन्त्रीको भनाइ स्वाभाविक छ । आज गरेका निर्णय वा हस्ताक्षरको कानुनी जवाफदेहिता अनन्तसम्म बेहोर्नुपर्ने भएकाले पनि कर्मचारीबाट सम्झौताहीन कार्यसम्पादनको अपेक्षा गरिन्छ । तर, त्यसका लागि सार्वजनिक सेवा प्रवाहप्रतिको जिम्मेवारीबाट पनि उनीहरूले उन्मुक्ति नपाऊन् भन्ने सबैको चासो छ । तर निश्चित विषयमा राजनीतिक नेतृत्वसँग साँठगाँठ भएका विषयलाई ह्वात्तै अघि बढाउने र आफ्नो परिभाषित काममा भने ढिलासुस्ती गर्ने प्रवृत्ति पनि उत्तिकै बढेको छ । तर प्रधानमन्त्री ओलीले आफ्नो प्रश्नको जवाफ कर्मचारी र राजनीतिक नेतृत्व दुवैतर्फ खोजे भने सकारात्मक निष्कर्षमा पुग्न सकिन्छ । राजनीतिक नेतृत्वले सरकारमा पुगेपछि तत्काल नतिजा चाहन्छ । त्यसको आफ्नै कारण छन्, पहिलो त जनप्रतिनिधिहरू सरकारमा पुग्नासाथ जनताले खोइ त ? भनेर सोधिहाल्छन् । अर्को, मन्त्रीमा नियुक्त भएको दिनदेखि नै सरकारबाट बाहिरिने दिनगन्ती सुरु भइसक्छ । असलै उद्देश्य भएका जनप्रतिनिधिलाई पनि उदाहरणीय काम गर्न निक्कै छोटो समय हुन्छ । यसरी हतारमा काम गर्दा परिणाम के होला, तर सुरु गर्नैपर्ने मनोविज्ञानमा उनीहरू देखिन्छन् । तर जनप्रतिनिधिले हतार गरून् वा ढिलासुस्ती, राज्यका काम विधिसम्मत् हुनुपर्छ, त्यसको सुनिश्चितता गर्न स्थायी सत्ताका रूपमा कर्मचारीतन्त्र उभिएको हुन्छ । कर्मचारीतन्त्र आफ्नो अधिकार र जिम्मेवारीमा कति निर्धक्क उभिन्छ, सुशासनको भविष्य पनि त्यसैले तय गर्छ । प्रधानमन्त्री ओलीले उठाउन खोजेका विषयमा सचिवहरूको तर्क पनि आधारहीन छैन । राजनीतिक दबाबमा निर्णय गर्नुपर्ने, त्यसको विस्तृत सन्दर्भ भ्रष्टाचारका रूपमा सार्वजनिक हुने तर अदालतबाट कर्मचारी मात्रै दोषी ठहर हुने गरेको विगतका घटनाक्रमले उनीहरूलाई शंकालु बनाएको हो । जसले गर्दा उनीहरूमा राजनीतिक नेतृत्वले राख्ने भिजन र असल नियत माथि नै भरोसा हुन छाडेको हो । सुडान घोटाला काण्डमा सर्वोच्च अदालतबाट प्रहरीका तत्कालीन महानिरीक्षकहरू ओमविक्रम राणा, हेमबहादुर गुरुङ, रमेशचन्द ठकुरीलगायत दोषी ठहर भए । ललिता निवास काण्डमा विशेष अदालतबाट तत्कालीन भौतिक योजना मन्त्रालयका सचिव दीप बस्न्यात र भूमिसुधार मन्त्रालयका सचिव छविराज पन्तलगायत दोषी ठहर भए । नेसनल पेमेन्ट गेटवे काण्डमा राष्ट्रिय सूचना प्रविधि केन्द्रका तत्कालीन कार्यकारी निर्देशक तथा नेपाल टेलिकमका प्रबन्ध निर्देशक सुनील पौडेल दोषी ठहर भए । सेक्युरिटी प्रिन्टिङ प्रेस काण्डमा तत्कालीन कार्यकारी निर्देशक विकल पौडेल दोषी ठहर भए । वाइडबडी काण्डमा विशेष अदालतबाट तत्कालीन सचिवहरू अध्यक्ष शंकरप्रसाद अधिकारी र शिशिर ढुंगाना, निगमका तत्कालीन महाप्रबन्धक सुगतरत्न कंसाकार, सहसचिव बुद्धिसागर लामिछानेलगायत दोषी ठहर भए । यीलगायत इतिहासदेखिका अनेकौं काण्डहरू छन्, जसमा कर्मचारी वर्ग मात्र दोषी ठहर भएका छन् र उनीहरूलाई निर्देशित गर्ने राजनीतिक नेतृत्वले भने सुशासनको मन्तव्य दिने अवसर पाइरहेको छ । एकातिर स्थानीय तहलगायतका राज्यका विभिन्न निकायमा कर्मचारीको अभाव छ, अर्कातिर हाजिर गरेको भरमा सिंहदरबार वरिपरि घुमेर समय कटाउने कर्मचारीहरूको विषयमा स्वयम् प्रधानमन्त्री तथा मन्त्रिपरिषद् कार्यालय अनभिज्ञ छैन । प्रधानमन्त्रीले सचिवहरूसँग छलफल गरेलगत्तै कर्मचारीहरूलाई कामविहीन बनाएर राज्यको सुशासन र सेवा प्रवाहमा हेलचेक््रयाइँ गरेको भन्दै गृह र संघीय मामिला तथा सामान्य प्रशासन मन्त्रालयमा अनुगमन गर्न राष्ट्रिय सतर्कता केन्द्रको सहयोग मागेको छ । कार्यालयले कर्मचारीको संख्या र आवश्यकताअनुसार व्यवस्थापन मिलाउन आइतबार नै लिखित निर्देशन दिएको छ । तोकिएको समयमा व्यवस्थापन मिलाएनमिलाएको अनुगमन गरेर चौथो दिन प्रतिवेदन पेस गर्न सतर्कता केन्द्रलाई भनिएको छ । धेरै कर्मचारी गृह र संघीय मामिला मन्त्रालयमा कामै नगरी बस्ने र अन्य निकायमा कर्मचारी नहुने अवस्थाले सेवा प्रवाहमा असर परेको भन्दै यो कदम उठाइएको हो । कर्मचारी वर्गमा अनेकौं समस्या छन्, त्यसमा विमति छैन । तर राजनीतिक नेतृत्वको दबाबले जथाभावी निर्णय गर्दा भविष्यमा आइपर्ने समस्याप्रति भने उनीहरू त्रसित देखिन्छन् । त्यसैले उनीहरू निर्णय गर्न हच्किएका र जागिर जोगाउने उद्देश्य मात्रै बोकेका जस्ता देखिन्छन् । यस्तो परिस्थितिमा राजनीतिक नेतृत्वले चाहेजस्तो सहयोग नहुने पक्का छ । अनियमितताका अनेकौं काण्डमा अदालतबाट जोजो गैरराजनीतिक व्यक्ति दोषी ठहर भए, सम्बन्धित काण्ड उनीहरूको मात्रै सिर्जना थियो भनेर पत्याउन सकिने स्थिति छैन । राजनीतिक व्यक्तिहरू जोगिने रहेछन्, आफू मात्रै फसिने रहेछ भन्ने मनोविज्ञानले काम गर्दा कर्मचारी हच्किएका हुन् । कतिपय अवस्थामा सफाइ पाए पनि आरोप लागेका र पक्राउ परेका कारण समाजमा सम्बन्धित व्यक्तिको छवि ध्वस्त भइसक्छ । प्रधानमन्त्रीले पनि ध्यान दिनुपर्ने मूल विषय यहाँ छ । निर्णयमा राजनीतिक व्यक्तिको जिम्मेवारी स्थापित नहुने, कर्मचारीले मात्रै भार बोक्नुपर्ने पद्धति रहुञ्जेल परिणाम आउँदैन । कम्तीमा अनियमितताका काण्डमा संलग्न राजनीतिक र गैरराजनीतिक व्यक्ति सबैले हिस्सेदारी र लाभअनुसारको सजाय पाउने सुनिश्चितता गर्न सकियो भने मात्रै अहिले कर्मचारीले उठाइरहेको सवालले मूर्तरूप पाउँछ । प्रधानमन्त्रीले चाहे जस्तो नतिजा पनि आउन सक्छ ।"
श्रमिकलाई चर्को भाडाको अर्को बोझ,"पुरुषोत्तम घिमिरे, जोरपाटी, काठमाडौं"
एमालेमा आन्तरिक लोकतन्त्रको प्रश्न,"लोकतन्त्रमा पार्टीहरूको बैठकमा उठ्ने मुद्दा त्यो पार्टीको मात्र सरोकारको विषय हुन सक्दैन । त्यस्ता बैठकका एजेन्डा, छलफलको निर्णयले आम जनताको जीवनमा पनि प्रभाव पार्छ, र नै जनताको चासो रहने गर्छ । एमालेले सरकार सञ्चालनदेखि संगठन विस्तारसम्मको विषयलाई यसपालिको केन्द्रीय कमिटी बैठकको एजेन्डा बनाएको छ । तथापि हालै एमालेले भीम रावललगायत ३ नेतामाथि गरेको कारबाही र त्यसबारे बैठकमा कुरा उठ्छ कि उठ्दैन भनेर आममानिसले चासोपूर्वक हेरिरहेका छन् । पार्टी निष्कासनपछि रावलले नेतृत्वप्रति उठाएको सवालले एमालेको आन्तरिक लोकतन्त्र प्रश्नको घेरामा आएको छ । जसलाई अहिलेको बैठकले कुनै सम्बोधन नगर्ने हो भने वास्तवमै एमालेमा आन्तरिक लोकतन्त्र रहेनछ, केवल केपी शर्मा ओलीको डर, त्रास र स्टालिनवादी सोच मात्र रहेछ भन्ने सन्देश जानेछ । जायज कुरा बोल्दा पनि कारबाही गर्ने हो भने कसैले जायज कुरा बोल्ने हिम्मत नै गर्दैन । जसले पार्टीलाई कमजोर बनाउँछ । पार्टी निर्माणमा ओलीजत्तिकै योगदान दिएका भीम रावललाई पार्टीमा बस्नै नदिएर कारबाही गर्ने हो भने भोलि उनीजस्ता अरू को नेता बाँकी रहलान् ? भीम रावल जस्तो प्रखर राष्ट्रवादी र इमानदार छवि बोकेका नेतालाई समेत एमाले ठाउँ दिएन । रावलको निष्कासन र बिन्दा पाण्डेहरूको निलम्बन प्रकरणले केपी ओली रहेसम्म एमालेभित्र स्वस्थ आलोचनाको कुनै ठाउँ छैन भन्ने देखिएको छ । यो एमालेको लोकतान्त्रिक छविमा कालो धब्बा लगाउने काम हो । भीम रावल, धनश्याम भुसाललगायत १० भाइले ओलीको कार्यशैलीको विरोध गरेका थिए, उनीहरूलाई त्यही बेलादेखि नै पाखा लगाउन थालिएको थियो । ओलीको प्रतिशोधपूर्ण यस्तो शैलीले एमालेभित्र आन्तरिक लोकतन्त्र संकुचित हुँदै गएको बुझ्न सकिन्छ । के उनी एमालेलाई चिनियाँ कम्युनिस्ट पार्टीको मोडलमा लान चाहन्छन् ? उनको यस्तो व्यवहार नरोकिने हो भने एमालेको इतिहास र लोकतान्त्रिक चरित्र अझ कलंकित बन्नेछ । जुन बेला माधव नेपाल एमालेको नेतृत्वमा थिए, ओली पार्टीभित्र प्रतिपक्षी भूमिकामा थिए । त्यो बेला ओली पार्टीभित्र विरोध र आलोचना गर्न पाउनु हरेक कार्यकर्ताको अधिकार रहेको ठान्थे र घण्टौं बैठकहरूमा बोल्थे । तर आज नेतृत्वमा पुग्नासाथ स्वस्थ आलोचना पनि सुन्नै नसक्ने अवस्थामा पुगेका छन् । अहिले त उनी अरूको कुरा सुन्न मात्र होइन नेपालमा कम्युनिस्टहरूको एकता हुनुपर्छ भन्ने शब्दसमेत सुन्न चाहँदैनन् । ओलीपछिका नेताहरूले उनको यस्तो कार्यशैली कहिलेसम्म टुलुटुलु हेरेर बस्ने ? गोपाल देवकोटा, जोरपाटी, काठमाडौं"
राजनीतिले बिराएको बाटो,"नेपालमा राजनीति भन्नासाथ समाज सेवा, नेतृत्व र दिगो विकासजस्ता आदर्श कल्पनाको सट्टा स्वार्थ, पद र धनप्राप्तिको औजारका रूपमा बुझ्न थालिएको छ । शिक्षादेखि स्वास्थ्य, न्यायालयदेखि पत्रकारिता, खेलकुददेखि व्यवसायसम्म हरेक क्षेत्रमा राजनीतिले आफ्नो प्रभाव जमाउँदै गएको छ । यस्तो अवस्थामा समाजका मेरुदण्ड मानिने पेसागत समूहहरूले आफ्नो भूमिकालाई बिर्सेर राजनीतिक स्वार्थमा लिप्त हुनु डरलाग्दो प्रवृत्ति हो । सबैभन्दा डरलाग्दो पक्ष शिक्षादेखि कर्मचारी प्रशासनसम्मको राजनीतीकरण हो । शिक्षक र कर्मचारी, जो राष्ट्र निर्माणका प्रमुख आधारस्तम्भ हुन्, जब दलगत स्वार्थमा अल्झिन्छन्, तब समाजले सही दिशा पाउन सक्दैन । जब शिक्षाले राजनीति छोडेर शुद्ध ज्ञान र मानव सिर्जनामा केन्द्रित हुन्छ र कर्मचारी प्रशासनले दलगत स्वार्थ त्यागेर जनसेवा मात्र गर्छ, त्यसै दिनबाट देशले दिगो समृद्धिको यात्रा सुरु गर्नेछ ।नेपालमा हरेक विषय राजनीतिक चस्माले मात्र हेरिन्छ । एउटा राम्रो शिक्षक, कलाकार वा समाजसेवीले समेत आफ्नो सफलता सुनिश्चित गर्न राजनीतिक समर्थन खोज्नुपर्ने विडम्बनापूर्ण अवस्था छ । राजनीतिलाई तलबी पेसा र व्यक्तिगत स्वार्थको माध्यम बनाउने सोचले यो क्षेत्रको गरिमा घटाएको छ । राजनीतिले समाजलाई दिशा देखाउने काम गर्नुपर्नेमा आज यो आर्थिक र व्यक्तिगत लाभ आर्जनको खेल भएको छ । राजनीतिलाई समाज सेवाको मार्गतर्फ पुनः परिभाषित गर्न आवश्यक छ । यसका लागि हरेक पेसागत समूहले आफ्नो जिम्मेवारी र भूमिकामा विश्वास राख्दै काम गर्नुपर्छ । शिक्षक र कर्मचारी प्रशासनले राजनीतिमा संलग्नता त्यागेर इमानदार र निष्पक्ष भएर काम गर्ने हो भने नेपालले सही अर्थमा विकास र समृद्धिको नयाँ युगको सुरुवात गर्न सक्छ । राजनीतिलाई केवल नेतृत्व र सेवाको साधन बनाउने हो भने मात्र समाजले सही दिशा पाउनेछ । सन्तोष सिम्खडा, टोकियो, जापान"
जुम्ल्याहा टुहुरा : संघीयता र अर्थतन्त्र,"संघीयतामाथिका प्रश्नकेही राजनीतिक वृत्तबाट जसरी संघीयतालाई व्यवस्थाका रूपमा मात्र होइन अवधारणाकै रूपमा पनि समूल खारेज गर्न जुन बलजफ्ती देखिएको छ, त्यो पूर्वाग्रह जोखिमपूर्ण छ । पूर्व एकात्मक व्यवस्थाका राजनीतिक अवशेषहरू र नयाँ उदाएका, गैरवैचारिक राजनीतिक शक्तिहरूले सिर्जना गरेका संघीयताविरोधी भाष्यहरूको तथ्यपरक प्रतिवाद अपरिहार्य भइसकेको छ । अहिले नै संघीयता असफल भएको निष्कर्षमा पुग्न अपरिपक्व र मूर्खतापूर्ण हुनेछ । यद्यपि, यसको कार्यान्वयनका क्रममा देखिएका कमी र कमजोरीहरूलाई किनारमा पन्छाएर यसलाई सुदृढ गर्न सम्भव छैन । त्यो जिम्मेवारी संघीय प्रणालीका हिमायती र वर्तमान संविधानका कार्यान्वयनकर्ता शक्तिहरूको हो । पछिल्लो समय संघीयताविरोधी दुईवटा तर्कले प्रधानता पाएका छन् । पहिलो, सातवटा प्रदेश सरकारको व्यवस्थाले सार्वजनिक सेवा प्रवाहमा सुधार गर्न सकेको छैन र शासकीय लागत मात्र बढाएको छ । दोस्रो, समग्र प्रदेश संरचना राजनीतिक दलहरूका लागि कार्यकर्ता व्यवस्थापनको थलो मात्र भएको छ । यत्ति नै कारणले मात्रै प्रदेश सरकार र प्रदेशसभा पालिराख्नुपर्ने आवश्यकता देखिँदैन ।यस्तो तर्कको प्रभावकारी प्रतिवाद भएको छैन । विगतमा दुई चक्रको निर्वाचन सम्पन्न भएयता प्रधानमन्त्री एवम् एमालेका अध्यक्ष केपी शर्मा ओली, कांग्रेसका सभापति शेरबहादुर देउवा र माओवादी केन्द्रका अध्यक्ष पुष्पकमल दाहाल आलोपालो सरकार प्रमुख भइरहेका छन् । तर त्यो उचाइका नेताहरूले नै संघीयताको पक्षमा र प्रतिक्रियावादी विचारहरूको प्रतिवादमा निरन्तर र प्रभावकारी प्रतिभाष्य निर्माण गर्न प्रयास गरेको देखिएको छैन । कहिलेकाहीं फाट्टफुट्ट आउने भाषणहरूमा तथ्य, विश्लेषण र सकारात्मक परिणामहरू कम र कोरा राजनीतिक तर्कहरू बढी हुन्छन् ।राज्यव्यवस्था जुनसुकै नामको भए पनि राज्य संयन्त्रका उपराष्ट्रिय वा क्षेत्रीय इकाइहरू आवश्यक हुन्छन् नै । अहिले अग्रपंक्तिमा उभिएर संघीयताको विरोधमा उत्रेका पञ्चायती राजनीतिका उत्पादनहरूले नै पनि इतिहासतर्फ फर्केर हेर्न जरुरी छ । राजाको प्रत्यक्ष शासनकालमा मुलुक पाँच विकास क्षेत्रमा विभाजित थियो । चौध अञ्चलमा अञ्चलाधीशहरू राजनीतिक नियुक्ति लिएर शासन गर्थे । अहिले त्यसको ठाउँमा सात प्रदेश छन् । पचहत्तरवटा जिल्ला राजनीतिक प्रशासनका सक्रिय इकाइ थिए । अहिले सतहत्तर जिल्ला त छन् तर शासकीय इकाइका रूपमा तिनको हैसियत निकै सीमित गरिएको छ । चार हजारभन्दा बढी स्थानीय निकाय वा पञ्चायतको संख्या ७ सय ५३ मा झरेको छ ।यसर्थ संघीयताले प्रशासनिक खर्च अत्यधिक बढाएको तर्कमाथि तुलनात्मक अध्ययन आवश्यक छ । त्यस्तो अध्ययनबिनै गरिने सतही तर्कहरूका आधारमा गलत भाष्य निर्माण हुन दिनु हुँदैन । र, यी तथ्यहरूमाथि थप खोज गर्ने र त्यसकै आधारमा मात्र पक्ष वा विपक्षमा अवधारणा बनाउने शैली राजनीतिकर्मीहरूले अपनाएका छैनन् । व्यवस्थित खोज र निष्कर्षप्रति राज्य सजग छैन । सरसर्ती हेर्दा संघीयताकै कारणले प्रशासनिक खर्च अत्यधिक बढेको जस्तो देखिँदैन । तथापि, संघीयता सापेक्षतः खर्चिलो व्यवस्था हो र त्यसको औचित्य प्रभावकारी सेवा प्रवाहलाई विकेन्द्रित गरेर मात्रै स्थापित गर्न सकिन्छ । त्योभन्दा महत्त्वपूर्ण, जसरी पञ्चायती व्यवस्थाका क्षेत्रीय राजनीतिक अनुहार अञ्चलाधीशहरू थिए, संघीय प्रणालीका देखिने राजनीतिक अनुहार मुख्यमन्त्री र प्रदेश सरकारहरू हुन् । अञ्चलाधीशहरू राजाबाट नियुक्त हुन्थे । प्रदेश सरकारहरू जनताबाट निर्वाचित हुन् । यो फरकलाई पनि कुनै कुतर्कले छायामा पारिनु हुन्न । यी सबै कारणले प्रदेश संरचनालाई तदर्थवादी सोचको आक्रमणको तारो बनाइनु उपयुक्त होइन । स्थानीय तहको औचित्य संघीयतामा थप प्रमाणित हुँदै गएको छ । मेयर बन्ने आकर्षण सांसद बन्नेभन्दा बढी देखिनुका पछाडि शक्ति निक्षेपणको बलशाली तत्त्व छ । स्थानीय तहले पाएको नीतिनिर्माण, आर्थिक बजेट एवम् योजना र स्थानीय सेवा प्रदायकको अधिकारहरूले राम्रा परिणामहरू देखिएका छन् । कोभिड महामारीमा उनीहरूको भूमिकाको प्रशंसा सबैतिर भएको थियो । पछिल्लो समय बागमती प्रदेशलगायतमा गएको भीषण बाढी र पहिरोको बेलामा राहत, उद्धार र जनजीविका सामान्य बनाउन स्थानीय तहको नेतृत्वले अत्यन्तै तदारुकताका साथ मात्रै काम गरेन, सडक, खानेपानी, बिजुली र सञ्चार सम्पर्क पुनः सुचारु गर्न ठूलो मिहिनेत गर्यो । यसको प्रस्टै कारण थियो, उनीहरूलाई संघीय संविधानले दिएको निर्णय स्वतन्त्रता, आर्थिक अधिकार र प्रशासनिक संयन्त्र । राज्यव्यवस्था एकात्मक नै भए पनि स्थानीय तहलाई साधन, स्रोत र सीपले थप सबल र सक्षम बनाउनुको विकल्प विश्वकै प्रशासन विज्ञानले दिएको छैन । स्थानीय तहको औचित्यमाथि प्रश्न उठाउनु आवश्यक छैन । संघीयताले उनीहरूलाई सबल बनाउने कार्य नै गरेको छ । संघ, प्रदेश र स्थानीय तहमा निर्वाचित जनप्रतिनिधिको सातवर्षे कार्यकाल पूरा भएसँगै यो प्रणाली सञ्चालनका विभिन्न आयामहरू बारेका ताजा तथ्यांक र अन्तर्दृष्टि उपलब्ध भएका छन् । नयाँ कानुनहरू तर्जुमा गर्न, उपराष्ट्रिय सार्वजनिक वित्तीय व्यवस्थापन र सार्वजनिक सेवा प्रवाहसँग सम्बन्धित क्षमता अभिवृद्धि कार्यक्रमहरू डिजाइन गर्न, शासकीय शैलीमा सुधार गर्न र पारदर्शिताका मुद्दाहरूलाई सम्बोधन गर्न यी तथ्य र अनुभवहरू महत्त्वपूर्ण छन् ।साथै, संघीय मामिला मन्त्रालय, राष्ट्रिय प्राकृतिक स्रोत तथा वित्त आयोग, निजामती सेवा र अन्य विभिन्न निकायको संस्थागत दक्षता अपेक्षाभन्दा निकै कम रहेको छ । मन्त्री, सचिव वा आयुक्त जस्ता उच्च पदमा संघीयताको आधारभूत ज्ञान नभएका व्यक्तिको नियुक्तिले अवस्था झनै बिग्रिएको छ । सरकारी प्रणालीभित्र अनुसन्धानमा आधारित नीति निर्माण गर्ने निकायको स्पष्ट अभाव छ । उच्च शैक्षिक संस्थाहरूमार्फत व्यवस्थित अनुसन्धान गराउनेतर्फ विशेष ध्यान जानु अपरिहार्य छ ।संघीय अर्थतन्त्रअर्थतन्त्र तीव्र दबाबमा छ । तर शासकीय संयन्त्रको कुनै पनि तहमा के अनुभूत भएको छैन भने यसको सबभन्दा प्रमुख कारण संघीय शासन प्रणालीको संरचना, शैली र सारअनुरूप अर्थतन्त्रलाई परिचालित गर्न नसक्नु हो । उपभोक्ता, बजार र लगानीकर्ता तीनवटै पक्षको आत्मबल अत्यन्त खस्केका कारण अर्थतन्त्र संकटउन्मुख भएको हो । उपभोक्ताको आत्मबल उकास्न स्थानीय तह, बजारलाई गतिमान बनाउन प्रदेशिक तह र निवेदकहरूको विश्वास पुनर्जागृत गर्न संघीय तहका निकायहरूले समन्वयमा कार्य गर्नुपर्ने हो । खासगरी नेपाली अर्थतन्त्रको आधार नै साना, मझौला तथा घरेलु उद्योग हुन् र क्षणिक नै भए पनि उपभोगलाई सहकारीको वित्तीय परिचालनले उकासेको थियो । यी दुवै स्थानीय तहको अधिकारभित्र परेका क्षेत्र हुन् । तर यिनको प्रवर्द्धन र सुचारु सञ्चालनमा योगदान गर्ने उपाय र पद्धतिबारे स्थानीय तहका सरकारहरू सचेत भएका छैनन् । संघीय सरकारले उनीहरूको त्यो सम्भावनालाई उजागर गर्न कानुनी र संस्थागत वातावरण बनाउन विरलै सघाएको छ ।स्थानीय र प्रादेशिक तहहरूले समेत उपलब्ध बजेटसमेत खर्च गर्न नसकेका कारण बजार चलायमान हुन सकेको छैन । संघीय तहको सार्वजनिक वित्त चरम दबाबमा परेको अहिलेको अवस्थामा प्रादेशिक र स्थानीय तहको खर्च बढाएर अर्थतन्त्रलाई मन्दीको ओरालो लाग्नबाट बचाउन सकिन्छ । यसका लागि केही गैरवित्तीय प्रशासनिक कदमहरू पनि चाल्न नसकिएको अवस्था छ । स्रोत उपलब्ध हुँदा पनि खर्च गर्न नसक्ने संघीय सरकारको दीर्घरोग स्थानीय तहसम्म फैलिइसकेको छ । त्यसलाई सम्बोधन गर्ने राजनीतिक चासो र प्राविधिक रणनीतिको अभाव प्रस्टै खट्किएको छ ।अर्थतन्त्रले अहिले भोगिरहेका राजस्व उठ्तीको न्यूनदर अस्वाभाविक दरमा बढ्दो राष्ट्रिय ऋणका समस्या तत्काल समाधान हुने संकेत देखिएका छैनन् । यसको अर्थ, अहिलेजस्तै राज्य, यसका विभिन्न तह र राजनीतिक समस्यालाई अनदेखा गरेर केही पनि नभएझैं चुपचाप बस्ने हो भने नेपालको अर्थतन्त्र निकै ठूलो जोखिममा पर्नेछ । राजस्व र पुँजी आय बढ्ने कुनै भरलाग्दा सम्भावना देखिएका छैनन् । तिनको खोजी गर्नुपर्नेछ । स्थानीय र प्रादेशिक अर्थतन्त्रहरूलाई चलायमान बनाउँदा प्रत्यक्ष र अप्रत्यक्ष राजस्वका स्रोतहरू परिचालित हुन्छन् । उदाहरणका लागि समयमा लाग्ने ठेक्काले बैंकिङ प्रणाली, उपभोग, बजार र कर उठ्ती सबैतिर सकारात्मक प्रभाव पर्छ । यसका लागि तीनवटै तहका सरकारहरूको भूमिका, सक्रियता र योगदानलाई समन्वयात्मक परिचालन गर्नु आवश्यक छ । अथवा, अर्को शब्दमा, संघीय राज्य प्रणाली र अर्थतन्त्रलाई रथका दुई पाङ्ग्राका रूपमा समन्वयात्मक ढंगले परिचालित गर्नु आवश्यक छ । राज्यले अरू तपसिलकामुद्दामा रुमलिएर यिनलाई अनाथ छोडुञ्जेल व्यवस्थाको सुदृढीकरण र अर्थतन्त्रको पुनरुत्थान कल्पना गर्न सकिँदैन ।"
कसरी सुधार्ने प्राविधिक शिक्षा ?,"देश विकासमा महत्त्वपूर्ण भूमिका खेल्ने मध्यमस्तरको जनशक्ति उत्पादन गर्ने प्राविधिक शिक्षा आज विभिन्न समस्याले आक्रान्त छ । प्राविधिक शिक्षामा विद्यार्थीको आकर्षण घट्न थालेको छ । ठूलो लगानी गरी तयार गरेका कक्षाकोठा खाली हुँदै गएका छन् । पाठ्यक्रम पुराना छन्, यी कार्यक्रमबाट दीक्षित भएकाहरूले पनि जागिर पाउन छाडेका छन् । कार्यक्रममा विद्यार्थी भर्नादर र अध्ययन पूरा गर्ने दर घट्दो छ । यस क्षेत्रका अनेकौं समस्यामध्ये मुख्य समस्या पहिचान र समाधानका उपाय खोजी यस लेखमा गरिएका छ । प्राविधिक शिक्षाभित्र औपचारिक तथा अनौपचारिक दुवै शिक्षा समावेश हुन्छन् । यसले आवश्यक ज्ञान र सीपका साथ मानिसलाई काम गर्न तयार पार्छ । उन्नत जनशक्तिको विकासलाई बढावा दिन्छ, व्यक्तिलाई सीपयुक्त बनाई विभिन्न क्षेत्रमा उद्यम तथा व्यवसायको स्थापना, सञ्चालन र प्रवर्द्धन गर्न सक्षम बनाउँछ । सेवा तथा सामान उत्पादकबीच प्रतिस्पर्धा बढाई नयाँ प्रविधि अन्वेषण गर्न सघाउँछ । सामाजिक समानता, समावेशीकरण र दिगो विकासका लागि महत्त्वपूर्ण भूमिका खेल्छ । यसले देशको उत्पादकत्व बढाउँछ, व्यक्तिलाई आत्मनिर्भर बन्न र उद्यमशीलतालाई उत्प्रेरित गर्छ । समग्रमा देश विकासमा सहायक हुन्छ । यही तथ्यलाई मध्यनजर गरी नेपालले ९५ वर्ष पहिलेदेखि प्राविधिक शिक्षा सञ्चालन गर्दै आएको छ । नेपालमा सन् १९३० मा पहिलोपल्ट कुमारीचोकमा प्राविधिक विद्यालयको स्थापना गरी यसको विधिवत् सुरुवात भएको थियो । मध्यमस्तरको प्राविधिक जनशक्ति उत्पादन गर्न सन् १९८९ मा प्राविधिक शिक्षा तथा व्यावसायिक तालिम परिषद् (सीटीईभीटी) स्थापना भयो । यसपछि प्राविधिक शिक्षाको व्यवस्थापन यसै संस्थामार्फत हुँदै आएको छ । हाल नेपालमा प्राविधिक शिक्षा तथा व्यावसायिक तालिम दिने संस्था १,५९१ छन् । देशमा प्राविधिक शिक्षा दिने संस्थाको वितरण समान छैन । ७५३ स्थानीय तहमध्ये ६३३ मा कम्तीमा पनि एक प्राविधिक धारको विद्यालय वा सीटीईभीटीको कार्यक्रम छ भने १२० स्थानीय तहमा यस प्रकारको प्राविधिक शिक्षा पुग्न सकेको छैन । प्राविधिक शिक्षाअन्तर्गत पढाइ हुने ६४ कार्यक्रममध्ये ३२ कार्यक्रम तीनवर्षे डिप्लोमाका छन्, २६ कार्यक्रम प्रिडिप्लोमा तहका र ६ कार्यक्रम विद्यालय तहका प्राविधिक धारका छन् । व्यावसायिक तालिमतर्फ ३११ विषयमा छोटो अवधिको तालिम दिई सीप परीक्षण गर्ने व्यवस्था छ । नेपालको प्राविधिक शिक्षाले आपूर्ति पक्षमा बढी जोड दिएको छ, बजारको माग पक्षलाई पर्याप्त ध्यान दिएको छैन । बजारको मागअनुरूपका पाठ्यक्रम नहुँदा यस कार्यक्रममा विद्यार्थी भर्नादर घट्दै गएर विद्यालय तहको प्राविधिक धारमा कुल क्षमताको २९ प्रतिशत, ३ वर्षे डिप्लोमामा कुल क्षमताको ५२ प्रतिशत र १८ महिने प्राविधिक तालिममा कुल क्षमताको १९ प्रतिशत मात्र विद्यार्थी भर्ना भएका छन् । २०७८ सालमा कुल भर्ना क्षमता १,०७,४४१ विद्यार्थी रहेकामा जम्मा ५४,८७१ मात्र भर्ना भएका थिए । यो कुल क्षमताको ५१ प्रतिशत मात्र हो । यस समस्याको समाधान गर्न सीटीईभीटीले बजारको मागलाई ध्यान दिएर माग र आपूर्तिबीच सन्तुलन हुने गरी पाठ्यक्रम पुनरावलोकन गर्नुपर्छ । बजारको माग विश्लेषण गरी मागसञ्चालित कार्यक्रम बनाउने, विद्यार्थीलाई सिकाइ र कमाइ सँगसँगै हुने कार्यक्रमको व्यवस्थापन गर्ने, अर्धप्रशिक्षित कार्यबलका सीप अन्तरपहिचान गर्ने, पाठ्यक्रममा छुटेका विषय पढाउन नयाँ पाठ्यक्रम विकास गर्ने जस्ता सुधारका कार्य आवश्यक देखिन्छन् । दक्ष विषयगत शिक्षकको अभाव प्राविधिक शिक्षाको अर्को समस्या हो । कुनै एक प्रिडिप्पोमा प्राविधिक कार्यक्रमका कक्षा सञ्चालन गर्न कम्तीमा तीन प्राविधिक शिक्षक चाहिन्छन् । हाल प्रतिकार्यक्रम सरदर २८८ शिक्षक उपलब्ध छन् । उपलब्ध शिक्षकमध्ये पनि एक चौथाइ स्थायी र तीन चौथाइ सेवा करारका अस्थायी शिक्षक छन् । त्यस्तैगरी विद्यालय तहको प्राविधिक धारका लागि ५ शिक्षक आवश्यक पर्नेमा हाल ४ शिक्षक मात्र उपलब्ध छन् र करिब २० प्रतिशत आवश्यक शिक्षकको दरबन्दी सिर्जना भएको छैन । विद्यालयको प्राविधिक धारमा पनि २५ प्रतिशत शिक्षकले आंशिक शिक्षकका रूपमा काम गर्छन् । यस विधाको मुख्य कार्यक्रम अथवा तीनवर्षे डिप्लोमा पाठ्यक्रमका लागि १० जना शिक्षक आवश्यक पर्नेमा हाल ६ जना मात्र उपलब्ध छन् । उपलब्ध शिक्षकमध्ये सरदरमा एक शिक्षक स्थायी र पाँच जना सेवा करारमा छन् । उपलब्ध शिक्षकमध्ये एक चौथाइ मात्र तालिम प्राप्त छन् र अन्यले शिक्षण तालिम पाएका छैनन् । आवश्यक तालिम र जागिरको स्थायित्व नहुने कारण प्राविधिक धारको शिक्षामा दक्ष शिक्षकको अभाव देखिएको छ । यी समस्या समाधान गर्न निर्धारित राष्ट्रिय मापदण्डअनुसार विषयगत शिक्षक नियुक्ति गर्ने र आवश्यक तालिम दिने गर्नुपर्छ । प्राविधिक धारका सामुदायिक विद्यालय र सीटीईभीटीअन्तर्गतका आंगिक संस्थामा राष्ट्रिय मापदण्डअनुसारका शिक्षक पूर्ति गरी स्थायित्व यकिन गर्नुपर्छ । नयाँ नियुक्ति पाएका शिक्षकलाई सेवा प्रवेश तालिम दिई शिक्षणमा लगाउने र प्रत्येक तीन वर्षमा बदलिँदो प्रविधिबारेको ज्ञान अद्यावधिक गर्न पुनर्ताजकी तालिम दिने व्यवस्था गर्नुपर्छ । सीटीईभीटीबाट सम्बन्धन लिई सञ्चालन भएका निजी संस्थामा राष्ट्रिय मापदण्डअनुसार विषयगत शिक्षक आवश्यक संख्यामा कार्यरत छन् कि छैनन् अनुगमन गर्नुपर्छ । धेरै जनसंख्या भएका सहरी क्षेत्रका प्राविधिक शिक्षालयमा विषयगत शिक्षकको समस्या समाधान गर्न बहुप्राविधिक शिक्षालयको अवधारणा अगाडि बढाउनुपर्छ ।अपर्याप्त व्यावहारिक अभ्यास प्राविधिक शिक्षाको अर्को मुख्य समस्या हो । छोटो अवधिका सबै प्राविधिक पाठ्यक्रमको अवधि १,६९६ घण्टा निर्धारण गरिएको छ । यसमध्ये ५७६ घण्टा (३४ प्रतिशत) रोजगार प्रशिक्षण तालिमका लागि र १,१२० घण्टा (६६ प्रतिशत) कक्षाकोठाको शिक्षणका लागि निर्धारण गरिएको छ । अधिकांश संस्थाले रोजगार प्रशिक्षण तालिमको राम्रो व्यवस्था गर्न सकेका छैनन् । विद्यालय शिक्षाको प्राविधिक धारको समय अवधि कक्षा ९ देखि १२ सम्म चार वर्ष र एक वर्ष रोजगार प्रशिक्षण तालिम गरी ५ वर्षको हो । यसमध्ये चार वर्ष विद्यालयमा र एक वर्ष रोजगार प्रशिक्षण तालिमका लागि हो । विद्यालय तहको प्राविधिक धारमा पनि रोजगार प्रशिक्षण तालिमको उचित व्यवस्थापन हुन नसक्दा सैद्धान्तिक ज्ञानका आधारमा मात्र कक्षा उत्तीर्ण हुनाले यसका स्नातकहरू बजारमा प्रतिस्पर्धी बन्न सकेका छैनन् । यस समस्याको समाधान गर्न रोजगार प्रशिक्षणको समय कडाइका साथ कार्यान्वयन गर्नुपर्छ । छोटो अवधिका सबै प्राविधिक पाठ्यक्रममा रोजगार प्रशिक्षण तालिमका लागि छुट्याइएको ५७६ घण्टा बराबरको समय अनिवार्य रूपमा व्यावहारिक अभ्यासमा लगाउने व्यवस्था गर्नु जरुरी छ । उद्योग तथा व्यापारिक प्रतिष्ठानसँग शैक्षिक संस्थाले अग्रिम सम्झौता गरी इन्टर्नका रूपमा काम गरी व्यावहारिक ज्ञान हासिलको विकल्पबारे सोच्नुपर्छ । विद्यालय तहको प्राविधिक शिक्षामा पनि ६ महिना कक्षा १० सकिएपछि र अर्को ६ महिना १२ कक्षा सकिएपछि रोजगार प्रशिक्षण तालिममा पठाउने व्यवस्था गर्नुपर्छ । प्राविधिक शिक्षामा विद्यार्थीले पढाइ पूरा गर्ने दर कमजोर छ । २०७४ सालमा प्रिडिप्लोमा पढाइ पूरा गर्ने दर ३८ प्रतिशत र डिप्लोमा पूरा गर्नेको दर ५२ प्रतिशत मात्र थियो । डिप्लोमा तहमा भर्ना भएका विद्यार्थीको टिकाउ दर ५९ प्रतिशत र विद्यालय तहको प्राविधिक धारमा विद्यार्थी टिकाउ दर ५८ प्रतिशत मात्र थियो । यी समस्या समाधान गर्न विद्यार्थीलाई उद्योगमा काम गर्न तयार पार्ने उद्देश्यका साथ पाठ्यक्रमको पुनरावलोकन जरुरी छ । विद्यार्थीको व्यावहारिक ज्ञानलाई ध्यान दिएर शिक्षण विधि परिमार्जन गर्ने र पढाइ सकेपश्चात् उद्योग तथा व्यावसायिक प्रतिष्ठानमा जागिर पाउन योग्य स्नातक बनाउने व्यवस्था गर्नुपर्छ । यसले गर्दा विद्यार्थीमा जागिरको आस बढेर जान्छ र विद्यार्थीको टिकाउ दर र पढाइ पूरा गर्ने दर पनि बढ्न पुग्छ ।प्राविधिक शिक्षाको अध्ययनपश्चात् कमजोर रोजगार प्राप्ति यस क्षेत्रको अर्को महत्त्वपूर्ण समस्या हो । माध्यमिक विद्यालयमा प्राविधिक शिक्षा पूरा गरेका विद्यार्थीको रोजगार प्राप्ति दर २९ प्रतिशत, प्रिडिप्लोमा पूरा गर्नेको ६१ प्रतिशत र डिप्लोमा तहको रोजगार प्राप्ति दर ६६ प्रतिशत मात्र छ । अध्ययन सकिएपछिको रोजगार प्राप्तिदर बढाउन औद्योगिक तथा व्यावसायिक क्षेत्रसँग सहकार्य गरी उनीहरूका लागि आवश्यक प्राविधिक स्नातक उत्पादन गर्न सकिन्छ । यी क्षेत्रसँग सम्झौता गरी उद्योगतयार स्नातकहरू उत्पादन गरी रोजगारको प्रत्याभूति गर्ने व्यवस्था गर्नुपर्छ ।मध्यमस्तरको प्राविधिक शिक्षामा उद्यमशीलता जस्ता पाठ्यक्रमको अभाव अर्को समस्या हो । पाठ्यक्रममा उद्यमशीलतासम्बन्धी विषय समावेश नभएकाले विद्यार्थीमा पढाइ सकेपश्चात् स्वउद्यम सञ्चालन गर्ने सोचको विकास भएन । तसर्थ विद्यार्थीहरू पढाइ सकेपश्चात् देशमा जागिर खोज्न हिँड्ने र नपाए विदेश जाने समस्या बढ्दै गएको छ । यो समस्या समाधान गर्न हालको प्राविधिक शिक्षामा सैद्धान्तिक र व्यावहारिक ज्ञानको अतिरिक्त उद्यमशीलतासम्बन्धी विषय थप गरी पढाइ गर्ने र जागिरको अतिरिक्त स्वउद्यम सञ्चालन गर्न प्रोत्साहन गर्नुपर्छ । हालको प्राविधिक शिक्षाका पाठ्यक्रम पुराना छन् र अध्ययन सीमित विषय जस्तैः इन्जिनियरिङ, स्वास्थ्य र कृषिमा केन्द्रित छन् । यस्ता समस्या समाधान गर्न बजारको माग पहिचान गरी पुराना पाठ्यक्रमको पुनरावलोकन र बजारमा उच्च माग भएका नयाँ पाठ्यक्रम जस्तैः सूचना प्रविधि, खाद्य प्रशोधन, उद्यमशीलता, फर्मास्युटिकल, टेक्सटायल आदि विषय थप गरी अध्यनका क्षेत्र विविधीकरण गर्नुपर्छ । प्राविधिक शिक्षाबाट उत्पादित जनशक्तिलाई प्राविधिक तालिम दिएर थप दक्ष र प्रतिस्पर्धी बनाउनुको सट्टा उच्च शिक्षातर्फ प्रोत्साहन गरेको देखिन्छ । यो समस्या समाधान गर्न प्राविधिक शिक्षामा विशिष्टता विकास गर्न आफ्नै डोमेन भित्र उच्च अध्ययनको व्यवस्था मिलाउन आवश्यक छ । राष्ट्रिय व्यावसायिक योग्यता फ्रेमवर्कले उच्च स्तरका स्नातक जस्तैः विशेषज्ञ कामदार (उन्नत डिप्लोमा तह ५), स्नातक स्तर (तह ६), स्नातकोत्तर स्तर (तह ७) र विद्यावारिधि स्तर (तह ८) को पढाइ र सीप परीक्षणको व्यवस्था गरी डिप्लोमा (तह ४) पास गरेपछि विश्वविद्यालयतर्फ जाने प्रवृत्ति निरुत्साहित गरी प्राविधिक क्षेत्रको विशेषज्ञता कायम राख्ने व्यवस्था गर्न आवश्यक देखिन्छ । कमजोर छात्रवृत्ति वितरण कार्यक्रम प्राविधिक शिक्षाको अर्को व्यवस्थापन गर्न सकिने समस्या हो । २०७८ सालमा प्रिडिप्लोमाका लागि छुट्याइएको छात्रवृत्तिमध्ये ७५ प्रतिशत र डिप्लोमाका लागि छुट्याएको २७५ प्रतिशत छात्रवृत्तिको रकम प्रयोग भएको थिएन । तसर्थ हालको छात्रवृत्ति वितरण प्रणालीमा सुधार गरी आर्थिक रूपले कमजोर विद्यार्थीलाई छात्रवृत्ति वितरण गर्ने तालिका बनाई वितरणको व्यवस्था गर्न आवश्यक देखिन्छ । प्राविधिक शिक्षाको परीक्षा प्रणाली पनि समस्याग्रस्त छ । विद्यार्थीका उपलब्धि मूल्यांकन गर्ने परीक्षा सिद्धान्तमा केन्द्रित छन् र उपलब्धिलाई सामान्य शिक्षामा जस्तै प्रतिशतका हिसाबले मूल्यांकन गरिन्छ । परीक्षा प्रणालीमा सुधार गरी सैद्धान्तिकभन्दा कार्यस्थलमा व्यावहारिक मूल्यांकनमार्फत योग्यताको मूल्यांकन गर्ने व्यवस्था गरी परीक्षा प्रणालीमा सुधार गर्नुपर्छ ।छोटो अवधिको तालिम तथा प्रशिक्षण स्ट्यान्डअलोन योग्यताका रूपमा रहनु र क्रेडिट ट्रान्सफर नहुने व्यवस्थाले गर्दा यसका स्नातकहरूको शिक्षा ठाडो र तेर्सो रूपमा अगाडि बढाउने अवसरलाई सीमित गर्यो । त्यस्तैगरी प्राविधिक शिक्षामा क्रेडिट एक्युमुलेसन एन्ड ट्रान्सफर पद्धतिको अभाव रह्यो । तसर्थ, छोटो अवधिको तालिम तथा प्रशिक्षण (कम्तीमा एक सेमिस्टर अवधिको छ भने) को क्रेडिट ट्रान्सफर हुने व्यवस्था गर्नुपर्छ । राष्ट्रिय व्यावसायिक योग्यता फ्रेमवर्कका माध्यमले प्राविधिक शिक्षा र सामान्य शिक्षाबीच समानता स्थापित गर्ने र यसै पद्धतिमार्फत तिनीहरूको बीचमा ठाडो र तेर्सो सम्बन्ध विस्तार गरी विकर्ण प्रगतिलाई पनि सहज बनाउने व्यवस्था गर्नुपर्छ ।सरकारका तीन तहबीच प्राविधिक शिक्षाको कार्यक्षेत्रबारे स्पष्टता छैन । कुन तहले प्राविधिक शिक्षामा के काम गर्ने भन्नेमा अन्योल देखिन्छ । प्राविधिक शिक्षा तथा व्यावसायिक तालिम कार्यक्रम संघीयताको अभ्यासअनुसार पुनःसंरचना अत्यावश्यक छ । यसमा तीनै तहका सरकारको भूमिका प्रस्ट हुनुपर्छ । माथि उल्लिखित समाधानका उपायलाई कार्यान्वयन गर्न सकेमा नेपालको प्राविधिक शिक्षामा अपेक्षित सुधार हुने देखिन्छ ।"
"अवसरको खोजीमा पहिले सहर, अहिले समुद्रपार","आत्मकेन्द्रित सोच क्षणिक समयका लागि अरूलाई सहयोग गरेजस्तो देखिए पनि परिणात्मक स्वार्थ र लाभ भने आफूमा केन्द्रित गरेको अवस्था हिजो ठूला बाजेमा थियो । आजका नेतृत्व, पदासीन व्यक्तित्व, सत्ता र शक्तिमा रहनेहरूमा पनि स्पष्ट रूपमा देख्न सकिन्छ । आत्मकेन्द्रित सोचको प्रभावले सीमित वर्गलाई लाभ भइरहेको छ । यस्ता विविध पक्षलाई हेर्दा हिजो ठूला बाजेको समय, चालचलन, व्यवहार, काम र परिवेश जस्तो थियो, त्यस्तै परिवेश आजका ठूलाहरूमा देखिन्छ । जो आफूलाई आधुनिक, शिक्षित, व्यावहारिक, बौद्धिक, आर्थिक, सत्ता र शक्ति सबै कुराले भरिपूर्ण मानिस ठान्छन् । यस्तो हुनु भनेको पात्र फेरिनु प्रवृत्ति उस्तै रहनु हो । हिजो अवसरको खोजीमा युवालाई सहरसम्म पुर्यायो, आज सोझै सात समुद्रपारि पठाउँछ । समाजमा परिवर्तनको कुरा गर्दा पञ्चायती व्यवस्थाको अन्त्य भयो । यति ठूला आन्दोलन र त्यसबाट प्राप्त उपलब्धि स्वरूप देशमा राजसंस्थाको अन्त्य भयो । दसवर्षे जनयुद्व मुलुकले भोग्यो । शान्ति प्रक्रियाका माध्यमबाट विद्रोही समूह नै राष्ट्रिय राजनीतिको मूलधारमा आउने वातावरण बन्यो । यी सबको परिणाम स्वरूप देशमा व्यवस्था परिवर्तन त भयो तर देश र जनताको अवस्थामा परिवर्तन हुन सकेन । अफसोस, नेतृत्वमा परिवर्तनको गुन्जायस रहेन ।"
पौडेलले 'कोसेढुंगा बनाउने,"काठमाडौं (कास) यस वर्षकै ब्लकबस्टर फिल्म पूर्णबहादुरको सारंगी का निर्देशक सरोज पौडेलले अब कोसेढुंगा बनाउने भएका छन् । आइतबार फिल्मको थिम पोस्टर सहित पौडेलले नयाँ फिल्म निर्माणको घोषणा गरेका हुन् । आगामी वर्ष प्रदर्शन गर्ने तयारीसहित कोसेढुंगा को प्रिप्रोडक्सन मा जुटेको निर्माण पक्षले जनाएको छ । नरदेवी फिल्मस्को प्रस्तुति रहने उक्त फिल्ममा प्रेविल कँडेल र हरि महतको लगानी रहनेछ भने दिनेश खड्का कार्यकारी निर्माताका रूपमा रहेका छन् । बाबु श्रेष्ठको छायांकन तथा सुरेन्द्र पौडेलको सम्पादन रहने भनिएको फिल्ममा संगीत रिदम कँडेल र आशिष अविरलको रहने जनाइएको छ ।सामाजिक कथावस्तुमा आधारित रहने भनिएको यस फिल्मका कलाकार र चरित्रका बारेमा भने खुलाइएको छैन । फिल्मको कथा, कलाकारका बारेमा हामी छिट्टै जानकारी दिनेछौं, निर्देशक पौडेलले भने, मेरो निर्देशनको फिल्म पूर्णबहादुरको सारंगी लाई जसरी दर्शकले मन पराइदिनुभयो, कोसेढुंगा लाई पनि त्यही स्तरको बनाउन निर्देशकका तर्फबाट कुनै कसर बाँकी राख्ने छैन ।"
देश फर्कन कन्दराको आग्रह,"(लन्डन)१४ वर्ष लन्डन बसेर एक्लै फर्कंदा गायक विवेक श्रेष्ठलाई धेरैले सोधे परिवार तहसनहस पारेर किन गएको ? दुई कलिला छोरीको नजरमा उनी गिरेको बाउ ठहरिए । तर, कारण के थियो कसैले सोधेन । उनी मानसिक रूपमा कति विक्षिप्त थिए, कसैले बुझ्न चाहेनन् । झन्डै ९ वर्षपछि उनै गायक श्रेष्ठ आफ्नो पुरानो ब्यान्ड कन्दरा लाई ब्युँताउँदै त्यही लन्डनको विश्वप्रतिष्ठित इन्डिगो एट द ओटु मा शनिबार राति पोखिए । ऐतिहासिक कन्सर्ट गरेपछि पोखरेली गायक श्रेष्ठले कान्तिपुरसँग भने, २००१ सेप्टेम्बरमा लन्डन उत्रिएपछि पहिलो दिनदेखि नै उत्कृष्ट संगीत दिनुपर्छ भनेर मैले धेरै त्याग गरें । संगीतकै लागि परिवार छाडें । आज मेरो सपना साकार भएको छ । यो कन्सर्टमात्र थिएन, अस्तित्वको सवाल थियो ।लन्डन बस्दा घरछेउ रहेको ओटु भेन्यु हुँदै आवतजावत गरिरहँदा उनले एक पटक यहाँ ब्यान्डसहित ग्रान्ड कन्सर्ट गर्न पाए हुन्थ्यो भन्ने सपना देखिरहन्थे । ३२ वर्षको सांगीतिक इतिहासमा शनिबार उनको त्यो सपना पूरा भएको छ । म र मेरो ब्यान्डका लागि यो साँझ अत्यन्तै विशेष र जीवनकै अविष्मरणीय दिन बनेको छ, उनी भावुक बने । जस्टिन बिबर, इड सिरन, रक ब्यान्ड कोल्ड प्लेलगायत विश्व चर्चित कलाकारले प्रस्तुति दिइसकेको इन्डिगो एट द ओटुमा कन्दरा गुन्जिँदा झन्डै २८ सय दर्शकले साथ दिए । कन्दराका ब्यान्ड सदस्यहरूको लाइभ म्युजिकमा गायक श्रेष्ठले झन्डै डेढ दर्जन नयाँपुराना गीत गाए । लगातार दुई घण्टा गाउँदा उनले तगारोमा रुमाल राखी, जिन्दगीको यो उत्सव हो, वरदान ईश्वरको, विदेशिएर गइन् उनी, लेककी हे माया मोहनी सबैलाई लगाउने, विदेशिनु लेखियो कर्मैमा, हङकङ पोखरा, तिमी हाँसे हाँसिदिउँला रोए फकाउँला, इलामे चियाले मितेरी लायो, चिसो चिसो हावामा, सांग्रिलाको लेकभरि फूलैफूलको बासना, हे कस्तो ठाउँमा आइयो सोल्टी, फूलचोकीको डाँडैमा, चन्चले कान्छीको, कहाँ हिँडेकी कुन ठाउँ मनकी ए परी, तिमी पारि त्यो गाउँमा, बल्लतल्ल भेट भको दिन लगायतका आफ्ना दर्जनौं लोकप्रिय गीत पस्किए । हरेक गीतमा दर्शकले हुटिङ गर्थे, वान्स मोर भन्थे । लन्डन धेरै परिवर्तन भइसकेछ, थ्यांक यु गाइज, नेपाली संगीत क्रेज बढेको देख्दा विवेक कृतज्ञ देखिन्थे । उनकै शब्दमा २४ वर्षअघि लन्डनमा सुरुका दिन उदेकलाग्दा थिए । चारपाँच वटा बलुन टाँगिएको कम्युनिटी हल, दुई वटा स्पिकर, ट्र्याकमा गीत, गीतसंगीत सुन्न आएका दर्शक कार्यक्रमभन्दा खान बसेको लामो लाइन । अनि विवेकले प्रण गरे, नेपाली संगीतको स्तर यसरी अगाडि बढ्दैन । परिवर्तन आउनैपर्छ ।गायक श्रेष्ठले गोपाल योन्जनको धेरै छ गर्नु स्वदेशको सेवा नेपाली बन्नलाई पनि गाएर नेपाल फर्कन प्रेरित गरे । म पनि १४ वर्ष लन्डन बसेर नेपाल फर्किएको हुँ । नेपाल कहिल्यै नभुल्नु होला । कतै होलिडे प्लान छ भने नेपाल नै आउनु, उनले आग्रह गरे ।पहिला घरदेश अनि परदेश नारासहित देशपछि विदेशको सांगीतिक यात्रा थालेको कन्दराले पहिलो कन्सर्ट लन्डनबाट सुरु गरेको हो । मामाघर इन्टरटेनमेन्टले आयोजना गरेको उक्त कन्सर्टमा गायक स्वप्न सुमन पनि आफ्नो ब्यान्ड द आर्स्ट्सका साथ प्रस्तुत भएका थिए । साँझ साढे ७ बजेबाट गाउन सुरु गरेको स्वप्न सुमन एन्ड द आर्स्ट्स ले करिब एक घण्टा आफ्नो प्रस्तुति दिएको थियो । स्वप्न सुमनले उपहार, क्रमशः, वाचा भयो, के साह्रो राम्री भको, जे छौ तिमी, आकाशैमा नौ लाखे तारा जस्ता आफ्ना हिट नम्बर गाएर युवा मन जिते । आफ्ना लागि ओटु कन्सर्ट लाइफ टाइम अचिभमेन्ट भएको स्वप्न सुमनले बताए । आयोजक मामाघर इन्टरटेनमेन्टका निर्देशक विमल तिमिल्सेनाले इभेन्ट फर अल जेनेरेसनमा सबै उमेर समूहका दर्शक सहभागी भएको बताए ।"
स्ट्रेन्थ लिफ्टिङ का खेलाडीदेखि रेफ्रीसम्म,"(कपिलवस्तु)कपिलवस्तु नगरपालिका५, सागरटोलका ५० वर्षे जीवन गिरी २०४५४६ सालतिरै सदरमुकाम तौलिहवास्थित गौढी चोकमा रहेको कभर्ड हलमा सितोरियो कराँते खेल्थे । उनका साथी भने त्यहीं वेट लिफ्टिङ गर्थे । त्यसपछि उनी पनि त्यतै आकर्षित भए । तर, साधन स्रोत नहुँदा उनलाई निकै समस्या भयो । राम्ररी अभ्यास गर्न नपाउँदा केही गर्न सकिँदैन कि जस्तो लाग्यो । जुक्ति निकाले, १०, २० र ३० किलोका दुईदुई वटा गिट्टी र बालुवामा सिमेन्ट राखेर डम्बेल बनाए । त्यसैबाट अभ्यास गर्न थाले । निरन्तरको लगन र मिहिनेतले शारीरिक सुगठनको राष्ट्रियदेखि स्ट्रेन्थ लिफ्टिङ विश्व च्याम्पियन बने । अहिले उनले खेलबाट धेरै गर्न सकिन्छ भन्ने देखाएका छन् । उनले स्ट्रेन्थ लिफ्टिङबाट देशकै नाम विश्वमाझ चिनाउन पाउँदा खुसी लागेको बताउँछन् । उनी नेपालमा शारीरिक सुगठनको ओलम्पिक मानिने धर्मश्री उपाधि विजेतादेखि स्ट्रेन्थ लिफ्टिङमा अन्तर्राष्ट्रिय च्याम्पियनसमेत हुन् । उनी वर्ल्ड स्ट्रेन्थ लिफ्टिङ फेडेरेसनद्वारा भारतको हैदराबादमा सन् २०२३ मा आयोजित १० औं वर्ल्ड च्याम्पियनसिप प्रतियोगितामा १ सय १५ किलोभन्दा बढी तौल समूहमा अमेरिकन खेलाडीलाई पराजित गरेर च्याम्पियन बनेका थिए । प्रतियोगितामा १९ देशका खेलाडी सहभागी थिए । स्ट्रेन्थ लिफ्टिङको राम्रो र उत्कृष्ट खेलाडी हुँदा उनी स्ट्रेन्थ लिफ्टिङको अन्तर्राष्ट्रिय जज (रेफ्री) को मान्यता पनि पाएका छन् । २०२४ मा कजाकस्तानमा भएको ११ औं वर्ल्ड च्याम्पियनसिप प्रतियोगितामा उनी रेफ्री थिए ।सुरुमा जीवनले ०५१ मा भैरहवामा आयोजित शारीरिक सुगठनको मिस्टर लुम्बिनीमा भाग लिएका थिए । उनी प्रथम भए । ०५५ मा उनले शारीरिक सुगठनको महत्त्वपूर्ण प्रतियोगितामा धर्मश्री उपाधि जितेका थिए । उनले ओलम्पियन जिम क्लब बाट २०५२ मा लुम्बिनी अञ्चलस्तरीय मिस्टर लुम्बिनी र २०५४ मा पश्चिमाञ्चल विकास क्षेत्रस्तरीय मिस्टर पश्चिमाञ्चल प्रतियोगिता गराएका थिए । सन् १९९९ मा भारतको नासिकमा आयोजित प्रथम दक्षिण एसियाली बडीबिल्डिङ प्रतियोगितामा गिरीसहित ३ जनाले देशका लागि पदक दिएका थिए । बडीबिल्डिङको दक्षिण एसियालीस्तरको पहिलो पदक उनीसहितको टोलीले भित्र्याएको थियो । धर्मश्रीसहित विभिन्न उपाधि जित्दै गएपछि उनी जिम कोच बनेर साउदी अरब गए । त्यहाँबाट बहराइन पुगे । सन् २००० देखि १५ वर्षसम्म विदेशमा काम गरेर नेपाल फर्के । त्यसपछि फेरि जिममा लागे । सन् २०१९ मा बुद्धस्थल तिलौराकोटको प्रचारप्रसार गर्न कपिलवस्तु श्री राष्ट्रिय प्रतियोगिता आयोजना गरे । खेलाडीले नै खेल र नवप्रतिभालाई बढी प्रोत्साहन गर्ने भन्दै उनी नेतृत्वदायी भूमिकामा पनि उत्तिकै सक्रिय छन् । शारीरिक सुगठन कपिलवस्तु जिल्ला अध्यक्ष हुँदै उनी २०२० मा वर्ल्ड पावर लिफ्टिङ फेडरेसन (डब्लूपीएफ) एसियाका उपाध्यक्षसमेत भए । अहिले उनी वर्ल्ड स्ट्रेन्थ लिफ्टिङ एसोसिएसन को कार्यकारी समितिका सदस्य छन् । उनी नेपाल स्ट्रेन्थ लिफ्टिङ एसोसिएसनका संस्थापक महासचिव पनि हुन् । जीवनकै पहलमा सन् २०२३ मा काठमाडौंमा स्ट्रेन्थ लिफ्टिङको अन्तर्राष्ट्रियस्तरको प्रतियोगिता भएको थिए । नेपालसहित भारत, पाकिस्तान, ताजकिस्तान र किर्गिस्तानका खेलाडी सहभागी थिए । भारतको हरियाणामा यसै सातादेखि सुरु ३४ औं राष्ट्रिय स्ट्रेन्थ लिफ्टिङ प्रतियोगितामा जीवन निर्णायक हुन् । सुन्दर मुहार, आकर्षक शरीर र गठिलो जीउडाल बनाएका उनलाई पछिल्लो समय फिल्म खेल्नसमेत आग्रह आइरहेको छ । राजेन्द्र खड्गीले निर्माण गर्न लागेको फिल्म सेभेन भिलेन मा उनी देखिने भएका छन् । लुम्बिनी प्रदेश सरकारले उनलाई खेल क्षेत्रमा पुर्याएको योगदानको कदर गर्दर् ै०७९ मा प्रदेश रत्न विभूषण पनि प्रदान गरेको थियो ।"
स्थानीयको अवरोधपछि खुम्बु क्षेत्रमा हेलिकोप्टर उडान बन्द,"गृहमन्त्री लेखकले बैठकबाटै खुम्बु पासाङल्हामु गाउँपालिका अध्यक्ष मिङ्मा छिरी शेर्पालाई सिंहदरबारबाट फोन गरेका थिए । संस्कृति, पर्यटन तथा नागरिक उड्डयनमन्त्री बद्रीप्रसाद पाण्डे, वन तथा वातावरणमन्त्री ऐनबहादुर शाही, संघीय मामिला तथा सामान्य प्रशासनमन्त्री राजकुमार गुप्तासहित सरोकारवालाको बैठकमा गृहमन्त्री लेखकले सोलुखुम्बुका प्रमुख जिल्ला अधिकारी अनुजकुमार घिमिरेलाई दुवै पक्षलाई राखेर हेलिकोप्टर उडानको अवरोध हटाउन निर्देशन दिएको बैठकमा सहभागी एक अधिकारीले जनाए । तर स्थानीयले उडानमा लगाएको रोक नहटाउने अडान लिँदै त्यसलाई अटेर गर्दै हेलिकोप्टर अवतरण गराए पाइलटलाई नियन्त्रणमा लिई पैदलयात्रा गराउने चेतावनी दिएपछि व्यवसायीले त्यस क्षेत्रमा अनिश्चितकालका लागि उडान स्थगन गर्ने निर्णय गरेका हुन् । उडानमा अवरोध भएपछि स्थानीयसँग वार्ता गर्न वायुसेवा सञ्चालक संघले कैलाश हेलिकोप्टरका सञ्चालकसमेत रहेका प्रथम उपाध्यक्ष प्रतापजंग पाण्डेलाई दुई पटक खुम्बु क्षेत्रमा पठाएको थियो । खुम्बु पासाङल्हामु गाउँपालिकाको अगुवाइमा लुक्लामा दुई पटक सोमबार र शुक्रबार वार्तामा बस्यौं । तर केहीले केन्द्रको अधिकार गाउँपालिकामा हुनुपर्नेलगायत अडान कायमै राखेपछि वार्ता विफल भयो, वार्ता संयोजक पाण्डेले भने । निकुञ्जले सगरमाथा राष्ट्रिय निकुञ्ज तथा मध्यवर्ती क्षेत्रभित्र हेलिकोप्टरहरूले अत्यधिक व्यावसायिक उडानअवतरण गर्ने गरेको जनाउँदै अनियन्त्रित हेलिकोप्टर उडान तथा अवतरणका कारण निकुञ्जको वन, वातावरण तथा वन्यजन्तुको सुरक्षा तथा बासस्थान संरक्षणमा थप चुनौती थपिएको जनाउँदै आएको छ । हेलिकोप्टर उडानबाट निकुञ्ज तथा मध्यवर्ती क्षेत्रभित्र रहेका बस्तीमा अत्यधिक ध्वनि प्रदूषणसमेत भएको छ भने अर्कोतर्फ वन्यजन्तु तथा आखेटोपहारसम्बन्धी आपराधिक गतिविधिक्रियाकलापसमेत हुन सक्ने सम्भावना छ, निकुञ्जले मंसिर २६ मा हेलिकोप्टरहरूलाई दिएको निर्देशनपत्रमा लेखिएको छ । निकुञ्ज, गाउँपालिकासहितले गरेको उडान निषेधको निर्णय अनुगमन तथा कार्यान्वयनका लागि नेपाली सेनाको भगवतीप्रसाद गुल्म नाम्चे र सगरमाथा राष्ट्रिय निकुञ्ज मध्यवर्ती क्षेत्र व्यवस्थापन समिति मेन्दल्फुलाई जिम्मेवारी दिइएको छ । हेलिकोप्टर उडानका कारण खुम्बु क्षेत्रमा रहेका स्थानीय व्यापार, व्यवसाय तथा रोजगारीमा समेत नकारात्मक असर परेको जनगुनासो रहेको निकुञ्जकी वरिष्ठ संरक्षण अधिकृत सुष्मा रानाले जनाइन् । स्थानीयको गुनासोपछि निकुञ्ज कार्यालय, खुम्बु पासाङल्हामु गाउँपालिका, सगरमाथा राष्ट्रिय निकुञ्ज मध्यवर्ती क्षेत्र व्यवस्थापन समिति, स्थानीय, सरोकारवाला सरकारी गैरसरकारी संघसंस्थाहरूको बैठकले हेलिकोप्टर उडानलाई व्यवस्थित गर्न उडानमा रोक लगाउने निर्णय गरेको उनले बताइन् । निकुञ्जले निर्देशन उल्लंघन गरे राष्ट्रिय निकुञ्ज तथा वन्यजन्तु संरक्षण ऐन २०२९, हिमाली राष्ट्रिय निकुञ्ज नियमावली २०३६ तथा प्रचलित कानुनविपरीत हुने अडान राख्दै आएको छ । भ्रमणमा आउने पर्यटक तथा पदयात्रीहरूको स्वास्थ्यका कारण उद्धार गर्नुपरे अनुमति लिएको हेलिकोप्टरले मात्रै उडान गर्न पाउने, उद्धार उडान गर्नुपर्ने अवस्था आए वडा कार्यालय, सम्बन्धित मध्यवर्ती उपभोक्ता समति, नजिकैको स्वास्थ्य चौकीको मौखिक वा लिखित सिफारिस लिनुपर्ने अनिमात्रै उडान अनुमति दिने निकुञ्जले जनाएको छ । हेलिकोप्टरलाई पाङ्बोचेभन्दा माथिल्लो क्षेत्रमा कार्गो ढुवानी गर्न पनि रोक लगाइएको छ । सगरमाथा आरोहण सिजनमा पर्यटन व्यवसायीले सगरमाथाको आधारशिविरसम्मै हेलिकोप्टरमा सामान ओसार्न रोक लगाइएको छ । हेलिकोप्टर उडानमा रोक लागेपछि स्थानीय व्यवसायीले पाङ्बोचेभन्दा माथि चौंरी वा भरियाको सहायतामा सामान ओसार्नुपर्नेछ । निकुञ्जले हेलिकोप्टरको उडानअवतरण, होभरिङ सम्बन्धमा कुनै पनि बेला परीक्षण गर्नुपर्ने अवस्था आइपरे निकुञ्ज प्रशासन तथा नेपाली सेनाले जाँच गरी उडान अवतरणको अनुगमन गर्नुपर्ने नियम बनाएको छ ।सन् २०२४ को ११ महिनामा दुईतर्फी गरेर हेलिकोप्टर र जहाजबाट खुम्बु क्षेत्र र लुक्लामा एक लाख नौ हजार सात सय १४ पर्यटकले यात्रा गरेका थिए । यस अवधिमा ४४ हजार आठ सय ५९ वटा उडान भएको नेपाल नागरिक उड्डयन प्राधिकरणले जनाएको छ ।"
ब्याज अनुदान कर्जासम्बन्धी कार्यविधि संशोधन गरिँदै,"सोही व्यवस्थाअनुसार पुनर्कर्जा, व्यावसायिक निरन्तरता कर्जा तथा सहुलियतपूर्ण कर्जाको प्रभावकारिता तथा उचित उपयोगको निर्क्योल गर्न परामर्शदाताका रूपमा जोशी एन्ड भण्डारी चार्टर्ड एकाउन्टेन्ट्सलाई नियुक्त गरी स्वतन्त्र मूल्यांकन गराइएको थियो ।परामर्शदाताले मूल्यांकनका क्रममा सहुलियत कर्जा लिएका १ लाख ७० हजार ४६ जना ऋणीमध्ये ३१ हजार ६ सय ७४ (१८६३ प्रतिशत) ऋणीको फाइल र त्यसमध्ये १ हजार ८ सय ३८ ऋणीको परियोजनास्थल निरीक्षण गरेको थियो । सोही मूल्यांकन प्रतिवेदनले उल्लिखित संख्यामा कर्जा दुरुपयोग भएको देखाएको हो ।प्रतिवेदनका आधारमा सदुपयोग नभएका ७ प्रतिशत कर्जा फिर्ता गर्न सम्बन्धित बैंक तथा वित्तीय संस्थालाई निर्देशन दिइएको छ । राष्ट्र बैंक सञ्चालक समितिले २०८० माघमै उक्त निर्णय गरेको थियो । मूल्यांकन प्रतिवेदनबाट यस प्रकृतिका कार्यक्रमसुविधा प्रदान गर्न भावी नीति तय गर्दा ख्याल गर्नुपर्ने विषयलाई मनन गर्दै राष्ट्र बैंक सञ्चालक समितिले दुरुपयोग भएको कर्जा फिर्ता माग्ने निर्णय गरेको हो । केही कर्जा फिर्ता पनि भइसकेको राष्ट्र बैंक स्रोतले बताएको छ ।बैंक तथा वित्तीय संस्थाले आन्तरिक नियन्त्रण प्रणाली सदृढ नबनाएकै कारण कर्जा दुरुपयोग भएको निष्कर्षका आधारमा सम्बन्धित बैंक तथा वित्तीय संस्थाका प्रमुख कार्यकारी अधिकृतलाई सचेत गराउने निर्णय पनि राष्ट्र बैंकले गरेको छ । कर्जा दुरुपयोगको आशंका भएका भनी जनाइएका कर्जाको विवरण सम्बन्धित बैंक तथा वित्तीय संस्थालाई उपलब्ध गराई संस्थाको आन्तरिक लेखापरीक्षणमार्फत त्यसको सदुपयोगिता परीक्षण गरी प्रतिवेदन पेस गर्न पनि राष्ट्र बैंक सञ्चालक समितिले आफ्नो बैंक तथा वित्तीय संस्था नियमन विभागलाई निर्देशन दिएको हो । दुई वर्षयता नागरिकले बैंक तथा वित्तीय संस्थाबाट ब्याज अनुदानको सहुलियत कर्जा पाएका छैनन् । ब्याज अनुदानबापतको रकम सरकार (अर्थ मन्त्रालय) ले भुक्तानी नदिँदा बैंकहरूले उक्त कर्जा प्रवाह रोकेका हुन् । हाल ब्याज अनुदानबापत सरकारले दिनुपर्ने करिब १४ अर्ब रुपैयाँ भुक्तानी दिन बाँकी छ । यसकारण बैंक तथा वित्तीय संस्थाले नयाँ ऋणीलाई ब्याज अनुदानको सहुलियत कर्जा प्रवाह गरेका छैनन् । उल्टै यसअघि सहुलियत कर्जा लिएका ऋणीबाट पनि पूरै (सरकारले अनुदान दिने भनिएको सहित) ब्याज असुलिरहेका छन् । सरकारले पछिल्लो दुई वर्षयता (२०७९ असोजदेखि हालसम्म) ब्याज अनुदानको पैसा बैंकहरूलाई भुक्तानी दिएको छैन । अनुदानको भुक्तानी बक्यौता बढ्दै गएपछि पछिल्ला महिनामा भने उनीहरूले नयाँ सहुलियत कर्जा प्रवाह रोकेका छन् भने पुराना ऋणीबाट पनि पूरै ब्याज असुली गरिरहेका छन् ।ब्याज अनुदानको कर्जामा सरकारले राष्ट्र बैंकमार्फत बैंक तथा वित्तीय संस्थालाई ती कर्जा बिमा गरेबापतको बिमा शुल्क बिमा कम्पनीलाई र कर्जा सुरक्षण शुल्क निक्षेप तथा कर्जा सुरक्षण कोषलाई भुक्तानी दिनुपर्छ । २०७९ असोजदेखि रोकिएकोमा गत आर्थिक वर्ष ३ अर्ब भुक्तानी भएको थियो । त्यसयताको करिब १४ अर्ब रुपैयाँ बाँकी रहेको राष्ट्र बैंक स्रोतले बताएको छ ।"
भन्सार कार्यालय नहुँदा कोरला नाकाको राजस्व गुम्दै,"मुस्ताङ प्रहरीले अवैध सामान ढुवानी गराउन प्रयोग गरिएको ट्रकसहित तनहुँको म्यादे गाउँपालिका५ का ३६ वर्षीय चालक विष्णु थापा, लोमन्थाङ३ फुवाका टसी आङया गुरुङ र लोमन्थाङका ट्रकधनी ध्याचो गुरुङलाई नियन्त्रणमा लिएर राजस्व अनुसन्धान विभाग, काठमाडौं पठाएको छ ।बरामद गरिएका अवैध वस्तुमा लेमन लाइन आइस भेप १ हजार ९ सय थान (९५ ठूलो कार्टुन), चिनियाँ ब्रान्डी, टिस्यु, चाइनिज बख्खु टोपीसहितका कपडा, जुत्ता, मिठाई, कफी, बिस्कुट, बिफ, ह्विस्की, घिउलगायत सामान छन् । गृहमन्त्री लेखकले गत कात्तिक १४ मा बिहान हेलिकोप्टरमा कोरला नाका पुगेर नवनिर्मित अध्यागमन कार्यालय उद्घाटन गरेका थिए । अहिले कोरलास्थित अध्यागमन कार्यालयमा एक कम्प्युटर अपरेटर र कार्यालय सहयोगी मात्र रहेको जिल्ला प्रशासन कार्यालयले बताएको छ । समुद्री सतहदेखि ४ हजार ६ सय ५० मिटर उचाइमा रहेको कोरोला नाकाको औपचारिक उद्घाटन २०८० कात्तिक २७ मा चीनको सिगात्से प्रान्तको झोम्बा काउन्ट्रीका मेजेस्ट्री नुर्बु छिरिङ र मुस्ताङका तत्कालीन प्रमुख जिल्ला अधिकारी जनकराज पन्तले गरेका थिए । स्थानीयले यहाँबाट तिब्बत पुगेर दैनिक उपभोग्य वस्तु र केहीले व्यापारका लागि पनि सामान ल्याउने गरेका छन् ।"
स्टार्टअपका नयाँ आवेदकलाई चैत १५ देखि कर्जा,"(काठमाडौं)स्टार्टअप उद्यम कर्जाका लागि आवदेन परेकामध्ये पहिलो चरणका लागि १ हजार ३ सय १४ वटा परियोजना छानिएका छन् । औद्योगिक व्यवसाय विकास प्रतिष्ठानले भदौ ११ मा सूचना सार्वजनिक गर्दै २१ दिनभित्र परियोजना प्रस्ताव पेस गर्न आह्वान गरेको थियो । त्यस बेला स्टार्टअप उद्यम कर्जाका लागि ५ हजार २ सय ५० उद्यमीले परियोजना प्रस्ताव पेस गरेका थिए । त्यसमध्ये एक हजार ३ सय १४ परियोजना दोस्रो चरणको मूल्यांकनका लागि छानिएका हुन् । छानिएका परियोजनाले आगामी पुस २८ देखि चैत ११ सम्म व्यावसायिक प्रस्तावको प्रस्तुतीकरण गर्नेछन् । प्रस्तुतीकरणपछि मात्रै स्टार्टअप उद्यम कर्जाका लागि छानिएका उद्यमीहरूको अन्तिम सूची प्रकाशन गरिने प्रतिष्ठानका कार्यकारी निर्देशक इन्जिनियर उमेशकुमार गुप्ताले बताए । उद्यमीहरूले भौतिक र अनलाइनमार्फत गरी ५ हजार २ सय ५० प्रस्ताव पेस गरेका थिए, उनले भने, त्यसमध्ये १ हजार ३ सय १४ वटा छनोट भए । अब परियोजनालाई व्यावसायिक योजना प्रस्तुत गर्न बोलाउँछौं र क्रेडिट अप्रेजल हेर्छौं, त्यसपछि कर्जा प्रवाह गर्न योग्य सूची सार्वजनिक गर्छौं ।स्टार्टअप कर्जाका लागि उद्योग व्यवसाय दर्ता भई १० वर्ष ननाघेको, वार्षिक कारोबार १५ करोडभन्दा बढी ननाघेको र सञ्चालित उद्यम व्यवसाय नगाभिई वा नटुक्रिई नयाँ उद्यम व्यवसाय गरेका मात्रै योग्य हुने कार्यविधिमा उल्लेख छ । प्राइभेट फर्म, साझेदारी फर्म, कम्पनी वा सहकारी संस्थाका उद्यमहरूले मात्र यो कर्जा पाउने कार्यविधिमा उल्लेख छ । यी मापदण्ड पूरा नगरेको परियोजना छानिएका छैनन् । उद्योग, वाणिज्य तथा आपूर्ति मन्त्रालयले गत साउन ३० मा कार्यविधि स्वीकृत गरेको थियो । विनियोजन विधेयकअनुसार कार्यविधि ल्याइएकाले स्टार्टअप उद्यम कर्जा प्रवाह गर्न हरेक वर्ष कार्यविधि स्वीकृत गर्नुपर्ने व्यवस्था छ । सोहीअनुसार प्रतिष्ठानले परियोजना प्रस्ताव आह्वान गरेको थियो ।छानिएका स्टार्टअपले तीन प्रतिशत ब्याजदरमा न्यूनतम पाँच लाख रुपैयाँदेखि अधिकतम २५ लाख रुपैयाँसम्म कर्जा पाउनेछन् । यो कर्जाको अवधि अधिकतम पाँच वर्षको हुनेछ भने पहिलो किस्ता लिएको एक वर्षपछि साँवा वा ब्याजबापतको रकम फिर्ता गर्न सुरु गर्नुपर्ने कार्यविधिमा छ । कार्यविधिबमोजिम बैंकले कर्जा प्रवाह गर्दा स्वीकृत व्यवसाय वा परियोजना धितोका रूपमा राख्नुपर्नेछ । व्यवसाय वा परियोजनाको बिमा भने उद्यमीले स्वयं गर्नुपर्ने कार्यविधिमा उल्लेख छ ।कर्जा प्रवाह गर्ने बैंकले कर्जा प्रवाह गर्दा प्रशासनिक वा सेवा शुल्कबापत सम्बन्धित उद्यमीबाट कर्जा रकमको अधिकतम शून्य दशमलव एक प्रतिशतसम्म सेवा शुल्क लिन सक्ने कार्यविधिमा उल्लेख छ । कार्यविधिअनुसार स्टार्टअप कर्जा प्रवाह गर्न कुनै एक वा एकभन्दा बढी बैंकलाई तोक्न सकिनेछ । चालु आर्थिक वर्षका लागि स्टार्टअप उद्यम कर्जाका लागि १ अर्ब रुपैयाँ विनियोजन भएको छ । विनियोजन बजेटमध्ये २५ प्रतिशत अर्थात् २५ करोड रुपैयाँ कर्जाको बिमाका लागि निक्षेप तथा कर्जा सुरक्षण कोषमा बुझाउनुपर्नेछ, उनले भने, बाँकी ३ करोड रुपैयाँ कार्यालय सञ्चालनका लागि हुनेछ भने बाँकी ७२ करोड रुपैयाँ कर्जा प्रवाह गरिनेछ । चालु आर्थिक वर्ष ७ सय जनालाई स्टार्टअप उद्यम कर्जा प्रवाह गर्ने लक्ष्य रहेको समेत गुप्ताले बताए ।कर्जाबापतको रकम बैंकमा छुट्टै खाता खोली जम्मा गर्नुपर्नेछ भने खातामा बाँकी रहेको रकम आर्थिक वर्षको अन्त्यमा संघीय सञ्चित कोषमा फिर्ता गर्नुपर्नेछ । एक उद्यमीले एकभन्दा बढी प्रस्ताव पेस गर्न नपाइने कार्यविधिमा उल्लेख छ । अन्य कुनै निकायबाट सहुलियतपूर्ण कर्जा नलिएको व्यहोरा पनि उद्यमीले स्वघोषणा गर्नुपर्ने कार्यविधिमा छ । अन्य कुनै निकायबाट सहुलियतपूर्ण कर्जा लिएका प्रस्तावकलाई सो कर्जा चुक्ता नगरेसम्म यस कार्यविधिबमोजिम कर्जा नदिइने प्रतिष्ठानले जनाएको छ ।गत भदौ १७ मा स्टार्टअप कर्जा प्रवाहका लागि औद्योगिक व्यवसाय विकास प्रतिष्ठान, राष्ट्रिय वाणिज्य बैंक र निक्षेप तथा कर्जा सुरक्षण कोषबीच छुट्टाछुट्टै सम्झौतासमेत भइसकेको छ । स्टार्टअप उद्यम कर्जा सञ्चालन कार्यविधि, २०८१ अनुसार स्टार्टअप उद्यमीहरूलाई प्रदान गरिने कर्जाको सुरक्षण गर्ने व्यवस्था भएबमोजिम कर्जा सुरक्षण गर्ने सम्बन्धमा प्रतिष्ठान र निक्षेप तथा कर्जा सुरक्षण कोषबीच सम्झौता भएको थियो ।प्रतिष्ठानले सिफारिस गरेका परियोजनालाई कर्जा दिने र असुलीसम्बन्धी काम गर्न सम्झौता भएको थियो । सरकारले गत आर्थिक वर्ष विनियोजन विधेयकअनुसार आएको स्टार्टअप उद्यम कर्जा सञ्चालन कार्यविधि, २०८० अनुसार १ सय ८३ परियोजना छानिएका थिए । ती स्टार्टअप परियोजनाका उद्यमीलाई १७ करोड रुपैयाँभन्दा बढी कर्जा प्रवाह गरिएको थियो ।"
सुन ओसारेको अभियोगमा ९ जनाविरुद्ध मुद्दा,"(काठमाडौं)अवैध रूपमा सुन ओसारपसार गरेको अभियोगमा ५ भारतीयसमेत ९ जनाविरुद्ध करिब २६ करोड रुपैंयाँ मागदाबी गर्दै राजस्व अनुसन्धान विभागले उच्च अदालत पाटनमा दुईवटा मुद्दा दायर गरेको छ । विभागले शुक्रबार सार्वजिनक गरेको सूचनाअनुसार जिल्ला प्रहरी कार्यालय मकवानपुरले अवैध रूपमा ओसारपोसार गरिरहेको अवस्थामा सुन बरामद गरेको थियो । सोही घटनाको अनुसन्धानका क्रममा प्रहरी प्रतिवेदनका आधारमा राजस्व अनुसन्धान कार्यालय बारा पथलैयाले मुद्दा दायर गरेको हो । अनुसन्धान विभागको अनुमतिअनुसार पथलैयाले उच्च अदालत पाटनअन्तर्गतको हेटौंडा इजालसमार्फत उच्च अदालत पाटनमा मुद्दा दायर गरेको हो । विभागकी प्रवक्ता तथा उपमहानिर्देशक कृष्णकुमारी श्रेष्ठले सार्वजनिक गरेको सूचनाअनुसार ८ किलोभन्दा बढी (८२४३९७० ग्राम) सुन मकवानपुर प्रहरीले बरामद गरेको छ । गत असोज तेस्रो साता मकवानपुरको रातामाटेमा सुनससहित पक्राउ परेका दुई जना भारतीयलाई अदालतमा पेस गरिएको छ । उक्त सुन ओसारपसार गरेको अभियोगमा काभ्रेपलाञ्चोकको मण्डन देउपुर नगरपालिका९ का आयुष सापकोटा, पनौती नगरपालिका१ का रवीन्द्र वाइवा तामाङ, पर्वतको जलजला गाउँपालिका५ का विनोद पुन, भारतीय नागरिकहरू अजिनाथ कुटे, राहुल विट्ठल बाड, राहुल गोरख दगडे र हन्मन्त विट्ठलविरुद्ध मुद्दा दायर गरिएको हो । घटनास्थलबाट भारतीय नागरिक अजीनाथ र राहुल पक्राउ परेका थिए । उनीहरूले बिस्कुट आकारका ८ टुक्रा सुन जनकपुरबाट काठमाडौं गौशालातर्फ ल्याने क्रममा पक्राउ परेका हुन् । अन्य सबै फरार छन् । उनीहरूबाट बिगो र जरिवानासमेत २४ करोड २५ लाख ८७ हजार असुलउपर गर्नुपर्ने माग गरिएको छ । उनीहरूलाई हदैसम्मको जेल सजायको मागसहित अभियोगपत्र दर्ता गरिएको छ । त्यस्तै ४९११३ ग्राम (आधा किलोभन्दा कम) सुन अवैध रूपमा ओसारपसार गरेको अभियोगमा सप्तरी राजविराज नगरपालिका१ का सोनी कुमारी शाह र भारत विहारका सुजित सराफविरुद्ध उच्च अदालत पाटनअन्तर्गतको हेटौंडा इजालसमा अभियोगपत्र दर्ता गरिएको छ । सुजितलाई पनि अदालत पेस गरिएको छ । गत असोजमा गहना र केही सानो पारिएका टुक्रा सुन स्कुटरमा काठमाडौं लैजाने क्रममा रातमाटामै बरामद भएको थियो । बरामद भएको सुन सवै राष्ट्र बैंकमा बुझाइसकिएको छ । दुवै घटनाको अनुसन्धान गरेको मकवानपुर प्रहरीको प्रतिवेदनका आधारमा अभियोगपत्र दर्ता गरिएको राजस्व कार्यालय पथलैयाका प्रमुख हरिप्रसाद शर्माले जनाए । उनीहरूबाट बिगो र जरिवानाबापत १ करोड ३४ लाख ६८ हजार असुल्नुपर्ने माग गरिएको छ । राजस्व चुहावट अनुसन्धान तथा नियनत्रण ऐन २०५२ को दफा ३ विपरीतको कार्य गरेको अभियोगमा सोही ऐनको दफा ४(ख), (छ) र (झ) को कसुरमा दफा २ (छ १) बमोजिम कायम गरिएको बिगो र बिगोबमोजिम कायम गरेको शतप्रतिशत जरिवाना असुलउपर गर्नुपर्ने माग गरिएको हो । दुवै घटनामा एउटै ऐन आकर्षित भएकाले सोहीबमोजिम मुद्दा दायर गरिएको विभागले जनाएको छ ।"
अर्थ संक्षेप,"सामसङका बिस्पोक एआई वासिङ मेसिन काठमाडौं (कास) सामसङ नेपालले बजारमा आफ्ना नयाँ दुई बिस्पोक एआई वासिङ मेसिन ल्याएको छ । सामसङले १२ केजीसम्म क्षमता रहेको एआई वासिङ मेसिन ल्याएको हो । उक्त मेसिनमा स्मार्टथिङ्स एपद्वारा स्मार्टफोनमार्फत टाढाबाटै नियन्त्रण गर्न सकिने विशेषताले लुगा धुन सहज बनाउने कम्पनीले जनाएको छ । यसमा इनोभेटिभ डिजाइन, सजिलो इन्टरफेस र ६०० एमएम स्पेससमेत छ । सामसङको यो वासिङ मेसिन दुई मोडलमा उपलब्ध रहेको कम्पनीले बताएको छ । एकको मूल्य १ लाख १४ हजार ९९० र अर्को मोडलको मूल्य १ लाख २० हजार ९९० रुपैयाँ रहेको कम्पनीको भनाइ छ ।नेपाल बैंक र क्रिस्टल डायग्नोस्टिकबीच छुट सम्झौताकाठमाडौं (कास) नेपाल बैंक र क्रिस्टल डायग्नोस्टिकबीच छुट प्रदान गर्नेसम्बन्धी सम्झौता भएको छ । यही पुस १९ मा गरिएको सम्झौताअनुसार बैंकमा कार्यरत कर्मचारी र ग्राहकले काठमाडौंको सिनामंगलस्थित उक्त डायग्नोस्टिकमा छुट पाउनेछन् । सम्झौतापत्रमा बैंकका सहायक प्रमुख कार्यकारी अधिकृत प्रकाशकुमार अधिकारी र क्रिस्टल डायग्नोस्टिकका प्रबन्ध निर्देशक रवीन्द्र केसले हस्ताक्षर गरे । सम्झौतापछि कर्मचारी तथा ग्राहकले डायग्नोस्टिकमा उपचार गराउँदा १० देखि ३० प्रतिशत छुट पाउनेछन् । बैंकका अनुसार कर्मचारी र ग्राहकले डायग्नोस्टिकमा जेनेरल प्याथोलोजी टेस्ट, एक्सरे, इन्डोस्कोपीलगायत उपचारमा छुट पाउनेछन् ।अप्पर मर्स्याङ्दी१ मा लक्ष्मी बैंकको लगानी काठमाडौं (कास) अपर मर्स्याङ्दी हाइड्रोपावरमा लक्ष्मी बैंकले लगानी गर्ने भएको छ । लक्ष्मी बैंकको अगुवाइमा सहवित्तीयकरणमा सहभागी बैंक र अपर मर्स्याङ्दी हाइड्रोपावर कम्पनीबीच सम्झौता भएको हो । लमजुङस्थित मर्स्याङ्दीमा निर्माण गरिने १० मेगावाट क्षमताको अपर मर्स्याङ्दी १ जलविद्युत् आयोजनामा लगानी गर्ने सम्झौता भएको हो । सो आयोजनाको कुल लागत २१४० अर्ब रुपैयाँ छ । परियोजना निर्माणका लागि बैंकको नेतृत्वमा सहवित्तीयकरणमा सहभागी बैंकहरूले परियोजना लागतको ७४७७ प्रतिशत लगानी गर्ने प्रतिबद्धता जनाएका छन् ।ह्यात प्लेस अब ह्यात सेन्ट्रिक काठमाडौं (कास) सिटी होटल लिमिटेडअन्तर्गत सञ्चालन रहेको ह्यात प्लेस काठमाडौं अब ह्यात सेन्ट्रिक सोल्टीमोड काठमाडौंमा रूपान्तरण भएको छ । यससँगै यो पहिलो ह्यात सेन्ट्रिक ब्रान्डको होटल भएको कम्पनीले जनाएको छ । यस अवसरमा सिटी होटलका कार्यकारी सञ्चालक अक्षय गोल्यानले ह्यात सेन्ट्रिक सोल्टीमोड काठमाडौंले यात्रुहरूलाई नेपालको राजधानी र काठमाडौंको सारलाई अनुभव गर्न स्वागत गर्ने बताए । ह्यात सेन्ट्रिकमा पाहुनले जीवन्त लबी, सेन्ट्रिक लाउन्ज र उत्कृष्ट खाना तथा पेय पदार्थको अनुभव प्राप्त गर्न सक्ने कम्पनीले जनाएको छ ।सहकारीले उत्पादन गरेका सामग्रीको प्रदर्शनीकाठमाडौं (कास) जिल्ला बचत तथा ऋण सहकारी संघ, मकवानपुरले सहकारी र यसका सदस्यले उत्पादन गरेका सामग्री प्रदर्शनी तथा बिक्री मेला आयोजना गरेको छ । ५ हजार ५ सयले अवलोकन गरेको मेलामा ३० लाख रुपैयाँको कारोबार भएको आयोजकले जनाएको छ । तीन दिन चलेको मेलाका अवसरमा ३ करोड १० लाखको लागतमा निर्मित सहकारी संघको भवन उद्घाटनसमेत गरिएको थियो ।"
'संघीय लोकतान्त्रिक गणतन्त्र घुम्तीमा,"(काठमाडौं) माओवादी अध्यक्ष पुष्पकमल दाहालले संघीय लोकतान्त्रिक गणतन्त्र घुम्तीमा आइपुगेको निष्कर्ष निकालेका छन् । आइतबारदेखि काठमाडौंमा सुरु भएको माओवादीको केन्द्र्रीय समिति बैठकमा राजनीतिक प्रतिवेदन प्रस्तुत गर्दै दाहालले अब संघीय लोकतान्त्रिक गणतन्त्रको सर्भिसिङ गर्नुपर्ने बेला आएको बताएका हुन् । दाहालले पार्टी रूपान्तरण र पुनर्निर्माणको संकल्प ः आजको ऐतिहासिक आवश्यकता शीर्षकको प्रतिवेदन पेस गरेका छन् । प्रतिवेदनमा गणतन्त्रलाई संस्थागत गर्न कांग्रेस, एमालेसँग सहकार्य गर्नु उचित भए पनि अब एक्लै अघि बढ्नुपर्ने उल्लेख छ । कांग्रेस र एमालेजस्ता परम्परागत शक्तिलाई वर्तमान परिवर्तन बढी भएको लागेको छ । कतिपय मुद्दामा यिनीहरूको पुरातन शक्तिसँग स्वर मिल्न गएको छ, प्रतिवेदनमा उल्लेख छ, नयाँ भन्नेहरूले पनि नयाँ विचार, राजनीतिक कार्यशैली र नेतृत्वको भरपर्दो विकल्प दिन सकेका छैनन् ।दाहालले अब गणतन्त्रलाई आफ्नो अनुकूल प्रयोग गरी समाजवादतिर अघि बढ्नुपर्ने प्रतिवेदनमा उल्लेख गरेका हुन् । माओवादीको चुनबाङ बैठकको निर्णयले देशमा गणतन्त्र स्थापना गर्न भूमिका खेलेको सन्दर्भ उल्लेख गर्दै प्रतिवेदनमा माओवादीले नै समाजवादी गणतन्त्र स्थापनामा नेतृत्व गर्ने निष्कर्ष छ । जनताले कमीकमजोरीका बाबजुद हाम्रो पार्टीलाई नै क्रान्तिकारी विकल्पका रूपमा हेरेका छन्, प्र्रतिवेदनमा उल्लेख छ, हाम्रो काँधमा लोकतान्त्रिक गणतन्त्रलाई सर्भिसिङ गर्ने जिम्मा आएको छ । लोकतान्त्रिक गणतन्त्रको विकल्प वैज्ञानिक समाजवादी गणतन्त्र हो । हाम्रो अगाडि पूरै घुम्ती आएको छ ।दाहालले अब पुराना संसदीय दलसँग सहकार्य गरेर जाँदा लोकतान्त्रिक गणतन्त्रको थप सुदृढीकरण नहुने उल्लेख गरेका छन् । रास्वपालगायत नयाँ दलप्रति जनताको लोकप्रियतावादी रुझान देखिए पनि वैचारिक स्पष्टता नभएको भन्दै धेरै नटिक्ने प्रतिवेदनमा लेखेका छन् । अबको वैकल्पिक राजनीतिक शक्ति माओवादी हुनैपर्छ । हामी स्पष्ट विचार र कार्यदिशामा अघि जान्छौं, उनले भनेका छन् ।माओवादीले मुख्य गरी सदनको मोर्चालाई केन्द्रमा राखेर अघि बढ्ने प्रस्ताव केन्द्रीय समितिमा छ । मुख्य सदन संघर्षको मोर्चा हो । आवश्यक परे सडक पनि हुन सक्छ, दाहालले भनेका छन्, त्यसका लागि हामीले तराई मधेश र मध्यपहाडी राजमार्गमा अभियान चलाउनुपर्छ । दाहालले स्थानीय तहको उपनिर्वाचनले एमालेलाई धक्का पुगेको जनाएका छन् । उपनिर्वाचनले एमालेलाई धक्का दिएको, कांग्रेसलाई कमजोर बनाएको र हामी (माओवादी) लाई उत्साहित बनाएको छ, दाहालको भनाइ छ ।एमालेले शान्ति प्रक्रिया निष्कर्षमा पुर्याउन नचाहेको आरोप लगाउँदै कांग्रेस र माओवादीले दबाब दिनुपर्ने प्रतिवेदनमा भनिएको छ । कांग्रेस एमालेले संविधान संशोधन अघि बढाए माओवादीले प्रत्यक्ष निर्वाचित कार्यकारी राष्ट्रपति, पूर्ण समानुपातिक, गैरसांसदबाट मन्त्री नियुक्त हुनुपर्ने, महिला, दलित र मुस्लिमलाई विशेषाधिकार दिनुपर्ने प्रस्ताव केन्द्रीय समितिमा गरेका छन् । अध्यक्ष दाहालले माओवादी नेता तथा कार्यकर्ताको आर्थिक स्रोत खोजबिनको प्रस्ताव गरेका छन् । चन्दा र कमिसनका भरमा चल्ने प्रवृत्ति मौलाएको भन्दै पार्टीमा सम्पत्ति विवरण बुझाउने र आर्थिर्क स्रोत देखाउनुपर्ने उनको भनाइ छ । चन्दा र कमिसनबाट चल्ने कुराको अन्त्य नगरी पार्टी बन्दैन । हरेक नेता आफ्नो भूगोलसँग जोडेर उत्पादनको काममा लाग्नुपर्छ, उनले प्रतिवेदनमा भनेका छन्, सम्पत्ति विवरण आआफ्नो कमिटीमा बुझाउने र आर्थिक स्रोत के हो ? खुलाउनु आवश्यक छ ।दाहालले प्रतिवेदनमा पार्टीको आगामी महाधिवेशनबाट नयाँ नेतृत्व चयनलगायतमा जाने प्रस्ताव गरेका छन् । ६ महिनापछि बस्ने अर्को केन्द्रीय समितिले महाधिवेशन मिति तोक्नु उचित हुने उनको प्रस्ताव छ । पुस्तान्तरण र नेतृत्व हस्तान्तरणको सन्दर्भमा बलियो पार्टी बनाएपछि उत्तराधिकारी तोक्ने दाहालले बताएका छन् । दाहालले प्रतिवेदनमा विचार मिल्ने पार्टीहरू नेत्रविक्रम चन्दको नेपाल कम्युनिस्ट, महेन्द्र यादवको नेपाल समाजवादी, धर्मेन्द्र बाँस्तोलाको नेकपा बहुमत र प्रभु साहको आम जनता पार्टीसँग छिट्टै एकता गर्ने प्रस्ताव अघि सारेका छन् । विगतबाट पाठ सिकेर विचारका आधारमा पूर्वमाओवादीबीच एकता गर्नुपर्छ, प्रतिवेदनमा उल्लेख छ ।उनले माओवादी र समाजवादी घटकबीच एकताको पहल गर्ने, एकताको वातावरण नबने संयुक्त मोर्चा बनाउने र त्यो पनि सम्भव नभए समाजवादी शक्तिसँग कार्यगत एकता गरेर जान सकिने उल्लेख गरेका छन् । त्यसका लागि उच्चस्तरीय वार्ता टोली बनाउन सकिन्छ, उनको प्रस्ताव छ ।माओवादी उपाध्यक्ष एवं प्रवक्ता अग्निप्रसाद सापकोटाले केन्द्रीय समितिले जनतामाझ जाने विषयमा छलफल सुरु भएको बताए । फागुन १ देखि तराई मधेश जागरण, पूर्वपश्चिम र मध्यपहाडी अभियान चलाउने प्रस्ताव छ, उनले भने । बैठकमा प्रदेश र प्रवास समितिका इन्चार्ज र अध्यक्षले सम्बन्धित क्षेत्रको रिपोर्टिङ गरेका थिए ।"
"धैर्यविहीन ब्याटर, स्पिनरको दबदबा","(जनकपुर)उद्घाटन खेलमा मधेश प्रदेश घरेलु मैदानमा १ सय २ रनमै अलआउट भएको छ । मधेशको इनिङ्स आइतबार ३५३ ओभरमै खुम्चिएको थियो । जनकपुरको रामजानकी बहुउद्देश्य रंगशालामा मधेशले कमजोर ब्याटिङ गरेको थियो ।कप्तान हरिशंकर साह ४ रनमै नन्दन यादवको बलमा आउट भए । सम्हालिएर खेलिरहेका मयन यादवले त्यसको अर्को ओभरमा रिजन ढकाललाई छक्का प्रहार गरेका थिए । मयन र नीरजकुमार यादवको २१ रनको साझेदारीले लञ्च ब्रेकअघि मधेशलाई ११ ओभरमा ३२१ को स्थितिमा पुर्याएका थिए । त्यसपछि भने मधेश निकै कमजोर देखियो । बागमती प्रदेशका कप्तान सन्दीप लामिछानेको बलमा मयन २१ रनमा आउट भए । मयनले ३६ बल खेली समान १ चौका र छक्का प्रहार गरे । मयनलाई आउट गरेपछि सन्दीपले एकपछि अर्को विकेट लिन सुरु गरे । उनले एकै ओभरमा नीरजलाई १२ र शाहिल पटेललाई ६ रनमै आउट गरे । प्रतिश जीसीले आफ्नो पहिलो बलमै रूपेश सिंहलाई ६ रनमा आउट गरे । सन्दीपको बलमा छक्का प्रहार गरेका विशाल पटेल १६ रन बनाई सूर्य तामाङको बलमा आउट भए । विशाल र अभिषेक तिवारीले सातौं विकेटमा २८ रनको साझेदारी गरे । विशालले २९ बलमा समान १ चौका र छक्कासहित २९ रन बनाए ।चिया ब्रेकअघि मधेश ३३ ओभरमा ७ विकेट गुमाउँदै ९८ रनमा थियो । चिया ब्रेकपछिको पहिलो ओभरमा प्रदीप पासवान २ रन बनाई सूर्यको दोस्रो सिकार भए । सन्दीपले अभिषेकलाई ११ रनमा आउट गरी आफ्नो पाँचौं विकेट लिए । सूर्यले रञ्जितलाई खाता खोल्न नदिएपछि मधेशको इनिङ्स सस्तैमा टुंगिएको थियो । सन्दीपले १४ ओभरमा ४१ रन खर्चिएर ५ विकेट लिए । सूर्यले २३ ओभरमा ७ रन खर्चेर ३ तथा नन्दन र प्रतिशले ११ विकेट लिए । पहिलो दिनको खेल समाप्तिमा बागमतीले १३ ओभर खेल्दै २ विकेटको क्षतिमा ३४ रन बनाएको छ । शुभ कंसाकारले २३ बलमा २२ र ईशान पाण्डे ३८ बलमा ९ रन बनाई अविजित छन् । विशालले आशुतोष घिरोहियालाई शून्य र रूपेश सिंहले रित गौतमलाई ३ रनमा बोल्ड गरे । बाक्लो हुस्सुका कारण खेल ढिलो सुरु भएको थियो । मधेश प्रदेशका मुख्यमन्त्री सतिशकुमार सिंहले खेलको उद्घाटन गरे । उद्घाटनमा मुख्यमन्त्री सिंह, जनकपुरका मेयर मनोज साह, मटिहानीका मेयर हरिप्रसाद मण्डल, क्यानका उपाध्यक्ष रोशन सिंह र सचिव पारस खड्कालगायतले क्रिकेटको क्रेज देशैभर रहेकाले पूर्वाधार विकासमा लाग्नुपर्ने बेला आएको बताएका थिए । जय ट्रफी भइरहेको जनकपुरको मैदानमा रंगशाला बनाउन छिट्टै टेन्डर आह्वान गर्ने प्रक्रियामा मधेश प्रदेश सरकार रहेको मुख्यमन्त्री सिंहले जानकारी दिए ।"
ललितको ७ विकेट,"(वीरगन्ज)ललित राजवंशीले नेपाल प्रिमियर लिगमा गरेको उत्कृष्ट प्रदर्शनलाई निरन्तरता दिएपछि नेपाल पुलिस क्लबले बलियो ब्याटिङ रहेको त्रिभुवन आर्मी क्लब धरासायी बनाएको छ । ललितले ७ विकेट लिएपछि टस हारेर ब्याटिङमा आएको आर्मी ३४४ ओभरमा १ सय २१ रनमा अलआउट भयो । जवाफमा आएको पुलिसले नारायणी क्रिकेट रंगशालामा २३४ ओभरमा ७ विकेट गुमाएर १ सय २ रन जोडेको छ । आर्मीको स्कोरभन्दा पुलिस अझै १८ रनले पछाडि छ । गुल्सन झा ३३ र प्रेम तामाङ १ रन बनाएर अविजित रहेका छन् । गुलशनको स्कोर दिनको खेलकै व्यक्तिगत उच्च स्कोर रहयो । ओपनर कुशल भुर्तेल इनिङ्सको पहिलो बलमै सोमपाल कामीको बलमा टप एज लागेर क्याच दिन पुगे । अर्का ओपनर अर्जुन साउदलाई पनि साहब आलमले खाता खोल्न दिएनन् । अमित श्रेष्ठ १८, रसिद खान १६, शंकर राना १३ र दिलीप नाथ १० रन बनाएर पेभिलियन फर्किए । आलमले ५ विकेट लिएका छन् । अमित, कप्तान आरिफ शेख (४), दिलीप नाथ र शंकरलाई आउट गरेका साहबले ११ ओभरमा ५५ रन खर्च गरेका छन् । आर्मीका पवन कार्की र सोमपाल कामीले एकएक विकेट लिए छन् । यसअघि आर्मीले कम स्कोरमा रोक्न पुलिसका ललितले आकर्षक बलिङ गरे । ललितले ओपनरद्वय सन्तोष कार्कीलाई १ र सोमपाल कामीलाई ५ तथा त्रितराज दासलाई शून्य, बसिर अहमदलाई १२, विवेक यादवलाई शून्य, साहब आलमलाई ११ र आकाश चन्दलाई शून्यमा आउट गरे । कुशल, श्रवण यादव र रसिद खानले ११ विकेट लिए । आर्मीबाट कुशल मल्लले २५, भीम सार्कीले २२, कप्तान विनोद भण्डारीले २१ र पवन कार्कीले अविजित १५ रन बनाए ।"
अस्ट्रेलिया टेस्ट च्याम्पियनसिपको फाइनलमा,"सिड्नी (एएफपी) अस्ट्रेलयाले निकै उतारचढावपूर्ण पाँचौं टेस्टमा भारतलाई आइतबार पाँच विकेटले पराजित गरेको छ र शृंखला ३१ ले जितेको छ । यस जितसँगै अस्ट्रेलिया विश्व टेस्ट च्याम्पियनसिपको फाइनल पनि पुगेको छ । टेस्टको तेस्रो दिन भारत बिहान ४५ मिनेट मात्र टिकेको थियो र १ सय ५७ रन बनाएर अलआउट भएको थियो । भारतले ६ विकेट गुमाएर १ सय ४१ बाट अगाडि खेल्न सुरु गरेको थियो र १६ रन मात्र थप्न सक्यो । अस्ट्रेलियाका लागि स्कट बोलान्डले सानदार बलिङ जारी राख्दै ४५ रन खर्चेर छ विकेट लिए र पूरा टेस्टमा १० विकेट हात पारे । जितका लागि १ सय ६२ रनको लक्ष्य पाएको अस्ट्रेलियाले चिया सत्र अगाडि त्यसलाई आत्मसात् गर्यो । भारतका स्ट्राइक बलर जसप्रित बुमराह चोटका कारण आक्रमणमा उत्रेनन् र अस्ट्रेलियाले सन् २०१४२०१५ यता पहिलो पटक बोर्डरगावस्कर ट्रफीमा कब्जा जमायो । जितसम्म पुग्दा अस्ट्रेलियाले संघर्ष भने गर्नुपरेको थियो । घरेलु टिमले भोजन सत्र अगाडि तीन विकेट गुमाएको थियो र त्यसमा एक स्टिभ स्मिथ पनि रहे । उनी दस हजार रन बनाउने चौथो अस्ट्रेलियाली र समग्रमा १५ औं ब्याटर हुनबाट एकले मात्र चुके । तर उस्मन ख्वाजाले ठोस ४१ रन बनाए । त्यसपछि ट्रेभिड हेडले ३४ र डेब्यु गरिरहेका बेउ बेस्टरले ३९ रन बनाएर अस्ट्रेलियालाई जितसम्म दोहोर्याए । दुवै ब्याटर अविजित पनि रहे । अस्ट्रेलियाली कप्तान प्याट कमिन्सले भने, शृंखलाले जस्तो चर्चा पाएको थियो, त्यस्तै सनसनीपूर्ण रह्यो ।कमिन्सले भारतविरुद्धको शृंखला जितलाई ठूलो महत्त्व दिन खोजे र थपे, टिमको प्रदर्शनमा मलाई असाध्यै धेरै गर्व छ । यो टिम आफैंमा विशेष छ, त्यसैले यी खेलाडीसँग खेल्दा मज्जा आउँछ । त्यसैले कप्तानीको काम पनि अद्वितीय रह्यो । हामीले जे जस्तो उपलब्धि हात पारेका छौं, त्यो सबैको योगदानकै कारण सम्भव भएको छ ।भारतका लागि कप्तानको भूमिकामा रहेका ३१ वर्षीय बुमराहले खेल्न नसक्नु घाटा रह्यो । पछि उनले भने, यो नमज्जाकै स्थिति हो तर कहिलेकाहीँ आफ्नो शरीरले भनेजस्तै मान्नुपर्छ । पूरा शृंखलामा हामीले संघर्षपूर्ण खेल प्रदर्शन गर्यौं । हामीले जति सिक्यौं, त्यो भविष्यका लागि काम लाग्नेछ । टिममा नयाँ खेलाडी भित्रिएका छन् र तिनले बहुमूल्य अनुभव बटुलेका छन् ।"
पुलिस र आर्मीको बराबरीमा तनाव,"(काठमाडौं)नेपाली महिला घरेलु फुटबलले पस्कन सक्ने सबैभन्दा माथिल्लो दर्जाको खेल भनेको यत्तिकै हो । एन्फा वुमेन्स लिगको दोस्रो चरणमा आइतबार पुलिस र आर्मी भिड्दा त्यसमा सबथोक रह्यो, खालि रहेन भने गोल मात्रै । तनाव भने धेरै रह्यो । त्यसैले यो गोलरहित बराबरीमा टुंगेको खेल रह्यो । यस्तोमा यो दुवै विभागीय टिम समान चार अंकमा रहे । पुलिस भने गोल अन्तरको आधारमा पाँच टिममध्ये शीर्ष स्थानमा रहेको छ भने आर्मी दोस्रोमा रह्यो । यो खेल झन्डै झन्डै वुमेन्स साफ च्याम्पियनसिप २०२४ मा नेपाल र भारतबीचको खेलको पुनरावृत्ति रह्यो, कम्तीमा प्रतिस्पर्धाका क्रममा सिर्जना भएको घटनाका कारण । नेपालले त्यति बेला आफूले गरेको गोलले मान्यता पाएन भनेर खेल नै छाड्न खोजेको घटना जति ठीक थिएन, उत्तिकै पुलिसले पनि आफूले गरेको गोललाई मान्यता नदिएपछि खेल छाड्न खोज्ने प्रवृत्ति ठीक थिएन । नेपालले त्यति बेला स्थापित गरेको गलत उदाहरण पुलिसले पछ्याउन खोजेको देखियो ।सातदोबाटोको एन्फा कम्प्लेक्समा भएको खेल भएको के थियो भन्दा २२ औं मिनेटमा पुलिसकी पूजा रानाले गरेको प्रहारले पोस्टको दिशा लिएको थियो । यस क्रममा उनी आर्मीका गोलरक्षक अञ्जना रानामगरसँग ठोकिन पुगेको देखिन्छ । यसमा रेफ्री नवीन्द्र महर्जनले पुलिसबाट फल भएको निर्णय दिए, गोललाई मान्यता दिएनन् । त्यसकै विरोध गर्दै पुलिस टिम मैदान छाडेको थियो, आर्मीका खेलाडी भने मैदानमै रहे । यस्तोमा खेल लगभग २५ मिनेटसम्म अवरुद्ध रह्यो ।लामो विरोध र छलफलपछि खेल फेरि सुरु भयो र खेल सकिँदा लगभग अँध्यारो छाइसकेको थियो । सम्भवतः पुलिसलाई मैदानमा फर्किन कतैबाट दबाब आएको थियो, त्यसैले खेलले थप तनाव बेहोर्नु परेन । नेपालले भारतविरुद्ध खेल्न नखोज्दा पनि भनिएको थियो, टिम प्रतियोगिताबाट बाहिरिने छ, पराजित भएको मानिनेछ । खेलपछि पुलिसका प्रशिक्षक भोलानाथ सिलवालले भने, हामीले खेल जितेकै थियौं । खेलमा के कस्तो भयो, सबैले देखेकै छन् । रेफ्रीको भूलले हामी जितबाट वञ्चित रह्यौं । उनले थपे, सर्वसाधारणको क्लब भएको भए, हामीले खेल खेल्ने नै थिएनौं । हामी विभागीय टिम रह्यौं, त्यसैले खेल्यौं । नेपाल र भारतबीचको खेलमा एक घण्टा बढी खेल चलेन । आजको खेलमा त्यति पनि खेल रोकिएन । खेलको यस्तो स्थितिमा अधिकांश समय प्रतिद्वन्द्वी टिमका प्रशिक्षकको मत फरक हुने गर्छ । आर्मीका प्रशिक्षक कृष्णसिंह ठगुन्नाको यस्तै भनाइ रहे, तर उनले जे भने ठीक भने, रेफ्रीको निर्णय चित्त बुझेन भन्दैमा कुनै टिमले खेल छाड्ने हुन्न ।ठगुन्नाको प्रतिक्रिया थियो, फुटबलमा अन्तिम निर्णय रेफ्रीकै हुन्छ । एकपल्ट निर्णय भएपछि परिवर्तत हुने गर्दैन । निर्णय फेरिने हो भने त फुटबल नै हुन्न । अन्यथा उनी आफ्नो टिमको प्रदर्शनबाट खुसी थिए । त्यसैले भने, आज हामीले राम्रै खेल्यौं । खेल ठीकै रह्यो । खेल आफैंमा रोमाञ्चक र तीव्र गतिको रहे पनि दुवै टिमले सटीक आक्रमण बुन्न सकेनन् । दुवै टिममा जित हात पार्नेभन्दा पनि हार्दा त्यसलाई स्वीकार गर्न गाह्रो हुने मानसिकता थियो ।"
पुलिस र मणिमुकुन्द सेमिफाइनलमा,"(बुटवल)नेपाल पुलिस क्लब मदन भण्डारी गोल्ड कप इन्डो नेपाल पुरुष भलिबल प्रतियोगितामा एक खेल अगाडि नै सेमिफाइनल प्रवेश गरेको छ । बुटवलको रामनगरमा भइरहेको प्रतियोगितामा पुलिससँगै मणिमुकुन्द भलिबल क्लब पनि सेमिफाइनल प्रवेश गरेको छ ।समूह ए मा आइतबार मणिमुकुन्द भलिबल क्लबले आयोजक मदन भण्डारी स्पोर्ट्स एकेडेमीलाई ३२ सेटमा पराजित गरेसँगै मणिमुकुन्द र पुलिस क्लब सेमिफाइनल प्रवेश गरेका हुन् । मणिमुकुन्दले एकेडेमीलाई २५२०, १८२५, २५१२, २१२५ र १५१२ ले पराजित गरेको थियो । मणिमुकुन्दले पहिलो सेटमा ५ सर्भिस बिगारेको भए पनि स्पाइकरहरूको बलमा जित हात पारेको थियो । मणिमुकुन्दले कप्तान लोकेन्द्र भण्डारी, चिरन खड्का, जीवन विके र लोचन आलेको उत्कृष्ट प्रदर्शनमा तेस्रो सेटमा एकेडेमीको टिमलाई हरेक क्षेत्रमा असफल पार्दै २५१२ को सहज जित निकालेको थियो ।नेपालको उमेर समूहबाट खेल खेलेका खेलाडीहरू समावेश आयोजक मदन भण्डारी एकेडेमीका कप्तान धीरजकाजी बस्नेत, जीवन शाही, उमेश सेन्चुरी, विश्वास आलेको प्रदर्शनले चौथो सेटमा टिमलाई कमब्याक गर्दै २५२० मा जित हात पारेको थियो । पाँचौं सेटमा एकेडेमीले ५१ को अग्रतालाई बचाउन नसक्दा निर्णायक सेट गुमाउन पुगेको थियो ।दोस्रो खेलमा गल्कोट भलिबल क्लब बागलुङले लज्जास्पद हार बेहोरेको छ । भारतीय टोली गुजरात स्टेट भलिबलले सोझो सेटमा गल्कोटलाई पराजित गर्यो । यसअघिका दुई खेल गुमाएको गल्कोटले गुजरातसँग झनै कमजोर खेल प्रस्तुत गर्यो । ४ इरानी र १ भारतीय खेलाडीसहित खेलिरहेको गल्कोटले यसअघिका खेलहरूमा जत्तिको पनि गुजरातसँग प्रदर्शन गर्न सकेन । सर्भिस, स्पाइक, प्लेसिङ र फिल्डिङ सबै क्षेत्रमा गल्कोट कमजोर बन्यो । त्यसको बदलामा गुजरातले तीन वटै सेट २० भन्दा कम अंकमा राख्दै जित हासिल गर्यो । गुजरातले गल्कोटलाई २५१८, २५१९ र २५१६ को सोझो सेटमा पराजित गरेको हो । गल्कोटका प्रशिक्षक सुरेन्द्र केसीले लगातार दुई सेट गुमाएपछि तेस्रो सेटमा पूरै नेपाली खेलाडीलाई अघि सारेका थिए । त्यो प्रयास पनि गुजरातका खेलाडीले विफल तुल्याइदिए । गल्कोटबाट खेलिरहेका इरानी खेलाडी मोविन श्रीले यसअघिका खेलहरूमा उत्कृष्ट प्रदर्शन गर्दै आए पनि गुजरातविरुद्ध उनमा त्यो कुशलता र उत्साह देखिएन । समूह ए मा रहेका चार टिममध्ये प्रहरी र मणिमुकुन्दले २ र एकेडेमीले १ खेल जितेका छन् । रुकुम पश्चिमले दुवै खेल गुमाएको छ । समूह बी मा रहेका नेपाल आर्मी क्लबले २ खेल जितेको छ । दुई खेल खेलेका एपीएफले १ र गुजरातले २ खेल जितेको छ ।"

शीर्षक,विवरण
५ सन्तानका बुबाआमा एकै वर्षमा बिदा भए,"(अछाम)एक वर्षको अन्तरालमा बुबाआमा दुवैको मृत्यु भएपछि उनीहरूका ५ सन्तानको बिचल्ली भएको छ । जिल्लाको दुर्गम ढकारी गाउँपालिका७ थाराका ४६ वर्षीय रामबहादुर नेपालीको गत वर्ष भारतमै मृत्यु भएको थियो । पतिको मृत्युपछि ४३ वर्षीया ममता सन्तानसहित घर फर्किइन् । बाउबाजेको थातथलो कुरेर बसेका देवर प्रकाशको घरमा सन्तानसहित बस्दै आएकी उनको पनि आइतबार मृत्यु भयो । बेलाबेलामा बेहोस भइराख्ने र शरीरमा फोका आउने समस्याबाट पीडित ममतालाई उपचारका लागि माइतीले भारत लगेका थिए, फर्किएको ६ दिनमा उनको पनि निधन भएको हो । लामो समयसम्म छोराछोरीसहित भारत बसे पनि पति रामबहादुर बितेपछि गुजारा गर्न नसक्दा आफन्तको सहारा खोज्दै ममता सन्तान लिएर गाउँ फर्किएकी थिइन् । बुबाआमा दुवै बितेपछि काकाको शरणमा रहेका बालबालिका विलखबन्दमा परेका छन् ।विपन्न परिवार भएकाले उनीहरूको पालनपोषणमा नै समस्या देखिएको छ । जेठो छोरा १४ वर्षीय तुला भारतमै छन् । सानै उमेरमा बुबाआमासँगै भारत गएका उनी कोसँग बसिरहेका छन् र कुन अवस्थामा छन् भन्ने घरमा भएका चार भाइबहिनीलाई खबरसम्म छैन । आमाको मृत्युपछि गाउँलेको सहयोगमा अन्तिम संस्कार गरेर अहिले ११ वर्षीय छोरा दिनेश र ८ वर्षीय छोरा पारस किरियापुत्री भएर बसेका छन् । बुबाआमाले हामीलाई भारतमै लग्नुभयो, एक वर्ष अगाडि बुबाको मृत्यु भएपछि सबै जना घरमा आयौं, दाइ उतै छुटेछ, दिनेश भन्छन्, बुबालाई इन्डियामा चेक गर्दा क्यान्सर देखियो, अब सन्चो हुँदैन भन्थे, बित्नुभयो । घर आएपछि आमा पनि बिरामी भई उपचार नपाएर बित्नुभयो ।घरजग्गा केही नभएपछि काका प्रकाशको घरमा बसेर आमाको अन्तिम संस्कारको काम गरिरहेको दिनेश बताउँछन् । आमाको १३ दिनको काम सकिएपछि के गर्ने थाहा छैन, उनी भन्छन्, मभन्दा पछि एक भाइ र दुई बहिनी छन् । बस्ने घर छैन । लगाउने लुगा छैन । खाने, बस्ने टुंगो छैन । ८ वर्षीय भाइ पारस, ६ वर्षीया बहिनी कल्पना र ४ वर्षीया बहिनी खकीसराको सबै जिम्मेवारी दिनेशमाथि आएको छ । हामी कोही पनि स्कुलमा भर्नासम्म भएका छैनौं, बम्बै बसेका बेला बुबाआमाले कमाएको पैसाले औषधि उपचार गर्न र खान पनि पुग्दैथ्यो, दिनेशले सुनाए ।पैसा नभएकाले भाउजूको पनि उपचार नपाएर मृत्यु भएको हो, दिनेशका काका प्रकाश भन्छन्, बेलाबेलामा बेहोस हुने र रुने, कराउने गर्नुहुन्थ्यो, शरीरमा ठूला फोका आएका थिए, जीउ सुन्निएको थियो । दाइको मृत्युपछि भाउजूलाई कहिल्यै सन्चो नभएको उनले बताए । दुई महिनाअघि शरीर सुन्निएर फोका आएपछि माइतीले उपचारका लागि भारत बोलाएका थिए । आर्थिक अवस्था कमजोर भएकाले राम्र्रो अस्पतालमा उपचार भएन, प्रकाश भन्छन् , यताबाट लगेको भन्दा झन् गाह्रो भएको अवस्थामा घर फर्काइयो । उता ल्याएको ६ दिनमै भाउजूको पनि मृत्यु भयो । दाइको मृत्युपछि भाउजूलाई उपलब्ध हुने एकल महिलाले पाउने सामाजिक सुरक्षा भत्ताले गुजारा गर्दै आएकामा अब त्यो पनि नपाउने भएपछि छाक टार्नै मुस्किल भएको उनले बताए । मेरा पनि चार छोराछोरी छन् । पानी परे चुहिने, हावा लागे छाना उडाउने सानो घर छ । म पनि भारतमै गएर गुजारा चलाउँछु । सबैलाई हेर्न सक्ने अवस्था मेरो पनि छैन, उनले भने, किरिया बसेका बेलामा समेत एक छाक राम्रो खान दिन सकेको छैन । यताका जान्ने, बुझ्ने मान्छेलाई सहयोग गरिदिनुस् भन्यौं, कसैले वास्ता गरेनन् ।आफ्नै घरछेउकै घटना भए पनि विभिन्न कार्यक्रममा जानुपर्ने व्यस्तताले पीडित परिवारलाई भेट्ने फुर्सद नमिलेको ढकारी गाउँपालिका७ का वडाध्यक्ष रामबहादुर थापा बताउँछन् । ती महिला बिरामी छिन्, विपन्न र आर्थिक अवस्था कमजोर भएकाले एक महिना अगाडि उपचार खर्च ५ हजार रुपैयाँ दिने भनेर वडाबाट निर्णय भएको हो, वडाध्यक्ष थापा भन्छन्, छोराछोरी सानै छन्, पैसा कसको हातमा दिने भन्ने पनि टुंगो भएन, मैले पनि भेट्न जानलाई समय मिलाउन सकेको छैन ।बालबालिकाका आमाबुबा दुवैको मृत्यु भएको घटनाबारे बिहीबार दिउँसो मात्र जानकारी पाएको ढकारी गाउँपालिकाका अध्यक्ष प्रकाश साउदले बताए । गाउँपालिकाबाट गर्नुपर्ने आर्थिक सहयोगका साथै अन्य के गर्न सकिन्छ त्यसका लागि हामी तयार छौं, अध्यक्ष साउद भन्छन् ।"
कस्तुरी सहकारीका अध्यक्ष र परिवार मिलेर ४८ करोड हिनामिना,"(पोखरा)म्याग्दीको बेनीस्थित कस्तुरी बहुउद्देश्यीय सहकारी संस्थाको करिब ४८ करोड रुपैयाँ नक्कली कागजातका आधारमा संस्थाका अध्यक्ष राजेश शाक्यका परिवारले अपचलन गरेको पाइएको छ । एमालेका जिल्ला नेता शाक्य र उनका परिवारका सदस्यले धितो नराखी सहकारीमा जम्मा भएको रकमको ९१ प्रतिशत रकम ऋण लिएका हुन् । शाक्य म्याग्दी जिल्लाका एमाले सचिवालय सदस्य हुन् । उनी हाल म्याग्दी उद्योग वाणिज्य संघका वरिष्ठ उपाध्यक्षसमेत छन् । अध्यक्षले नै रकम हिनामिना गरेपछि करिब १४ सय बचतकर्ताको रकम जोखिममा परेको छ ।शाक्य र उनका परिवारले ऋण लिँदा धितोसमेत राखिएको छैन । उनीसहित श्रीमती, दाजु, दुई दिदी र भतिजका नाममा ४७ करोड ९९ लाख २९ हजार १ सय ३८ रुपैयाँ ऋण लगिएको देखिएको छ । अध्यक्ष शाक्यले ३३ करोड ६८ लाख, शाक्यकी श्रीमती रेश्मा श्रेष्ठ शाक्यका नाममा ९ लाख ५० हजार, दिदीहरू सुलोचनाकुमारी शाक्यको नाममा ४ करोड ८० लाख र आशामाया शाक्यको नाममा १ करोड ८४ लाख, दाजु डम्बरबहादुर शाक्यको नाममा ४ करोड ६० लाख तथा भतिजा सिद्धार्थ शाक्यले ३ करोड ऋण लिएका छन् । सहकारीले ५२ करोड ३२ लाख ८२ हजार ऋण लगानी गरेकामा अध्यक्षको परिवारले मात्र करिब ४८ करोड लगेको छ र तिरेको छैन । एक वर्षअघि २७ जना बचतकर्ताले रकम फिर्ता माग गरेपछि सहकारीमा भएको अनियमितता बाहिर आएको हो । अनियमितता बाहिर आएको एक वर्ष बितिसक्दा पनि कारबाहीे प्रक्रिया भने अघि बढाइएको छैन । अध्यक्ष शाक्यले घरपरिवारका सदस्यको नाममा कर्जा लगे पनि उनी आफैंले त्यो सबै रकम चलाएको देखिने छानबिन समितिको प्रतिवेदनमा औंल्याइएको छ । म्याग्दी जिल्ला एमाले सचिवालय सदस्य रहेकाले राजनीतिक शक्ति का कारण त्यत्रो कर्जा लगेर भुक्तानी नगर्दासमेत उनमाथि कारबाही हुन नसकेको हो ।कस्तुरीका व्यवस्थापक लोकबहादुर पुन बेनीकै कुमारी सहकारीको १ अर्ब ४९ करोड हिनामिनामा संलग्न भएको प्रमाणका आधारमा थुनामा छन् । एक वर्षअघि नै बेनी नगरपालिकाका मेयर सुरत केसीको संयोजकत्वमा छानबिन हुँदा कस्तुरीको रकम हिनामिना तथ्य सार्वजनिक भए पनि असुली, अनुसन्धान र कारबाही प्रक्रिया सुरु भएको छैन । मेयरको संयोजकत्वमा भएको छानबिन समितिमा त्यतिखेर बेनीका उपमेयर ज्योति लामिछाने, तत्कालीन सहायक प्रमुख जिल्ला अधिकारी धीरेन्द्र पन्त, बेनी नगरपालिकाका तत्कालीन प्रमुख प्रशासकीय अधिकृत नेत्रप्रसाद पौडेल सदस्य थिए । छानबिन समितिको सदस्य रहेका तत्कालीन सहायक प्रमुख जिल्ला अधिकारी पन्तले शाक्यको घरजग्गा आफ्नै पत्रका आधारमा रोक्का गरिएको जानकारी दिए । पन्त हाल बागलुङ कारागार कार्यालयमा कार्यरत छन् ।सहकारीको रकम अपचलनबारे छानबिन गरेका मेयर सुरत केसीले गत चैतमा आफूहरूले छानबिन गर्दा त्यहाँ आर्थिक अनियमितता गरिएको यकिन भएको स्वीकार गरे । रकम हिनामिना गरेको देखिन्छ, केसीले भने, ,हिनामिनाका आधारमा अध्यक्षको सम्पत्ति रोक्का गरिएको छ । ऋण लगेअनुसारको धितो राखेको पनि देखिन्न । उनका अनुसार फागुन १६ मा उक्त सहकारीको साधारणसभा छ । साधारणसभाले नै रकम असुलीबारेमा केही निर्णय गर्ला, उनले भने ।मेयर केसीका अनुसार अनियमितताबारे कसैले पनि कारबाही गरिपाऊँ भनेर उजुरी नदिएकाले औपचारिक प्रक्रिया सुरु नभएको हो । कारबाहीको माग गर्दै कसैले उजुरी गरेकै छैन, कसरी कारबाही गर्ने ? उनले भने, साधारणसभाले नै केही निर्णय गर्ला र प्रक्रिया अघि बढ्ला ।कस्तुरी सहकारीमा ११ सयभन्दा बढी सेयर सदस्य रहेका छन् । कस्तुरी सहकारीमा भएको आर्थिक अनियमितताबारे प्रमुख जिल्ला अधिकारी गुरुदत्त ढकालले आफूलाई जानकारी नभएको बताए । म आएको ६ महिना भयो, कसैले उजुरी गरेको छैन, उनले भने, अब कुन ठाउँमा अनियमितता छ भनेर खोज्दै हिँड्ने कुरा भएन, अब बुझौंला ।कुमारीको बचत हिनामिनामा २५ जनालाई मुद्दाम्याग्दीको बेनीमै रहेको कुमारी बहुउद्देश्यीय सहकारी संस्थामा डेढ अर्ब रकम हिनामिना गरेका एमाले नेता एवं जिसस प्रमुख राजकुमार थापासहित २५ जनाबाट १ अर्ब १३ करोड बिगो मागदाबी गर्दै सरकारी वकिलको कार्यालयले जिल्ला अदालतमा मुद्दा दायर गरेको छ । थापासहित रकम हिनामिनामा संलग्न ६ जना अनुसन्धानका क्रममा प्रहरी हिरासतमै छन् । सहकारी रजिस्ट्रार कार्यालयमा परेको निवेदनका आधारमा १५ महिनाअघि कुमारी सहकारीमा छानबिन थालिएको थियो । सहकारी रजिस्ट्रार कार्यालय पोखराले वित्तीय विश्लेषक निर्मल गौतमको संयोजकत्वमा गरेको छानबिनमा थापाको मुख्य योजनामा सहकारीको १ अर्ब ४९ करोड हिनामिना गरेको ठहर गरिएको छ ।थापाले सहकारीको रकम आफूखुसी लगेर आफ्नो निजी बोर्डिङ स्कुलमा लगानी गरेका थिए । उनैले त्यहाँको रकम लगेर पर्वतको जलजला गाउँपालिका र कास्कीमा समेत घरजग्गा कारोबार गरेका थिए । सहकारीको रकम लैजाँदा ऋणको तमसुक गर्ने र कर्जा लिएबापत घरजग्गा रोक्कासमेत गरेका थिएनन् । सहकारीको रकम सोझै लगेर घरजग्गा कारोबारमा समेत लगानी गरेर बिक्री गरी मुनाफा कमाएका आधारमा सम्पत्ति शुद्धीकरण र संगठित अपराधमा मुद्दा चलाउनुपर्नेमा भने सरकारी वकिलले उन्मुक्ति दिएका छन् । जिल्ला प्रहरीका प्रवक्ता सागर पौडेलले गण्डकी प्रदेश सहकारी रजिस्ट्रारको कार्यालयले सम्पत्ति शुद्धीकरणमा समेत अनुसन्धान गर्नु भनेकाले सरकारी वकिलसँग लिखित राय मागेको बताए । सहकारी कार्यालयको पत्रका आधारमा राय मागेका थियौं, तर सरकारी वकिल गोविन्द उपाध्यायले सम्पत्ति शुद्धीकरणमा मुद्दा चलाउन मान्नुभएन, अनुसन्धान अधिकृत पौडेल भन्छन्, त्यसपछि सहकारी ठगीअनुसार मुद्दा बुझाइएको हो । कुमारी सहकारीमा भएको अनियमितता छानबिन गरेका सहकारी रजिस्ट्रार कार्यालय पोखराका वित्तीय विश्लेषक निर्मल गौतम कुमारीमा रकम हिनामिनामा संलग्नविरुद्ध सम्पत्ति शुद्धीकरण ऐनअनुसार अनुसन्धान अघि बढाउन कुनै अप्ठ्यारो नहुने बताउँछन् । यस्तै प्रकृतिका अन्य सहकारीका मुद्दामा सम्पत्ति शुद्धीकरण ऐनअनुसार अनुसन्धान भइरहेको छ, त्यहाँ किन गरिएन, यो आश्चर्यको विषय हो, गौतमले भने ।"
कन्डम ट्याम्पोनेड विधिबाट आमाको ज्यान जोगाइरहेकी पार्वती,"(बागलुङ)गत वर्ष घरमै प्रसूति भएकी बडिगाड गाउँपालिका८ की एक महिलाको अत्यधिक रक्तस्राव भयो । प्रसूतिपछिको रक्तस्रावले घरमै बेहोस भएपछि परिवार र छिमेकीले ८ घण्टा स्ट्रेचरमा बोकेर तत्कालीन बुर्तिवाङ प्राथमिक स्वास्थ्य केन्द्र हालको बुर्तिवाङ अस्पताल पुर्याए । राति १ बजे स्वास्थ्य संस्था पुर्याउँदा रगताम्य रहेकी उनको होस थिएन । शिशुको भने अस्पताल ल्याइपुर्याउँदा मृत्यु भइसकेको थियो । आकस्मिक कक्षमा रहेका स्वास्थ्यकर्मीले फोन गरेर नर्स पार्वती अर्याललाई बोलाए । बुर्तिवाङ अस्पतालकी नर्स अर्यालले प्रसूतिपछिको रक्तस्रावलाई नियन्त्रण गर्न कन्डम ट्याम्पोनेड विधि प्रयोग गरिन् । र, ती सुत्केरीको ज्यान बचाइन् । पाठेघर फुटेर बगेको रगत तत्काल रोक्न उनले उक्त विधि प्रयोग गरेको बताइन् । तालिम र अनुभवले अर्यालले उक्त विधिले ती महिलाको ज्यान बचाउन सकेकी हुन् । ४ सय मिलिलिटर स्लाइनसहित पाठेघरमा कन्डम राखेर फुलाएपछि त्यसको दबाबले बिरामीको रक्तस्राव कम गराएको उनले सुनाइन् । रक्तस्राव रोकिएको ४ घण्टामा बिरामीको होस आएको उनको अनुभव छ । दुई दिनसम्म उपचार गरेपछि ती युवती निको भएर घर फर्केकी थिइन् । कन्डम ट्याम्पोनेड रक्तस्राव रोक्ने अचुक औजार हो, अर्यालले भनिन्, यो विधिले रक्तस्राव रोकेर आमाको ज्यान बचाउन सकिन्छ । त्यसपछि पनि जटिल भए मात्रै सुविधासम्पन्न अस्पताल पठाउन सकिने उनले बताइन् ।सदरमुकामदेखि ९० किमि पश्चिमको बुर्तिवाङ अस्पतालमा भेटिने ५० वर्षीया स्टाफ नर्स पार्वतीको सेवा अवधि २० वर्ष नजिक पुग्यो । यसअवधिमा अधिकांश समय उनले ग्रामीण र दुर्गम स्थान रोजेकी छन् । १२ वर्ष त बुर्तिवाङ प्राथमिक स्वास्थ्य केन्द्रमा बिताइन् । त्यसबाहेक तमानखोलाको बुंगादोभानमा पनि सेवा दिइन् । छोटो अवधिका लागि मात्र उनले सदरमुकाममा काम गरेकी थिइन् । सेवा अवधिमा कन्डम ट्याम्पोनेड विधिले ४२ जना आमाको ज्यान बचाएको उनको अनुभव छ । नियमित उपचारबाट त सयौंको ज्यान बचाउन सहयोग गरेकी अर्यालले कन्डम ट्याम्पोनेड विधिबाट मात्रै ४२ आमाको ज्यान बचाएको दाबी गर्छिन् । जटिल अवस्थामा अर्यालले नियमित उपचारबाहेक कन्डम ट्याम्पोनेड प्रयोग गर्दै आएकी छन् । यो विधिलाई मेडिकल साइन्सले पनि अनुमति दिएको धौलागिरि अस्पतालका मेडिकल सुपरिन्टेन्डेन्ट तथा एनेस्थेसियोलोजिस्ट डा अमित ढुंगानाले बताए । यो विधिले तत्काल रगत बग्न दिँदैन, त्यसपछि अन्य उपचार गर्न सकिन्छ, उनले भने, अकालमा मृत्युबाट बचाउन यो विधिलाई नर्सहरूले उपयोग गर्छन् । दक्ष र तालिमप्राप्त नर्सले मात्र यो काम गर्न सक्ने उनले बताए ।वरिष्ठ स्त्रीरोग विशेषज्ञ डा विजय ओझाले यो विधि ग्रामीण क्षेत्रमा सुत्केरी अवस्थामा महिलाको ज्यान बचाउने उत्तम उपाय भएको बताए । अधिकांश समस्या त कन्डम टेम्पोनेड विधिले निको हुन्छ, एकदुईलाई भने सुविधासम्पन्न अस्पतालमा शल्यक्रियाका पठाउनुपर्ने हुन्छ, ओझाले भने, ग्रामीण क्षेत्रका स्वास्थ्य संस्थामा काम गर्ने नर्स र अनमिलाई समेत यो विधिमा अभ्यस्त हुन लगाइन्छ । त्यसका लागि कण्डोममा ४ सय देखि ५ सय मिलिलिटर स्लाइनपानी राखेर पाठेघरसम्म पुग्ने गरी राख्नुपर्ने उनले बताए । पछिल्लो समय अर्यालले नै ६० जनालाई यो विधिबारे तालिम दिइसकेकी छन् । तालिम लिएका केही अनमिले पनि यो विधि प्रयोगमा ल्याउन थालिसकेको उनले बताइन् । मातृ तथा नवजात शिशुसम्बन्धी तालिममा यो विधि अटाउनुपर्ने उनले सुझाउने ग्रामीण स्वास्थ्य सुधार परियोजनाका कार्यक्रम व्यवस्थापक गणेश बरुवालले बताए । उनको सीप यति बेला धेरै स्वास्थ्य संस्थामा पुगेको उनले जानकारी दिए । ग्रामीण क्षेत्रमा नो होम डेलिभरी अझै पूर्ण नभएकाले यो विधि गाउँमा काम गर्ने अनमिलाई समेत चाहिएको उनले बताइन् । यो विधि प्रयोग गरेपछि २४ घण्टासम्ममा अन्य सुविधासम्पन्न अस्पतालमा बिरामी पठाउन सकेमा त्यतिन्जेल रक्तस्राव रोकेर बिरामीलाई बचाउन सकिन्छ, अर्यालले भनिन्, धेरैजसो भने यो विधि अपनाउनेबित्तिकै रक्तस्राव रोकिएर पहिलेकै अवस्थामा फर्कन सक्छन् । प्रसूतिबाहेक अप्रेसन थिएटरदेखि बालरोग, वार्ड, नर्सिङ स्टाफहरूको भूमिका, प्रशिक्षण, संक्रमण रोकथाम, नगरपालिकाको उपस्वास्थ्य संयोजक, अस्पताल नर्स र लजिस्टिक इन्चार्जका रूपमा काम गरेको अनुभवसमेत अर्यालसँग छ । अस्पतालका प्रमुख डा नवीन्द्र ढकालका अनुसार प्रसूति सेवामा अर्यालको भूमिकाले अस्पतालको विश्वास बढाएको बताए । नगरपालिकाका कावा प्रमुख धनबहादुर कायतले अर्यालको उपस्थितिले ग्रामीण क्षेत्रमा महिला स्वास्थ्यमा धेरै सहयोग पुगेको बताए । हरेक वर्ष ५ देखि ७ जनासम्म प्रसूतिकै बिरामीको हेलिकोप्टरबाट उद्धार गर्नुपरेको छ, कायतले भने, उहाँ जस्तो दक्ष नर्स नभए अझै धेरै खर्चेर बिरामी बाहिर पठाउनुपर्ने बाध्यता पर्नेछ । अर्यालजस्तै दरबन्दीअनुसारका नर्स र डाक्टर बुर्तिवाङमा चाहिएको उनले बताए । अहिले पनि यहाँ कम्तीमा ५ जना नर्स र ३ जना डाक्टर आवश्यक परेको ढकालले बताए ।"
"ठूलै एजेन्डा, कमजोर धरातल","राजनीतिक धरातल मर्मत गर्नुपर्छएमालेको तीनमहिने अभियानमा केके मुद्दा लगिरहनुभएको छ ?अहिले मुख्यतः वडाकेन्द्रित अभियान सञ्चालन गरेका छौं । पार्टी संगठनलाई जरा तहसम्म पुर्याउने गरी संगठन सुदृढीकण गर्ने अभियान हो यो । हामीले पार्टी सदस्यता विस्तार र नवीकरणमा जोड दिएका छौं । एमाले र नेतृत्वविरुद्ध व्यापक भ्रम छर्ने काम भएको छ । हामीले ती भ्रम चिर्न प्रभावकारी तरिका अपनाउन आवश्यक छ । संगठन सबलीकरणमा जोड दिनुपर्छ । त्यस्तै सरकारले अनियमितता एवं बेथिति नियन्त्रण र विकासमा जोड दिनुपर्छ । जनताले गरेका प्रश्नलाई भ्रम भन्न मिल्छ र ?होइन, जनताले गर्ने प्रश्नलाई हामीले सहज रूपमा लिएका छौं । उनीहरूका गुनासा सम्बोधन गर्न सरकार र पार्टी गम्भीर छ । तर विभिन्न ढंगले एमाले र नेतृत्वलाई प्रहार गरिँदै छ । हाम्राविरुद्ध देखिने, नदेखिने गरी भ्रम सिर्जना गरिँदै छ । एमाले सरकारले गरेका राम्रा काम जनतासमक्ष पुर्याउनुपर्छ ।सरकार निर्माणको साढे सात महिना भइसक्यो । देखिने गरी काम भएको छ त ?कांग्रेसएमालेको गठबन्धन गरेर राजनीतिक अस्थिरता रोकेका हौं । त्यसअघि मुलुकलाई नकारात्मक दिशातिर लतारिँदै थियो । त्यसलाई रोकेर सकारात्मक दिशामा अघि बढेका छौं । सरकारले राम्रो योजना अघि सारेको छ । सरकारी सेवा प्रभावकारी ढंगले अघि बढाउन प्रयास भइरहेको छ । कमजोर धरातलमा खुट्टा राखेर एमालेको मिसन ०८४ सफल हुन्छ ?एमालेको धरातल कमजोर छैन । हाम्रो राजनीतिक धरातल मर्मत गरेर अघि जानुपर्छ । कतिपय विषयमा नयाँ ढंगले जानुपर्ने अवस्था छ । संगठन बलियो बनाउनुपर्नेछ । हाम्रो राजनीतिक विचार व्याख्या गर्नुपर्छ । हामीसँग मुलुकलाई अघि बढाउने योजना र नयाँ विचार छ ।त्यो नयाँ विचार के हो ?जनताको बहुदलीयता अघि बढाउन सक्रियता देखाउनुपर्यो । जनसेवामा अगुवाइ गर्नुपर्यो । आगामी निर्वाचनमा प्रतिस्पर्धाका लागि तयारी गर्नुपर्यो । मिसन ०८४ अभियानसँग जोडेर हरेक अभियान चलाएका छौं । समृद्ध नेपाल ः सुखी नेपाली बनाउने हाम्रो मुख्य उद्देश्य हो ।जनताका मुद्दालाई ध्यानमा राखेका छौंअभियानका मुख्य मुद्दा केके छन् ?यो अभियान जनतासँग माओवादी जोडिने राजनीतिक यात्रा हो । हुलाकी राजमार्ग भएर तराई मधेशकेन्द्रित राजनीतिक यात्राका क्रममा एउटा जिल्लामा कम्तीमा तीनवटा सभाअन्तक्रिया भएका छन् । हुलाकी राजमार्ग वरिपरि राजवंशी, धिमाल, मुस्लिमलगायत विभिन्न समुदायसँग भेट गरेका छौं । व्यवस्थाविरुद्ध भएका गतिविधि, यो सरकार बनेपछि मुलुकमा भ्रष्टाचार बढाएको, सुशासन अभियान रोकेकोबारे खबरदारी गरेका छौं । माओवादी ०८४ को चुनावमा एक्लै लड्छ भनेर जागरण अभियान चलाउँदै निस्केका छौं ।तराई मधेशमा माओवादीको धरातल त कमजोर देखिन्छ, त्यहाँका जनताले तपाईंहरूलाई विश्वास गर्ने आधार के ?हामीले सरकारको नेतृत्व गरेका बेला भ्रष्टाचारविरोधी काम गरेको र सुशासन स्थापित गर्ने अभियान तीव्र पारेको जनतालाई थाहा छ । जनताको गुनासो एउटै छ माओवादीले पहिचान र निम्न वर्गका मुद्दा छाड्यो । हामीले विगतका कमजोरी स्वीकार गर्दै आफ्नो वर्गतिर फर्किएको बताएका छौं । पहिचानको मुद्दा, आदिवासी, किसान, मजदुरका समस्यामा गम्भीर छौं भनेका छौं । हामी जनताका मुद्दालाई ध्यानमा राखेर हिँडेका छौं ।सर्वसाधारणका कस्ता गुनासा पाउनुभयो ?माओवादीले कहिले कांग्रेस, कहिले एमालेसँग गठबन्धन गरेर गलत भयो । सरकारमा भए पनि गठबन्धनका कारण कतिपय राम्रा काम चाहेर पनि गर्न सकिएन । अब एकताबद्ध भएर पार्टी निर्माण गर्दै फेरि नयाँ ढंगले अघि बढ्ने प्रतिबद्धता गरेका छौं ।के साँच्चै आफ्नो कमजोरी स्वीकार गरेर अभियानमा जानुभएको हो ?हामीले ०६४ को जनमत सदुपयोग गर्न सकेनौं । सरकार सञ्चालनमा अनुभवको कमी रह्यो । त्यसपछि पनि गठबन्धन गर्दा जनताको मुद्दा राख्नमा कमजोरी हुन गयो । पार्टी टुटफुट भयो । शक्ति कमजोर भयो । अब हामी गुमेको शक्ति आर्जन गर्न जनतातिर फर्केका छौं । अभियानमा जनताले उत्साह थपेका छन् । भनेका छौं अब हामीले भनेका प्रतिबद्धता पूरा गर्छौं ।कार्यशैली सुधार हुने आधार के छ ?अभियानका क्रममा हामीले समर्थकको घरमा खाने, बस्ने गर्यौं, उनीहरूसँग अन्तर्क्रिया गर्यौं । अब सच्चिएर जनताको पक्षमा काम गर्ने प्रतिबद्धता जनाएका छौं । मुलुक र जनताप्रति पूरै इमानदारीसाथ लाग्ने प्रण गरेका छौं । पार्टी नेतृत्व जनतासँग यही शपथ लिँदै हिँडेको छ ।"
कसरी बन्यो 'अति भ्रष्ट' नेपाल ?,"ट्रान्सपरेन्सी इन्टरनेसनलको हालै सार्वजनिक प्रतिवेदनमा १०० मा ३४ अंक मात्रै पाएर नेपाल भ्रष्ट देश को सूचीमा रह्यो । यसैबीच मन्त्रीहरूको कार्यसम्पादन नतिजा पनि सार्वजनिक भयो । जसमा प्रधानमन्त्री कार्यालयले २८५ प्रतिशत काम मात्रै सम्पन्न गरेको देखियो । १२ मन्त्रीले ३५ भन्दा कम प्रतिशत पाए । सम्पत्ति शुद्धीकरण तथा आतंकवादी मामिलामा निगरानी राख्ने अन्तर्राष्ट्रिय संस्था फाइनान्सियल एक्सन टास्क फोर्स (एफएटीएफ) ले पनि नेपाललाई ग्रे लिस्ट मा राखेको छ । यसरी, भ्रष्टाचार र सुशासनको प्रतियोगितामा भ्रष्टाचारले जित्यो । प्रधानमन्त्री र मन्त्रीलाई करदाताले बूढो सेतो हात्ती पाल्नुपरेको महसुस भयो । क्षमता नभएकोलाई सर्भिस ल मा डेडउड भनिन्छ । त्यस्तो अवस्थामा पदमा बस्न सुहाउँदैन । कार्यक्षमताको अभाव अविश्वासको प्रस्ताव लगाइनुपर्ने घटना हो । प्रधानमन्त्री कार्यालयकै २८ प्रतिशत क्षमताले प्रधानमन्त्रीले देशलाई नेतृत्व गर्न नसक्ने देखियो ।अर्थतन्त्रको वृद्धिको प्रतिशतको स्थिरता कायम राख्न सक्नुपर्नेमा भ्रष्टाचार वृद्धिको स्थिरता कायम भयो । नेपालको पगरीमा अर्को अति भ्रष्ट र ग्रे लिस्ट जस्ता दुईवटा जवाहरत थपियो । सिंगापुर, नर्वे, डेनमार्कमा भए सरकारले राजीनामा गर्दथ्यो । शासकहरू जेलमा हुन्थे । तर नेपालमा अझ तीन वर्ष सरकार चलाउँछु भनिन्छ ।साना दलसँग सरकार बनाउँदा काम गर्न सकिएन, ठूला दल मिले सकिन्छ भनेर ७ बुँदे सम्झौता गरियो । सरकारले कार्यक्षमतामा पाएको अंक हेर्दा दुई ठूला दल मिले पनि एउटा प्रधानमन्त्रीले मात्र काम गर्न सक्नुभएन । संविधानलाई बिगार्नु बिगारिएको छ । अब बाँकी केही छैन । त्यसैले अब बाधा अड्काउ फुकाउने धारा प्रयोग गरेर एकसाथ सिंहदरबारमा दुई प्रधानमन्त्री बस्ने र एउटा मुख्य प्रधानमन्त्री को पद सिर्जना गर्ने गरी ७ बुँदे संशोधनलाई ८ बुँदे बनाउन सुझाव छ । धारा ७५ र ७६ लाई पुनः एकपटक प्रयोगशाला बनाऊ । खिलराज रेग्मी एकसाथ कार्यकारी प्रमुख र न्यायपालिका प्रमुख बनेको नजिर बसेकै छ । अब एक पदमा दुई प्रधानमन्त्री भएर केही बिग्रँदैन । अनुभव गरेर हेरौं ।सरकार संसद्प्रति जवाफदेही हुनुपर्नेमा ७ बुँदेले एमालेको सरकार कांग्रेसप्रति र कांग्रेसको सरकार एमालेप्रति जवाफदेही हुने बनाइएको छ । नेपाल अति भ्रष्ट देश बनेको र ग्रे लिस्ट मा परेको कानुन नभएर होइन । नेताहरूले राजनीतिलाई कमाउ धन्दाको व्यवसाय ठानेकाले हो । भइरहेको कानुनी पूर्वाधारलाई ध्वस्त पारियो । पूर्वाधार गलत र नपुग रहेछ भने सही बनाउनुपर्नेमा भइरहेका सही पूर्वाधारलाई भत्काइयो । अति भ्रष्ट को सूचीबाट सुशासनतिर लैजाऔं भन्ने सोच भएन । नीतिगत निर्णयमा मन्त्रिपरिषद्लाई उन्मुक्ति दिने ऐन संविधानको धारा २३९(१) सँग बाझिने गरी ल्याइयो । संवैधानिक परिषद्लाई भ्रष्टाचारमा हामीबाहेक अरूलाई कारबाही गर्ने अलिखित समझदारी गरेर अख्तियार दुरुपयोग अनुसन्धान आयोगलाई भर्तीकेन्द्र बनाइयो । धारा २३८(१) विपरीत अख्तियारजस्तै समानान्तर आफ्नो नियन्त्रणमा हुने अन्य निकाय खडा गरियो ।सरकार २०८४ सम्म चल्छ भनिन्छ । स्थायित्व, नेताहरूको ऐस आरामका लागि भयो । देश गणतन्त्र भएको १६ वर्ष भयो । अघिल्लो संसद्मा झन्डै दुई तिहाइ बहुमतको सरकार थियो । प्रधानमन्त्री केपी ओली नै हुनुहुन्थ्यो तर काम गर्न सक्नुभएन । दुई पटक संसद् विघटन गर्नुभयो । रचनात्मक होइन, ध्वंसात्मक कामहरू भए । आज पनि सरकार दुई तिहाइको र प्रधानमन्त्री पनि उहाँ नै हुनुहुन्छ । देश भ्रष्टाचारबाट ग्रसित छ । प्रधानमन्त्री भ्रष्टाचारीको मुख हेर्दिनँ र जे भन्नुपर्छ चित्रगुप्तको अदालतमा भन्छु भन्नुहुन्छ । भ्रष्टाचारको जरो फाल्ने काम भने गर्नुहुन्न । चित्रगुप्तको अदालतको सट्टा यही धर्तीमा दुई काम गर्न सकिन्थ्यो । एउटा नागरिक समाज, ट्रान्सपरेन्सी, मिडिया, कानुन व्यवसायी र भ्रष्टाचारविरोधी अभियन्ताहरूको आयोग गठन गरेर २०४७ यता सबै सार्वजनिक पद धारणा गरेका व्यक्तिहरूको सम्पत्तिको स्रोत खोल्ने आयोग बनाउन आँट । दोस्रो, गिरीबन्धु, भुटानी शरणार्थीलगायतका सबै फाइल अख्तियारबाट अनुसन्धान गर्ने नरोक्ने । यति गरेपछि चित्रगुप्तको अदालतमा पुग्नै पर्दैन ।अति भ्रष्ट र ग्रे लिस्ट मा पर्ने देशले विदेशी लगानीको आस नगरे हुन्छ । नेतृत्वमा कार्य सम्पादन क्षमता १०० मा ३० अंक पनि नभएकाले औद्योगिक विकास हुँदैन । नेपाललाई लगानीमैत्री बनाउन धेरै काम गर्न सकिन्थ्यो । तर प्रधानमन्त्रीले केही गर्न सक्नुभएन ।भारतको प्रधानमन्त्रीको सबका साथ, सबका विकास को नाराबाट सिकेर समृद्ध नेपाल र सुखी नेपालीको नारा दिइयो । भारत अति भ्रष्ट देश होइन र त्यहाँका नेता भ्रष्टाचारको घोटालामा आरोपित होइनन् । अति भ्रष्ट नेपाल समृद्ध हुँदैन, नेपाली सुखी हुँदैनन् । त्यसैले सिकिएको नारा बन्द गरौं । भ्रष्टाचार नियन्त्रण गरौं । भ्रटाचारी जति जेल, कडा भ्रष्टाचार कानुन भन्ने अभियान चलाऔं, मिसन ८४ को सट्टा । नेपालीको कान पाकिसकेको भ्रष्टाचारीको मुख हेर्दिनँ र चित्रगुप्तको अदालत को नारा बन्द गरौं ।भ्रष्टाचार नियन्त्रण गर्नका लागि कानुन, अनुसन्धान र अभियोजन गर्ने निकाय तथा अदालत छन् । तर नेतागणमा इमानदारिता भएन । भ्रष्टाचार र पदको लोभ नगर्ने हो भने संविधानको धारा २३९ (१) सँग बाझिने नीतिगत निर्णयमा मन्त्रिपरिषद्लाई भ्रष्टाचार नलाग्ने वर्तमान असंवैधानिक कानुन खारेज गरेर सुरुको अवस्थामा फर्काउनुपर्छ । संवैधानिक परिषद्को दुरुपयोग बन्द गर्नुपर्छ । अख्तियारलाई राम्रो आयुक्त दिने परिषद्ले नै हो । परिषद्ले दिने आयुक्तहरूकै कारण नेपाल अति भ्रष्ट बन्न पनि सक्छ वा सिंगापुरजस्तो भ्रष्टाचार शून्य देश बन्न पनि सक्छ । त्यसैले दुई दल मिलेर परिषद्लाई भागबन्डामा नियुक्ति गर्ने काम बन्द गर्नुपर्छ ।३० वर्ष पञ्चहरूले कमाए, अब हाम्रो पालो भन्ने बुझाइ गणतन्त्रमा बन्द गरौं । बरु सरकारले नेपाल अति भ्रष्ट देश बनेको र ग्रे लिस्ट मा परेको हाम्रै कारणले हो भन्ने स्वीकार गरौं । संविधानले भ्रष्टाचारमा प्रधानमन्त्री र पियनमा फरक देख्दैन । दुवै पद सार्वजनिक पद हो । नीतिगत निर्णय मा अलमलिन पर्दैन । नीतिगत निर्णय बुझ्न नसक्ने व्यक्तिले नेतृत्व कसरी दिन सक्छ ? संविधानको भाग ४ बुझ्नुपर्यो । भाग ४ को शीर्षक राज्यको निर्देशक सिद्धान्त नीति तथा दायित्व मा ६ शब्द छन् । भाग ४ का सबै व्यवस्थाहरू सरकारले लागू गर्ने नीतिहरू हुन् । लागू सरकारी निर्णयबाट गरिन्छ । त्यस्ता सबै निर्णयहरू नीतिगत निर्णय मानिन्छ । नीतिगत निर्णय लागू गर्न नै मन्त्रिपरिषद् गठन गरिन्छ । मन्त्रिपरिषद्ले धारा ८२(१) अनुसार अन्य मन्त्रालय र कार्यालयहरू गठन गर्छ । धारा ८२(१) अन्तर्गत गठन हुने सबै मन्त्रालय कार्यपालिकाका कार्यालयहरू हुन् र तिनीहरूले सम्पादन गर्ने हरेक काम नीतिगतप्रशासनिककार्यकारी कामहरू हुन् । न्यायिक वा विधायिकी होइन ।नीतिगत निर्णय गर्ने मन्त्रिपरिषद्का सदस्य धारा २३९ (१) अनुसार सार्वजनिक पद धारण गर्ने व्यक्तिहरू हुन् । प्रधानमन्त्रीसहितका मन्त्रीहरू समग्रमा धारा ७६(९) को मन्त्रिपरिषद् हो । यसभित्र प्रदेश र स्थानीय तहका त्यसरी नै गठन हुने राजनीतिक व्यक्तिहरू पनि पर्दछन् । मन्त्रिपरिषद्लाई धारा २३९(१) को प्रतिबन्धात्मक वाक्यांशले भ्रष्टाचारमा उन्मुक्ति र छुट दिएको छैन । भ्रष्टाचारमा मन्त्रिपरिषद्लाई कानुन नलाग्ने गरी ऐन संशोधन गरेकाले गिरीबन्धु, भुटाणी शरणार्थी, गोकर्ण रिसोर्ट, दललाई अर्बौंको व्यापारिक दानलगायतका धेरै भ्रष्टाचार फस्टाएको हो । भ्रष्टाचार गर्न नै उन्मुक्ति पाउने व्यवस्था गरियो । इमानदारिता छ भने मन्त्रिपरिषद्लाई भ्रष्टाचार गर्न छुट दिने असंवैधानिक कानुन खारेज गरौं । यस्तोमा अध्यादेश नै जारी गरे पनि समर्थन हुन्छ । ७ बुँदेको रचनाकार दुई ठूला नेताले धारा ५१(ख)(४) भ्रष्टाचारमुक्त बनाउने राज्यको सिद्धान्त र नीति कडाइका साथ लागू गर्न र अख्तियारमा हस्तक्षेप नगर्ने संकल्प सार्वजनिक गरौं ।संवैधानिक परिषद्को चरम दुरुपयोग आफैंमा भ्रष्टाचार हो । संवैधानिक परिषद् विश्वमै नौलो व्यवस्था हो । २३८(६) मा आयुक्तहरूमा ५ योग्यता तोकिए पनि खण्ड (ग) को अयोग्यता आयुक्तमा हुनुपर्ने अनिवार्य योग्यता हो । प्रत्येक प्रधानमन्त्रीले संवैधानिक परिषद्लाई आफ्नो मान्छे आयुक्त बनाउने मञ्च बनाइयो । धारा २८४ को दुरुपयोग गरेकाले नै भ्रष्टाचार फस्टाएको हो र नेपाल अति भ्रष्ट बनेको र ग्रे लिस्ट मा परेको हो । परिषद्मा राज्यका तीनै अंगका प्रमुखहरू र विपक्षी दलका नेतासमेत रहने व्यवस्था गरियो । यसको उद्देश्य अख्तियारमा धारा २३८(६) को खण्ड (ग) को व्यक्ति आयुक्त बनाउनका लागी हो । खण्ड (क), (ख), (घ) र (ङ) न्यूनतम सामान्य र कर्मकाण्डी योग्यताहरू हुन् । खण्ड (ग) मा लेखा, राजस्व, इन्जिनियरिङ, कानुन र विकासका क्षेत्रमा अनुभवी र ख्यातिप्राप्त व्यक्ति उल्लेख छ । उल्लेख गरिएका पाँच क्षेत्र भनेको धारा ८२(१) र ७६(९) अन्तर्गत गठन हुने सरकारले गर्ने काम हो । भ्रष्टाचार हुने निकाय र कार्यालय नै यी हुन् । इमानदार प्रधानमन्त्रीले खण्ड (ग) अन्तर्गतको योग्यता खोज्छ । स्वार्थी प्रधानमन्त्रीले (ग) हेर्दैन । अन्य ४ खण्ड मात्र हेर्छ । नेपाल अति भ्रष्ट बन्नुमा यो पनि कारण हो । आयुक्तहरूको अवकाशको निश्चित उमेर, पारिश्रमिक र सुविधा सञ्चित कोषमाथि व्ययभार हुने र महाअभियोग प्रस्तावबाट पदमुक्त हुने व्यवस्थाले आयुक्तहरू सर्वोच्चका न्यायाधीशजस्तै स्वतन्त्र हुन् तर नेताहरूले अख्तियारको स्वतन्त्रतामा हस्तक्षप र दबाब दिएर भ्रष्टाचारको फाइल खोल्ने र बन्द गर्ने काम गरे । मुद्दा चलाउने नचलाउने निर्णय गर्ने अधिकार अख्तियारको हो । सरकारले फाइल खोल्छु र बन्द गर्छु भनिरहँदा अख्तियारमाथि हस्तक्षेप गरेको स्पष्ट हुन्छ । यसलाई अख्तियारले विरोध गर्नुपर्दथ्यो । परिषद्ले धारा २३८ को (छ) को खण्ड (ग) को योग्यता र अनुभव भएको आयुक्त छान्न नागरिक समाजका निष्पक्ष व्यक्तिको सर्च कमिटी गठन गरेर त्यसले छानेको व्यक्ति आयुक्त बनाउनुपर्ने थियो । छानेको आधार र कारण लेखबद्ध हुनुपर्दथ्यो । खण्ड (ग) लाई बाहेक गर्न हुँदैनथ्यो । परिषद् भारतमा न्यायाधीश छान्ने त्यहाँको सर्वोच्च अदालतले बनाएको ६ सदस्यीय कलेजियम जस्तै हो । त्यसले योग्य उम्मेदवार छान्ने सम्बन्धमा पार्टिसिपेटोरी कन्सल्टेटिभ प्रोसेस अर्थात् सहभागीय छलफल प्रक्रिया विकास गर्यो । त्यहाँ एक मत नभए बहुमतअनुसार गर्नुपर्छ भन्यो । हाम्रो संवैधानिक परिषद्मा पनि ६ सदस्यबीच व्यापक छलफलको प्रक्रिया अपनाएर आयुक्त छानिनुपर्ने थियो । तर खल्तीबाट चिट झिक्ने काम भयो । अब नयाँ प्रधान न्यायाधीशबाट खण्ड (ग) हेरिनेछ भन्ने आस गरौं । भ्रष्टाचार नियन्त्रण गर्ने निकाय अख्तियार एक मात्र हो । संविधानमा एक मात्र लेखिएकाले समानान्तर रूपमा अर्को निकाय गठन हुनै सक्दैन । धारा २३८ (१) को सुरुवातमै एक अख्तियार रहने उल्लेख छ । धारा २३९(१) को पनि सुरुवातमै सार्वजनिक पद धारणा गरेको व्यक्तिले भ्रष्टाचार गरी भन्नेबाट सुरु भएर अख्तियारले अनुसन्धान गर्ने वा गराउने उल्लेख छ । सरकारले भ्रष्टाचार प्रकृतिको अन्य अपराधमा कारबाही गर्न समानान्तर हुनेगरी अन्य धेरै निकायहरू गठन गर्यो । यो भनेको समानान्तर अर्को सर्वोच्च अदालत गठन गरेसरह भएन र ?धारा २३८(१) सँग २३९(१) को प्रतिबन्धात्मक वाक्यांशको सौहार्दपूर्ण व्याख्या नगरेर स्वार्थवश प्रतिबन्धात्मक वाक्यांशको दुरुपयोग गरियो । धारा २३८(१) मा एक अख्तियार रहनेछ भनेकाले ऐन बनाएर बेग्लै अस्तित्वको छुट्टाछुट्टै समानान्तर निकाय गठन गर्न हुँदैनथ्यो । समानान्तर धेरै निकायले गर्दा जवाफदेही पन्छाउने र अलमल हुने गर्यो र जिम्मा कसैले पनि नलिने भयो । २३८ (१) र धारा २३९ (१) को सौहार्दपूर्ण र समन्वयात्मक व्याख्या गर्ने हो भने अख्तियारलाई आवश्यक साधन स्रोत र जनशक्तिले सम्पन्न गराएर ऊभित्रै राजस्व चुहावट, सम्पत्ति शुद्धीकरणजस्ता विभिन्न सेल गठन गर्ने भन्ने संविधानको मनसाय हो । तर आज प्रतिबन्धात्मक वाक्यांशको एब्सर्ट इन्टरप्रिटेसन गरिएको छ । यसलाई सुधार गरौं ।सरकारले बेलाबेलामा भ्रष्टाचारको विभिन्न फाइल खोल्छु भन्छ । अख्तियारमा हुनुपर्ने अपराधको फाइल सरकारसँग किन, कसरी, कहाँबाट पुग्यो ? यसको जवाफ सरकारले दिनुपर्यो । अख्तियार पनि बोल्नुपर्यो । ऊ नबोल्नाले आयुक्तहरू परिषद्का सदस्यहरूप्रति अनुग्रहित भएको सन्देश गयो । भारतको सर्वोच्च अदालतले सीबीआईलाई तपाईंहरू सरकारको आदेश पालना गर्ने हल्कारा र पिँजडाको सुँगा होइन, सरकारको आदेश पालना गर्ने होइन भन्यो । हामीकहाँ पनि त्यस्तै हुनुपर्ने हो । अख्तियारले प्रमाणका आधारमा मुद्दा चलाउने वा नचलाउने निर्णय गर्नुपर्ने हो । सरकारको फाइल खोल्छु भन्ने धम्कीले नै अख्तियारलाई सरकारी निन्त्रणमा राखेको देखिन्छ ।अन्त्यमा, देश अति भ्रष्ट मा दरिएको र ग्रे लिस्ट मा परेकामा नेतृत्व वर्गमा चिन्ता हुनुपर्यो । गलतलाई सही बनाउने सुझावहरू पालना गरोस् ।"
नेपाल प्रहरी र सशस्त्र प्रहरीको कार्यक्षेत्र नजुधाऊ,"२०५७ सालमा सशस्त्र प्रहरी गठन भएपछि नै नेपाल प्रहरीसँग रहेको शंकाकेन्द्रित सम्बन्ध यतिबेला उच्च बिन्दुमा पुगेको छ । संघीय सरकारले दुवै प्रहरीसँग सम्बन्धित विद्यमान ऐनमा संशोधन गर्नका लागि विधेयक दर्ता गराएपछि उनीहरू आआफ्नो अधिकार क्षेत्र सुरक्षित गर्न सक्रिय भएका छन् । खासगरी सशस्त्र प्रहरीसम्बन्धी विधेयकमार्फत सो संगठनलाई संस्थागत गर्न लागिएको जिम्मेवारी क्षेत्रलाई लिएर नेपाल प्रहरी बढी चनाखो देखिएको छ । आफ्नो जिम्मेवारी कटौती हुने भय उसमा देखिन्छ । अर्कोतिर परिवर्तित समयमा आफ्नो जिम्मेवारी क्षेत्रमा बढोत्तरी गरिएको र यसअघि व्यवहारतः संलग्न रहँदै आएको कार्यक्षेत्रलाई पनि विधेयकमै समेटेर संस्थागत गर्न लागिएकाले त्यसैलाई अन्तिम रूप दिनुपर्नेमा सशस्त्र प्रहरीको जोडबल छ । यसरी दुवै संगठनलाई आफ्नोसहित अर्को विधेयकमाथि पनि चासो छ । कस्तो कानुन बनाउने भन्ने विषय संसद्को प्रक्रियामा प्रवेश गरिसकेको छ । यी दुई संगठनबीचको समन्वयलाई बढाउन र कार्यक्षेत्रमा दोहोरोपन आउन नदिन भने सरोकारवाला सबै पक्ष संवेदनशील बन्नुपर्छ ।तत्कालीन नेकपा माओवादीले २०५२ फागुनदेखि सुरु गरेको सशस्त्र युद्ध प्रभावशाली बन्दै गएपछि सरकारले २०५७ मा सशस्त्र प्रहरी बल गठन गरेको थियो । अन्तर्राष्ट्रिय सीमा सुरक्षा, सीमापार अपराध रोकथाम तथा नियन्त्रण, आतंकवादीआतंककारी गतिविधि नियन्त्रण, विपद् व्यवस्थापनलगायत महत्त्वपूर्ण कार्यादेश उसलाई थियो । २४ वर्षको यो अवधिमा राजनीतिक परिस्थितिमा परिवर्तन आइसकेको छ । उसको कार्यक्षेत्रका कतिपय विषय थप संवेदनशील पनि बनिसकेको छ । सरकारले पनि बदलिँदो यथार्थअनुसार यसलाई उपयोग गरिरहेको छ । जस्तो कि, त्रिभुवन अन्तर्राष्ट्रिय विमानस्थलबाटै सुन तस्करी मौलाउन थालेपछि सरकारले गत वर्ष विमानस्थल भन्सार र अन्तर्राष्ट्रिय आगमन कक्षमा सुरक्षा जाँचका लागि सशस्त्र प्रहरी परिचालन गर्न थालेको छ । अहिले यो संगठनमा ३७ हजार सदस्य छन् । यसरी कार्यादेश, कार्यप्रकृति र आकारसमेत विस्तार भई यो संगठन देशव्यापी बनिसकेको छ । राष्ट्रिय सुरक्षामा नेपाली सेनाको ब्याकफोर्स र आन्तरिक सुरक्षाका काममा अग्रणी फौजका रूपमा स्थापित भइसकेको छ । स्थापनाकालका उद्देश्य र बदलिँदो परिस्थिति र अपेक्षालाई लक्षित गरेर विधेयकमा प्रावधानहरू राखिएका छन् ।अर्कोतर्फ, नेपाली सेनाको तत्कालीन रामदल र २००७ सालको क्रान्तिमा होमिएका मुक्ति सेनाका जनशक्तिलाई व्यवस्थापन गरी २००७ मा नेपाली प्रहरी गठन गरिएको थियो । उक्त फौजलाई २०१२ सालमा कानुनी आधार दिइएको थियो । नेपाली प्रहरी अहिलेसम्म सोही ऐनबाट निर्देशित छ । नेपाल प्रहरी फौजदारी न्याय प्रणालीको अभिन्न अंग हो । दैनिक शान्ति सुरक्षा व्यवस्थापन, अपराध अनुसन्धान र कानुन कार्यान्वयन जस्ता महत्त्वपूर्ण जिम्मेवारी ऊसँग जोडिएका छन् । जनताको सेवा प्रवाहसँग जोडिएको संगठन हो । आज नागरिकले सानातिना अप्ठ्यारा पर्दा पनि सम्झिने संगठन बन्नका लागि उसले विगतमा निभाएको भूमिकाले काम गरेको छ । समाजमा प्रहरीसँगको साझेदारीमा अनेकौं कार्यक्रम हुँदै आएका छन् । बेलाबखत राजनीतिक कोपभाजनमा पारेर मनोबल घटाउने तथा अन्य सुरक्षा संगठनको चेपुवामा पारिएको भए पनि जनतासँग सोझै जोडिएको संगठन भएकाले यसको महत्त्व दिन प्रतिदिन बढ्दै गएको छ । करिब ८० हजार जनशक्ति प्रहरीमा कार्यरत रहेकामा विधेयकले कानुनी मान्यता पाएपछि प्रदेशमा समेत समायोजन गरिनेछ । आज हरेक प्रदेशले प्रहरी नभएर सरकारको अनुभूति गर्न नपाएको भनिरहेका छन् । तसर्थ प्रहरी संगठन संघीयताको सफलतासँग पनि जोडिएको छ । यतिबेला सशस्त्र प्रहरीलाई स्थापनाकालकै आँखाबाट हेर्न सकिने स्थिति छैन । राज्यले ३७ हजार सदस्यलाई बढीभन्दा बढी उपयोग गर्ने र लाभ लिने तरिकाबारे सोच्नै पर्छ । तसर्थ पनि उसको कार्यक्षेत्र वृद्धि स्वाभाविक हो । अर्कोतर्फ, नेपाल प्रहरीले निर्वाह गर्दै आएका भूमिकामा सशस्त्र प्रहरीको प्रवेश पनि निरपेक्ष सन्दर्भ हुन सक्दैन । किनकि, यस्तो प्रवृत्तिले दुई संगठनबीच खटपट सिर्जना गर्न सक्छ । कार्यसम्पादनमा खरो उत्रिनुपर्ने संगठनका अधिकारीहरू वाक्युद्ध र राजनीतिक लबिइङमा लाग्न सक्छन् । परिणामतः दुवैको कार्यसफलतामा ह्रास आउन सक्छ । त्यसबाट देशको सुरक्षा, शान्ति, अपराध नियन्त्रण, जनसेवा जस्ता पक्ष ओझेलमा पर्दै जाने हुन्छ । खटपटलाई अमूक शक्तिले उपयोग गर्दै राष्ट्रकै अहित हुने स्थिति सिर्जना गर्न सक्छन् ।दुवै सुरक्षा निकायका कार्यप्रकृति र जिम्मेवारीलाई ऐनमार्फत नै विवादमुक्त बनाउँदै मुलुकको बृहत्तर हित हुने बाटो पहिल्याउनुपर्छ । त्यसका लागि प्रचलित र समयानुकूल तार्किक आधार खोजिनुपर्छ । खासगरी दुवै ऐनले जिम्मेवारीको दोहोरोपनालाई मुक्त गर्नुपर्छ । फौजदारी न्याय प्रणालीसँग जोडिएका र प्रहरीले आज पनि निर्वाह गर्दै आएका जिम्मेवारीमा दोहोरोपना हुने गरी सशस्त्रलाई जिम्मेवारी थप्नु हुँदैन । बरु अन्तर्राष्ट्रिय सीमा सुरक्षामा सशस्त्र प्रहरीलाई डेडिकेटेड फोर्सका रूपमा विकसित गराउनुपर्छ । सीमापार अपराध रोकथाम तथा नियन्त्रण, आतंकवाद र अरू तोकिएका जिम्मेवारीमा उचित समन्वयमा दुवै सुरक्षा निकायले काम गर्नुपर्छ । कार्यसम्पादनमा समन्वयको भूमिकालाई महत्त्वपूर्ण मानिने भएकाले दुवै ऐनले दुवै संगठनबीच समन्वय बढाउने आधार पहिल्याउनुपर्छ । दुवै संगठनले एकापसको उपस्थितिलाई बोध गर्ने हो भने समन्वयका आधार खोज्न कठिन छैन ।अहिले नेपाल प्रहरीका अधिकारीले असन्तुष्टि जनाएको मुख्य विषय भनेको सशस्त्र प्रहरीको अनुसन्धानमा प्रवेशको सम्भावनालाई लिएर हो । यस्तो असमझदारीलाई चिर्न आवश्यक छ । अनुसन्धानमा सशस्त्र प्रहरीको प्रवेशलाई फौजदारी न्याय प्रणालीका अन्य कानुनले चिन्दैन । तर तोकिएका जिम्मेवारी पूरा गर्ने क्रममा सशस्त्र प्रहरीबाट गरिएका सोधपुछलाई अनुसन्धानका रूपमा नलिई समन्वयात्मक किसिमले जिम्मेवारी बहन गर्ने विषयलाई ऐनले प्रस्ट पार्नुपर्छ । ऐनमा कुनै किसिमको छिद्र राखिँदा पछि आफूअनुकूल व्याख्या हुने र खटपट सिर्जना हुने सम्भावनालाई अहिल्यै मध्यनजर गरेर प्रस्ट भाषामा कानुनी प्रावधान लेखिनुपर्छ । मुख्यतः दुवै संगठनका चासोलाई सम्बोधन गर्न उनीहरूलाई एक ठाउँमा राखेर छलफल गराउन पनि सकिन्छ । समग्रमा, राज्यले आवश्यक देखेका क्षेत्रमा जिम्मेवारी र अधिकारमा दोहोरोपना नहुने गरी विवादरहित र समन्वयात्मक ढंगले खटाउन सक्ने प्रावधान ऐनमा हुनुपर्छ ।"
किन हाम्रा नेताले विदेशबाट सिक्दैनन् ?,"हाम्रा नेताहरू, इन्जिनियरहरू र ठेकेदारहरूको दक्षता हेर्ने एउटा नमुना हो काठमाडौंको ग्वार्कोमा बनिरहेको फ्लाइओभर ब्रिज । कान्तिपुरले यस सम्बन्धमा धेरै पटक समाचार पनि प्रकाशन गरिसकेको छ । पछिल्लो पटक माघ पहिलो साता प्रकाशित समाचारले धेरैको मन छोएको थियो । यसको निर्माण सुरु भएको कति महिना बित्यो ? कति पटक डिजाइन परिवर्तन गरियो ? किन ठेकेदार बीचबीचमा काम छोड्दै हिँड्छन् ? किन सरकार काम गराउन सक्दैन ? लाखौं जनताले कहिलेसम्म सास्ती भोगिरहने हो ? के सरकारसँग यसको कुनै जवाफ छ ? जाबो ५ सय मिटरको फलाइओभर समयमा बनाउन नसक्ने हाम्रा नीति निर्माताले विकास र समृद्धिको काम गर्छौं भनेर दिने भाषणलाई कसरी विश्वास गर्ने ? नेतामा इच्छाशक्ति भएमा १० वर्षमै देशमा ठूलो विकास र परिवर्तन सम्भव छ भन्ने दृष्टान्त थाइल्यान्डले देखाएको छ । हाम्रा नेता र नीति निर्माताले किन यो कुरा देख्न सक्दैनन् ? हाम्रा नेतामा भिजन र इच्छाशक्तिको कमी भएर हो या उनीहरूमा देश विकास गर्ने तौरतरिकाको ज्ञानै नभएर यस्तो भएको हो, बुझ्नै सकिएन । हाम्रा नेताहरूले सधैं एउटै रटान लगाइरहेका हुन्छन्, अब नेपाललाई सिंगापुर र जापानजस्तो बनाउँछौं । बर्सेनि राष्ट्रकोषबाट रकम खर्चिएर विदेश शयर पनि गर्छन् । तर, उपलब्धि कागजमा सिवाय व्यवहारमा देखिएको छैन । हाम्रा नेताहरूको विदेश भ्रमण केवल तिनीहरूको व्यक्तिगत मनोरञ्जनका लागि मात्र भएको देखिन्छ । त्यसबाट देश विकासमा कुनै टेवा पुगेको छैन ।बैंकक सहर घुम्दा पूरै सहर नै आकाशे पुलैपुलको सहरजस्तो लाग्यो । एकदुई तलाको मात्र होइन, तीनचार तलाका पुल पनि देखिए । गगनचुम्बी सयौं घरले मात्र होइन, छाओफेरी रिभरमाथि हिँड्ने रात्रिकालीन क्रुज डिनरबाट देखिने प्रकाशकुञ्जले पनि बैंककको विकास, समृद्धि र वैभवलाई देखाइरहेको थियो । कमसेकम एकपटक नेपाल सरकारकै तर्फबाट प्रतिनिधिसभाका २७५ सांसदलाई छाओफेरी नदीमाथिको रात्रिकालीन दृश्यावलोकन गराइदिने हो भने हाम्रा नेतामा पनि विकास र समृद्धिको चेत पलाउँथ्यो कि ? २५ वर्षअघिसम्म नेपाल, थाइल्यान्ड, मलेसिया र दक्षिण कोरिया उस्ताउस्तै अवस्थामा थियौं । तर आज हामी कहाँ छौं ? उनीहरू कहाँ पुगिसके । के कुराले रोक्यो हामीलाई देश विकास गर्न ? कमसेकम समयमा ठेक्का नसकाउने ठेकेदारलाई कडा कारबाही गर्न सक्ने कानुन बनाउन सके मात्र पनि देशले विकासमा ठूलो फड्को मार्ने थियो कि ! गोपाल देवकोटा, काठमाडौं महानगरपालिका७, चाबहिल, पीपलबोट"
विज्ञ को हुन् ?,"हामीकहाँ विज्ञको परिभाषा नै गलत भयो कि । अथवा हामीले कस्ता व्यक्तिलाई विज्ञ भनेर चिनाइरहेका छौं, कतै समस्या यसमै पो छ कि ! योजना, आयोजना र परियोजनामा काम गर्ने व्यक्तिलाई पनि हामीले विज्ञ भनेर सम्बोधन गरिरहेका छौं । पत्रपत्रिकामा पनि विज्ञ भनी उनीहरूकै लेख प्रकाशित हुन्छन् । एसएलसी वा एसईई संस्कृतमा पास गरेर मानवशास्त्रमा आईए गरी विज्ञानमा स्नातक गरेर अनि विद्यावारिधि नेपाली साहित्यमा गरी कुनै आयोजना तथा परियोजना चलाउने व्यक्तिलाई विज्ञ भन्न मिल्ला र ? पशुपतिनाथ मन्दिरमा स्तोत्र, रुद्री, चण्डी आदि ग्रन्थ पाठ गरी मौका मिले केही रकम कमाइ गरिहाल्ने र संस्कृतमा नै उतरमध्यमा, शास्त्री र आचार्य गरी विद्यावारिधि गरी दिवालय, शिवालय, मठमन्दिरको आयोजना तथा परियोजनामा काम गर्नेलाई विज्ञ भन्ने कि नभन्ने ?डासुमनकुमार रेग्मी कुपण्डोल, ललितपुर"
हामीलाई चितुवाबाट कसले बचाइदिने ?,"करिब एक हप्तादेखि भक्तपुरको सिपाडोलमा चितुवा देखा पर्न थालेको छ । यो समस्या हालै पुनः सुरु भएको हो । यसभन्दा अगाडि केही वर्षअघि यस्तो समस्या सुनिन्थ्यो । यस समस्याले गर्दा स्थानीय बासिन्दा चिन्तित भई घाम छँदै ढोका लगाई बस्नुपर्ने बाध्यता आइपरेको छ । जाडो महिना भएका कारण बिहान ६ बजे पनि अँध्यारै हुने गर्छ, जसले गर्दा कलेज जाने विद्यार्थी पनि डरैडरमा बस कुरेर बस्न बाध्य छन् । एकान्त बाटो, अँध्यारो वातावरण र बाघको डरले आमाबुबा पनि बिहानै छोराछोरीलाई कलेज पठाउन त्रसित हुने गर्छन् । सहरको नजिकै भए पनि गाउँको वातावरण भएकाले सिपाडोलमा प्रशस्तै घरपालुवा जनावर पालिएका छन् । त्यस्ता घरहरूले अझ बढी बाघको डर भोग्नुपरेको छ । यहाँकी रामकला थापाको घरबाट केही महिनाअघि मात्रै चितुवाले सम्साँझै बाच्छो मारेको थियो । अहिले फेरि चितुवाको आतंक मच्चिँदा सोही समस्या दोहोरिने हो कि भनेर चिन्ता थपिएको छ ।यस विषयमा सिंगो सूर्यविनायक नगरपालिकाको ध्यान जान निकै हतार भइसकेको छ । यस समस्याप्रति वडा समितिले पनि ध्यान पुर्याए वडाबासीको पीर अलिकति भए पनि कम हुने थियो ।रोजी बस्नेत, सूर्यविनायक८, सिपाडोल, भक्तपुर"
देश माथि गएन,"पढाइमात्र भो सिकाइ भएनसतही भो गहिराइ भएनबोक्रा भो गुदी भएनसमृद्धि चिन्ने बुद्धि भएनसोच्ने र खोज्ने सुद्धी भएनसबैलाई समेट्ने जुक्ति भएनपीडा र दुःखको मुक्ति भएनआशा र अपेक्षा पूरा भएनत्यसैले यो देश माथि गएन । कृष्ण कुम्पुरे, आदमटार, धादिङ"
सगरमाथा संवाद र थिंक ट्यांकको भूमिका,"सन् २०२५ लाई संयुक्त राष्ट्रसंघले अन्तर्राष्ट्रिय हिमनदी संरक्षण वर्ष का रूपमा मनाउने निर्णय गरेको छ । हाम्रा प्रधानमन्त्रीको विशेष पहलमा नेपाल सरकारले २०८२ जेठ २ देखि ४ गतेसम्म काठमाडौंमा जलवायु परिवर्तन र हिमाल जोगाउने उद्देश्यका साथ सगरमाथा संवाद आयोजना गर्दै छ । सन् २०१९ मा वर्तमान प्रधानमन्त्री केपी शर्मा ओलीकै पालामा २ देखि ४ अप्रिल २०२० मा सगरमाथा संवाद आयोजना गर्ने तयारी भइरहेकै बेला कोभिड महामारीले यो कार्यक्रम स्थगित हुन पुगेको थियो ।यस संवादको नाम सगरमाथा संवाद राख्नुको मर्मचाहिँ जलवायु परिवर्तनका कारण सगरमाथालगायतका हिमाल पग्लिई यिनको पानीमा आश्रित १९ अर्बभन्दा बढी जनसंख्या प्रत्यक्ष प्रभावित भइरहेकाले विश्वमा सचेतना बढाई यो चुनौतीसँग सामना गर्ने रहेको छ । सगरमाथा संवाद कार्यक्रम वर्तमान प्रधानमन्त्रीको ब्रेन चाइल्ड भएकाले अहिले राष्ट्रिय र अन्तर्राष्ट्रिय समसामयिक बहुसंकट (पोलिक्राइसिस) का विषय सम्बोधन गर्ने प्रमुख नियमित शृंखला बनाई पहिलो संस्करणचाहिँ जलवायु परिवर्तन, हिमालयहरू र मानवताको भविष्य भन्ने विषयमा गर्ने घोषणा प्रधानमन्त्रीबाट भएको हो । नेपालस्थित कूटनीतिक नियोग, अन्तर्राष्ट्रिय संस्था तथा आमसञ्चारका प्रतिनिधिहरूमाझ प्रधानमन्त्रीको यस्तो धारणा सार्वजनिक भएको हो । यस्ता विषयमा बहस गर्ने विश्वमा विभिन्न मञ्च नभएका होइनन् तर यो सगरमाथा संवादले विश्वलाई भिन्न प्रकारको आकर्षक मञ्च प्रदान गर्ने भन्ने विश्वास हाम्रा प्रधानमन्त्रीमा छ । विश्वका विभिन्न भागमा भएका हिंसात्मक सशस्त्र द्वन्द्व र युद्धहरूले आक्रान्त पारेको परिवेशमा नेपालले १० वर्षसम्म चर्किएको सशस्त्र द्वन्द्व समाधान गरेको अनुभव मात्र होइन, झन्डै २५० वर्ष शासन गरेको राजतन्त्रसमेत बिनारक्तपात शान्तिपूर्ण तरिकाले अन्त्य गरेको अनौठो र विशिष्ट अनुभव पनि हामीकहाँ रहेको छ । त्यसैगरी नेपाल विश्व शान्तिका प्रवर्तक गौतम बुद्धको जन्मस्थान हो । साथै नेपाल संयुक्त राष्ट्रसंघमार्फत द्वन्द्वरत स्थानमा सबैभन्दा धेरै शान्ति सेना पठाई विश्व शान्तिमा योगदान गर्ने प्रमुख राष्ट्र पनि हो । नेपालको परराष्ट्र नीति असंलग्नता र सबैसँग मित्रता, कसैसँग छैन शत्रुता भन्ने मान्यतामा आधारित भएकाले संसारका बहुसंकटबारे छलफल गर्न, गहिरो संवाद गरी विकल्पहरू निकाल्नका लागि अति उत्तम स्थानमध्ये एक स्थान हो । जलवायु परिवर्तनको दृष्टिकोणबाट पनि झन्डै २ अर्ब जनताको पानीको स्रोत हिमालयहरू भएको र नेपालमा रहेका संसारका ९ मध्ये ८ अग्ला शिखर र बाँकी सयौं हिमालबाट हिउँ पग्लिई काला पहरामा परिणत हुँदै गएको परिप्रेक्ष्यमा विश्व लिडर हरू बोलाई यसबारेमा प्रत्यक्ष देखाउन पनि यस्तो संवादका लागि नेपाल उत्तम स्थान हुन सक्छ । यस्ता राष्ट्रिय र अन्तर्राष्ट्रिय मञ्चमार्फत राष्ट्रिय सरोकार र बहुसंकटबारे विभिन्न देश र संस्थाहरूले नियमित बहस, संवाद गरिरहेका छन् । यस्ता मञ्चहरूमध्ये चीनले नियमित आयोजना गर्ने बाआओ फोरम फर एसिया र भारतले नियमित आयोजना गर्ने रायसिना डायलग धेरै नेपालीले अनुभव गरेका मञ्च हुन् । सगरमाथा संवादलाई राष्ट्रिय स्वार्थका महत्त्वपूर्ण सवालहरूमा नेपालले प्रत्येक २३ वर्षको अन्तरालमा नियमित र संस्थागत गर्ने र यसलाई सरकारी कर्मचारीको नियन्त्रणभन्दा बाहिर राखी देशमा रहेका थिंक ट्यांक हरूलाई सक्रिय सहभागी गराई निर्देशक समितिको मार्गदर्शनमा एकीकृत रूपमा सञ्चालन गर्दा सफल हुने सम्भावना बढी रहन्छ । यस सन्दर्भमा भारत सरकारले विगत लामो समयदेखि सञ्चालन गर्दै आएको रायसिना डायलग बाट नेपालले चाहेमा धेरै सिक्न सक्ने ठाउँ रहेको छ । भारत सरकारले विदेश मन्त्रालय र आफ्नो थिंक ट्यांक अब्जर्भर रिसर्च फाउन्डेसन (ओआरएफ) मार्फत सन् २०२१ को अप्रिल १३ देखि १६ सम्म आयोजना गरेको रायसिना डायलग को पाँचौं संस्करणमा नेपाल सरकारको निर्णयअनुसार नीति अनुसन्धान प्रतिष्ठानको कार्यकारी अध्यक्षको हैसियतमा मैले पनि सहभागी हुने अवसर पाएको थिएँ । त्यो संस्करणको मूल थिम भाइरल वर्ल्ड: आउटब्रेक, आउटलार्यस् एन्ड आउट अफ कन्ट्रोल भन्ने थियो । तर बहसचाहिँ मूल विषयमा मात्र सीमित थिएन । भारतको रणनीतिक चासोका सबै क्षेत्र समावेश थिए । यो संवाद भारतको रणनीति र कार्यनीति तय गर्नका लागि आधारभूत मार्गचित्र थियो । भारतका प्रधानमन्त्री, रुवान्डाका राष्ट्रपति, डेनमार्कका प्रधानमन्त्री र युरोपेली आयोगका अध्यक्ष प्रमुख वक्ता रहेको यो संवादमा अस्ट्रेलियाका प्रधानमन्त्री विशेष वक्ता थिए भने कतारका उपप्रधानमन्त्री, स्विडेन, अस्ट्रेलिया र न्युजिल्यान्डका पूर्वप्रधानमन्त्री तथा संसारभरका ३७ विदेशमन्त्री र मन्त्रीहरू वक्ताका रूपमा आमन्त्रित थिए । यसैगरी कार्यक्रममा विभिन्न देशबाट विभिन्न क्षेत्रका ९२ जना वक्ता र ३० जना सहजकर्ता थिए । चार दिनसम्म चलेको यो कार्यक्रममा जम्मा ३७ वटा सत्र रहेका थिए । कुल ३७ सेसनमा छलफल भएका विषयमध्ये अधिकांश भारतको रणनीतिक महत्त्वका दृष्टिले भारत र अन्य मुलुकको रणनीति चाख मिल्ने र साझेदारी गर्न सक्ने वा भविष्यमा उनीहरूसँग रणनीतिक सहकार्यको बाटो पहिल्याउन सहयोग पुग्ने खालका थिए ।उक्त संवादका अवसरमा प्रत्यक्ष वा अप्रत्यक्ष तरिकाले कुनै न कुनै रूपमा चीन र यसको आर्थिक विकास तथा बेल्ट एन्ड रोड इनिसिएटिभको विस्तार, व्यापारको माध्यमबाट उसले विश्वभर जमाउन लागेको प्रभुत्व र अरू शक्ति राष्ट्रहरूमा पार्ने र पारेको प्रभाव, एसियामा बढ्दो भूराजनीतिक जटिलताको सन्दर्भमा इन्डो प्यासिफिक क्षेत्रका लागि रणनीतिक साझेदारी, क्वाड प्रावधान आदिबारे शक्ति राष्ट्रहरूका राजनीतिक, सैनिक र प्रशासनिक व्यक्तिहरूले आफ्नो देशको अडान, चाहना र अगाडिका बाटोबारे प्रस्तुति राखेका थिए ।सगरमाथा संवाद स्थायी प्रकृतिको, उच्चस्तरीय र नियमित आयोजना हुने भएकाले यसका लागि खटाइने टिम सबल, सक्षम, प्रतिबद्ध र पूर्णकालीन हुँदा प्रभावकारी हुन्छ । रायसिना डायलगका लागि भारतको विदेश मन्त्रालयले ओआरएफको एउटा सशक्त समूह नै परिचालन गरेको थियो । नेपालका थिंक ट्यांक हरूको क्षमता विकास गरी यसै प्रयोजनका लागि त्यहाँ एउटा पूर्णकालीन समूह स्थापना गरी उसको क्षमता विकास र यो कामका लागि परराष्ट्र मन्त्रालय र थिंक ट्यांक का बीच सुदृढ सहकार्य र मन्त्रालयको मार्ग दर्शन र कूटनीतिक सहजीकरण आवश्यक छ । आशा छ, नेपालले पहिलोचोटि गर्न लागेको यो सगरमाथा संवाद पूर्ण सफल हुनेछ ।"
विद्यार्थी राजनीतिमा रूपान्तरणका चुनौती,थेबे नेपाल विद्यार्थी संघका केन्द्रीय सदस्य हुन् ।
विदेशी सहायता भुक्तानी रोक्ने ट्रम्पको निर्णयमा अदालतको अनुमोदन,"वासिङ्टन (एजेन्सी) अमेरिकाको सर्वोच्च अदालतले विदेशी सहायता भुक्तानीका विषयमा ट्रम्प प्रशासनका पक्षमा निर्णय गरेको छ । प्रधानन्याधीश जोन ग्लोभर रोबर्ट्स जुनियरले विदेश मन्त्रालय र अन्तर्राष्ट्रिय विकास एजेन्सी (यूएसएआईडी) अन्तर्गत पूरा भइसकेका कामको २ अर्ब अमेरिकी डलर तत्काल भुक्तान गर्न आवश्यक नरहेको आदेश दिएका हुन् । यसअघि डिस्ट्रिक्ट अफ कोलम्बियाका न्यायाधीश आमिर अलीले पहिले पूरा भइसकेका कामबापतको २ अर्ब डलर बुधबार मध्यरातसम्ममा भुक्तानी दिन ट्रम्प प्रशासनलाई आदेश दिएका थिए । तर, त्यसविरुद्ध ट्रम्प प्रशासनले सर्वोच्च अदालतमा आपत्कालीन अपिल दायर गरेको थियो । त्यसको सुनुवाइ गर्दै प्रधानन्यायाधीशले विदेशी सहायता भुक्तानीमा रोक लगाउने ट्रम्प प्रशासनको निर्णयको पक्षमा आदेश दिएका हुन् । ट्रम्प प्रशासनले संघीय न्यायाधीशले आफ्नो अधिकार अतिक्रमण गरेको र विदेशी सहायताबारे उपयुक्त निर्णय लिने राष्ट्रपतिको दायित्वमा हस्तक्षेप गरेको दाबीसहित अदालतमा अपिल गरेको थियो । त्यसको सुनुवाइ गर्दै प्रधानन्यायाधीशले भनेका छन्, न्यायाधीशले आफ्नो अधिकार क्षेत्र बाहिर गएर फैसला गरेका छन् र विदेशी सहायतामाथि उचित निर्णय लिने राष्ट्रपतिको कर्तव्यमा हस्तक्षेप गरेका छन् । प्रधानन्यायाधीशको निर्णय अस्थायी भए पनि राष्ट्रपति डोनाल्ड ट्रम्पका कार्यकारी आदेशबारे परेका मुद्दामा ट्रम्प प्रशासनको पहिलो जित हो । ट्रम्प प्रशासनका वकिलहरूले विदेश मन्त्रालय र यूएसएआईडीका करिब १० हजार सम्झौता तथा अनुदान अन्त्यका लागि काम गरिरहेको बताएका छन् । यूएसएआईडीको वैदेशिक सहायता सम्झौताको कम्ती ९० प्रतिशत र विश्वभरको समग्र अमेरिकी सहायतामा ५८ अर्बभन्दा बढी कटौती गर्ने बताएका छन् ।अमेरिकी विदेश मन्त्रालयका प्रवक्ताले उक्त कटौतीलाई ट्रम्पको अमेरिका फर्स्ट एजेन्डाको हिस्सा भएको बताएका छन् । अमेरिकी न्याय मन्त्रालयका वकिलहरूले राष्ट्रपतिसँग सम्झौताहरू निलम्बन गर्ने अधिकार रहेको तर त्यसबारे समीक्षा भएको जनाएका छन् । हालसम्म गरिएको समीक्षाअनुसार यूएसएआईडीअन्तर्गतका करिब ५ हजार ८ सय अनुदान रद्द गरिएको र ५ सयभन्दा बढीलाई निरन्तरता दिने निर्णय भएको अधिकारीहरूले जनाएका छन् । त्यस्तै, विदेश मन्त्रालयअन्तर्गतका ४ हजार १ सय अनुदान रद्द गर्ने र करिब २ हजार ७ सयलाई निरन्तरता दिने जनाइएको छ । ट्रम्प प्रशासनले विविधता, समता र समावेशिता (डीईआई) सम्बन्धी कार्यक्रमलाई मुख्य निसाना बनाएको छ । राष्ट्रपति ट्रम्पले दोस्रो कार्यकाल सुरु गरेको दोस्रो दिनमा डीईआई नीति खारेज गर्ने कार्यकारी आदेशमा हस्ताक्षर गरेका थिए । ट्रम्पको कार्यकारी आदेशअनुसार अमेरिकाले सबै किसिमका वैदेशिक अनुदान स्थगन गरिसकेको छ । अमेरिकी विदेश मन्त्रालयले वैदेशिक अनुदानका विषयमा ९० दिनको समीक्षापछि अन्तिम निर्णय लिइने जनाएको थियो । जसअनुसार मिलेनियम च्यालेन्ज कर्पोरेसन (एमसीसी) तथा यूएसएआईडीअन्तर्गतका परियोजना पनि स्थगित भएका छन् । एमसीसी परियोजना कार्यान्वयनका लागि मिलेनियम च्यालेन्ज अकाउन्ट (एमसीए) नेपाल गठन भएको थियो । तर ट्रम्पको आदेशपछि एमसीए नेपालका कार्यक्रम पनि रोकिइसकेका छन् । नेपाल सरकार र एमसीसीबीच भएको सम्झौताअनुसार ०८० भदौ १३ देखि परियोजना कार्यान्वयन सुरु भएको हो । सुरुआती सम्झौतामा ६९ करोड ७० लाख डलर (करिब ९२ अर्ब) को परियोजनामा अमेरिकी सरकारले ५० करोड डलर र नेपाल सरकारले १९ करोड ७० लाख डलर व्यहोर्ने उल्लेख छ । अमेरिकाले गत पुसमा परियोजनाका लागि थप ५ करोड डलर दिने घोषणा गरेको थियो ।त्यस्तै, ट्रम्प प्रशासनको निर्णयसँगै यूएसएआईडीका अन्य परियोजनाहरू रद्द गरिएका छन् । वासिङ्टनस्थित यूएसएआईडी मुख्यालय बन्द भइसकेको छ भने यूएसएआईडीले सूचना जारी गरेर विश्वभर कार्यरत आफ्ना कर्मचारी फिर्ता बोलाइसकेको छ । यूएसआईडीले विभिन्न मुलुकमा शिक्षा, स्वास्थ्य, खाद्यान्न, विकास र लोकतन्त्रसँग सम्बन्धित परियोजनाका लागि सहयोग गर्दै आएको थियो । यूएसएआईडीले नेपाल सरकारसँग गरेको ५ वर्षे रणनीतिक साझेदारीअन्तर्गत मुख्यतः स्वास्थ्य, शिक्षा, कृषि र समावेशी नीतिसँग सम्बन्धित कार्यक्रम सञ्चालनमा थिए ।"
हलिउड अभिनेता ह्याकम्यान पत्नीसहित मृत फेला,"काठमाडौं (एजेन्सी) हलिउड अभिनेता जिन ह्याकम्यान अमेरिकाको न्यु मेक्सिको राज्यको सान्ता फेस्थित घरमा पत्नी बेट्सी अराकावा र कुकुरसहित मृत भेटिएका छन् । ९५ वर्षीय ह्याकम्यान घरमा मृत भेटिएको अन्तर्राष्ट्रिय सञ्चारमाध्यमहरूले उल्लेख गरेका छन् । स्थानीय अधिकारी एदान मन्दोजाले जोडीको मृत्यु पुष्टि गर्दै मिडियालाई जानकारी दिएका छन् । यस घटनामा कुनै अपराधको संकेत नरहेको बताइएको छ ।मृत्युको कारण भने हालसम्म पत्ता लाग्न सकेको छैन । हालको अवस्थामा कुनै अपराधको संकेत देखिएको छैन, मन्दोजाले भने, प्रारम्भिक अनुसन्धान भइरहेको छ ।पाँच पटक एकेडेमी अवार्ड (ओस्कर) को मनोनयनमा परेका ह्याकम्यानले सन् १९७२ मा फिल्म द फ्रेन्च कनेक्सन बाट उत्कृष्ट अभिनेता र सन् १९९३ मा अन फरगिभन बाट उत्कृष्ट सहायक अभिनेताको पुरस्कार जितेका थिए । उनले सन् १९७८ मा सुपरम्यान मा लेक्स लुथरको भूमिकामा पनि अभिनय गरेका थिए ।६ दशक लामो करियरमा उनले अनफर्गिभन, मिसिसिपी, द रोयल टेनेनबउम्स, र बोनी एन्ड क्लाइड जस्ता फिल्ममा अभिनय गरेका थिए । उनले सन् २००४ मा फिल्म क्षेत्रबाट संन्यास लिएका थिए । उनकी पत्नी गायिका अराकावा शास्त्रीय पियानोवादक थिइन् ।यो जोडीले सन् १९९१ मा विवाह गरेको थियो । उनी ह्याकम्यानभन्दा ३४ वर्षले कान्छी थिइन् ।ह्याकम्यानकी पहिलो पत्नी फेई मल्तिजसँग सम्बन्धविच्छेद भएको थियो ।"
इजरायली जेलमा रहेका ६ सय प्यालेस्टिनी रिहा,"जेरुसेलम (एजेन्सी) इजरायलले बिहीबार ६ सयभन्दा बढी प्यालेस्टिनी बन्दीहरू रिहा गरेको छ । हमासले पहिलो चरणको युद्धविरामअन्तर्गत अन्तिम पटकमा चार इजरायलीको शव हस्तान्तरण गरेसँगै प्यालेस्टिनी बन्दीहरू रिहा भएका हुन् । हमासले ८६ वर्षीय स्लोमो मन्सुर, ५० वर्षीय ओहाद याहलोमी, ५० वर्षीय साची इदान र ६९ वर्षीय इत्जिक एल्गारातको शव इजरायललाई हस्तान्तरण गरेसँगै इजरायलले ६ सयभन्दा बढी प्यालेस्टिनी बन्दी रिहाइ गरेको बीबीसीले जनाएको छ । इजरायल र हमासबीच भएको युद्धविराम सम्झौताको ६ सातामा पहिलो चरणको अन्तिम पटक बन्दीहरू आदानप्रदान गरिएको हो । तर आगामी दिनमा दुई पक्षबीचको युद्धविराम कसरी अघि बढ्छ भन्ने निश्चित भइसकेको छैन । १५ महिना लामो युद्धपछि हमास र इजरायलबीच भएको युद्धविराम सम्झौता १९ जनवरीदेखि कार्यान्वयमा आएको थियो । तीन चरणको युद्धविरामको पहिलो चरणमा हमासले बन्धक बनाएका ३३ जना मुक्त गर्ने र त्यसको बदलामा इजरायलले १९ सय प्यालेस्टिनीलाई रिहा गर्ने सहमति भएको थियो । युद्धविरामको दोस्रो चरणबारे हुने भनिएको वार्ता हुन सकेको छैन । जसका कारण युद्धविरामको भविष्यबारे अन्योल छाएको हो । हमासले दोस्रो चरणका विषयमा ढिलाइ भएको वार्ता सुरु गर्न तयार रहेको बताएको छ । दोस्रो चरणमा युद्ध अन्त्य गर्ने र बाँकी इजरायली तथा प्यालेस्टिनी बन्धक रिहा गर्ने लक्ष्य राखिएको छ । तर इजरायली प्रधानमन्त्री बेन्जामिन नेतान्याहुका राजनीतिक सहयोगीहरूले युद्धविराम भंग गर्नुपर्ने सुझाव दिइरहेका छन् । इजरालयी प्रधानमन्त्रीको कार्यालयका अनुसार प्यालेस्टिनी समूह हमासको नियन्त्रणमा अझै ५९ बन्धक छन् । तीमध्ये आधाभन्दा कम मात्र जीवित रहेको कार्यालयले जनाएको छ । एक जना नेपाली युवा विपिन जोशी पनि हमासको नियन्त्रणमा छन् । कञ्चनपुरका जोशी लर्न एन्ड अर्न कार्यक्रमअन्तर्गत कृषिसम्बन्धी अध्ययनका लागि इजरायल पुगेका थिए । हमासले सन् २०२३ को अक्टोबर ७ मा इजरायलमा गरेको आक्रमणमा १२ सय जनाको ज्यान गएको थियो । २ सय ५१ जनालाई हमासले बन्धक बनाएर लगेको थियो । त्यसलगत्तै हमास र इजरायलबीच युद्ध चर्किएको हो ।गाजास्थित स्वास्थ्य मन्त्रालयका अनुसार अक्टोबर ७ यताको युद्धमा ४८ हजार १ सय ८९ प्यालेस्टिनीले ज्यान गुमाइसकेका छन् । तीमध्ये एक तिहाइभन्दा बढी बालबालिका छन् । इजरायली आक्रमणमा १ लाख १० हजार घाइते भएका छन् । ६० प्रतिशतभन्दा बढी संरचना ध्वस्त भएका छन् । इजरायलतर्फ करिब १४ सयभन्दा बढीको ज्यान गएको छ ।मध्यस्थकर्ताहरूले बाँकी बन्धकहरूको रिहाइका लागि दोस्रो चरणको वार्ता सुरु गर्ने योजना बनाएको जनाएका छन् । युद्धविरामको दोस्रो चरणमा हमासले बाँकी बन्धक तथा मृतकको शव हस्तान्तरण गर्ने र गाजाबाट इजरायली फौज पूर्ण रूपमा फिर्ता हुने सम्झौतामा उल्लेख छ । तेस्रो चरणमा गाजाको पुनर्निर्माणको योजना समेटिएको छ । यसअघि इजरायलले युद्धविरामका सर्त उल्लंघन गरेको भन्दै हमासले बन्धक रिहाइ रोक्ने बताएको थियो । सम्झौताअनुसार इजरायलले विस्थापित प्यालेस्टिनीलाई उत्तरी गाजामा फिर्ता हुन नदिएको, स्थानीयमाथि गोली चलाएको र मानवीय सहायता वितरणमा अवरोध उत्पन्न गरेको भन्दै हमासले बन्धक रिहा नगर्ने जनाएको थियो । तर त्यसको प्रतिक्रियामा इजरायलले युद्धविराम भंग हुने र इजरायली फौजले हमास पराजित नभएसम्म लडाइँ जारी राख्ने चेतावनी दिएका थिए । त्यस्तै अमेरिकी राष्ट्रपति डोनाल्ड ट्रम्पले पनि बन्धक रिहा नभए युद्धविराम अन्त्य गरेर हमासलाई सिध्याउने चेतावनी दिएका थिए । त्यसलगत्तै इजिप्ट र कतारको मध्यस्थतामा भएको वार्तापछि हमास युद्धविराम सम्झौताअनुसार नै बन्धक रिहा गर्न तयार भएको हो ।"
बैंकभन्दा बढी ब्याज हुँदा पनि किन बिक्दैन वैदेशिक रोजगार बचतपत्र ?,"(काठमाडौं)वैदेशिक रोजगारीमा रहेका नेपालीलाई लक्षित गरी गत आर्थिक वर्ष सरकारले १ अर्ब रुपैयाँको वैदेशिक रोजगार बचतपत्र जारी गरेकोमा ५ करोड १६ लाख रुपैयाँको मात्र बिक्री भयो । उक्त बचतपत्रमा सरकारले ९ प्रतिशत ब्याज प्रदान गरेको थियो, जुन सोही अवधिमा बैंक तथा वित्तीय संस्थाले निक्षेपमा दिने ब्याजदर भन्दा बढी हो ।सरकारले जारी गरेको उक्त बचतपत्रमध्ये औसतमा ९५ प्रतिशतभन्दा बढी बिक्री नहुने गरेको विभिन्न सरकारी अध्ययन प्रतिवेदनले देखाएका छन् । जसअनुसार पछिल्लो १५ वर्षमा जारी भएको यस्तो बचतपत्रको औसत बिक्री ५०९ प्रतिशत मात्र छ । आर्थिक वर्ष ०६६६७ देखि चालु आवसम्म सरकारले १७ अर्ब ६ करोड ५५ लाख रुपैयाँबराबरको वैदेशिक रोजगार बचतपत्र जारी गरिसकेको छ । तीमध्ये ८६ करोड ८१ लाख रुपैयाँ अथवा ५०९ प्रतिशत मात्र बिक्री भएको छ भने बाँकी ९४९१ प्रतिशत बिक्री भएको छैन । हरेक वर्ष बचतपत्रमा प्रदान गरिने ब्याजदर सोही अवधिमा बैंकहरूले निक्षेपमा दिनेभन्दा बढी छ ।यस वर्ष पनि सरकारले ५० करोड रुपैयाँबराबरको वैदेशिक रोजगार बचतपत्रको बिक्री खुला गरेको छ । चालु आव आन्तरिक ऋण उठाउने प्रयोजनका लागि सार्वजनिक ऋण व्यवस्थापन कार्यालयले बिहीबारदेखि बचतपत्र बिक्रीका लागि सूचना जारी गरेको हो । सो बचतपत्रमा ८५० प्रतिशत ब्याजदर पाइन्छ । यो ब्याजदर हाल बैंकहरूले निक्षेपमा प्रदान गर्नेभन्दा झन्डै दोब्बर हो । गत पुससम्म बैंकहरूले निक्षेपमा प्रदान गर्ने औसत ब्याजदर ४७५ प्रतिशत छ । सार्वजनिक ऋण व्यवस्थापन कार्यालयले बिहीबारदेखि चैत १८ सम्मका लागि बचतपत्र खरिदको म्याद तोकेको छ ।यो बचतपत्र मुलुकबाहिर रोजगारीमा संलग्न वा मुलुक बाहिरको रोजगारीबाट फर्केको ६ महिना नपुगेका नेपाली नागरिक वा गैरआवसीय नेपालीले आफू वा आफ्नो परिवारको सदस्य (बुबा, आमा, श्रीमान्, श्रीमती, छोरा, छोरी मात्र) को नाममा खरिद गर्न पाउँछन् । बचतपत्र धितो राखी बैंक तथा वित्तीय संस्थाबाट कर्जा लिनदिन सकिने र सार्वजनिक ऋण व्यवस्थापन कार्यालयले प्रयोगमा ल्याएको अनलाइन सफ्टवेयरमार्फत आफू रहेको स्थानबाटै खरिद र दोस्रो बजारमा कारोबार गर्न सकिन्छ ।वैदेशिक रोजगारीमा रहेका नेपालीको पैसा उत्पादनमूलक क्षेत्रमा उपयोग गर्ने उद्देश्यले सरकारले हरेक वर्ष आन्तरिक ऋण उठाउने प्रयोजनका लागि वैदेशिक रोजगार बचतपत्र जारी गर्दै आएको हो । यस बचतपत्रको ब्याजदर बैंकहरूले प्रदान गर्ने निक्षेपको ब्याजदरभन्दा मात्र नभई अरू विभिन्न प्रकारका ऋणपत्रभन्दा पनि धेरै हुन्छ । यसरी सबैभन्दा महँगो ब्याजदर पाइने भए पनि यो बचतपत्रको बिक्री किन न्यून हुन्छ भन्ने चासोको विषय बनेको छ ।सार्वजनिक ऋण व्यवस्थापन कार्यालय प्रमुख गोपीकृष्ण कोइरालाले अनेक प्रयास गर्दा पनि औसतमा ९५ प्रतिशत वैदेशिक रोजगार बचतपत्र बिक्री नहुने गरेको स्विकारे । बचतपत्रबारे धेरैलाई जानकारी नहुनु, बचतपत्रमा पाइने ब्याजदर सम्बन्धित व्यक्तिको आशातित प्रतिफलभन्दा कम हुनुलगायत कारणले जारी गरेकोमध्ये ठूलो हिस्सा बिक्री नभएको उनको भनाइ छ । यस वर्ष जारी गरेकोमध्ये सबै बचतपत्र बिक्री होस् भन्ने उद्देश्यले व्यापक प्रचारप्रसारमा लागेका छौं । यसका लागि वैदेशिक रोजगार विभाग, परराष्ट्र मन्त्रालय, विभिन्न मुलुकमा रहेका नेपाली राजदूतावास, वैदेशिक रोजगारीसँग सम्बन्धित संघसंगठननिकायलगायतलाई औपचारिक पत्राचार गर्छौं, उनले भने, प्रचारप्रसारका लागि यस पटक सामाजिक सञ्जालमार्फत पनि प्रचारप्रसार गर्ने योजना छ ।नागरिक बचतपत्र सबै बिक्री हुने तर वैदेशिक रोजगार बचतपत्रको ठूलो हिस्सा बिक्री नहुनुले प्रचारप्रसारलगायत कही न कही संरचनामा समस्या रहेको पुष्टि हुने जानकारहरू बताउँछन् । विदेशमा रहेका धेरैलाई बचतपत्रबारे जानकारी नै छैन, केहीलाई जानकारी भए पनि त्यसप्रति विश्वासनीयता छैन, अर्थ मन्त्रालयका एक उच्च अधिकारीले भने, रोजगारीकै लागि विदेश जाने नेपालीको लगानी प्राथमिकता घरजग्गामै रहेकाले पनि बचतपत्र धेरै बिक्री नभएको हो ।आव ०६६६७ देखि वैदेशिक रोजगार बचतपत्रको निष्कासन र व्यवस्थापन कार्य सुरु गरिएपश्चात् ०७५७६ बाहेकका सबै आवमा यस्तो बचतपत्र बिक्रीका लागि आह्वान भएको छ । ०६६६७ देखि ०८१८२ सम्मका १५ वर्षमा २७ पटक बचतपत्र जारी भइसकेको छ ।बचतपत्रको परिचालन सुरुका वर्षदेखि नै अपेक्षित रूपमा हुन सकेको देखिँदैन । पहिलो वर्ष १ अर्बको बचतपत्र आह्वान भएकामा ४० लाख बिक्री भएको थियो भने दोस्रो वर्ष ५ अर्ब निष्कासन आह्वान भएकामा ३४ लाख मात्र बिक्री भयो । त्यसपछिका अधिकांश वर्षमा बचतपत्रको आह्वान ५० करोडभन्दा कम छ । यस अवधिमा निष्कासन भएका सबै वैदेशिक रोजगार बचतपत्रहरू ५ वर्ष अवधिका छन् । यस अवधिमा वैदेशिक रोजगार बचतपत्रको ब्याजदर सोही वर्षको मुद्दती निक्षेपको तुलनामा ००१ देखि २४२ प्रतिशतसम्म उच्च देखिन्छ । तथापि, ब्याजदरको प्रभाव बचतपत्र खरिदमा अपेक्षित रूपमा बिक्री भएको छैन ।सरकारले बजेट घाटा परिपूर्तिका लागि आन्तरिक ऋण परिचालनमा हाल ट्रेजरी बिल्स, विकास ऋणपत्र, नागरिक बचतपत्र र वैदेशिक रोजगार बचतपत्र प्रचलनमा ल्याउँदै आएको छ । यी उपकरणमध्ये ट्रेजरी बिल्स र विकास ऋणपत्र बैंक तथा वित्तीय संस्थाबाट ऋण उठाउने प्रयोजनका लागि र नागरिक बचतपत्र तथा वैदेशिक रोजगार बचतपत्र नागरिकबाट ऋण उठाउने प्रयोजनका लागि निष्कासन गरिन्छ ।"
विद्युत् प्राधिकरणको कार्यकारी निर्देशकलाई स्पष्टीकरण सोध्ने अधिकार ऊर्जा मन्त्रालयलाई छैन,"(काठमाडौं)नेपाल विद्युत् प्राधिकरणका कार्यकारी निर्देशक कुलमान घिसिङले ऊर्जामन्त्री दीपक खड्काले सोधेको दुईबुँदे स्पष्टीकरणको जवाफ पेस गरेका छन् । घिसिङले बिहीबार कसुर यकिन नगरी गोश्वरा आरोपमा कारबाही गर्न नमिल्ने भन्दै स्पष्टीकरण पेस गरेका हुन् । आफूलाई सेवाबाट हटाउने विषयमा स्पष्टीकरण सोध्ने र कारबाही गर्ने अधिकार ऊर्जा मन्त्रालयलाई नभएको दाबी गरे ।कानुन व्याख्यासम्बन्धी ऐन, २०१० को दफा १६, नेपाल सरकारको कार्य सञ्चालन नियमावली, २०६४ को नियम २१ (अनुसूची१ को ३३) र नेपाल विद्युत् प्राधिकरण कार्यकारी निर्देशक वा महाप्रबन्धकको सेवा सर्त तथा सुविधासम्बन्धी विनियमावली, २०६१ को विनियम २४ बमोजिम कारबाही गर्ने अधिकार मन्त्रालयलाई छैन, घिसिङले लेखेको पत्रमा उल्लेख छ । नेपाल विद्युत् प्राधिकरण कार्यकारी निर्देशक वा महाप्रबन्धकको सेवा सर्त तथा सुविधासम्बन्धी विनियमावली, २०६१ को विनियम २२ मा उल्लेखित अवस्थामध्ये कुन आरोपमा कारबाही गर्न लागिएको हो भन्दै घिसिङले उल्टै मन्त्री खड्कालाई प्रश्न गरेका छन् । मन्त्रालयबाट कसुर नै यकिन नभएको स्पष्टीकरणबाटै प्रस्ट भएको छ, स्पष्टीकरणमा कसुर यकिन नगरी गोश्वरा आरोपमा कारबाही गर्न मिल्दैन, उनले भने ।यसअघि पुस २८ मा आफूले बुझाएको स्पष्टीकरणको जवाफसमेत के कति कारणले चित्त नबुझेको हो भन्नेसमेत नखुलाइएको घिसिङको पत्रमा उल्लेख छ । आफूमाथि लगाइएका सबै आरोपहरू मनोगत रहेको उनको भनाइ छ । स्पष्टीकरण २४ घण्टाभित्र पेस गर्नुपर्ने जरुरपना र तत्कालै कारबाही गर्नुपर्ने अवस्था विद्यमान नभएको कुरा स्पष्टीकरणमा उल्लेखित विषयबाट प्रस्ट हुन्छ, घिसिङले खड्कालाई दिएको जवाफमा भनिएको छ, तसर्थ स्पष्टीकरण माग गर्दा प्रतिवाद गर्ने उचित र पर्याप्त समय नदिईएको समेत प्राकृतिक न्यायको मान्य सिद्धान्त प्रतिकूल छ ।आर्थिक वर्ष ०८०८१ को कार्यसम्पादनको मूल्यांकन नै नगरी स्पष्टीकरण माग गरिएको विषय आफैंमा अपरिपक्व र अनुचित रहेको घिसिङको भनाइ छ । पुस २८ मा पेस गरेको स्पष्टीकरणको जवाफसम्बन्धमा डेढ महिनासम्म कुनै कारबाही नगरी अचानक चौबिस घण्टाको अवधि दिई स्पष्टीकरण माग गरिएको कार्य प्रक्रियागत रूपमा गम्भीर त्रुटिपूर्ण, अनाधिकारयुक्त एवं पूर्वाग्रह प्रेरित छ, पत्रमा भनिएको छ, त्यस्तो स्पष्टीकरणका आधारमा सेवाबाट हटाउन नमिल्ने व्यहोरा प्रस्ट गर्दछु ।घिसिङले माघ २९ मा भारतको नयाँदिल्लीमा आयोजना गरिएको नेपालभारत सचिवस्तरीय संयुक्त निर्देशक समितिको बैठकमा सहभागी हुन ऊर्जा मन्त्रालयको माघ २३ को पत्रबाट प्राधिकरणको कार्यकारी निर्देशकलाई मनोनयन गरिएको थियो । उक्त बैठकमा सहभागी भएपछि माघ ३० मा द्विपक्षीय विद्युत् विनिमय समितिको बैठक बसेको घिसिङले जनाए । उक्त बैठक ऊर्जा मन्त्रालय, प्राधिकरण र भारतको केन्द्रीय विद्युत् प्राधिकरणबीच छलफल भई तय गरेको घिसिङको दाबी छ । भारतको केन्द्रीय विद्युत् प्राधिकरणको सदस्य र नेपाल विद्युत् प्राधिकरणको कार्यकारी निर्देशकको सहअध्यक्षतामा बस्ने व्यवस्था छ, बैठकबाट २०२५ अप्रिलदेखि २०२६ मार्चसम्मका लागि १३२, ३३ र ११ केभी प्रसारण लाइनमार्फत आदानप्रदान गरिने विद्युत्को प्रतियुनिट दर तय गरिएको हो, घिसिङले दिएको जवाफमा भनिएको छ । विगतका वर्षमा औसतमा ५५ प्रतिशत मूल्यवृद्धि हुने भए पनि यस पटक औसत १५ प्रतिशत मात्र वृद्धि हुने व्यवस्था गरिएको घिसिङले जनाए । अहिले तय गरिएको दर अहिलेसम्मकै सबैभन्दा कम वृद्धि भएको दर हो, घिसिङले भनेका छन्, आवश्यक परेमा मात्र यस सम्झौताबमोजिम सुक्खा याममा साँझ ४ बजेदेखि राति ९ बजेसम्म र भारतीय इनर्जी एक्सचेन्जबाट प्रतिस्पर्धा गरी विद्युत् आयात स्वीकृति नभएको अवधिमा मात्र आयात गरिनेछ । ऊर्जा मन्त्रालयमा बैठकका एजेन्डाका विषयमा छलफल गरेर नै सचिवस्तरीय बैठकको अघिल्लो दिन र विद्युत् आदानप्रदान समितिको बैठक भोलिपल्ट राख्न दुवै पक्षबीच सहमति भएको घिसिङले जनाए । उक्त बैठकमा मन्त्रालयकै प्रतिनिधि उपसचिव सञ्जीव राय र दिल्लीस्थित नेपाल राजदूतावासका प्रथम सचिव विजयराज तण्डुकारसमेत सहभागी थिए, उनले भने, ऊर्जामन्त्री दीपक खड्का र सचिव सुरेश आचार्य सोही समयमा भारत भ्रमणमा रहेका बेला दुवै जनासँग छलफल गरी नयाँ दर तय गर्ने विषयमा म्यान्डेट लिइ्एको थियो । उक्त दर प्राधिकरणको सञ्चालक समितिबाट अनुमोदन र विद्युत् नियमन आयोगले स्वीकृति गरेपछि मात्रै लागू हुनेछ । आफू सदस्य सचिवबाट सञ्चालक समितिको बैठक बस्न पत्राचार गरेको अवस्थामा समेत लामो समयदेखि बैठक बस्न नसकेको कारणले सञ्चालक समितिमा प्रस्ताव पेस हुन सकेको छैन, घिसिङले पठाएको पत्रमा छ, यदि सञ्चालक समिति र नियमन आयोगबाट स्वीकृत नभएमा विद्युत् आदानप्रदान सम्झौताबमोजिमको विद्युत् आयात नहुने पनि प्रस्ट पार्न चाहन्छु ।मंगलबार सोधिएको स्पष्टीकरणको दुई नम्बर बुँदामा मन्त्री खड्का नियुक्त भएयता प्राधिकरणका कार्यकारी निर्देशक घिसिङ कतिपटक आन्तरिक भ्रमण, काज वा बिदा वा अन्तर्राष्ट्रिय भ्रमणमा गए र प्राधिकरण अध्यक्ष र सञ्चालक समितिको स्वीकृति लिएर गएनगएका बारेमा घिसिङलाई स्पष्टीकरण सोधिएको थियो । त्यसको जवाफमा घिसिङले साउनदेखि फागुन १३ सम्म करिब १४ पटक स्वदेश र २ पटक भारत भ्रमणमा गएको बताएका छन् । ऊर्जामन्त्री खड्कासँगै भदौ १२ मा मध्य भोटेकोशी जलविद्युत् कम्पनीको साइट कार्यालय, भदौ २४ मा संखुवासभा, असोज १० मा सुस्ता र कात्तिक ३ मा माथिल्लो तामाकोशी जलविद्युत् कम्पनीको साइट कार्यालय गरी ४ पटक काजमा गएको भन्दै घिसिङले त्यसबाहेक अन्य दिन एक्लै गएको जनाए ।भदौ र असोज महिनामा भ्रमण गर्दाको हकमा ऊर्जामन्त्रीबाट भ्रमण आदेश स्वीकृत भइसकेको छ । त्यसपछिका दिनमा पूर्वजानकारी गराई भ्रमणमा गई उक्त अवधिको भ्रमण आदेश स्वीकृतिका लागि विधिवत् पेस गरे पनि निकासा दिइएको छैन, घिसिङले लेखेको पत्रमा उल्लेख छ, यसबाट मलाई स्पष्टीकरण सोध्नकै लागि उक्त भ्रमण आदेश स्वीकृत नगरिएको प्रस्तुत स्पष्टीकरणबाट प्रकट भएको छ ।बाढी र पहिरोले क्षतिग्रस्त अपर तामाकोशी जलविद्युत् आयोजना, काबेली करिडोर प्रसारण लाइन र केही वितरण लाइन तत्काल सञ्चालनमा ल्याउन र सम्भावित लोडसेडिङको जोखिम अन्त्य गर्न संस्थागत हितमा गरिएको कामलाई प्रोत्साहन गर्नुपर्नेमा कारबाहीको विषय बनाउँदा दुःखी हुनुपरेको घिसिङले बताए । विधिसम्मत रूपमा उल्लेखित लक्ष्य र प्रगति हासिल गरिरहेकै अवस्थामा मन्त्रालयले आवश्यक सहयोग, समर्थन, प्रोत्साहन र हौसला प्रदान गर्नुपर्नेमा उल्टै असजिलो पारी मानमर्दन र हतोत्साही गराउने गरी पटकपटक स्पष्टीकरण सोधेर दुःख र हैरानी दिने कार्य नगर्ननगराउन अनुरोध छ, उनले पठाएको पत्रमा छ । आफूलाई हतोत्साहित गराउने उद्देश्यले शृखंलाबद्ध स्पष्टीकरण, विवरण एवं कागजात माग गर्ने, गर्न लगाउनेलगायत क्रियाकलाप भइरहेको घिसिङले जनाए ।"
स्मार्ट टेलिकम व्यवस्थापनको भाका सारेको सार्यै प्राधिकरण,"(काठमाडौं)लाइसेन्स खारेज भएको दुई वर्ष हुन लाग्दा पनि स्मार्ट टेलिकम व्यवस्थापनसम्बन्धी ठोस प्रक्रिया अघि बढाउन नसकेको नियामक नेपाल दूरसञ्चार प्राधिकरणले पीडितलाई फेरि अर्को भाका दिएको छ । स्मार्ट टेलिकम खारेज भएर सरकारको नियन्त्रणमा आएपछि आफूहरू निरन्तर मर्कामा परेको भन्दै प्राधिकरण घेराउ गर्न पुगेकाहरूको समूहलाई नेतृत्वले अबको एक सातापछि समस्या टुंगो लगाउने आश्वासन दिएको हो ।यस्तो आश्वासन पटकपटक पाएको र कुनै पहल नभएको भन्दै पीडितले सडकमा ओर्लिन बाध्य भएको बताए । स्मार्ट टेलिकमको टावर राखेका घरधनी, रिचार्ज कार्ड बिक्रेता, कम्पनीका पूर्वकर्मचारी र प्रयोगकर्ताहरूले स्मार्ट टेलिकमपीडित संयुक्त संघर्ष समूह नै बनाएर बिहीबार प्राधिकरण अगाडि धर्ना दिएका हुन् । स्मार्टको लाइसेन्स खारेज भएको दुई वर्ष हुन लाग्दा पनि टावरको व्यवस्थापन हुन नसकेको, स्मार्ट टावरले खपत गरेको बिजुली महसुल तिर्न लगाएको, बिक्रेताका करोडौं रुपैयाँ रिचार्ज कार्डमा फसेको, कम्पनीका पूर्वकर्मचारीको तलब बक्यौतामै रहेको भन्दै उनीहरूले सरकारलाई गुहार्दै आएका छन् ।बिहीबार करिब एक सय जना पीडित घरधनीले ब्यानर र प्लेकार्डसहित जमलस्थित प्राधिकरण कार्यालयसामु धर्ना दिएका हुन् । हामीले सबै सकारकी कार्यालय, सांसद, सीडीओ, राजनीतिक दललाई गुहारिसकेका छौँ, सबैले गर्छौँ, हेर्छौँ भन्छन्, तर कसैले केही गरेन, थापाथलीका प्रकाशभक्त श्रेष्ठले भने, अब सडकमा नआई समस्या समाधान नहोलाजस्तो लागेर धर्नामा आएका छौँ । काठमाडौं उपत्यकामा मात्र स्मार्ट टेलिकमका ३ सय १७ वटा र देशभर १७ सय वटा बीटीएस टावर छन् ।आफूहरूले शान्तिपूर्ण धर्ना गरेको चाबहिल मैंजुबहालका सन्दिप आचार्यले बताए । सरकारले स्मार्टलाई नियन्त्रणमा लिएको २२ महिना भइसकेको र स्मार्टले आफूहरूलाई तीनचार वर्षदेखिकै भाडा नदिएको अर्का पीडित घरधनीको गुनासो छ । जीर्ण अवस्थामा रहेका टावर जुनसुकै बेला ढलेर दुर्घटना हुने जोखिम रहेको भन्दै उनीहरूले त्यसका लागि जिम्मेवारी कसले लिने भन्ने प्रश्न उठाएका छन् । नेपाल विद्युत्प्राधिकरणले टावर राखेका घरधनीलाई बिजुलीको महसुल माग्ने गरेको र स्मार्टले केही वर्षदेखि खपत गरेको बिजुलीको महसुल नतिर्ने घरधनीकै बिजुलीको लाइन काटिने पत्र आएकोमा चिन्ता व्यक्ति गरेका छन् ।सरकारले स्मार्टलाई नियन्त्रणमा लिएको २२ महिना भयो स्मार्टले हामीलाई तीनचार वर्षदेखि भाडा दिएको छैन, अर्का पीडितले भने, सेवा सञ्चालनमा नभएका यी टावर हाम्रा घरबाट हटाइदिनुपर्यो । स्मार्टसँग सम्बन्धित २४ लाख ग्राहकको सिम र करोडौं रुपैयाँ पनि अलपत्र छ । काठमाडौं उपत्यकाका ८० घरधनीले स्मार्ट टेलिकमपीडित समूह बनाएर जिल्ला प्रशासन कार्यालयदेखि विद्युत् प्राधिकरण, दूरसञ्चार प्राधिकरण, सञ्चार, ऊर्जा, जलस्रोत तथा सिँचाइ मन्त्रालयलगायत निकायका नेतृत्वसँगै सांसद र जनप्रतिनिधिलाई समस्या सुनाइरहेका छन् ।स्मार्ट टेलिकमको लाइसेन्स २०८० वैशाखको पहिलो साता खारेज भएको थियो । लाइसेन्स नवीकरण नगरी स्वतः खारेज भएको स्मार्टको सम्पत्ति व्यवस्थापन र ग्राहक तथा बिक्रेतासँगको अन्योल अझै समाधान भएको छैन । प्राधिकरणले टावरहरूको व्यवस्थापन र सम्पत्ति मूल्यांकनका लागि समिति गठन गरेको बताएको छ । गत वर्ष नै गठन भएको भनिएको व्यवस्थापन समूहको अहिलेसम्म एउटै बैठक बसेको छैन, न मूल्य निर्धारण समिति बनेको छ । अब एक सातापछि निचोड निकाल्ने प्राधिकरणका अध्यक्ष भूपेन्द्र भण्डारीले पीडितसँगको वार्तामा आश्वासन दिए ।भण्डारीले सधैंझैं स्मार्ट व्यवस्थापको विषय प्रक्रियामै रहेको बताएपछि पीडितहरूले २२ महिना भइसक्दा पनि प्रक्रिया किन अघि नबढेको भनी आक्रोश पोखेका थिए । उनले आफू आएपछि यसलाई द्रुत गतिमा अघि बढाएको दाबी गरे । पहिला जिरोमा रहेको प्रक्रियालाई मैले यहाँसम्म त ल्याएको छु, उनले भने, मलाई पनि कानुनले बाँधेको छ । अनुमतिपत्र बहाल नरहेका दूरसञ्चार सेवा प्रदायकको सम्पत्ति व्यवस्थापनको सम्पूर्ण अधिकार प्राधिकरणलाई छैन । यसमा मन्त्रालयले कन्ट्रोल गरेको छ ।अध्यक्ष भण्डारीले अब एक सातापछि स्मार्ट टेलिकम सञ्चालक, सञ्चार मन्त्रालय, प्राधिकरण र स्मार्ट पीडित गरी चारै पक्ष बसेर यस विषयलाई टुंगो लगाउने प्रतिबद्धता व्यक्त गरे । नियमावली लागू गरेको एक वर्ष नबित्दै गत वर्ष सरकारले त्यसमा संशोधन गरेर प्राधिकरणको साटो सरकार आफैंले मूल्य निर्धारण समिति गठन गर्ने उल्लेख गरेको थियो । नियम १३ मा भनिएको छ, प्राधिकरणको परामर्शमा नेपाल सरकारले मूल्य निर्धारण समिति गठन गर्नेछ । यसैलाई देखाएर दूरसञ्चार क्षेत्रको नियामक सहजै पन्छिँदै आएको छ । मन्त्रालयले प्राधिकरण, प्राधिकरणले मन्त्रालयलाई देखाएर स्मार्ट टेलिकमको विषयलाई लथालिंग पारेका छन् ।"
"नेपाल लाइफद्वारा 'छुट्ला है, छुट' योजना सार्वजनिक","काठमाडौं (कास) नेपाल लाइफ इन्स्योरेन्स कम्पनीले छुट्ला है, छुट योजना सार्वजनिक गरेको छ । यस योजनाअन्तर्गत कम्पनीका बिमितहरूले भुक्तानी गर्नुपर्ने नवीकरण बिमा शुल्कमा ५० प्रतिशत छुट पाउनेछन् । कम्पनीका प्रमुख कार्यकारी अधिकृत प्रवीणरमण पराजुलीले कम्पनीले २५ औं वर्षमा प्रवेश गरेको अवसरमा उक्त योजना ल्याएको जानकारी दिए । कम्पनीका अनुसार नवीकरण बिमा शुल्क भुक्तानी नगरी १ सय ८० दिनभन्दा माथि व्यतीत भएका बिमालेखमा फागुन १५ देखि २०८२ को जेठ १३ सम्म नवीकरण बिमा शुल्क भुक्तानी गरी सुचारु गरेमा ५० प्रतिशत छुट हुनेछ ।"
सुशान्तको कन्सर्टमा साओमी टाइटल स्पोन्सर,"काठमाडौं (कास) साओमीले म्युजिकल इभेन्ट सुशान्त केसी लाइभ इन नेपाल कन्सर्ट को टाइटल स्पोन्सर बन्ने घोषणा गरेको छ । चैत २५ मा भक्तपुरको सल्लाघारी मैदानमा आयोजना हुने उक्त कन्सर्टमा साओमीको सहभागिताले संगीतप्रेमीलाई उत्साहित बनाएको जनाइएको छ । स्मार्टफोन उत्पादन गर्ने कम्पनी साओमीले नवीन उत्पादन, सिर्जनशीलता र समुदायसँग नजिक हुने चाहनालाई प्राथमिकता दिँदै उक्त संगीत उत्सवलाई समर्थन गरेको जानकारी दिएको छ ।"
गाडीको ऋण मूल्य अनुपातको सीमालाई ८० प्रतिशत नै कायम गर्न अटो व्यवसायीको राष्ट्र बैंकलाई आग्रह,"काठमाडौं (कास) नाडा अटोमोबाइल्स एसोसिएसन अफ नेपालले राष्ट्र बैंकलाई सवारीसाधनको ऋण मूल्य अनुपातको सीमालाई ८० प्रतिशत नै कायम गर्न अनुरोध गरेको छ । राष्ट्र बैंकको आर्थिक वर्ष २०८१८२ को मौद्रिक नीतिको अर्धवार्षिक समीक्षामा नाडाले प्रतिक्रिया जनाउँदै उक्त अनुरोध गरेको हो । राष्ट्र बैंकले समीक्षामा व्यक्तिगत सवारीसाधन र सबै प्रकारका विद्युतीय सवारीसाधनहरूको ऋण मूल्य अनुपातको सीमालाई ६० प्रतिशत कायम गरिनेछ भनिएको छ, नाडाद्वारा जारी विज्ञप्तिमा भनिएको छ, विद्युतीय सवारीसाधनको सम्बन्धमा पनि सोही व्यवस्था गरिँदा यस व्यवसायमा लागेका व्यवसायीलाई ठूलो मर्का पर्ने अवस्था सिर्जना भएको छ । विगतदेखि नै यस विषयमा सुस्ताएको नेपालको अटोमोबाइल व्यवसायलाई गतिशील बनाउन पेट्रोल र डिजेलबाट चल्ने सवारीसाधनहरूको ऋण मूल्य अनुपातको सीमालाई ५० प्रतिशतबाट ७५ प्रतिशत पुर्याउन राष्ट्र बैंकलाई अनुरोध गरिरहे पनि सो अनुसार नभएको गुनासो नाडाले गरेको छ । सरकारले नीतिगत रूपमै हरित ऊर्जा (ग्रिन इनर्जी) लाई उच्च प्राथमिकता दिने निर्णय गरी सोहीअनुरूप सरकारले विगतको समयदेखि नै विद्युतीय सवारीसाधनलाई विशेष सुविधासमेत प्रदान गर्दै आएकामा यो समीक्षाले सरकारको उक्त नीतिलाई उपेक्षा गरेको देखिन्छ, नाडाले विज्ञप्तिमा भनेको छ ।"
यूएईबाट बोटिममार्फत पठाएको पैसा आईएमई पेमा प्राप्त गर्दा ५ सय बोनस पाइने,काठमाडौं (कास) डिजिटल वालेट आईएमई पेले यूएईबाट बोटिम एममार्फत पठाएको पैसा आईएमई पेमा प्राप्त गर्दा ५ सय रुपैयाँसम्म बोनस प्राप्त गर्न सकिने अफर ल्याएको जनाएको छ । कम्पनीका अनुसार उक्त अफर २०८१ चैत १५ सम्म मात्र लागू हुनेछ । साथै सोही अफरअन्तर्गत १० हजार रुपैयाँभन्दा बढी रकम प्राप्त गर्ने १० जना ग्राहकले बोनस रकम प्राप्त गर्न सक्नेछन् । उक्त एपमार्फत यूएईमा बस्ने नेपालीले नेपालमा आईएमई पे एपमा रकम पठाउनका लागि दुई कम्पनीबीच सम्झौता पनि भएको जनाइएको छ । आईएमईको उक्त नयाँ सेवाले यूएईमा रहेका नेपालीलाई रकम पठाउन सहज भएको जनाएको छ ।
मुख्यमन्त्रीसँग कान्तिपुर,"(जनकपुर)मधेस प्रदेशका मुख्यमन्त्री सतिशकुमार सिंहले प्रदेशप्रति संघको नजर फरक परेकाले धेरै विभेद हुने गरेको बताएका छन् । प्रदेशले प्रहरी ऐन बनाए पनि संघले सहयोग नगर्दा कार्यान्वयनमा आउन नसकेको उनले गुनासो गरे । कान्तिपुर टेलिभिजनको मुख्यमन्त्रीसँग कान्तिपुर कार्यक्रममा मुख्यमन्त्री सिंहले बजेट कार्यान्वयनमा मुख्य समस्या नै आफ्नै कर्मचारी र प्रहरी प्रशासन नहुनु रहेको बताए । प्रदेश लोक सेवा ऐन बनाएर कार्यान्वयनमा आएपछि कर्मचारी व्यवस्थापनमा सहज भएको र कर्मचारीमा मधेशी समुदायको पहुँच बढेको उनले उल्लेख गरे । संघीयता आएपछि मधेश प्रदेशको गाउँगाउँमा स्थानीयले पक्की सडक र ढलान देख्न पाएको दाबी पनि उनले गरे । मधेश प्रदेशका १ सय ३६ स्थानीय तहमध्ये हालसम्म कुनै पनि पालिका पूर्ण साक्षर घोषणा हुन नसकेकामा मुख्यमन्त्री सिंहले चिन्ता व्यक्त गरे । शिक्षा क्षेत्रलाई सबल बनाउन सामुदायिक विद्यालयको भौतिक पूर्वाधार विकासमा जोड दिइएको उनले जानकारी दिए । मधेश कृषि विश्वविद्यालय स्थापनाले प्राविधिक जनशक्ति उत्पादनमा महत्त्वपूर्ण योगदान दिने विश्वास उनले व्यक्त गरे । सबै जिल्लाका अस्पताललाई प्रादेशिक अस्पतालका रूपमा विकास गरिएको जानकारी दिँदै उनले मधेश प्रदेश सरकारले पहिलो पटक जनकपुरधाममा चिकित्साशास्त्रतर्फ एमबीबीएसको पढाइ सुरु गरेको बताए । कार्यक्रमका सहभागीले प्रदेश सरकारले ल्याएका बेटी पढाऊ, बेटी बचाऊ, छोरी बिमा जस्ता कार्यक्रमको प्रभावकारितामाथि राखेको प्रश्नमा मुख्यमन्त्री सिंहले कमीकमजोरी भएको स्वीकार गर्दै अब सुधार गर्ने प्रतिबद्धता व्यक्त गरे । मधेशमा महेन्द्रनारायण निधि र मदन भण्डारीका नाममा विपन्न आवास योजना चालु अवस्थामा रहे पनि कार्यान्वयन सन्तोषजनक नभएकामा सहभागीले मुख्यमन्त्रीको ध्यानाकर्षण गराएका थिए । मुख्यमन्त्री सिंहले ती कार्यक्रममा अनियमितता भएको पाइए कारबाही गर्ने प्रतिबद्धता गरे । मुख्यमन्त्री सिंहले पदमा रहँदासम्म अहोरात्र खटेर जनताप्रति उत्तरदायी हुने वाचासमेत गरे । भ्रष्टाचार अन्त्य गर्न प्रदेश सरकारले सबै योजना ठेक्का सम्झौतामार्फत काम गराउने निर्णय गरेको उनले जानकारी दिए । आफूले गरेका सबै काम कार्यकाल सकिने बेला सार्वजनिक गर्ने उनले घोषणासमेत गरेका छन् ।"
फेवा किनारमा नेपाल लिटरेचर फेस्टिभल,"(पोखरा)फेवाताल किनारमा आयोजित एनसेल फाउन्डेसन नेपाल लिटरेचर फेस्टिभलको पहिलो दिन बिहीबार राजनीतिदेखि रैथाने ज्ञानसम्मका विषयमा संवाद भएको छ । बुकवर्म फाउन्डेसनले आयोजना गरेको फेस्टिभलको उद्घाटन सूचना तथा सञ्चारमन्त्री पृथ्वी सुब्बा गुरुङले गरे । उद्घाटनअघि प्राध्यापक महेन्द्र पी लामाले विद्वत् प्रवचन दिएका थिए । इन्दिरा गान्धी ओपेन युनिभर्सिटीका प्रोउपकुलपति र भारतको सिक्किम विश्वविद्यालयका संस्थापक उपकुलपति लामाले सीमा, सम्बन्ध र साहित्य शीर्षकमा विद्वत् प्रवचन दिँदै सीमाले राम्रा र नराम्रा दुवै किसिमको सम्बन्ध बनाइरहेको र यहींबाट साहित्यसमेत जन्मिने गरेको बताए । फेस्टिभलको उद्घाटनका क्रममा मन्त्री गुरुङले आफू भूपी शेरचनको कविता संग्रह घुम्ने मेचमाथि अन्धो मान्छे पढेर क्रान्तिकारी भएको स्मरण गरे । उनले नेपाल लिटरचेर फेस्टिभल अन्य महोत्सवभन्दा नवीन र सिर्जनात्मक रहेको बताए । उद्घाटनपछि सञ्चार संवाद सत्रमा उनले अभिव्यक्ति स्वतन्त्रतालाई बन्देज लगाउन नभई छाडापन रोक्न सामाजिक सञ्जालसम्बन्धी विधेयक ल्याएको बताए । पत्रकार विजय तिमिल्सिनालेमन्त्री गुरुङसँग संवाद गरेका थिए । कलाकार मनीषा कोइरालासँग अलिअलि हार हो, अलिअलि जित सत्रमा पत्रकार विजय कुमारले संवाद गरे । संवादमा कोइरालाले आफूलाई क्यान्सर लागिसकेपछिका उतारचढावबारे सुनाइन् । स्मृतिमा भूपी सत्रमा भूपी शेरचनकी श्रीमती कान्ति शेरचन र छोरी कविता शेरचनसँग वसन्त थापाले संवाद गरे । उक्त सत्रमा कविताले भनिन्, धेरै रक्सी पिएर बुबाको मृत्यु भयो भन्ने कुरा साँचो होइन । म दुई वर्षकी हुँदा बुबाले पिउन छोड्नुभएको थियो । रैथाने ज्ञानको विज्ञान सत्रमा संयुक्त राष्ट्रसंघका आर्थिक तथा दिगो विकास सल्लाहकार सुभास नेपाली, मानवशास्त्री सुरेश ढकाल र गीता चौधरीले छलफल गरे । त्यस सहजकर्ता सीता मादेम्बा थिइन् । प्रदेशको पाइला सत्रमा राजनीतिक नेतृत्व र कर्मचारीतन्त्रमा अधिकार हस्तान्तरण गर्न नचाहने समस्या हुँदा प्रदेशमाथि प्रश्न उठेको गण्डकीका मुख्यमन्त्री सुरेन्द्रराज पाण्डेले बताए । पत्रकार भरत कोइरालाले उनीसँग संवाद गरेका थिए । एमाले गण्डकीका संसदीय दलका नेता खगराज अधिकारीसँग पत्रकार महासंघकी केन्द्रीय अध्यक्ष निर्मला शर्माले राजनीतिका सुखदुःख सत्रमा संवाद गरिन् । त्यो पत्र, यो प्रेम र साहित्य सेसनमा भावेश भुमरी र प्रणिता चाम्लिङसँग पत्रकार केशवशरण लामिछाने गफिए । गण्डकीमा गुरुङ र मगर भाषा सत्रमा गण्डकीका सामाजिक विकासमन्त्री बिन्दुकुमार थापा, विष्णु सिञ्जाली र जुनाकुमारी गुरुङसँग गौरी तमुले संवाद गरिन् । फेस्टिभलमा सात वर्षीया भूमिलक्ष्मी पराजुलीद्वारा लिखित पुस्तक मर्मेड, ह्वेल एनड प्रिन्सेस पुस्तक विमोचन गरिएको थियो । फेस्टिभल फागुन १८ सम्म चल्ने छ ।"
कला साहित्य उत्सवमा पर्यावरणीय संकटमाथि बहस,"झापा (कास) कला साहित्य उत्सवअन्तर्गत बिहीबार राजनीतिको पर्यावरण सत्रका वक्ताले राजनीतिक संकटले पर्यावरणीय संकट निम्त्याएको टिप्पणी गरेका छन् । रास्वपाकी सांसद सुमना श्रेष्ठ, एमाले नेता उषाकिरण तिमल्सेना र नेसपा (नयाँ शक्ति) की नेता मानुषी यमी भट्टराईले जलवायु परिवर्तन, प्रदूषण र प्राकृतिक स्रोतको अनियमित दोहन रोक्न प्रभावकारी निर्णय लिनुपर्ने बताए । सत्रमा करुणा पराजुलीले सहजीकरण गरेकी थिइन् । कृषि ः खाना कस्तो ? नाफा कति ? सत्रमा कृषिविज्ञ कृष्णप्रसाद पौडेल, स्वास्थ्यकर्मी डा अरुणा उप्रेती, पत्रकार आमोद प्याकुरेलसँगको छलफललाई पत्रकार केदार शर्माले सहजीकरण गरे । मेचीनगर नगरपालिकाकी उपप्रमुख मीना पोखरेल उप्रेती, संक्रामक रोग विशेषज्ञ डा अनुप सुवेदी, स्वतन्त्र पत्रकार चन्द्र किशोरबीच ससाना प्रलयः सामना कसरी ? सत्रमा अन्तरसंवाद भयो, जसलाई सविन निङ्लेखुले सहजीकरण गरे । विद्यालयको पर्यावरण सत्रमा टिच फर नेपाल का सहसंस्थापक तथा पूर्वशिक्षामन्त्री शिशिर खनाल, शिक्षक नमुना निरौला दाहाल, स्मार्ट माइन्ड्स का निर्देशक पर्शुराम निरौलाले बहस गरे । छलफलको सहजीकरण सन्दीपकुमार दाहालले गरे ।"
उपाधि दबाबमा जेलिएको महिला फुटबल,"(काठमाडौं)सबैभन्दा पहिले साढे एक दशक पुरानाको प्रसंग । सन् २०११ मा काठमाडौंमा भएको एएफसी यू१६ पुरुष फुटबल च्याम्पियनसिपको छनोटमा नेपालले साउदी अरेबियालाई ११ को बराबरीमा रोकेको थियो । समूह डी उक्त खेलपछि नेपालसँगै साउदी अरेबिया छनोट चरणबाटै बाहिरियो । ओमान र सिरिया अन्तिम चरणमा पुगेका थिए । साउदी अरेबियाको फुटबलका लागि एक किसिमले स्तब्धपूर्ण नतिजा नै थियो । तर, साउदी प्रशिक्षक ओमर अबुल्लाह बाखसविन त्यति निराश देखिएनन्, जति देखिनुपर्ने थियो । साउदी फुटबलका निकै अनुभवी प्रशिक्षक बाखसविनको नेपाली मिडियासामु प्रस्तुत गरेको तर्क थियो, उमेर समूहको फुटबल यो खेलको विकासका लागि हो, जितमा मात्रै ध्यान दिनु आवश्यक छैन । लामो कुराकानी गर्नेक्रममा उनले मैत्रीपूर्ण अन्तर्राष्ट्रिय खेलमा पनि खेलाडीलाई जितकै लागि धेरै दबाब दिन नहुने बताएका थिए । उनै प्रशिक्षकका अनुसार मैत्रीपूर्ण फुटबल पनि यो खेलको विकासका लागि हुनुपर्छ । जित्नकै लागि त अरू प्रतियोगिता छँदै छन् । यो सबै चर्चा किनभन्दा भर्खर सकिएको फोर नेसन्स कप इन्टरनेसनल महिला च्याम्पियनसिपमा नेपालको मुख्य उद्देश्य नै उपाधि जित्नुमा केन्द्रित रहेको देखियो । प्रतियोगितामा टिकेर खेलको विकासतर्फ कम सोचियो । सबैलाई के थाहा छ भने यो कुनै आधिकारिक प्रतियोगिता होइन । यो त मैत्रीपूर्ण अन्तर्राष्ट्रिय फुटबलको विस्तारित रूप थियो । जितेको भए असाध्यै राम्रो हुन्थ्यो । तर, हार्दा पनि केही ब्रिगेको छैन । समस्या के रह्यो भने उपाधि जित्नैपर्छ भनेर खेलेको देखियो । नतिजा अत्यधिक दबाबकै बीच नेपाल फाइनलमा म्यानमारको हातबाट २० ले पराजित रह्यो । नेपालले खेलेको यो १३ औं फाइनल थियो । नेपाल आफूले खेलेको लगभग सबै प्रतियोगिताको फाइनल त पुग्छ, तर जित्न सक्दैन । यसमा साफ च्याम्पियनसिप र दक्षिण एसियाली खेलकुदअन्तर्गतका महिला फुटबल स्पर्धाहरू पर्छन् । प्रतियोगिताकी उत्कृष्ट खेलाडी घोषित रेनुका नगरकोटे मिडियासामु प्रस्तुत हुँदै साह्रै निराश देखिन्थिन् । बोल्दा उनको स्वर नै दबेजस्तो थियो । यही नेपाली महिला राष्ट्रिय टोलीका प्रशिक्षक राजेन्द्र तामाङले लिग चरणमा किर्गिस्तान र लेवनानविरुद्धको खेल जितिसकेपछि समान एउटै प्रतिक्रिया दिए । त्यो थियो, नेपाली महिला फुटबललाई जित चाहिन्छ । साफ च्याम्पियनसिप २०२४ को फाइनलमा बंगलादेशसँग पराजित भइसकेपछि उनले जे जस्तो दाबी र तर्क प्रस्तुत गरेका थिए । अहिले उनी त्यसबाटै पछि हटेजस्तो देखिन्छन् । उनी आफैं केही हदसम्म अन्योलग्रस्त छन् । त्यस दिन उनले सबैभन्दा बढी जोड दिएको नयाँ पुस्ताका खेलाडीमै थियो । केही पुराना खेलाडीको आलोचना पनि गरे अनि भावनामा बगेर राजीनामा पनि दिएका थिए । तर, फेरि अहिले फोर नेसन्स कपको राष्ट्रिय टिम सम्हाल्ने अवसर छाडेनन् । यति गर्दागर्दै उनले फोर नेसन्स कपका क्रममा टिममा पुस्ताको रूपान्तरण गर्न सक्ने मौका छोपेनन् । जितमै मात्र बढी जोड दिए । उनले नेपाली टिम सम्हालेको यो तेस्रोपल्ट हो । उनी आएयता नेपालले तीन फाइनल खेलिसकेको छ । त्यसमध्ये साफ व वाफ दुवै औपचारिक प्रतियोगिता हुन् । प्रशिक्षकका रूपमा उनको चयनमा धेरै प्रश्न गर्नुपर्ने ठाउँ नहुन सक्छ । उनकै भनाइ सापटी लिने हो भने सम्भवतः अबको फिफा विन्डोमा हुने खेलका प्रशिक्षक उनी नै हुनेछन् । समस्या कहाँनिर छ भने फोर नेसन्स कपका क्रममा उनले जितलाई मात्र बढी ध्यान दिएनन्, टिममा गर्न सकिने अनेक प्रयोग र नयाँ खेलाडीलाई दिन सकिने अवसरमा चुकेका छन् । उनले साफ च्याम्पिनयसिपका क्रममा केही खेलाडीको आलोचना गरे पनि अहिले प्रतियोगिताका लागि लगभग त्यही टिम छाने । नेपालले चार खेल खेलेकामा खेलाडीको रोटेसन पनि गरेनन् । नयाँ खेलाडी मनमाया दमाई र सुष्मा तामाङलाई न त डेब्युको अवसर दिए । अनिता केसीमात्र नभएर उषा नाथ र सरस्वती हमाललाई पनि बेन्चमै सीमित पारे । चार खेलमा ९ सब्स्टिच्युट मात्रै प्रयोग गरे । जबकि पाउने सुविधा २० पटक बराबर हुन सक्थ्यो । म्यानमारविरुद्धको लिग चरणको खेलमा त एकै खेलाडी मात्र सब्स्टिच्युट भएको थियो । त्यस खेलअगाडि नै नेपाल फाइनल पुगिसकेको थियो । जित वा हारको ठूलो महत्त्व नहुन सक्थ्यो । तर त्यस खेलमा असाध्यै धेरै गम्भीर हुँदै कुनै जोखिम उठाउने काम भएन । यसो गर्दा पनि फाइनल त जितिएन ? अझ एन्फा वुमेन्स लिगमा उत्कृष्ट गोलरक्षक रहेकी सावित्रा किसनलाई २३ खेलाडीको सूचीमै राखेनन् । तेस्रो रोजाइको गोलरक्षकमा नयाँ र उदीयमान खेलाडीलाई जति मौका दिनु अरू राम्रो मानिन्न । उपाधि हात पारेको म्यानमारले भने फोर नेसन्स कपको भरपूर फाइदा लिएको देखियो । जापानी प्रशिक्षक तेत्सुरो उकीले ४ खेलमा खेलाडीको यसरी रोटेसन गरे कि टिमका सबै खेलाडीले खेल्न पाएको स्थिति रह्यो । अन्त्यमा के देखियो भने यो फोर नेसन्स कप त खासमा म्यानमारलाई सजिलो होस् भनेर खेलाइएको प्रतियोगिता जस्तो पो भयो । जबकि यस्तै काम गर्नुपर्ने नेपालले थियो । सायद फाइनल अगाडि आफैंले आफैंलाई उपाधि जित्न दबाब नदिएको भए, आरामले खेलेको भए, नेपाल नै च्याम्पियन पो हुन्थ्यो कि ? आफैंले अत्यधिक दबाब सिर्जना गर्नेमा कप्तान एन्जिला तुम्बापो सुब्बा पनि पर्छिन् । फाइनलअघि उनी भनिरहेकी थिइन्, यसपल्ट त उपाधि घरमै राख्ने हो । फाइनल हारिसकेपछि रिसले आफ्नो ग्लोब्भ्स भुइँमा फाल्ने उनी नै थिइन् । त्यसको अर्को दिन एन्जिलाले सामाजिक सञ्जालमा लेखिन, म सबै समर्थकसँग माफी माग्न चाहन्छु । खेलाडीको आलोचना नगरिदिनुहोला । खेलाडीको आलोचना त गर्नै हुन्न, जति सुविधा र अवसरबीच नेपाली महिला खेलाडीले खेलिरहेका छन्, त्यो नै ठूलो हो ।"
दसौं राष्ट्रिय खेलकुदको नयाँ मिति,"काठमाडौं (कास) राष्ट्रिय खेलकुद परिषद् (राखेप) ले कर्णाली प्रदेशमा हुने दसौं राष्ट्रिय खेलकुदका लागि नयाँ मिति तय गरेको छ । परिषद्का अध्यक्ष युवा तथा खेलकुदमन्त्री तेजुलाल चौधरीको अध्यक्षतामा बिहीबार बसेको १२१ औं बोर्ड बैठकले दसौं राष्ट्रिय खेलकुद २०८२ साल जेठ ३ देखि १० सम्म गर्ने निर्णय गरेको हो । यसअघि राखेपको ११८ औं बोर्ड बैठकले दसौं राष्ट्रिय खेलकुद २०८१ साल चैत २३ देखि ३० सम्म गर्ने निर्णय गरेको थियो । बिहीबारको परिषद् बैठकले प्रथम राष्ट्रिय पारा खेलकुद २०८२ साल जेठ १७ देखि २१ गतेसम्म काठमाडौंमा गर्ने निर्णय पनि गरेको छ ।नेपाल ओलम्पिक कमिटीको अनलाइन निर्वाचनमा सहभागी ६ राष्ट्रिय खेल संघलाई निलम्बन गर्ने निर्णय गरेको छ । निलम्बनमा परेका राष्ट्रिय खेल संघमा ब्याडमिन्टन, टेनिस, साइक्लिङ, एथलेटिक्स, जिम्न्याष्टिक र भारोत्तोलन रहेका छन् । राखेप कार्यकारी समिति बैठकले ६ खेल संघलाई कारबाहीस्वरुप निलम्बन गर्न गरेको सिफारिसलाई राखेप बोर्ड बैठकले अनुमोदन गरेको राखेपले जनाएको छ ।"
एनपीजीए टुरमा तोरण हाबी,"काठमाडौं (कास) सूर्य नेपाल एनपीजीए टुर च्याम्पियनसिपमा तोरणविक्रम शाही शीर्षस्थानमा कायमै रहेका छन् । बिहीबार २ अन्डर ७० को स्कोर गरेका उनी समग्रमा १३ अन्डर २०३ सहित शीर्षमा छन् । तोरणले नीरज तामाङलाई १ स्ट्रोकले पछि पारे । ४ अन्डर ६८ सहित समग्रमा १२ अन्डर २०४ को स्कोरमा नीरज दोस्रो स्थान अडिग छन् । अन्तिम १८ होलको खेल बाँकी छँदा उनले तोरणलाई दबाब दिएका छन् । एमेच्योर गल्फरद्वय राहुल विश्वकर्मा र सद्भाव आचार्यले ६ अन्डर ६६ को सानदार प्रदर्शन गरेका छन् । समग्रमा ६ अन्डर २१० सहित उनीहरू संयुक्त तेस्रो छन् । एमेच्योरतर्फ उनीहरू शीर्षमा रहे । समग्रमा ५ अन्डर २११ बनाएका जयराम श्रेष्ठले ४ अन्डर ६८ को स्कोर कार्ड बनाए । उनी पाँचौं स्थानमा रहे । नेपाल नम्बर एक प्रो भुवन नगरकोटीले ३ अन्डर ६९ को स्कोर बनाए । उनी समग्रमा ४ अन्डर २१२ सहित छैटौं स्थानमा उक्लिए । १ अन्डर ७१ को स्कोरसहित दिनेश प्रजापति समग्रमा ३ अन्डर २१३ सहित सातौं स्थानमा छन् । सन्जय लामाले ३ अन्डर ६९ को स्कोर बनाए । समग्रमा भने २ अन्डर २१४ को स्कोरमा आठौं स्थानमा छन् । समग्रमा इभन पार २१६ स्कोर जोडेका रामे मगर र टंकबहादुर कार्कीले नवौं स्थान बाँडे । रामेले २ अन्डर ७० र टंकले २ ओभर ७४ को स्कोर निकाले । लगातार तेस्रो दिन पनि शीर्षस्थानमा रहेका तोरणले फ्रन्टनाइन २ अन्डर ३४ मा सकाए । उनले छैटौं र सातौं होलमा बर्डी प्रहार गरे । ब्याक नाइनमा ११ र १२ औं होलमा शट बचाए पनि १० र १५ औं होलमा बोगी सामना गरे । उनले ब्याकनाइन इभन पार ३६ मा सके । नीरजले फ्रन्टनाइन १ ओभर ३७ मा पूरा गर्नेक्रममा पाँचौं र सातौं होलमा बोगी प्रहार गरे । आठौं होलमा एक शट बचाए । उनले ब्याकनाइनमा उत्कृष्ट प्रदर्शन गर्दै ५ अन्डर ३१ मा सके । उनले १२, १५ र १६ औं होलमा बर्डी प्रहार गर्दा ४ पारको १८ औं होलमा इगलको सफलता पाए । एमेच्योर राहुलले तेस्रो र सातौं होलमा बर्डी प्रहार गर्दा आठौं होलमा बोगी खेपे । फ्रन्टनाइन १ अन्डर ३५ मा सके । ब्याकनाइनमा राहुले सानदार प्रदर्शन गरे । १०, ११ र १२ औं होलमा लगातार तीन बर्डी प्रहार गरे । यसपछि १५ र १६ औं होलमा पनि बर्डी प्रहार गर्न सफल रहे । उनले ब्याकनाइन ५ अन्डर ३१ मा सके । यो नतिजामस उनी संयुक्त तेस्रो स्थानमा उक्लिए । सद्भावले फ्रन्टनाइन ४ अन्डर ३२ मा सके । उनले बोगीरहित फ्रन्टनाइन खेल्ने क्रममा तेस्रो, पाँचौं, छैटौं र सातौं होलमा बर्डी प्रहार गरे । यसपछि १३ औं होलमा बोगी खेपे पनि ११, १२ र १८ औं होलको बर्डीले ब्याकनाइन २ अन्डर ३४ मा सके ।"
मछिन्द्र सेमिफाइनलमा,"(कपिलवस्तु) मछिन्द्र एफसी दोस्रो मुख्यमन्त्री कपिलवस्तु तिलौराकोट गोल्डकप फुटबल प्रतियोगिताको सेमिफाइनलमा पुगेको छ । बिहीबार दोस्रो क्वाटरफाइनलमा हिमालयन शेर्पालाई टाइब्रेकरमा ३० गोलले पराजित गर्दै मछिन्द्र अन्तिम चारमा पुग्यो । निर्धारित समयमा दुवै टोलीबाट गोल हुन नसकेपछि खेल टाइब्रेकरमा गएको थियो । त्यसमा मछिन्द्रका लागि सौरभ सुब्बा, असिम गुरुङ र पूजन श्रेष्ठले गोल गरे भने पदम श्रेष्ठको प्रहार पोलमा ठोक्किएर बाहिरियो । हिमालयन शेर्पाका उमेश कार्की, अश्विन घोरासैनी र राज कुँवरको प्रहार मछिन्द्रका गोलकिपर सन्तोष महतले रोकेका थिए । मछिन्द्रको जितमा नायक बनेका गोलकिपर सन्तोष महत प्लेयर अफ द म्याच घोषित भए । उनले १० हजार रुपैयाँसहित ट्रफी प्राप्त गरे । शुक्रबार थ्रीस्टार र हनामी बीएफसी चितवनबीच खेल हुने आयोजक जिल्ला फुटबल संघ कपिलवस्तुका अध्यक्ष तिलक थापाले बताए । उपाधि विजेताले ११ लाख ११ हजार १ सय ११ र दोस्रो हुनेले ५ लाख ५५ हजार ५ सय ५५ रुपैयाँ पुरस्कार पाउने छन् ।"
आदर्शलाई हिसान फुटबल उपाधि,"सुनसरी (कास) आदर्श स्कुल अफ म्यानेजमेन्ट बिर्तामोडले प्रथम हिसान कोशी फुटबल च्याम्पियनसिपको उपाधि जितेको छ । हिसान सुनसरीको आयोजनामा भएको प्रतियोगिताको फाइनलमा आदर्शले बिर्तामोडकै निधि सेकेन्डरी स्कुललाई ४० गोलले हरायो । इटहरी रंगशालामा आदर्शका लागि रायन भट्टराईले ह्याट्रिक गरे । नितेश साम्बा लिम्बुले एक गोल थपे । रायन म्यान अफ द म्याच भए । आदर्शका प्रशान्त दुलाल उत्कृष्ट गोलकिपर, क्षितिज अधिकारी उत्कृष्ट डिफेन्डर, समिर हेमरन उत्कृष्ट फरवार्ड घोषित भए । निधि सेकेन्डरीका दिवस बाँस्तोला सर्वोत्कृष्ट खेलाडी भए । विवश मगर उत्कृष्ट मिडफिल्डर भए । झापा, मोरङ र सुनसरी जिल्लाका ६ शिक्षालय सहभागी थिए । जिल्ला फुटबल संघ सुनसरीको संयोजनमा सम्पन्न स्पर्धाका विजेतालाई हिसानका केन्द्रीय उपाध्यक्ष भेषराज पोखरेल, प्रदेश अध्यक्ष ज्ञानकुमार खड्कालगायतले पुरस्कृत गरे ।"
भोक्राहा र नमुना उपाधिलाई भिड्ने,"(सुनसरी) कोशी प्रिमियर लिग क्रिकेट प्रतियोगिताको फाइनलमा भोक्राहा नरसिंह अर्नाज र नमुना ब्लास्टर भिड्ने भएका छन् । बिहीबार लिगको आफ्नो अन्तिम खेलमा भोक्राहाले पूर्वेली सुपर किङ विराटनगरलाई १० रनले पराजित गरेको हो । खलिल आजाद क्रिकेट मैदानमा बिहीबार पहिलो खेलमा टस जितेको भोक्राहाले २० ओभरमा ६ विकेट गुमाई १ सय ६१ रन बनायो । सन्दीप ढुंगानाले ७९ रन जोडे । ५६ बल खेलेका उनले ४ छक्का र ६ चौका प्रहार गरे । कप्तान अंकित सुवेदीले २४, आयुष्मान बमले १३ र समीर कार्कीले १० रन बनाए । पूर्वेलीका दिनेश अधिकारीले ४ विकेट लिए । उनले २४ रन खर्चिए । मुकुन्द यादव र इमरान शेखले ११ विकेट लिए । जवाफमा ललित राजवंशीको टिम पूर्वेलीले २० ओभरमा ९ विकेट गुमाएर १ सय ५१ रनमात्र बनाउन सक्यो । अर्जुन साउदले ३ चौका र ३ छक्का मदतमा ३६, चिराग शाहले ३४ र मुकुन्द यादवले २७ रन बनाए । भोक्राहाका शेर मल्लले १४ रन खर्चेर ४ विकेट लिए । रोहन शाह र सिद्धान्त ढुंगानाले २२ विकेट लिए । भोक्राहा र नमुनाबीचको उपाधी भिडन्त शनिबार हुनेछ । विजेताले ५ लाख र उपविजेताले ३ लाखसहित ट्रफी जित्नेछ । बिहीबारै अन्तिम खेलमा एनबीएससी लायन बिराटनगरले सान्त्वना जित पाएको छ । लगातार पाँचौं खेल हारेको टोलीले अन्तिम खेलमा दुहबी क्यापिटलमामाथि ७१ रनको जित निकालेको हो । विनोद भण्डारी, लोकेश बम, विवेक यादवसम्मिलित दुहबीको यो लगातार छैटौं हार हो ।"
भरतपुरमा रग्बी आजदेखि,"चितवन (कास) भरतपुर७ कृष्णपुरस्थित खेलकुद मैदानमा दुईदिने रग्बी सेभेन्स पुरुष राष्ट्रिय प्रतियोगिता शुक्रबार सुरु हुनेछ । गोर्खाली रग्बी क्लबले नेपाल रग्बी संघको प्राविधिक सहयोगमा आयोजना गर्ने प्रतियोगितामा कर्णाली, लुम्बिनी, गण्डकी, मधेश प्रदेश तथा आयोजक क्लबका एकएक टिमसहित आर्मी र एपीएफ गरी सात टिमको सहभागिता रहनेछ । प्रतियोगिताको उद्घाटन भरतपुर महानगर प्रमुख रेनु दाहालले गर्नेछन् । चितवनमा दोस्रो पटक हुन लागेको रग्बी प्रतियोगिता विजेताले २ लाख र उपविजेताले १ लाख प्राप्त गर्नेछन् । यो नेपाली रग्बीको सबैभन्दा ठूलो पुरस्कार राशि भएको चितवन रग्बी संघका अध्यक्ष सुमन पौडेलले बताए ।"
तेजस्वी च्याम्पियन,काठमाडौं (कास) तेजस्वी एकेडेमी र वेलमन्ट स्कुलले आठौं टप्स अन्तरविद्यालय बास्केटबल प्रतियोगिताको उपाधि जितेका छन् । तेजस्वी सिनियर ब्वाइज र वेलमन्ट गर्ल्समा च्याम्पियन भए । ल्यान्डमार्क एकेडेमीमा भएको सिनियर ब्वाइज फाइनलमा तेजस्वीले गण्डकीलाई ४३३० स्कोरले हरायो । तेजस्वीका विराज गुरुङले १२ स्कोर जोडे । नवोदितले बेल्मन्टलाई २५१३ ले हराएर तेस्रो स्थान हात पार्यो । टप्सद्वारा आयोजित स्पर्धाको गर्ल्सतर्फ जेशिका गुरुङले ७ स्कोरमा वेलमन्टले ल्यान्डमार्कलाई १३११ ले हरायो । ह्वाइट हेभेनले संस्कृति शिक्षासदनमाथि १३१२ को जितसहित तेस्रो स्थान हात पार्यो । तेजस्वीका दिपेन छन्त्याल र वेलमन्टकी समीक्षा पुन मगर मोस्ट भ्यालुएबल प्लेयर घोषित भए ।

शीर्षक,विवरण
"नजिकिए अमेरिका र रुस, युरोप हेरेको हेर्यै",बैठकपछि युरोपेली संघ र बेलायतले रुसविरुद्ध थप प्रतिबन्ध घोषणा गरेका छन् । युरोपेली संघले अमेरिकी प्रस्तावलाई टक्कर दिन युक्रेनसँग आफ्नै प्राकृतिक स्रोत सम्झौताको प्रस्ताव पनि गरेको छ । युक्रेनलाई सैन्य गठबन्धन नेटोको सदस्यता दिएमा पद छाड्न तयार रहेको जेलेन्स्कीले बताइसकेका छन् ।युक्रेन युद्धबारे छलफल गर्न बेलायती प्रधानमन्त्री केयर स्टार्मरले बिहीबार राष्ट्रपति ट्रम्पलाई भेट्दै छन् । म्याक्रों र स्टार्मर दुवैले युरोप र अमेरिकाबीच सम्बन्ध बलियो बनाउन प्रयास गरिरहेका छन् । (एजेन्सीको सहयोगमा)
आमसञ्चार परिषद्लाई मन्त्रालयको शाखा बनाउन खोजिएको भन्दै संसद्मा विरोध,"पत्रकारको अभिलेख राख्नेदेखि प्रेस प्रतिनिधि परिचयपत्र प्रदान गर्ने, आचारसंहिता जारी गर्ने, आचारसंहिता उल्लंघनको विषयमा उजुरी लिने, सञ्चार संस्थाको अध्यक्ष तथा सञ्चालकलाई सम्बन्धित सञ्चार संस्थाको प्रतिनिधिका रूपमा परिचयपत्र जारी गर्ने, सरकारलाई आमसञ्चारसम्बन्धी नीति निर्माणमा सुझाव दिनेलगायतका काम, कर्तव्य र अधिकार परिषद्लाई हुने व्यवस्था विधेयकमा गरिएको छ । मिडियामा लगानी गर्नेले आफ्नो अन्य व्यवसायको विवरण पनि परिषद्लाई बुझाउनुपर्ने व्यवस्था पनि विधेयकमा छ । विधेयकको दफा १८ मा भनिएको छ, सञ्चार संस्थाको अध्यक्ष र सञ्चालकले आफ्नो लगानी भएको व्यवसाय, लगानीको क्षेत्र र स्रोतबारे परिषद्लाई तोकिएबमोजिम जानकारी गराउनुपर्नेछ ।"
अब विद्युतीय सवारीमा ६० प्रतिशत मात्र ऋण सुविधा,"यसैगरी, राष्ट्र बैंकको व्यवस्थाले पेट्रोल र डिजेलबाट चल्ने व्यक्तिगत सवारीको आयात बढ्ने र विद्युतीय सवारीको घट्ने अर्थविद् एवं राष्ट्र बैंकका पूर्वकार्यकारी निर्देशक नरबहादुर थापाले बताए । कस्ता सवारीसाधनलाई प्रोत्साहन गर्ने र कस्तोलाई निरुत्साहन गर्ने राष्ट्रको प्राथमिकताको विषय हो । यो नीतिले सरकारले राजस्व बढाउन चाहेको देखिन्छ, उनले भने ।"
"साना दल, ठूला झगडा","पृथ्वीनारायण क्याम्पस पोखराका राजनीतिशास्त्रका प्राध्यापक ठानबहादुर क्षेत्रीले राजनीतिक दलका वरिष्ठ नेताबीच शक्ति र पदका कारण अन्तरसंघर्ष र विभाजन हुने गरेको बताए । दलहरूमा वैचारिक बहसभन्दा शक्ति र पदका लागि संघर्ष भएको देखिन्छ, उनले भने, प्रमुख नेताले पार्टीलाई संस्थागत गर्ने, बलियो बनाउने उद्देश्य राखेको भए बहस भए पनि विभाजनको स्तरसम्म पुग्ने थिएन ।"
बलियो सरकारले ल्याएका अध्यादेश नै अलपत्र,ती मन्त्रीका अनुसार पार्टी विभाजन गर्न संसदीय दल र केन्द्रीय समिति दुवैतिर ४० प्रतिशत आवश्यक हुने ऐनको व्यवस्थालाई संसदीय दल वा केन्द्रीय समितिका ४० प्रतिशत सदस्य भए हुने गरी संशोधन गर्न विधेयक ल्याउने सरकारको तयारी छ । एक पटक विभाजित भएर बनेको दल पाँच वर्षसम्म विभाजित हुन नसक्ने विद्यमान प्रावधानलाई सरकारले हटाउन खोजेको छ । विभाजित भएर बनेको नयाँ दलले संसद्को त्यही कार्यकालभित्र कुनै पनि दलसँग एकीकरण गर्न नपाउने व्यवस्था विधेयकमा राखिने भएको छ । ठूलो दल बन्नकै लागि प्रधानमन्त्री ओलीले एकीकृत समाजवादीलाई विभाजित गर्न चाहेको कांग्रेसभित्रको आशंका मेट्न विधेयकमै यस्तो प्रस्ताव गरिन लागेको हो । एकीकृत समाजवादीका सांसद श्रेष्ठले भने पार्टी विभाजनसम्बन्धी विषयमा सरकारसँग छलफल नभएको दाबी गरे ।
नेपाली श्रमिकमाथि कोरियामा यातना,"दुई देशको सम्झौताअनुसार हामी श्रमिकको छनोट प्रक्रियामा ध्यान दिने गरेका छौं, वैदेशिक रोजगार विभागका प्रवक्ता गुरुदत्त सुवेदीले भने, कोरियामा रहेका श्रमिकले तलब नपाउने, कम्पनी परिवर्तन गर्न नपाएकादेखि शोषणमा परेका उजुरी विभागमा आइपुग्दैन ।"
ग्रामर गुरु को प्रस्थान,गौतमको निधनले नेपाली भाषा र शिक्षा क्षेत्रमा अपूरणीय क्षति पुगेको साहित्यकार पुण्यप्रसाद खरेलले बताए ।
"प्रदेश सफल हुने बाटो : कार्यसम्पादनमा चुस्त, मूल्यांकनमा उत्कृष्ट",यसका लागि पछिल्ला वर्षमा कमजोर वा शून्य अंक प्राप्त भएका सूचकमा केन्द्रित भएर कार्यक्षमता बढाउनुपर्छ । आफ्ना कामका विवरण अद्यावधिक गर्नुपर्छ । सुधारका लागि मिहिनेत गरियो भने सफलता प्राप्त हुन सक्छ भन्ने उदाहरण सुदूरपश्चिम प्रदेश हो । आर्थिक वर्ष २०७९८० मा १० वटा सूचकका आधारमा मूल्यांकन गरिँदा सुदूरपश्चिम प्रदेशले २१०८ अंक मात्रै प्राप्त गरेर पाँचौं भएको थियो । यस पटक सोही प्रदेश पहिलो हुन सक्यो । प्रदेशहरू स्वयंले प्रतिस्पर्धी भावना विकास गर्न सक्नुपर्छ । त्यति बेला सबै प्रदेशले उत्कृष्ट अंक प्राप्त गर्ने सम्भावना बन्छ ।
अस्थिरताको जड समानुपातिक प्रणाली होइन,यदि तिनको समुचित प्रतिनिधित्व सुनिश्चित हुँदैन भने जनताको विश्वास लोकतन्त्रबाट विस्तारै छिन्नभिन्न हुँदै जान्छ । जो लोकतन्त्रका लागि दुःखद मात्र होइन कि आत्मघाती पनि साबित हुन बेर छैन । अतः मुख्य राजनीतिक दलहरूले देश र जनतालाई केन्द्रमा राखेर राज्य सञ्चालन गर्नु उचित हुन्छ । अहिलेका लागि दलहरूका अगाडि यसको विकल्प पनि छैन ।
केयू उपकुलपति चयनको सकस,"अरू तर्क नगरौं । एउटा प्रक्रियाबाट मेरिट लिस्ट तयार भइसकेका आधारमा त्यसलाई तोडमोड नगरौं । यसो भएमा विश्वविद्यालयको विकास अवरुद्ध हुने सम्भावना रहन्छ । यतिका दिनसम्म पनि नाम सिफारिस नगरिनुको कारण माग गर्ने अधिकार शिक्षामन्त्री र प्रधानमन्त्रीलाई छ कि छैन ? कि त यो समिति भंग गरेर अर्को छनोट समिति बनाऔं, होइन भने तयार भएको मेरिट लिस्ट सार्वजनिक गरौं । मनप्रसाद वाग्ले, मीनभवन, काठमाडौं"
कुलमान किन निसानामा ?,"ऊर्जामन्त्रीको अक्षमता र विवादास्पद निर्णयलाई बेवास्ता गर्दै उल्टै इमानदार व्यक्तिलाई हटाउनु भनेको सरकारको नैतिक अधोगति पनि हो । सन्तोष सिम्खडा, हाल : जापान टोकियो"
के गगनका कुरा कांग्रेसमा सुनिन्छ ?,"यतिखेर देशमा त्यस्तो विषम परिस्थिति केही छैन । न बाढी पहिरो न भूकम्प, न त नाकाबन्दी र युद्धजस्तो परिस्थिति नै छ । यसर्थ महाधिवेशन पर सार्नुको कुनै औचित्य छैन । तर पनि पद प्रतिष्ठा, कुर्सी भनेपछि अधिकांश नेता हुरुक्कै हुन्छन् । देउवा पनि त्यसैमध्येमा पर्छन् । जो स्वास्थ्य, उमेर र भिजनले साथ नदिए पनि छैटौं पटक प्रधानमन्त्री बन्न खुट्टा उचालेर बसेका छन् । तथापि, देउवा एक जनाको पदलोलुपताका कारणले सिंगै कांग्रेस पार्टी विधानले दिएको दायित्व निभाउन पछि हट्नु हुन्न । समय सीमाभित्रै महाधिवेशन गरेर अरू पार्टीलाई शिक्षा दिनुपर्ने कांग्रेस एक जनाको स्वार्थका कारण सती जानु हुन्न । गोपाल देवकोटा, चाबहिल, पीपलबोट, काठमाडौं"
जलनको घाउमा राज्यको मलम अपरिहार्य,"अब समय व्यवस्थापनलाई समेत ख्याल गरेर आवश्यक र अत्यावश्यक व्यक्तिहरूको उपस्थितिमा मात्रै कार्यक्रम गर्ने कि ? कार्यक्रमहरूमा नेपाली मौलिकता र परम्परामा आधारित हुने र सुरक्षाको प्रबन्ध पनि बलियो बनाउनेमा ध्यान दिने कि ? मानवीय स्वाभाव हो, कतिपय कुरामा आफैं नपर्दासम्म चेत खुल्दैन । सामाजिक स्वाभाव हो, अरूको नदेख्दासम्म पाठ सिकिन्न । आफ्नै लापरबाही र अरूप्रतिको अतिरिक्त आत्मविश्वासले पनि कहिलेकाहीँ दुर्घटना हुन्छ । तर हरेक घटनादुर्घटनाले केही न केही पाठ सिकाएकै हुन्छ । ती पाठहरूबाट शिक्षा लिएर सुधारतर्फ लाग्नुपर्छ । मेरो आगामी दिनको बाटो पनि त्यही हो ।(पोखरामा बेलुन विस्फोटमा घाइते भएका उपप्रधान तथा अर्थमन्त्री पौडेलसँग कान्तिपुरका दुर्गा खनालले गरेको कुराकानीमा आधारित)"
महाकुम्भ : नेपालले सिक्न सक्ने संस्कृति,"कुम्भ मेलाको अवधारणा केवल भारतमै सीमित रहने कुरा होइन । नेपाल आफ्नो धार्मिक र सांस्कृतिक सम्पदालाई प्रवर्द्धन गर्दै धार्मिक पर्यटनको प्रमुख गन्तव्य स्थल बन्न सक्छ । यसका लागि दीर्घकालीन योजना, पूर्वाधार विकास र प्रचारप्रसार आवश्यक छ । कुम्भ मेलाजस्तै नेपालमा ठूला धार्मिक मेला सञ्चालन गर्न सकेमा आर्थिक, सामाजिक तथा सांस्कृतिक रूपमा नेपाललाई ठूलो लाभ पुग्ने पनि निश्चित छ । साउद विश्व हिन्दु महासंघ, नेपालकी उपाध्यक्ष हुन् ।"
ग्रामीण अर्थतन्त्रको गतिशीलता,"स्वच्छ उत्पादनको पहिचानसहितको उद्यममा रूपान्तरणका लागि सरलीकृत बजारीकरण आवश्यक रहेको, सामुदायिक प्रणाली साथै सम्प्रभुतासहितको उत्पादनमा आधारित खाद्य सुरक्षाका लागि सरकार, नागरिक समाज र किसान तीनवटै पक्षबीच एउटै बुझाइ स्थापना जरुरी छ । कोइराला राष्ट्रिय कृषक समूह महासंघका कार्यकारी निर्देशक हुन् ।"
कति खतरनाक छ चमेरामा देखिएको नयाँ कोरोना भाइरस ?,एचकेयू५सीओभी२ को खोजपछि चमेरामा पाइने कोरोना भाइरसको निरीक्षण गर्नु निकै आवश्यक रहेको अध्ययनकर्ताको सुझाव छ । किनकि भविष्यमा यो मानिसका लागि ठूलो खतरा बन्ने जोखिम देखिन्छ । हाल यो भाइरसबाट तत्काल कुनै ठूलो खतरा उत्पन्न हुन्छ कि हुँदैन भन्ने स्पष्ट भने भइसकेको छैन । तर अध्ययनकर्ताले सतर्क रहनुपर्ने र भविष्यमा यस्ता महामारी रोक्नका लागि तयार रहन सुझाएका छन् । २०१९ को अन्त्यतिरबाट फैलिएको कोभिड१९ का कारण विश्वभर कैयौंले ज्यान गुमाएका थिए भने विश्व अर्थतन्त्र नै असन्तुलित बनेको थियो । साथै दुई वर्षसम्म लकडाउन हुँदा मानिस बाहिर निस्कन पाएनन् र कैयौंको रोजगारीसमेत गुमेको थियो । एजेन्सीको सहयोगमा
प्यालेस्टिनी कैदी रिहाइ गर्न इजरायललाई हमासको दबाब,उनले मध्यस्थकर्ता विशेषगरी अमेरिकाले इजरायलमाथि दबाब बढाउन मागसमेत गरेको बीबीसीले जनाएको छ । सम्झौताअनुसार पहिलो चरणको ६ साताको युद्धविराम शनिबार सकिँदै छ । तर दोस्रो चरण र युद्धको अन्त्यका लागि प्रत्यक्ष वार्ता अझसम्म सुरु हुन सकेको छैन ।
उड्ने कारको परीक्षण उडान सफल,"उड्ने कार बनाउने काममा अलेफ एरोनटिक्स एक्लो छैन । टेस्ला, हुन्डाई, एयरबसजस्ता ठूल्ठूला कम्पनीहरू पनि उड्ने कार बनाउन लागिपरेका छन् । जापान, चीन र युरोपका केही कम्पनीहरू पनि परीक्षण चरणमा पुगिसकेका छन् । तर, यस्तो सवारीसाधनका लागि प्रविधि मात्रै नभएर कानुनी प्रक्रिया पनि निकै चुनौतीपूर्ण छ । अमेरिकामा ट्राफिक नियम, उडान अनुमति र सुरक्षा मापदण्डहरू पूरा गर्न संघीय उड्डयन प्रशासनको कडा निर्देशन पालना गर्नुपर्छ । तथापि, सबै कुरा योजनाअनुरूप अघि बढेमा केही वर्षभित्रै उपभोक्ताका लागि निजी उड्ने कारहरू व्यावसायिक रूपमा उपलब्ध हुन सक्छन् ।"
प्राधिकरणका कार्यकारीलाई ऊर्जामन्त्रीको प्रश्न भारत भ्रमण र महसुलमा सहमति कसको अनुमतिमा ?,"प्राधिकरणले भने स्पष्टीकरण सोध्न उद्धृत गरिएको प्रावधान यसअघि नै खारेज भइसकेको दाबी गरेको छ । कार्यकारी निर्देशकको सेवाको सर्त तथा सुविधासम्बन्धी विनियमावली २०६१ (संशोधनसहित) सम्बन्धित कुनै प्रावधान नरहेको तथा यसअघि नेपाल विद्युत् प्राधिकरण कर्मचारी सेवा विनियमावली २०६२ भए पनि नेपाल विद्युत् प्राधिकरण कर्मचारी सेवा, सर्त विनियमावली २०७५ (एघारौं संशोधनसहित) लागू भएपछि खारेज भएको प्राधिकरणका अधिकारीहरूको दाबी छ ।"
बैंकको नाफा वृद्धि र कर्जा विस्तारमा जोड,सजगतापूर्वक लचिलो कार्यदिशालाई निरन्तरता दिइएको मौद्रिक नीतिबाट मूल्य स्थिरता तथा बाह्य क्षेत्र स्थायित्व कायम राख्दै आर्थिक क्रियाकलाप विस्तारमा थप हुने राष्ट्र बैंकले जनाएको छ । यी व्यवस्थाले सरकारले लिएको आर्थिक वृद्धिको लक्ष्य हासिल गर्न सहयोग पुग्ने राष्ट्र बैंकको दाबी छ ।
सुन आयातको प्रिमियम चार्ज बढ्दा मूल्यमा कीर्तिमान,"अहिले कोटा प्रणालीअनुसार सुन आयात गरिन्छ । सुन वाणिज्य बैंकले मात्रै आयात गर्न पाउँछन् । आयातित सुन नेपाल सुनचाँदी व्यवसायी महासंघ, रत्न तथा आभूषण महासंघ, हस्तकला महासंघ र नेपाल कला व्यवसायी संघको सिफारिसमा मात्रै गहना व्यवसायीले खरिद गर्न पाउँछन् । कोटा र सिफारिस प्रचलनले संघमा कमाउ धन्दा फस्टाएको र विकृति बढेको भन्दै व्यवसायीले अब बिक्रीका आधारमा सुन आयात खुलाउन माग गर्दै आएका छन् ।"
सुटकेसको भन्सार तिरेर जुत्ता आयात,"लामाले आफ्नै नाममा रहेको फर्मको नाममा प्रज्ञापनपत्रमा सुटकेस र सिरक घोषणा गरेर करिब ८ लाख भन्सार तिरेका थिए । भन्सार कर्मचारीले पनि प्रज्ञापनपत्रमा उल्लेखित सामान जाँचपास गरेको उल्लेख गरेका थिए । भन्सारको अभिलेखअनुसार २०, २४ र २८ इन्चको २१० वटा सुटकेस तथा २५० थान सिरक आयात भएको देखिन्छ ।"
अवैध सुन कारोबारमा बाबुछोरीलाई सम्पत्ति शुद्धीकरण मुद्दा,नेपालको कानुनबमोजिम सुन आयात गर्ने अधिकार वाणिज्य बैंकहरूलाई मात्र छ । तर सिन्हा बाबुछोरीले गैरकानुनी रूपमा सुन ओसारपसार गरेको राजस्व अनुसन्धान विभागले फेला पारेको थियो । उजुरीका आधारमा अनुसन्धान गर्दै जाँदा सिन्हाको अपार्टमेन्टमा २३ किलो अवैध सुन भेटिएको थियो । त्यसपछि थप अनुसन्धानका लागि राजस्वले सम्पत्ति शुद्धीकरण अनुसन्धान विभागमा पठाएको थियो ।
"निगमका जहाज चीन, काठमाडौं र दिल्लीमा थन्किँदा ८१२ यात्रु अलपत्र",साउदी एयरलायन्सका प्राविधिकको सहायतामा मर्मत गरेर मंगलबार बिहान ९० जना यात्रु ल्याएर काठमाडौं अवतरण भएको लुम्बिनी न्यरोबडी उडाउन नमिल्ने प्राविधिकले सुझाव दिएपछि काठमाडौंमा ग्राउन्डेड गरिएको छ । यो विमान र चीनमा भएको न्यारोबडी ग्राउन्डेड हुँदा मंगलबार काठमाडौंमलेसियाकाठमाडौं र काठमाडौंबैङलुरुकाठमाडौंका उडान रद्द भएका हुन । यी विमानको गडबडीले निगमका बुधबारका तालिका पनि प्रभावित हुने र सयौं यात्रु अलपत्र पर्ने निगमका पाइलट बताउँछन् ।
बजारमा कर्भ ईभी,५०० लिटरको बुट स्पेस र १८६ एमएमको ग्राउन्ड क्लियरेन्सले नेपालको अफ रोडमा सजिलै गुड्ने कम्पनीले जनाएको छ । यस एसयूभीमा ७ किलोवाट एसी चार्जर र डीसी फास्ट चार्जिङ छ ।
सार्वजनिक भयो लामिनार टाइल्स सेन्टो,"सेन्टो टाइल धेरै आवतजावत हुने स्थानमा उपयुक्त हुने कम्पनीका प्रबन्ध निर्देशक आशुतोष खेतानले जानकारी दिए । यो विमानस्थल, सपिङ मल, होटल, अस्पताल, पार्किङ, सडक पेटी र आवास क्षेत्रका लागि उपयुक्त छ, उनले भने ।"
रियलमी सी ६३ नयाँ स्टोरेज भेरिएन्टमा आउँदै,"यसले रियलमी ल्याबबाट ४८ महिनाको फ्लुएन्सी प्रमाणपत्र प्राप्त गरेको छ, जसले ४ वर्षसम्म बिनाकुनै रोकावट र ल्यागफ्री प्रदर्शन सुनिश्चित गर्ने कम्पनीको दाबी छ ।"
एनसेलको रिन्युअल प्याक सेवा,एनसेलका १९९ देखि ४४९ रुपैयाँसम्मका भ्वाइस प्याक र २९९ रुपैयाँबाट सुरु हुने डेटा प्याक रहेको कम्पनीले जनाएको छ ।
ईसेवा महाउत्सव का विजेता बम्जनलाई नामी कार,"योसँगै ईसेवाको योजनाअनुसार हरेक कारोबारमा गेम खेल्ने प्रयोगकर्तालाई आइफोन १६ जित्ने अवसर र बिजुली, खानेपानीलगायत बिल भुक्तानी गर्नेलाई ६५ इन्चको टीभी जित्ने अवसर रहेको जनाइएको छ ।"
विद्यालयमा बालबालिका र वातावरण परियोजना,"सन् २०२४ को जुनमा सुरु गरिएको यस परियोजनाको उद्देश्य विद्यार्थीलाई पाठ्यपुस्तकबाहिरका ज्ञान प्रदान गर्नु र वातावरणीय विषयहरूमा शिक्षित गराउनु थियो । यसले फोहोर व्यवस्थापन, फोहोरको स्रोतमै वर्गीकरण, पुनःप्रयोग र रिसाइक्लिङ जस्ता अभ्यासलाई प्रवर्द्धन गरेको महानगरले जनाएको छ ।"
सम्पदा संरक्षण इटालीबाट सिकौं,"नेपालको आर्थिक विकासमा इटालीले महत्त्वपूर्ण भूमिका खेल्दै आएको संघका अध्यक्ष सञ्जय अग्रवालले जनाए । नेपालमा २०७२ सालमा गएको भूकम्पपछि इटाली सरकारले पुर्याएको सहयोग ऐतिहासिक छ, उनले भने, हामी नेपालइटालीबीचको आर्थिक सहकार्यलाई अझ सुदृढ पार्दै दिगो आर्थिक वृद्धि हासिल गर्न केन्द्रित छौं ।"
शिवरात्रिमा दर्शनार्थीले २ सेकेन्ड पशुपतिनाथको दर्शन गर्न पाउने,"शिवरात्रिको तयारी अनुगमन गर्न प्रधानमन्त्री केपी शर्मा ओली, संस्कृति, पर्यटन तथा नागरिक उड्डयनमन्त्री बद्री पाण्डे, काठमाडौं जिल्ला प्रशासन प्रमुख, सुरक्षा निकायका प्रमुखलगायत मंगलबार बेलुका पशुपति क्षेत्र पुगेका थिए । यसपटक पशुपति परिसरमा नेपाली सेना, प्रहरी, सशस्त्र प्रहरी, राष्ट्रिय अनुसन्धानका गरी ७ हजार सुरक्षाकर्मी र ४ हजार स्वयंसेवक परिचालन हुने कार्यकारी निर्देशक जोशीले कान्तिपुरलाई बताए ।"
साइपालका दृष्टिविहीनलाई अस्पताल पुग्नै गाह्रो,आँखा अस्पताललाई शल्यक्रिया शिविर सञ्चालन गरिदिन अनुरोध गरे पनि पालिकाको केन्द्रसम्म पुग्न दुई दिनभन्दा बढी हिँड्नुपर्ने भएकाले कोही आउन नमानेको उनले बताए ।
"नेपालले जित्नैपर्ने, म्यानमारलाई राम्रो खेले पुग्ने","उनले कुनै पनि बेला आफ्नो टिमलाई अहिलेको उपाधि जित्नुपर्छ भनेर दबाब दिएका छैनन् । बरु भन्छन्, म्यानमारका खेलाडीले राम्रो खेले पुग्छ । उनी नेपालको एउटा अर्को तथ्यबाट प्रभावित छन् । यो हो, महिला फुटबलमा दर्शकको अपार उपस्थिति । अन्यत्र पूरापूर भरिएको रंगशालामा महिला खेलाडीले खेल्ने अवसर नै कहाँ पाउँछन् र ? उनी चाहन्छन्, म्यानमारका खेलाडीहरूले दर्शकले खचाखच भरिएको दशरथ रंगशालामा खेलेर बहुमूल्य अनुभव बटुलोस् ।"
१४ औं सागको मिति तय,"अप्रिलमा हुने बैठकपछि टेक्निकल बुक वितरण गरिने छ । प्रस्तावित खेलमा पुरुष र महिला दुवै स्पर्धा समावेश हुनेमा पौडी, आर्चरी, एथलेटिक्स, ब्याडमिन्टन, बक्सिङ, फेन्सिङ, गल्फ, जुडो, कराते, सुटिङ, स्क्वास, टेबलटेनिस, तेक्वान्दो, टेनिस, ट्रायथलन, भारोत्तोलन, कुस्ती, उसु, बास्केटबल, क्रिकेट, फुटबल, कबड्डी, भलिबल र ह्यान्डबल छन् । रग्बी, हक्की, बिच ह्यान्डबल र बिच भलिबल भने पुरुषको मात्र हुनेछ । स्नुकर तथा रोइङलाई वैकल्पिक खेलमा राखिएको छ ।"
मछिन्द्र र संकटा सेमिफाइनलमा,"एपीएफका लागि भने सुमन श्रेष्ठ, दीपेश धिमाल र मणिकुमार लामाले मात्र गोल गरे । सुजन पुलामीको प्रहार संकटा गोलरक्षक दीप कार्कीले बचाएका थिए ।"
सप्तरी टाइगरको पहिलो हार,"दुहबीका सोनु मण्डलले ३४, विनोद भण्डारीले ३२ र लोकेश बमले १७ रन बनाए । पूर्वेर्लेीका दिनेश अधिकारीले ४, सौगात भटराई र इमरान शेखले २२ विकेट लिए । जवाफमा १ सय १३ रनको लक्ष्य पछ्याएको पूर्वेलीका इमरान शेखले अविजित ७९ र अर्जुन साउदको २९ रन मदतमा ९२ बलमा लक्ष्य पूरा गर्यो । प्लेयर अफ द म्याच इमरान घोषित भए ।"
तोरणको गतिलो सुरुआत,"प्रो भुवन नगरकोटीले पार ३ को पाँचौं होलमा होल इन वन गरे पनि पहिलो दिन १ ओभर ७३ को स्कोर गरे । उनी रामे मगर, दीपक मगर र वसन्तराज गुरुङसँगै १२ औं स्थानमा छन् । सद्भाव एमेच्योरतर्फ राष्ट्रिय टिम सदस्य राहुल विश्वकर्मा र बाबु पौडेलभन्दा ३ स्ट्रोक अगाडि रहे । उनले इभन पार ७२ खेल्दा राहुल र बाबुले ३ ओभर ७५ को कार्ड बनाए ।"
ललितपुर र ग्लोबललाई स्वर्ण,"महिला फाइनलमा ग्लोबलले प्यासिफिक सेन्टर ए लाई ३१ ले हरायो । दार्जिलिङ टीटी एसोसिएसन र ललितपुर टेबलटेनिस क्लब तेस्रो भए । शीर्ष तीनका विजेताले ५०, २५ र १० हजार पुरस्कार पाए ।"

शीर्षक,विवरण
प्रदेश र पालिकामा पनि समानान्तर संयन्त्र बनाउँदै कांग्रेसएमाले,"संयन्त्रले सरकारको नीति, कार्यक्रम र क्रियाकलापलाई प्रभावकारी रूपमा कार्यान्वयन गर्न सुझाव दिने हो, निर्णय नै कार्यान्वयन गर भनेर दबाब दिन मिल्दैन, कांग्रेसका एक सांसदले भने, संयन्त्र सुझावकर्ता मात्रै हो, आफैं कार्यपालिका बन्न मिल्दैन । संयन्त्रले सत्ता साझेदार दलहरूबीच समन्वय र सहकार्य सुदृढ पार्न पनि सघाउनुपर्ने उनले बताए ।चार दलको संयुक्त सरकार रहेको मधेश प्रदेशमा पनि प्रदेश र जिल्लास्तरमा दुई दलीय संयन्त्र बनेको छ । प्रदेश र आठवटै जिल्लाका संयन्त्रमा दुवै पार्टीबाट ३३ जनाको प्रतिनिधित्व छ । प्रदेशस्तरीय संयन्त्रमा कांग्रेसबाट प्रदेश अध्यक्ष कृष्णप्रसाद यादव संयोजक छन् । सदस्यमा प्रदेश समितिका महामन्त्री उपेन्द्र यादव र प्रदेश सरकारका मन्त्री जनार्दन सिंह क्षेत्री रहेका छन् । एमालेबाट संयोजकमा प्रदेश इन्चार्ज लीलानाथ श्रेष्ठ र सदस्यमा प्रदेश अध्यक्ष चन्देश्वर मण्डल तथा प्रदेश सरकारका मन्त्री सरोजकुमार यादव छन् । मधेशमा द्विदलीय राजनीति संयन्त्र बनेको करिब ३ महिनामा एउटा मात्र बैठक बसेको छ । संघमा रहेको गठबन्धनको मर्मअनुसार नै प्रदेश र जिल्लामा द्विदलीय संयन्त्र बनेको हो, कांग्रेस मधेश प्रदेश कार्यालयका महासचिव सन्तु यादवले भने । स्थानीय तहमा कांग्रेस र एमालेबाट निर्वाचित जनप्रतिनिधिबीच समस्या देखिए संयन्त्रले छलफल गरेर समाधान निकाल्ने गरेको उनले बताए । कतै कांग्रेसका मेयर होलान्, कतै एमालेका उपमेयर । पालिकामा दुवैबीच समस्या देखिए संयन्त्रले निकास निकाल्छ, यादवले भने, जिल्ला तहमा बनाएको संयन्त्रलाई यही कार्यभार दिइएको छ ।सप्तरी कांग्रेसका अध्यक्ष रामनरेश साहले द्विदलीय संयन्त्र बने पनि बैठक बस्न नसकेको बताए । मधेश प्रदेशमा चार दलको गठबन्धन रहेकाले द्विदलीय संयन्त्र प्रभावकारी हुन नसकेको उनको भनाइ छ । मधेश प्रदेशमा कांग्रेस, एमालेका अतिरिक्त जनमत पार्टी र लोसपा सरकारमा छन् । लोसपाका प्रदेश सांसद उपेन्द्र महतोले द्विदलीय संयन्त्रबारे आफूहरूलाई कुनै जानकारी नरहेको बताए । प्रदेशस्तरमा केही भए चार दलका नेता नै बसेर छलफल गरेर निर्णय लिन्छौं, उनले भने । गण्डकीको प्रदेशस्तरीय संयन्त्रमा कांग्रेसका तर्फबाट पार्टीका प्रदेश सभापति, सचिव र संसदीय दलका नेता छन् । एमालेबाट प्रदेश इन्चार्ज, अध्यक्ष र संसदीय दलका नेता सदस्य छन् । संयन्त्रको पहिलो बैठक तीन महिनाअघि कांग्रेसको संयोजन र अध्यक्षतामा बसेको थियो । अर्को बैठक एमालेले संयोजन गर्ने भनिए पनि हालसम्म बस्न सकेको छैन । पहिलो बैठकमा सामान्य परिचय गर्ने, सरकारमा अप्ठेरो आए समाधान गर्न सहयोग गर्ने र सरकारलाई प्रभावकारी बनाउन आवश्यक समन्वय गर्ने सहमति भएको एमाले प्रदेश अध्यक्ष नवराज शर्माले बताए । प्रदेशको सरकार सञ्चालनमा सत्तारूढ घटकबीचमै असमझदारी नबढोस् र केही असमझदारी भए आपसी छलफल गरेर हल गरौं भन्ने संयन्त्रको उद्देश्य हो, उनले भने, यो सरकारलाई निर्देशन दिने तहको होइन । यसलाई छाया मन्त्रिपरिषद् बनाउन खोजेको पनि होइन । कांग्रेस गण्डकीका सभापति शुक्रराज शर्माले सानातिना मुद्दामा दुवै दलका नेता एकै ठाउँ बसेर मिलाउने गरेको तर औपचारिक बैठक एउटाभन्दा बढी बस्न नसकेको बताए । सरकारले आफ्नो काम गरिरहेको छ । कतैबाट समस्या आएको छैन, उनले भने, विशेष परिस्थिति भनेर दुईवटा पार्टी एक ठाउँमा भयौं । आन्तरिक रुपमा दुवै पार्टी बसेर सरकारलाई ध्यानाकर्षण गराउँछौं । संयन्त्रको प्रभावकारिता मूल्यांकन गर्ने बेला भने भई नसकेको उनले बताए । जिल्ला तहमा संयन्त्र बनाएर काम प्रारम्भ गर्न परिपत्र गरिए पनि कुनकुन जिल्लामा गठन भयो भन्ने जानकारी नभएको शर्माले बताए । लुम्बिनी प्रदेशको दुई दलीय संयन्त्रको नियमित बैठक हुन सकेको छैन । मंसिर दोस्रो साता बुटवलमा भएको पहिलो बैठकले सोही महिनाभित्र सबै जिल्लामा संयन्त्र गठन गरिसक्ने निर्णय गरेको थियो । उक्त बैठक एमाले लुम्बिनी प्रदेश इन्चार्ज पद्मा अर्यालको अध्यक्षतामा बसेको थियो । संयन्त्रको दोस्रो बैठक माघ १३ मा कपिलवस्तुमा भएको थियो, जसमा लुम्बिनीका १२ वटै जिल्लाका कांग्रेस सभापति र एमाले इन्चार्ज एवं अध्यक्षसहित उपस्थित थिए । कांग्रेस प्रदेश सभापति अमरसिंह पुनका अनुसार बैठकमा माओवादीबाट निर्वाचित पालिकामा कांग्रेसएमाले संयन्त्रले गरेको निर्णय कार्यान्वयनमा समस्या भएको ब्रिफिङ भएको थियो । प्रदेश सरकारलाई जनतामा आशा जगाउने गरी काम गर्न सुझाव दिने र प्राविधिक सल्लाहसुझावका लागि विज्ञसहितको टिम निर्माण गर्ने सहमति पनि बैठकले गरेको थियो । संयन्त्रको बैठकले माघभित्र जिल्लामा संयन्त्रको बैठक राख्ने, प्रदेशभित्र देखिएका मुख्य समस्या समाधानका लागि प्रदेश र केन्द्र सरकारलाई अनुरोध गर्नेलगायतका निर्णय पनि गरेको थियो । सभापति पुनले स्थानीय तहमा संयन्त्रबाहिरका दलको नेतृत्व रहँदा निर्णय कार्यान्वयनमा केही समस्या भएको बताए । संयन्त्र एकातिर, स्थानीय तहमा सरकार र जनमत अर्कैतिर भएकाले संयन्त्रका धेरै निर्णय कार्यान्वयन हुन सकेका छैनन्, उनले भने, कार्यान्वयन भएका पनि प्रभावकारी छैनन् । गुल्मीको मालिका गाउँकार्यपालिकाले जनयुद्ध दिवस को अवसर पारेर आगामी फागुन १ मा माओवादी अध्यक्ष पुष्पकमल दाहालबाट भवन उद्घाटन गराउने प्रस्ताव गरेको थियो । माओवादीबाट अध्यक्ष र कांग्रेसका उपाध्यक्ष निर्वाचित कार्यपालिकामा कांग्रेस र एमालेको बहुमत छ । द्विदलीय संयन्त्रको निर्देशनमा कांग्रेसएमालेबाट निर्वाचित जनप्रतिनिधि प्रस्तावको विपक्षमा उभिए । पालिका अध्यक्ष र माओवादीबाट निर्वाचित अन्य जनप्रतिनिधिले दाहालबाटै उद्घाटन गराउने अडान नछाडेपछि उनीहरू पछि हटे । एमाले गुल्मीका अध्यक्ष बालसिंह काउछाले कांग्रेस र एमालेका जनप्रतिनिधिको बहुमत भएका पालिकामा मिलेर अघि बढ्ने गरी सहमति रहेको बताए । तर, माओवादी र कांग्रेस मिलेर जितेका पालिकामा संयन्त्रको निर्णय कार्यान्वयन हुन सकेको छैन, उनले भने । कर्णाली प्रदेशसभाको माघ ७ मा बसेको बैठकमा सत्तापक्षीय कांग्रेसका संसदीय दल नेता जीवनबहादुर शाहीले सरकार छाड्ने चेतावनी नै दिए । शाहीको त्यो असन्तुष्टि कर्णालीका मुख्यमन्त्री यामलाल कँडेल प्रमुख प्रतिपक्षी दलको नेता भएका बेला गत असारमा भएको ८ बुँदे सहमति कार्यान्वयन नगरिएकोप्रति थियो । शाहीले संसद्मा बोल्ने क्रममा भौतिक पूर्वाधार तथा सहरी विकासमन्त्रीको राजीनामा समेत मागेका थिए । त्यसको दुई दिनपछि कांग्रेस प्रदेश समितिको कार्यालय वीरेन्द्रनगरमा सत्तापक्षीय द्विदलीय संयन्त्रको बैठक बस्यो । मुख्यमन्त्री यामलाल कँडेलसहित बसेको बैठकमा एमाले र कांग्रेसबीचको असहमति टुंग्यायो । झन्डै ३ घण्टासम्म चलेको बैठकमा वर्तमान सरकारको कामकारबाहीको समीक्षा गरेर कार्ययोजनासमेत बनाइएको थियो । संयन्त्रको नेतृत्व कांग्रेस प्रदेश सभापति ललितजंग शाहीले गरिरहेका छन् भने संयन्त्रको बैठकमा दुवै दलका संसदीय दलका नेतासहित केन्द्रीय र प्रदेशस्तरीय नेता सहभागी हुने गरेका छन् । कर्णालीका सबैजसो जिल्लामा संयन्त्र क्रियाशील रहेको शाहीले जानकारी दिए । आवश्यक परे पालिकास्तरसम्म पनि संयन्त्र बनाउन सकिने पनि उनले बताए । सरकारको कामकारबाहीलाई सन्तुलित बनाउन संयन्त्र जरुरी रहेको एमालेका स्थायी कमिटी सदस्य तथा कर्णाली प्रदेश इन्चार्ज गोरखबहादुर बोगटीले बताए । नागरिक अगुवा भने संयन्त्रको औचित्य नै नभएको बताउँछन् । मध्यपश्चिम विश्वविद्यालयका पूर्वडिन पीताम्बर ढकालले सरकारसँग आफ्नै ढंगले काम गर्ने विधि र पद्धति रहेको बताए । संविधान र कानुनले पनि राज्य सञ्चालन गर्न यिनै सरकारलाई चिन्छन्, उनले भने, छाया सरकारजस्तो संयन्त्रले सरकारको कामकाजमा समस्या निम्त्याएको छ । कतिपय अवस्थामा संयन्त्रमा रहेका नेताहरूको दबाबमा मन्त्रीहरूले काम गर्नुपर्ने बाध्यता रहेको एकीकृत समाजवादी कर्णाली प्रदेशका अध्यक्ष ठगेन्द्रप्रकाश पुरीले बताए । सरकारका प्राथमिकता कार्यान्वयनमा सहजीकरण गर्न भन्दै कानुनले नचिनेको संयन्त्र गठन गरिएको छ, हिजोका संयन्त्रले पनि सरकारलाई अनावश्यक दबाब दिए, उनले भने, यो संयन्त्रमा पार्टी र सरकारमा पनि निर्णायक भूमिकामा रहेका नेताहरू छन् । सुदूरपश्चिम प्रदेशस्तरीय दुई दलीय संयन्त्रको गत पुस ८ मा भएको पहिलो बैठकले प्रदेशसभालाई बिजनेस विहीन बन्न नदिने, रिक्त रहेका राजनीतिक नियुक्ति सहमतिका आधारमा यथाशीघ्र टुंग्याउनेलगायत तीनवटा निर्णय गरेको थियो । तर प्रदेशसभा बैठक माघ दोस्रो साता दुई दिन बसेपछि बिजनेस भएर हाल स्थगित छ । भागबन्डा नमिलेका कारण संसदीय समितिहरूले समेत नेतृत्व पाउन सकेका छैनन् ।एमाले सचिव एवं सुदूरपश्चिम प्रदेश इन्चार्ज लेखराज भट्टको अध्यक्षतामा भएको संयन्त्रको पहिलो बैठकले बाजुराको जगन्नाथ गाउँपालिकाको गोत्री केन्द्रबिन्दु भएर पुस ६ मा गएको भूकम्पका प्रभावितलाई विपद् व्यवस्थापन समितिमार्फत राहत तथा पुनःस्थापनाका लागि पहल गर्ने निर्णय पनि गरेको थियो । तर अहिलेसम्म एक सुको पनि सहयोग प्राप्त भएको छैन, जगन्नाथ गाउँपालिकाका अध्यक्ष कालीबहादुर शाहीले भने, धनगढी पुगेर सबै मन्त्रालय धायौं, जिल्ला प्रशासन कार्यालयमा कागजात पेस गर्यौं । तर केही भएन । संयन्त्रको अर्को बैठक अहिलेसम्म बसेको छैन । प्रदेश संयन्त्रमा रहेका कांग्रेस प्रदेश सभापति नेता वीरबहादुर बलायर भने सरकारको काममा सहजीकरण गर्ने र सेवा प्रवाहलाई प्रभावकारी बनाउने उद्देश्यअनुरूप संयन्त्रले काम गरिरहेको दाबी गर्छन् । संयन्त्रमा रहेका शीर्ष नेताहरूले सरकारलाई मनोवैज्ञानिक दबाबमा राख्न खोजेको सत्तारूढ दलकै कतिपय सांसदले टिप्पणी गरेका छन् । सरकार र दलका नेताहबीच असमझदारी बढाउने काम संयन्त्रले गरिरहेको छ, कांग्रेसका एक सांसदले भने, यो संयन्त्रका कारण मुख्यमन्त्री मनोवैज्ञानिक दबाबमा परिरहने अवस्था भयो । मुख्यमन्त्री कमलबहादुर शाह भने कुनै दबाब नरहेको उल्लेख गर्दै संयन्त्रले सक्रियतापूर्वक काम गरिदिए सरकारलाई सहज हुने बताउँछन् । हाम्रो तहबाट समाधान हुन नसकेका कतिपय सवाल प्रदेश संयन्त्रको बैठकले सुल्झाउन सक्छ, उनले भने । कांग्रेस नेता बलायर सरकारलाई दबाबमा राख्न नभई राम्रो परिणाम आउने अवस्था निर्माणका लागि संयन्त्रमार्फत सहजीकरण भइरहेको बताउँछन् । उनले जिल्ला र पालिका तहसम्म दुई दलीय संयन्त्र विस्तार गर्ने तयारी रहेको जानकारी दिए । एमाले सुदूरपश्चिम अध्यक्ष कृष्णप्रसाद जैसीले पनि द्विदलीय संयन्त्रको उद्देश्य सरकारलाई सहजीकरण गर्ने मात्र रहेको दाबी गरे । सरकारमाथि कुनै हस्तक्षेप गर्ने संयन्त्रको नीति होइन, उनले भने, दुई ठूला दल मिलेर सरकार चलाउनुपरेको छ । त्यसक्रममा आपसी समझदारीमा काम गर्दा सजिलो हुन्छ । यसलाई सकारात्मक रूपमा लिनुपर्छ । प्रदेश तहमा संयन्त्र भए पनि मुख्यमन्त्रीले महत्त्वपूर्ण निर्णयका लागि केन्द्रका शीर्ष नेताहरूको निर्देशन लिनुपर्ने अवस्था कायमै छ । कांग्रेस प्रदेश प्रवक्ता सुरतबहादुर रावत भन्छन्, साझा सरोकारका विषयलाई सुरुमा दुवैका संसदीय दलका नेता बसेर टुंग्याउने, उहाँहरूबीच समझदारी हुन नसके प्रदेशस्तरीय संयन्त्रमा लैजाने र त्यो पनि नभएर केन्द्रमा छलफल गर्ने कुरा हो ।"
गाजा खाली गर्ने ट्रम्पको घोषणा,"गत बिहीबार राष्ट्रपति ट्रम्पले युद्धविरामपछि गाजा नियन्त्रण लिने र त्यहाँका प्यालेस्टिनी बासिन्दालाई पुनः स्थापित गर्ने आफ्नो प्रस्तावको बचाउ गरेका थिए । तर उनले अमेरिकी सेना त्यस क्षेत्रमा नपठाउनेमा जोड दिए । जबकि इजरायलका रक्षामन्त्रीले मानिसलाई स्वेच्छाले गाजा छोड्न दिने योजना तयार गर्न सेनालाई आदेश दिएको घोषणा गरिसकेका छन् । यी घटनाले ट्रम्पको गाजापट्टी नियन्त्रण गर्ने र त्यहाँ बस्ने करिब २० लाख प्यालेस्टिनीलाई अन्यत्र सार्ने प्रस्तावमा भ्रम थपिएको छ । के र कसरी यो प्रस्ताव कार्यान्वयन हुनेछ भन्ने अझै स्पष्ट छैन । इजरायली र अमेरिकी अधिकारीले गाजाका मानिस कहाँ जाने आशा गरेका छन्, कति मानिस स्वेच्छाले छोड्ने अनुमान गरिएको छ र कसले त्यहाँ शासन र सुरक्षा गर्नेछ भन्ने प्रस्ट छैन । विज्ञका अनुसार कुनै पनि देशका नागरिकलाई जबरजस्ती निर्वासन वा स्थानान्तरण गर्नु अन्तर्राष्ट्रिय मानवीय कानुनको उल्लंघन, युद्ध अपराध र मानवताविरुद्धको अपराध हो । आलोचकले प्यालेस्टिनीलाई गाजाबाट हटाउने प्रस्तावलाई जातीय सफायासँग तुलना गरेका छन् । ट्रम्पको प्रस्तावलाई उनकै शीर्ष सल्लाहकारले पनि खुलेर समर्थन गरेका छैनन् । ट्रम्पका केही सहयोगीले गत बुधबार साँझ राष्ट्रपतिको विचारलाई केही नरम बनाउन खोजेका थिए । तर, सामाजिक सञ्जालमा ट्रम्पले आफ्नो अडानलाई पुनः पुष्टि गरेका थिए । गाजापट्टीमा लडाइँ समाप्त भएपछि इजरायलले अमेरिकालाई हस्तान्तरण गर्नेछ, उनले सामाजिक सञ्जालमा लेखेका छन्, त्यसपछि प्यालेस्टिनी अझ सुरक्षित र सुन्दर समुदाय, नयाँ र आधुनिक घरमा पुनः स्थापित हुनेछन् ।ट्रम्पको टिप्पणीलाई मुख्य गरेर अरब मुलुकसहित विभिन्न देशले विरोध गरेका छन् । गाजा खाली गर्ने प्रस्तावलाई साउदी अरबले ठाडै अस्वीकार गरेको छ । उसले प्यालेस्टिनी राज्य स्थापनाको मागमा अडिग रहेको र त्यसले मात्रै इजरायलसँगको सम्बन्ध सामान्य बनाउन मद्दत गर्ने बताएको छ । गाजाका मानिसलाई शरण दिन सक्ने राष्ट्रका रूपमा ट्रम्पले इजिप्ट र जोर्डनको नाम उल्लेख गरेका थिए । तर, ती देशले पनि प्यालेस्टिनीको ठूलो विस्थापन स्वीकार नहुने बताएका छन् । दुवै देशका अधिकारी, पत्रकार र विश्लेषकले आफ्नो घरबाट हटाइएका प्यालेस्टिनीलाई इतिहासमा पनि फर्कन नदिइएको स्मरण गराएका छन् । गाजा युद्धपछि दुवै देशले चिकित्सा सहायता आवश्यक भएका प्यालेस्टिनीलाई स्वीकार गरिरहेका छन् । इजिप्टले उपचार आवश्यक परेका एक लाख प्यालेस्टिनीलाई शरण दिएको छ । प्यालेस्टिनी मूलको वर्चस्व रहेको जोर्डनले गाजा युद्धका घाइतेको उपचारमा सहयोग गरिरहेको छ । इजिप्टको विदेश मन्त्रालयका अनुसार विदेशमन्त्री अब्देल आतीले कायरोमा प्यालेस्टिनी प्रधानमन्त्री मोहम्मद मुस्तफासँग गर्ने क्रममा दुवै नेताले गाजाको अधिकार समाप्त गर्न खोज्ने ट्रम्पको योजनालाई अस्वीकार गरेका छन् । दुवै नेताले गाजाका भग्नावशेष हटाउन र द्रुतगतिमा मानवीय सहायता प्रदान गर्न प्रारम्भिक पुनःस्थापना परियोजना र कार्यक्रम अघि बढाउनुपर्नेमा जोड दिएको बीबीसीले जनाएको छ । उक्त कार्य प्यालेस्टिनीलाई गाजापट्टीबाट नहटाई गरिनुपर्ने उनीहरूको भनाइ छ । गाजाबाट प्यालेस्टिनीको विस्थापनमा भाग लिनु नैतिक र कानुनी रूपमा भयानक हुने सरकार समर्थक इजिप्टियन राजनीतिक विश्लेषक अब्देल मोनेम साइद अलीले बताए । बेलायती प्रधानमन्त्री केअर स्टार्मरले इजरायलप्यालेस्टाइन द्वन्द्व समाधानका लागि दुईराज्य स्थापनाको विकल्प नभएको दोहोर्याएका छन् । स्टार्मरले गाजामा हाल जारी युद्धविरामलाई निरन्तरता दिनुपर्नेमा पनि जोड दिएका छन् । प्यालेस्टिनीलाई घर जान दिनुपर्छ । त्यहाँ पुनर्निर्माणका लागि अनुमति दिनुपर्छ स्टार्मरले भनेका छन् । फ्रान्सको विदेश मन्त्रालयले पनि गाजाबाट प्यालेस्टिनीको जबर्जस्ती विस्थापन गर्ने कदमको विपक्षमा रहेको जनाएको छ । उक्त क्षेत्रमा तेस्रो पक्षको नियन्त्रण स्वीकार नहुने फ्रान्सको भनाइ छ । रुसी राष्ट्रपति कार्यालय क्रेमलिनका प्रवक्ता दिमित्री पेस्कोभले पनि ट्रम्पको टिप्पणीको विरोध गर्दै इजरायलप्यालेस्टाइनको अस्तित्व नै हालको समस्याको समाधान भएको बताएको समाचार संस्था रोयटर्सले जनाएको छ । अस्ट्रेलियाका प्रधानमन्त्री एन्थोनी अल्बानिजी र चीनले पनि इजरायलप्यालेस्टाइनको अस्तित्वलाई नै समस्या समाधानको मुख्य आधार मानेका छन् । टर्कीका विदेशमन्त्रीले प्यालेस्टिनीलाई समीकरणबाट बाहिर छाड्ने कुनै पनि योजनाले थप द्वन्द्व निम्त्याउने बताएका छन् ।१५ महिना लामो युद्धपछि गाजामा दुई साताअघि युद्धविराम भएको थियो । युद्धका क्रममा लाखौं विस्थापित भएका छन् भने ६० प्रतिशतभन्दा बढी संरचना ध्वस्त भएका छन् । युद्धअघि गाजामा २२ लाख मानिसको बसोबास थियो । तीमध्ये ७ लाख ७५ हजार जना रफाह र खान युनिस, देइर अलबालाह र गाजा सहरमा बसोबास गर्दै आएका थिए । तर युद्धका क्रममा उक्त जनसंख्या विस्थापित भइसकेको छ ।संयुक्त राष्ट्रसंघीय पर्यावरण कार्यक्रम (यूएनईपी) ले युद्धका कारण ५ करोड टनभन्दा बढी फोहोर तथा भग्नावशेष थुप्रिएको र त्यसलाई सफा गर्न करिब २१ वर्ष लाग्ने जनाएको छ ।"
४० वर्षपछि बमबहादुरले भेटे परिवार,"मामाको परिवार आएपछि यता यहाँ रहेका दुई मामाहरू ठगबहादुर र टेकबहादुरले टीकाटालो गरेर सबै आफन्त बोलाएर खानपिन, नाचगान गर्दै रमाइलो गरेको उनले बताइन् । हाम्रो लागि ठूलो भगवान् समाचारै बन्यो, उनले भनिन्, समाचार पढ्दा माइलो मामाको नाम मिल्यो । बाजेको नाम रनबहादुर थियो तर मामाले रामबहादुर भन्नुभएको रहेछ । मामाले समाचारमा भनेका केही नाम मिलेका थिए । केही मिल्न खोजेका थिए । उहाँलाई चोट लागेका कारण सबै कुरा याद रहेनछ । बमबहादुरको परिवार सुर्खेतको भेरीगंगा नगरपालिका१३ रामघाटमा बस्दै आएको छ । यो पहिलेको रामघाट गाविस६ थियो । घरबाट झगडा गरेर भागेकी भाउजूलाई फर्काउन गएका बेला बमबहादुर हराएको परिवारले जनाएको छ । बमबहादुरले वीरेन्द्रनगरबाट हराएको भने पनि भाइ छिन्चु बजारबाट हराएको उनका दाइ ठगबहादुरले बताए । भाइ बिरामी भएकोले धेरै कुरा बिर्सिएको उनले बताए । भाइ भेटिएकोमा धेरै खुसी लागेको छ । भाइलाई यतै घरमा हामीले जमिन पनि भाग लगाएर राखेका छौं, उनले भने, भाइलाई हामीले सबै परिवार लिएर यतै बस पनि भनेको छु । अब उसले के गर्छ । जता बसे पनि भेट भयो यही ठूलो कुरा भयो । बमबहादुरका बुवाआमाको भने धेरै वर्षअघि मृत्यु भइसकेको छ । उनका दुई जना दाइ र एक भाइ छन् । भाइ भारतमै बस्ने गरेका छन् । उनका चार दिदीमध्ये एक जनाको मृत्यु भइसकेको छ । अन्य दिदीसँग पनि बमबहादुरले भेटेका छन् । भारतको हिमाचलको सिम्लामा बसोबास गर्दै आएका उनीसँग भारतीय रासन कार्डबाहेक कुनै आधिकारिक कागजात छैन । परिवार भेटेपछि बमबहादुर आफ्नो र परिवारको नागरिकता बनाउने तयारी गरिरहेका छन् ।अब नागरिकता पाएर नेपाली नागरिक हुने छोरी किरणले बताइन् । बमबहादुर ४० वर्षपछि आफन्त भेट्दा दङ्ग छन् । अहिलेसम्म मजदुरी गर्दै बसिरहेको ठाउँ छाडेर थातथलोमा आउनका लागि परिवारमा सल्लाह गर्ने बताए । छोरीको उतै फार्मेसीको जागिर छ । छोरा पढिरहेको छ । सन्तानको भविष्यका लागि पनि गाउँ फर्किएर घर बनाउने सोच पनि छ, उनले भने ।"
"कम उमेरमै बिहे, छिट्टै सम्बन्धविच्छेद","वीरेन्द्रनगर नगरपालिका९ मा बस्दै आएकी नवीना विष्ट (नाम परिवर्तन) ले कालीकोटकै विनोद सिम्खडासँग २०७९ मंसिरमा विवाह गरिन् । उनको वैवाहिक सम्बन्ध दुई वर्ष पनि टिक्न पाएन । नवीना र विनोदले प्रेमसम्बन्धलाई दुवैका अभिभावकको अनुमतिमा विवाहमा परिणत गरेका थिए । विवाहको दुई वर्ष नबित्दै विनोदले सम्बन्धविच्छेदका लागि दबाब दिन थालेपछि यातना सहन नसकेर नवीना अन्ततः सम्बन्धविच्छेद गर्न बाध्य भइन् । १९ वर्षको उमेरमा विवाह गरेकी उनले २१ वर्षमै सम्बन्धविच्छेद गर्न पुगिन् । बिहे हुनासाथ पेटमा बच्चा रह्यो । घर, समाज र माइतीको इज्जत सम्झेर जसोतसो बसेँ तर उनको दबाब सहन सकिनँ, उनले भनिन्, बिहे गर्ने उमेरमा घर न घाटको भइयो । पढाइ छाडेर विवाह बन्धनमा बाँधिएकी उनले अहिले श्रीमान्ले छोड्यो भनेर समाजमा कुरा काट्ने गरेको सुनाइन् । उनकी आमा लालसरी विष्ट भन्छिन्, मेरो छोरीको जीवनमा खेलबाड भयो, कापीकलम समात्ने उमेरमा उसलाई आफ्नो र छोराको जिम्मेवारी थपिएको छ, (विनोदले) छोरा र श्रीमतीलाई मासिक खर्च पठाउँछु भने पनि सम्पर्कविहीन छन् ।यस्तै गुर्भाकोट१२ बस्ने २४ वर्षीया प्रतिमा केसी (नाम परिवर्तन) को २०७५ मा बिहे भयो । गाउँकै रमेश राना मगरसँग विवाह गरेकी उनी दुई छोराछोरी हुर्काएर बसेकी छन् । १८ वर्षकै उमेरमा बिहे गरेकी उनको २०८० माघमा सम्बन्धविच्छेद भयो । कलिलै उमेरमा विवाह गरियो, सबै कुरा छोडेर श्रीमान् रोजें तर अहिले एक्लै बस्नुपरेको छ, प्रतिमाको दुःखेसो छ, सानै उमेरमा आमा बनें, एकातिर शारीरिक अवस्था कमजोर बन्यो, अर्कोतिर श्रीमान्ले दिएको मानसिक तनाव उस्तै छ । श्रीमान्को पीडा सहन नसकेर सम्बन्धबिच्छेदको बाटो रोज्नुपरेको उनी बताउँछिन् । सम्बन्धविच्छेद गरेर छोरा पढाउने रकम उपलब्ध गराउने भनेका रमेश अहिले प्रतिमाको सम्पर्कमा छैनन् । उनी सन्तान लिएर माइतीको सहारामा पुगेकी छन् । सुर्खेत जिल्ला अदालतको तथ्यांकमा पछिल्लो ५ वर्षयता ३ हजार ८१ मुद्दामध्ये २ हजार ३ सय ७६ वटा मुद्दा सम्बन्धविच्छेदका छन् । अदालतमा आएका अधिकांश मुद्दामा बाल विवाह र घरेलु हिंसा खप्न नसकेर सम्बन्ध टुंग्याउने बाटो राजेको पाइन्छ । कर्णाली प्रदेशका सुर्खेत, रुकुम पश्चिम, सल्यान, जाजरकोट र दैलेखमा श्रीमान् श्रीमतीबीच सम्बन्धविच्छेद बढी भएको पाइएको छ भने हुम्लामा सबैभन्दा न्यून छ । सुर्खेत जिल्ला अदालतका स्रेस्तेदार निर्मलाकुमारी खड्काका अनुसार नयाँ मुलुकी संहिता लागू भएपछि उजुरीको चाप बढेको हो । २०७५ भदौ १ देखि नयाँ मुलुकी (देवानी र फौजदारी) संहिता लागू भएको हो । उक्त कानुनले पुरुषलाई पनि सम्बन्धविच्छेद गर्न मार्ग प्रशस्त गरिदिएको छ । स्रेस्तेदार खड्का भन्छिन्, पहिला पुरुषले सहजै सम्बन्धविच्छेद गर्न पाउँदैनथे, गर्नै परे पनि वर्षार्ैं लाग्थ्यो । अहिले श्रीमान् श्रीमती मिलेर आए दुई दिनमा सम्बन्धविच्छेद हुन्छ ।जिल्ला अदालत सुर्खेतका अनुसार ५ वर्षमा सम्बन्धविच्छेद भएका २ हजार ३ सय ७६ वटा मुद्दामध्ये ८५ प्रतिशत मुद्दा महिलाले उजुरी दिएका हुन् । स्रेस्तेदार खड्काका अनुसार महिला आर्थिक रूपले आत्मनिर्भर हुनु र घरेलु हिंसालगायतबाट उन्मुक्ति पाउन सम्बन्धविच्छेदको निर्णयमा पुग्ने गरेको पाइन्छ । बहुविवाह, अनमेल विवाह, प्रेमविवाह र समान अस्तित्व नस्विकार्ने प्रवृत्तिका कारण पनि उजुरी गर्नेको संख्या बढेको उनले बताइन् । महिलाले दिएको उजुरी हेर्ने हो भने श्रीमान्ले घरपरिवारप्रतिको जिम्मेवारी बहन नगर्ने, परस्त्रीसँग उठबसजस्ता कारण मुख्य छन् भने पुरुषले दिएका उजुरीमा श्रीमती माइतीमै बस्ने, निःसन्तान र परपुरुषसँगको हेलमेललाई कारण बनाइएको पाइन्छ । अधिवक्ता दुर्गा सापकोटा घरेलु हिंसाको साटो पछिल्ला वर्ष सिधै अंशसहितको सम्बन्धविच्छेदको उजुरी आउन थालेको बताउँछन् । पहिला कुटपिट, अंश जग्गाजमिनका मुद्दा आउने गर्थे तर अहिले बिहे गरेको एक वर्षमै चित्त बुझेन भनेर सम्बन्धविच्छेद गर्न आउनेको संख्या धेरै छ, उनी थप्छन्, नयाँ मुलुकी संहिताले सम्बन्धविच्छेद गर्न निकै सजिलो बनाएको छ । बुवाआमाको सम्बन्धविच्छेद हुँदा बालबालिका सडकमा आउने, लागूपदार्थको कुलतमा फस्ने, बाल विवाह गर्ने, पारिवारिक बिचलन बढ्दै जाने, हत्या र आत्महत्याका घटना बढ्नेजस्ता दुष्परिणाम देखापरेको उनी बताउँछन् । सडक बालबालिकाको क्षेत्रमा काम गर्दै आएका अनिल ढकाल आमाबुवाबीचको बेमेलले छोराछोरी गलत बाटोमा लागेको बताउँछन् । बुवाआमाको सम्बन्ध राम्रो नहुँदा धेरै बालबालिकाको मानसिक सन्तुलनमा असर परेको छ, उनले भने, सडकमा भेटिने अधिकांश बालबालिका आमाबुवाको सम्बन्धविच्छेद र त्यसपछि हुने दोस्रो बिहेका कारण तनाव झेलिरहेको बताउँछन् । १७ वर्षकै उमेरमा बिहे गरेकी दैलेखको भगवतीमाई गाउँपालिका६ की मीना सिहं (नाम परिवर्तन) ले २४ वर्ष पुग्दा सम्बन्धविच्छेद गरिन् । उनको ४ वर्षको छोरा छ । श्रीमान् सेनाका जागिरे हुन् । सम्बन्धविच्छेदको कारण खुलाउँदै उनी भन्छिन्, मलाई बिहे गर्दा केही जागिर थिएन, मैले धेरै संघर्ष गरेँ तर अहिले जागिर पाएपछि तँसँग बस्न मन छैन, अरू नै केटीसँग मेरो मायाप्रेम छ भन्छन् । सम्बन्धविच्छेदका लागि श्रीमान्ले धेरै यातना दिएको उनी बताउँछिन् । सम्बन्धविच्छेदपछि उनले गाउँको बाँझो जमिन मात्र पाइन् । छोरा र आफूलाई सहयोग गर्ने आश्वासन दिए पनि सम्बन्धविच्छेदपछि बेवास्ता गर्दा उनी माइतीमै बस्दै आएकी छन् । दैलेख जिल्ला अदालतको ५ वर्षको तथ्यांकमा ५ सय ३६ दम्पत्तीले सम्बन्धविच्छेद गरेका छन् । आठबीस नगरपालिकाका उपप्रमुख कल्पना थापाले महिलाहरू आत्मनिर्भरसँगै हिंसा पनि बुझ्दै गएकाले उजुरीको संख्या बढेको बताउँछिन् । उनको भनाइमा श्रीमान्ले गाली गर्नु, बेवास्ता गर्नुलाई दैनिकी मान्ने महिलाको चेतनामा परिवर्तन भएर स्वतन्त्र ढंगले बाँच्न चाहेकाले अदालतमा सम्बन्धविच्छेदका मुद्दा धेरै पुगेका हुन् । रुकुम पश्चिम जिल्ला अदालतका स्रेस्तेदार मन्दिरा शाही सम्बन्धविच्छेद बढ्नुको मुख्य कारण वैदेशिक रोजगार र बाल विवाह रहेको बताउँछिन् । स्रेस्तेदार शाही महिलाले उजुरी दिएपछि छिटो छरितो र आवश्यक कागजपत्र झन्झटिलो नहुने हुँदा र छिटो फैसला हुने भएकाले महिलालाई उजुरी दिन लगाउने प्रचलन रहेको बताउँछिन् । अदालतमा आउने उजुरी हेर्ने हो भने महिलाको चाहनाले भएको देखिन्न । महिलालाई भन्दा पुरुषलाई बढी सम्बन्धविच्छेद चाहिन्छ । पुरुषले आफूले सम्बन्धविच्छेदको उजुरी दर्ता गराएमा महिलाले मागेको अंश र मानाचामल पूरै भर्नुपर्ने भएकाले करकाप र मानसिक दबाब दिएर भए पनि महिलालाई उजुरी दिन लगाइन्छ, उनले भनिन्, अदालतको कागजपत्र र उजुरी संख्यामा महिला धेरै देखिए पनि पुरुषकै दवाबमा बढी सम्बन्धविच्छेद हुने गरेको छ । उनका अनुसार सम्बन्धविच्छेद गराउन आएका आमाबुवाको बिहे उनीहरूबाट जन्मेका सन्तानको उमेर सोधेपछि थाहा हुन्छ । १४१५ वर्षमै बिहे गरे पनि उनीहरूले उमेर पुगेपछि बिहे गरेको भन्ने गरेका छन् । बहुविवाहको उजुरीपछि माइतीको शरण यस्तै, बहुविवाहमा उजुरी गर्ने अधिकांश महिला माइतीको शरणमा पुग्ने गर्छन् । दुल्लु नगरपालिका१३ मालिकाकी २३ वर्षीया बिना कुमालका २६ वर्षीय श्रीमान् सुरेन्द्र कुमालले दोस्रो बिहे गरे । सुरेन्द्रले बिनासँग बिहे गरेको ८ वर्षमा दुल्लुकै १९ वर्षीया सपना विकलाई दोस्रो पत्नीका रूपमा भित्र्याए । काखमा साना छोरी छन्, छोरीहरूलाई बुवाको आवश्यकता पर्ने बेलामा अर्को श्रीमती भित्र्याए, उनले भनिन्, दोस्रो श्रीमती बिहे गरे पनि हामीलाई हेर्छ होला भनेको श्रीमती लिएर सम्पर्कमै नरहेपछि बहुविवाहको उजुरी दिन बाध्य भएँ । घरपरिवारले श्रीमान्विरुद्ध उजुरी दिएको भन्दै बस्न नदिएपछि उनी माइतीमा बस्दै आएकी छन् । अदालतको पछिल्लो तथ्यांक हेर्ने हो भने पढाइ छोडेर बाल विवाह गर्ने र आर्थिक रूपमा आत्मनिर्भर हुन नसकेको कारण बहुविवाह र सम्बन्धविच्छेद गर्नेको संख्या बढेको पाइन्छ । अधिवक्ता सुरेन्द्र अधिकारीे सम्बन्धविच्छेदका उजुरी दिने क्रममा पुरुष पनि सक्रिय रहेको बताउँछन् । मैले हेरेका मुद्दामा अधिकांश बाल विवाहका कारण सम्बन्धविच्छेद गरेको देखेको छु, उनले भने, सम्बन्धविच्छेदपछि छोराछोरीलाई श्रीमान्ले नहेरेका कारण फेरि अदालतमा धाउनेको संख्या पनि उत्तिकै बढेको छ । सम्बन्धविच्छेद गर्नेको संख्या बढ्दै यसैगरी जाने हो भने मनमुटाव हुनेबित्तिकै अदालत पुग्नेको संख्यामा पनि कमी नहुने उनको बुझाइ छ । ५ वर्षयता कर्णालीका १० वटा जिल्ला अदालतमा सम्बन्धविच्छेदका ७ हजार ३ सय ७ मुद्दामा हालसम्म ५ हजार ९ सय ५८ फर्छ्योट भएका छन् । तीमध्ये १ हजार ६ सय ३० पुरुषले दिएका उजुरीमा सम्बन्धविच्छेद भएको हो । अधिकांश उजुरीका प्रकार हेर्ने हो भने विश्वासको कमी, संस्कृति र सामाजिक परिर्वतन, आत्मसम्मानप्रति जागरुकता हुँदा सम्बन्धविच्छेद बढेको हो । रुकुम पश्चिम जिल्ला अदालतका स्रेस्तेदार शाहीले कानुनी सचेतनापछि उजुरी दिनेको संख्या धेरै रहेको बताइन् । उनले भनिन्, शारीरिक, मानसिक वा भावनात्मक दुर्व्यवहारले सम्बन्ध टिकाइराख्न गाह्रो हुने भएपछि मानिस एक्लै बस्न मन पराउँछन् ।"
अमेरिकामा कामविहीन बन्दै नेपाली विद्यार्थी,"अमेरिकामा विदेशी विद्यार्थीले इन्डोर कलेज वर्क गर्न पाउने प्रावधान छ । प्रायः ठूला युनिभर्सिटीमा सीमित संख्यामा इन्डोर कलेज वर्क पाउने भएकाले कम्युनिटी कलेजमा अध्ययन गर्ने विद्यार्थीका लागि व्यावसायिक फर्महरूमा काम खोज्नुको विकल्प छैन । युनिभर्सिटीले सोसल सेक्युरिटी नम्बर (सामाजिक सुरक्षा दर्ता) लिई करको दायराभित्र रहेपछि मात्र इन्डोर कलेज वर्क गर्न पाइन्छ । यसअन्तर्गत कलेज प्रशासनले लाइब्रेरी, रेसिडेन्ट हल, कन्फरेन्स हल, किचेन व्यवस्थित गर्ने काम साताको २० घण्टासम्म गर्न दिन सक्छ । एकातर्फ संख्या सीमित हुने र धेरै समय नहुने भएकाले अधिकांश विद्यार्थीले भने कलेजबाहिरै काम खोज्ने गर्छन् । जुन अमेरिकामा गैरकानुनी हो ।"
टिकटक हुँदै सर्टफिल्ममा,"भर्खर टिकटक आएको थियो, उनले पनि विभिन्न किसिमका भिडियो बनाएर अपलोड गर्न थालिन् । कोरोना संक्रमणका बेला लकडाउनले घरबाहिर निस्किन गाह्रो थियो । यही मौकामा उनी टिकटकमै रमाइरहेकी थिइन् । टिकटकमा भाइरल भइरहने भीमदत्त नगरपालिका१ की समु चौधरी अहिले थारू समुदायमा चल्तीकी मोडेल भएकी छन् । कक्षा १२ सम्म अध्ययन गरेकी चौधरी सानैदेखि विद्यालय र गाउँटोलका कार्यक्रममा उनी नाच्थिन् । विवाहपछि उनी घरकै काममा अल्झिइन् । लकडाउनको फुर्सदमा उनले टिकटक बनाउन थालिन् । त्यही टिकटकबाट भाइरल भएर विभिन्न गीत, छोटा फिल्ममा अभिनय गर्ने मौका पाइन् । आऊ गोरी वाला झुले, अफन वाहुमे र लेहंगा चोल्यम सुग्घर छैली थारू समुदायमा निकै चल्तीका यी गीतको भिडियोमा समुले अभिनय गरेकी छन् । यस्तै तीन दर्जन गीतमा अभिनय गरेको उनले बताइन् । उनी गीत र छोटा खालका फिल्मको सुटिङका लागि विभिन्न जिल्लामा पुगिरहन्छिन् । महिलामाथि हुने हिंसाको विषय समेटेर बनाइएको थारु भाषाको पेन्चर पैया उनले अभिनय गरेको सर्टफिल्म हो । दुई वर्षअघि मात्रै उक्त फिल्मको छायांकन गरिएको थियो । विभिन्न किसिमका कार्यक्रममा उक्त फिल्म प्रदर्शन हुने गरेको छ । सानैदेखि गीत गाउने र नाच्ने तथा अभिनय गर्थे, त्यतिबेलादेखि नै कलाकार बन्ने इच्छा थियो, चौधरीले भनिन्, त्यतिबेला चिनेजानेको कोही थिएनन्, अभिनय गर्छु भन्दै कोसँग जाने ?, जब टिकटकमा भिडियो अपलोड गर्न थाले त्यसपछि आफन्तबाटै अभिनयका लागि प्रस्ताव आयो । त्यसपछि मात्रै विभिन्न गीत र फिल्ममा अभिनय गर्ने मौका पाएको पाएको उनले बताइन् । उनको माइती घर बेलौरी हो । माइती तर्फकै एक आफन्तले कलाकारसँग भेट गराइदिएपछि अभिनय गर्ने मौका पाएकी उनी बताउँछिन् । उनले अभिनय गरेको थारू भाषकै वीरा नामको फलु मुभी छायांकनकै चरणमा छ । तीन वर्षअघि छायांकन सुरु भएको उक्त फिल्मको प्राविधिक कारणले अहिले काम रोकिएको उनले बताइन् । उक्त फिल्ममा समुले नायिकाको भूमिका निर्वाह गरेकी छन् । नायक वीर चौधरी छन् । सुत्केरी हुनुभन्दा केही समयअघिदेखि उनी फिल्म तथा गीतको छायांकनमा गएकी छैनन् । तर अहिले पनि उनले टिकटकदेखि फेसबुकको स्टोरीमा विभिन्न भिडियो बनाएर अपलोड गरिरहेकी हुन्छिन् । उनले अपलोड गरेका भिडियोहरूमा राम्रै भ्युअर पाइरहेको हुन्छ । २९ वर्षीय चौधरीका दुई छोरा छन् । जेठो छोरा ९ वर्षका भए । उनका श्रीमान् आशिष व्यापार व्यवसायमा थिए । तर अहिले व्यवसाय छाडेर उनी वैदेशिक रोजगारीमा जाने तयारीमा छन् । घरपरिवारबाट पनि उनलाई अभिनयका लागि राम्रो साथ सहयोग पाइएको छ । परिवारकै साथले उनले अभिनयका लागि समय पनि पाइरहेकी छन् ।"
ग्वार्को ओभरपासमा ठेकेदारले थाले रोकिएको काम,"ग्वार्को ओभरपासको काम महिना दिनपछि पुनः सुरु भएको छ । पटकपटक म्याद थप्दा पनि ठेक्का लिने कम्पनीले काम नसकेपछि गत पुस १० बाट जरिवाना लगाएर काम गराइएको थियो । ठेक्का लगाउने निकायबाट काम गर्ने वातावरण नभएको भन्दै पुस १८ बाट निर्माण व्यवसायीले काम ठप्प पारेका थिए । जसले गर्दा महिना दिनसम्म निर्माणको काम रोकिएको थियो । बुधबारबाट भने निर्माण व्यवसायीले काम थालेको सडक विभागअन्तर्गत गुणस्तर, अनुसन्धान तथा विकास केन्द्रका निर्देशक दीप बाराहीले बताए ।रोकिएको काम सुरु भएको छ, बाराहीले भने, जरिवाना लगाएरै काम भएको छ, सातदोबाटोतर्फ निर्माणका क्रममा केही त्रुटि देखिएका छन्, त्यसमा सुधार गर्दै काम गर्न निर्माण व्यवसायी तयार भएका हुन् । निर्माण व्यवसायीलाई चैतसम्म काम सक्न भनेको उनले सुनाए । उक्त समयमा केही तलमाथि होला, उनले भने, अब निर्माणमा धेरै ढिला हुने छैन । सातदोबाटोतर्फ जडित प्यानलमा ग्याप देखिएकाले त्यसलाई निकालेर काम गर्नुपर्ने उनले जनाए । केन्द्रका अनुसार सातदोबाटोतर्फ एमएसई वाललगायतमा समस्या देखिएको थियो । त्यो सुधार गर्दै काम अघि बढाउनुपर्ने बाराहीको भनाइ छ ।२०७८ फागुनबाट दुई वर्षभित्र सक्ने गरी ओभरपास निर्माणको काम थालिए पनि अहिलेसम्म सकिएको छैन । यसअघि पनि बर्खाले गर्दा भन्दै चार महिनासम्म काम रोकिएको थियो । व्यवसायीले कुनै जानकारी नै नदिई काम छाडेको भन्दै ठेक्का लगाउने निकाय केन्द्रले दुई पटक नोटिस टु करेक्ट पठाएको थियो । अहिले कुनै समस्या नरहेको र काम सुरु भइसकेको सडक विभागका उपमहानिर्देशक एवं प्रवक्ता अर्जुनप्रसाद अर्यालले बताए ।केही समय काम रोकियो, उनले भने, जरिवाना लगाएर काम गराइएको हो, त्यसैले निर्माण व्यवसायीले जति छिटो काम गर्छन्, त्यति नै जरिवाना कम पर्छ । अब कामको रफ्तार बढाउने जिम्मेवारी व्यवसायीको रहेको उनले जनाए । सरकारी निकायबाट गर्नुपर्ने काममा केही समस्या परे केन्द्र र विभागलाई भन्न भनेका छौं, उनले भने, अब यो र त्यो बाहना बनाएर काममा ढिलाइ गर्न भएन ।यसको ठेक्का आशिषसमानान्तररेलिगेर जेभीले १७ करोड ६ लाख ८८ हजार रुपैयाँमा लिएको हो । संयुक्त ठेक्का भए पनि काम रेलिगेर कन्स्ट्रक्सनले गर्दै आएको छ । सुरु सम्झौताअनुसार २०८० फागुन १२ भित्र ओभरपास निर्माण सकिनुपर्ने हो । तर उक्त समयभित्र काम नसकिएपछि दोस्रो पटक २०८१ असारसम्मका लागि म्याद थपियो । उक्त समयभित्र पनि काम नसकिएपछि गत पुस ९ सम्म म्याद थियो । उक्त समयभित्र नसकिएपछि पुस १० बाट जरिवाना लगाएर काम गराइएको हो ।आवतजावतको संरचनासहित ५ सय ४० मिटर लामो ओभरपास बन्नेछ । छेउछेउमा क्रंक्रिट प्यानल र विशेषखालको पोलिमर रेन्फोर्समेन्ट राखेर र्याम्प बनाउने काम थालिए पनि पूरा भएको छैन । र्याम्प १०२ मिटरसम्म अग्लो बन्नेछ । सातदोबाटोतर्फ बनाइएको ४० मिटर र्याम्प भने झिकेर फेरि राख्नुपर्नेछ । यो निर्माण व्यवसायीले सच्याउनुपर्ने त्रुटिमध्ये एक हो । जहाँ राखिएको र्याम्पमा ग्याप देखिएको छ । ओभरपासमा अहिलेसम्म ४४ करोड खर्च भइसकेको र थप १५ करोड लाग्ने अनुमान निर्माण व्यवसायीले गरेका छन् ।ओभरपासमा अहिलेसम्म निर्माण प्रगति ८२ प्रतिशत छ । ठेक्का भएको १३ महिनामा डिजाइनमा समस्या आएपछि काम रोकिएको थियो । इन्जिनियरिङ प्रोक्योरमेन्ट एन्ड कन्स्ट्रक्सन (ईपीसी) मोडलअन्तर्गत यसको ठेक्का गरिएको हो । त्यसैले यसमा डिजाइनदेखि निर्माणसम्मको काम ठेक्का लिने कम्पनीले नै गर्नुपर्छ । निर्माणका क्रममा प्राविधिक समस्या देखिएपछि मुख्य काम रोकेर व्यवसायीले डिजाइन रिभाइज गरेका थिए । ओभरपास निर्माणको काम समयमै नसकिँदा कोटेश्वरकलंकी भएर ओहोरदोहोर गर्नेले दैनिक ट्राफिक जामको सास्ती खेप्न बाध्य छन् ।कोटेश्वरकलंकी सडकलाई चीन सरकारको अनुदानमा २०७५ सालमा ८ लेनमा विस्तार गरिएको थियो । अहिले यही खण्डमा पर्ने ग्वार्कोमा सडकमा ओभरपास निर्माण थाल्दा ट्राफिक जामको समस्या थपिएको हो ।"
इमेज सहकारीका एक लाखमुनिका बचतकर्ताको रकम फिर्ता सुरु,"इमेज बचत तथा ऋण सहकारी संस्थाका १ लाख रुपैयाँभन्दा कम बचत गर्ने पीडितले रकम फिर्ता पाउन थालेका छन् । मुद्दाको समय लम्बिने र मजदुरी गरेर कमाएको रकम राखेकाहरू बचत फिर्ता नपाएर पीडित भएपछि कानुन व्यवसायी राम शर्मा तथा सहकारीपीडित संघर्ष समिति गलकोटकी संयोजक मञ्जु शर्मा चालिसेको अगुवाइमा १ लाख रुपैयाँभन्दा कम रकमका बचतकर्तालाई रकम फिर्ता गर्न सुरु गरिएको हो । ठगी मुद्दामा इमेज सहकारीका अध्यक्ष देवकुमार नेपालीलाई विपक्षी बनाएका जाहेरवालामध्ये ५ सय ४७ जना बचतकर्ताले मेलमिलाप गरेपछि रकम फिर्ताको काम सुरु भएको हो । सोही मेलमिलापका आधारमा नेपालीका कानुन व्यवसायी राम शर्मा, सहकारीपीडित संघर्ष समिति गलकोटकी अध्यक्ष मञ्जु शर्मा चालिसेको अगुवाइमा बचत फिर्ता सुरु भएको हो । तत्कालका लागि मीना ग्रुप कम्पनी प्रालि ले ऋणस्वरूप रकम उपलब्ध गराएको शर्माले बताइन् । बुर्तिवाङका ९२ र गलकोटका १ सय ७६ गरी २ सय ६८ जनाले बचत फिर्ता पाइसकेको उनको भनाइ छ । पहिलो चरणमा उनीहरूको ठगिएको रकम २३ करोड ७५ लाख ४२ हजार ३ सय ४० रुपैयाँ बराबरको रकम घरसारमा मिलेर पाएको भन्दै मेलमिलाप गरिसकेका छन् । सोहीअनुसार पहिलो चरणमा २ करोड रुपैयाँ फिर्ता गरिएको हो । साना बचतकर्तालाई पहिलो चरणमा बचत फिर्ता गरेपछि दोस्रो चरणमा १० लाख रुपैयाँसम्मको फिर्ता गर्ने योजना छ, शर्माले भनिन्, त्यसका लागि नेपालीका नाममा भएका अचल सम्पत्तिलाई तरल रकममा कसरी रूपान्तरण गर्ने भन्ने छलफल भइरहेको छ । केही सम्पत्ति तत्काल बिक्री गर्न करोडौं रकम चाहिने भएपछि समूह तयार भएर रकम संकलन गरी बचतकर्तालाई फिर्ता गर्न लागिएको उनको भनाइ छ । बचत फिर्ता पाएपछि गलकोटकी उर्मिला कामीले घरखर्च जुटाउन पाएको बताइन् । छोरीको टिको लगाएको रकम जम्मा गरेर राखेकी थिएँ, यतिका समयपछि फिर्ता पाएँ, उर्मिलाले भनिन्, छोरीको पढाइ खर्चमा पनि लगाउनेछु । २५ हजार २ सय ५० रुपैयाँ पाएको उनले जनाइन् । गलकोटकै अमृत परियाले ४६ हजार ९ सय, गुमा दमाईले ५७ हजार ३ सय ६० रुपैयाँ पाएको बताए । बागलुङ जिल्ला न्यायाधीश रमेशकान्त अधिकारीको इजलासले गत पुस १९ मा आंशिक मेलमिलापको आदेश दिएको थियो । पीडित ताराबहादुर कुँवर, मञ्जु शर्मा चालिसे र यमबहादुर कुँवरसमेत ५ सय ४७ जनाको मुलुकी फौजदारी संहिता २०७४ को दफा ११७ बमोजिम मिलापत्र गर्न निवेदन आएकाले दफा ११८ (३) बमोजिम मिलापत्र गरिएको आदेशमा उल्लेख छ । यो निर्णयले विपक्षीको बिगो घटेको छ, मुद्दा सकिएको होइन, सरकारी वकिल पूर्णप्रसाद शर्माले भने, पीडितले रकम पाउने अवस्था भयो भने त्यसले पनि राम्रो सन्देश जानेछ । अध्यक्ष नेपाली २०८० जेठ ४ देखि फरार थिए । वैशाख ६ मै इमेज बचत तथा ऋण सहकारीको कार्यालयमा तरलता अभाव भएकाले कार्यालय बन्द भएको सूचना टाँस गरेपछि बचतकर्ताले आफ्नो रकम ठगी भएको भन्दै जिल्ला प्रशासन, प्रहरी र अन्य सरोकारवाला निकायको दैलो गुहारेका थिए । पीडितहरूको जाहेरी संकलन गरी जिल्ला प्रहरीले अनुसन्धान गरेपछि सरकारी वकिलको कार्यालयले २०८० असार २५ मा नेपालीविरुद्ध मुद्दा दायर गरिएको थियो । २०८० कै माघमा नेपालीविरुद्ध रेड कर्नर नोटिस जारी भएको थियो । असोज पहिलो साता भारतको नयाँदिल्लीबाट पक्राउ गरेर नेपाल ल्याएपछि नेपाली जिल्ला अदालत बागलुङमा हाजिर गराइएका थिए । जिल्ला सरकारी वकिलको कार्यालय बागलुङले ताराबहादुर कुँवरसहितका पीडितको जाहेरीले भन्दै २०८० असार ३१ मा नेपालीसहित १० जना विरुद्ध सहकारी ठगी मुद्दा दायर गरेको थियो । २०८० साउन ४ को आदेशले नेपाली फरार रहेकाले भेटिएका सञ्चालक र कर्मचारीलाई समेत पुर्पक्षका लागि थुनामा पठाएको थियो । यस मुद्दामा सहकारीका सञ्चालक चित्रबहादुर भण्डारी, नरमती बुढा, शक्ति किसान, डोरबहादुर परियार र अनिता बुढामगर पनि पुर्पक्षमा छन् । सोही मुद्दामा ओमप्रसाद दर्जी भने धरौटीमा छुटेका थिए । जाहेरीमा सहकारी ऐन २०७४ को दफा १२२ को घ, ङ, च, छ, ज र ट मा उल्लेखित कसुर गरेकाले उक्त ऐनको दफा १२४ को उपदफा १ बमोजिम हिनामिना गरेको रकम बराबरकै बिगो भराई पाउन तथा ठगी मुद्दामा जेल सजायको समेत माग गरिएको थियो । यस मेलमिलापले उक्त रकममा २३ करोड ७५ लाख बिगो घट्ने कानुन व्यवसायी राम शर्माले बताए । प्रम्खु जिल्ला अधिकारी नेत्रप्रसाद सुवेदी र प्रहरी उपरीक्षक ऋषिराम कँडेलले पीडितहरूलाई जुटाएर उनीहरूको रकम फिर्ता पाउने वातावरणमा सहजीकरण गरेका थिए । नेपालीको नाउँमा रहेका घरजग्गा बिक्री गर्न सके सबै बचतकर्ताको रकम फिर्ता गर्न सम्भव भएको शर्माले बताए । नेपालीले पनि कारागारबाट कानुन व्यवसायीमार्फत सबै पैसा फिर्ता गर्ने प्रतिबद्धता जनाएका छन् ।"
बन्द हुँदै काभ्रेका नेपाली कागज उद्योग,"अड्डाअदालतलगायत सरकारी कामकाजमा प्रयोग हुँदै आएको नेपाली कागजको बजार नपउँला व्यवसाय नै संकटमा पुगेको छ । लाखौंको लगानी गरेर उद्योग सञ्चालन गरेका व्यवसायीले नेपाली कागजको बजार राम्रो नभएपछि उद्योग नै बन्द गर्नुपरेको बताएका छन् । बजार नभएपछि उद्योग बन्द गरेको सिन्धुली घर भई बनेपा नगरपालिका१० स्थित रेशममार्गमा नेपाली हाते कागजको व्यवसाय गर्दै आएका हरिकुमार मगरले बताए । डेढ वर्षयता उनको उद्योग बन्द छ । पत्रिकामा समाचार पढेर व्यवसाय सुरु गर्ने सोचले १४ वर्षअघि कञ्चन नेपाली कागज उद्योग खोलेका हरिकुमारले पछिल्ला वर्ष बजार राम्रो नभएको उनले जनाए । कोरोनापछि व्यापार राम्रो नभएकाले उत्पादन पनि कम गरिएको उनको भनाइ छ । कोरोनापछि अरू व्यवसाय विस्तारै तंग्रिँदै गए पनि यो व्यवसाय माथि उठ्न नसकेको उनले बताए । यस्तै स्थितिले धान्न सकिएन, बजार पनि राम्रो छैन, कर तिर्नैपर्यो, भाडा तिर्नैपर्यो, कर्मचारीलाई पारिश्रमिक दिनैपर्यो, उनले भने । उद्योगमा उनले २५ लाख रुपैयाँ लगानी गरेका थिए । पछिल्लो समय बजार राम्रो नहुँदा आफूले १५ लाख घाटा बेहोर्नुपरेको उनको भनाइ छ । पनौती१० खोपासीमा २ दशकयता पुरुषोत्तम पौंजूले फ्रेन्डसिप पेपर उद्योगमा नेपाली कागज उत्पादन गर्दै आएका छन् । सुरुवाती समयमा व्यवसाय राम्रो भए पनि अहिले बजार नपाएर व्यवसाय संकटमा रहेको उनले जनाए । काठमाडौंमा रहेका डिलरमार्फत यहाँ उत्पादित नेपाली कागज विदेश पुर्याइन्छ । अहिले डिलरले बजार राम्रो छैन भन्छन्, उनले भने, सामान कम उत्पादन गर्नु भनेका छन्, पहिले ६ सय कोरी उत्पादन हुनेमा अहिले ५ सय उत्पादन हुन्छ, त्यहीँ पनि बजार छैन भनेर सबै सामान नै गएको छैन । दुई सय कोरी जति कागज स्टकमै रहेकाले व्यवसाय धान्ने चिन्ता भएको पौंजूले बताए । कच्चा पदार्थ दोलखादेखि ढुवानी गरेर ल्याइन्छ, त्यसलाई प्रशोधन गर्नैपर्यो, कामदारलाई पारिश्रमिक पनि दिनैपर्यो, उत्पादन भएका पनि सबै बजार गएको छैन । त्यसकारण पनि अहिले व्यवसाय नै धरापमा छ । यसलाई निरन्तरता कसरी दिने भन्नेमा उनलाई चिन्ता छ । बजार राम्रो नभएकाले अर्को वर्ष कम उत्पादन गर्ने उनको सोच छ । उद्योग दर्ता छन् तर सम्पर्कमा छैनन्जिल्लाभर नेपाली कागज उद्योग कहाँ र कति दर्ता भएको छ भन्ने यकिन विवरण छैन । उद्योग वाणिज्य कार्यालयको तथ्यांकमा हालसम्म ३ वटा मात्रै नेपाली कागज उद्योग दर्ता भएको देखिन्छ । २०५७ मा साबिक सापिङ गाविस४ झिनोटार गणेश नेपाली कागज उद्योग प्रालि दर्ता भएको कार्यालयको विवरणमा देखिन्छ । उक्त उद्योगले दर्तापछि नवीकरण नगरेको र हाल सम्पर्कमा नरहेको कार्यालयले जनाएको छ । साबिक पनौती१२ मा उग्रतारा हाडकेश्वर नेपाली कागज उद्योग २०६१ मा दर्ता भएको कार्यालयको तथ्यांकमा छ । तर दर्तापछि उक्त उद्योग पनि सम्पर्कमा नरहेको कार्यालयको भनाइ छ । २०६३ मा साबिक बनेपा५ मा नेपाल कागज उद्योग दर्ता भए पनि हालसम्म सम्पर्कमा नरहेको कार्यालयले बताएको छ । अन्य संस्थामार्फत उद्योग दर्ता भएको र शाखा कार्यालय सञ्चालन भएको खण्डमा यस कार्यालयको दर्ता सूचीमा उल्लेख नहुने हुँदा पनि संख्या कम देखिएको कार्यालय प्रमुख सीताराम पोखरेलको भनाइ छ । नेपालीको कागज बहुपयोगी भए पनि यसको बजार राम्रो नहुँदा पनि दर्ता भएकै उद्योग पनि बन्द भएको हुन सक्ने उनले जनाए । सामान्य कागजको तुलनामा नेपाली कागज अलि महँगो हुने भएकाले खपत कमी हुँदा यस्ता उद्योग बन्द भएको हुन सक्ने उनको अनुमान छ । आन्तरिक राजस्व कार्यालय काभ्रेको तथ्यांकमा ५ वटा नेपाली कागज उद्योग दर्ता भएका छन् । तर ५ वटै उद्योग हाल सम्पर्कमा नरहेको कार्यालयले जनाएको छ । भुम्लु गाउँपालिका१ झिनोटार गणेश नेपाली कागज उद्योग प्रालि, पनौती१० मा द्रौपदा कागज उद्योग, कञ्चन नेपाली कागज उद्योग प्रालि, नमोबुद्ध नेपाली कागज उद्योग र हातेमालो अर्गानिक कृषि फर्म यस कार्यालयमा दर्ता भएका छन् ।"
रोल्पामा करोडौंका पर्यटकीय संरचना प्रयोगविहीन,"राज्यले गुरुङ गाउँमा ठूलो लगानीमा भवन र अन्य संरचना निर्माण गरिदिए पनि त्यहाँसम्म पुग्ने सडकको स्तरोन्नति गर्न नसक्दा पर्यटकीय चहलपहल हुन र होमस्टे समेत प्रभावकारी रूपमा सञ्चालनमा आउन न सकेको छैन । राज्यले प्राथमिकता दिएको भनेर हामीले ती संरचना निर्माण गर्न जग्गा दान गर्यौं, तर भवन मात्रै बनाइदिएर कसरी प्रयोग गर्ने, केका लागि प्रयोग गर्ने भन्ने अन्योल अवस्था छ, स्थानीय अगुवा महिला हीराकुमारी घलेले भनिन् । सडक पूर्वाधारको समेत विकास गरिदिए राम्रो हुने उनको भनाइ छ ।"
बाढीले क्षतिग्रस्त क्वालिटी रिसोर्ट साढे ४ महिनापछि सञ्चालनमा,"सुनकोशीमा बाढी आउँदा सहजै डुबानमा नपरोस् भनेर अहिले १० फिटभन्दा बढी उचाइको छेकबार गरिएको अर्का सञ्चालक राजेश श्रेष्ठले बताए । डुबानमा परेर रिसोर्टभित्र थुप्रिएको बालुवा र क्षतिले पुनः सञ्चालनमा ल्याउन गाह्रो हुन्छ कि भन्ने लागेको थियो, उनले भने, यस्तो प्रकोप सधैं नआइरहने हुनाले थप सुरक्षित बनाई सञ्चालनमा ल्याएका छौं ।"
क्यान इन्फोटेकमा थरीथरी ल्यापटप,"इन्फोटेकमा अन्य ब्रान्डका ल्यापटप पनि उपलब्ध छन् । एचपी, आसुस, तोसिबालगायत ब्रान्डका ल्यापटप पनि उपलब्ध छन् । उपभोक्ताको रुचिअनुसारका ब्रान्ड राखेर तिनले आफ्ना उत्पादन प्रदर्शनीमा राखेका छन् । बिहीबार सुरु भएको इन्फोटेकमा प्रवेश शुल्क सर्वसाधारणलाई १ सय र विद्यार्थीका लागि ५० रुपैयाँ शुल्क तोकिएको आयोजकले जनाएको छ । मेला ५ दिन चल्नेछ । (प्रशिक्षार्थी)"
ईसेवा मनी ट्रान्सफरको क्यासफुल भ्यालेन्टाइन,यस अफअन्तर्गत विदेशमा रहेका नेपालीले नेपालमा रहेका आफ्ना प्रियजनसँग माया बाँड्ने अनमोल अवसर पाउने ईसेवा मनी ट्रान्सफरका प्रमुख कार्यकारी अधिकृत अजेश कोइरालाले जनाए ।
एमएडब्लूलाई डिलर अफ द इयर अवार्ड,जेसीबी इन्डिया लिमिटेडलाई सफलतातर्फ डोर्याउने कार्यकारी ग्राहम म्याकडोनाल्ड र दीपक सेट्टीले संस्थाका तर्फबाट उक्त अवार्ड प्रदान गरेका थिए ।
बुटवलमा सिद्धार्थ कटेज,करिब ३५ कट्ठा क्षेत्रफलमा निर्माण हुन लागेको सिद्धार्थ कटेजको हलमा थिएटर सेटअपमा एकै पटकमा करिब दुई हजारलाई सेवा दिन मिल्ने क्षमताको मल्टिभेन्युको सुविधा उपलब्ध हुने उनको भनाइ छ ।
भरतपुरमा डेरी प्रदर्शनी,"किसान, विद्यार्थी, नीति निर्मातादेखि उद्योगी र डेरी उद्योगमा लाग्ने योजना बनाएका नवउद्यमीहरूले मेलाबाट लाभ लिन सक्ने घिमिरेले बताए ।"
बुढासुब्बामा एनआरटीलाई रोक्ने चर्च ब्वाइजको तयारी,पुसमा सम्पन्न झापा कप फाइनलमा चर्च ब्वाइजले एनआरटीलाई ३१ ले हराएको थियो । त्यसपछि यी टिम बुढासुब्बा फाइनल खेल्न लागेका हुन् । विजेताले १० लाख र उपविजेताले ५ लाख रुपैयाँ जित्नेछन् ।
आहा रारा पोखरा गोल्डकप: थन्डरबोल्टसँग संकटा स्तब्ध,शनिबार पहिलो क्वाटरफाइनलमा नेपाल पुलिस क्लब र ब्रिगेड ब्वाइज क्लब यूकेबीच प्रतिस्पर्धा हुनेछ । पुलिसले आयोजक सहारालाई हराएर क्वाटरफाइनल तय गरेको थियो भने ब्रिगेड ब्वाइज सोझै क्वाटरफाइनल खेल्दैछ ।
न्यु होराइजनले डडेलधुरासँग खेल्ने,"गो ड्रिमर्सको आयोजना र नेपाल क्रिकेट संघको वार्षिक क्यालेन्डरअनुसार भइरहेको प्रतियोगिता माघ २८ सम्म हुनेछ । विजेताले १० लाख र उपविजेताले ५ लाखसहित ट्रफी पाउनेछन् । सर्वोकृष्ट खेलाडीलाई १ लाख, उत्कृष्ट ब्याटर, बलर र उदीयमान खेलाडीले जनही ५० हजार पाउनेछन् ।"
नेपाली भूमिमा थाइल्यान्डलाई उपाधि,थाइल्यान्डकी थिपात्चा पुथावोङ प्लेयर अफ द सिरिजमा चुनिन् । अन्तिम खेलमा कुनै विकेट नलिए पनि उनले शृंखलाको यसअघिका ५ खेलमा ५८१ को औसतमा १६ विकेट लिएकी थिइन् । नेपालको उत्कृष्ट खेलाडीमा पूजा महतो चुनिएकी थिइन् । उनले १ सयमाथिको स्ट्राइक रेटमा १ सय ३४ रन बनाउनु साथै ३ विकेट लिएकी थिइन् । उनलाई प्रमुख प्रायोजकको तर्फबाट यामाहा स्कुटर प्रदान गरिएको थियो ।
कोशी खेलकुद महोत्सव फागुनमा,विराटनगरको सहिद रंगशाला र आसपासका मैदानमा प्रतियोगिता हुनेछ । महोत्सवले खोलाडीको प्रतिभामा निखार आउने जिल्ला खेलकुद विकास समिति ताप्लेजुङका अधिकृत यज्ञनिधि पौडेल बताउँछन् ।
लिखुभुजी र सिर्जना फाइनलमा,शनिबार सिर्जनाले लिखुभुजि क्लबसँग उपाधिका लागि भिड्ने आयोजक हाङथुमका अध्यक्ष असिम जिमीले बताए । फाइनल शनिबार मादी नगरपालिका ३ मूलखर्कमा हुनेछ ।
मणिमुकुन्द विजयी,"विजेताले ५ लाख ५५ हजार ५ सय ५५ र उपविजेताले ३ लाख ३३ हजार ३ सय ३३, तेस्रोले १ लाख ११ हजार १ सय ११ रुपैयाँ पुरस्कार प्राप्त गर्ने संयोजक राजकुमार चौधरीले बताए ।"
युनिकलाई उपाधि,सर्वोत्कृष्ट खेलाडी युनिकका तन्छो लिम्बू भए । सर्वोत्कृष्ट गोलकिपर एमआईएसका आर्यन दाहाल भए । सर्वाधिक गोलकर्ता नेबरहुडका सुजन चौधरी चुनिए । फेयर प्ले केएमसीले जित्यो ।
पूर्णशंकरले जिते स्वर्ण,सीवाईसीका आनन्द धाक्वा र रोशन प्रधान संयुक्त तेस्रो भए । विभिन्न ६ स्पर्धामा १ सय ५० खेलाडी सहभागी छन् ।
"मान्छेको मंगल यात्रा, के सम्भव छ?","सन् १९०३ को डिसेम्बर १७ मा पहिलो पटक राइट दाजुभाइले मान्छे बसेर उड्ने साधन पनि बनाउन सकिन्छ भनेको ६६ वर्ष नपुग्दै नील आर्मस्ट्रङको टोली चन्द्रमामा ओर्लिएर टीभीमा लाइभ देखिइसकेको थियो । मान्छेले नवीन सोच राखेर मिहिनेत गरेमा एकभन्दा बढी ग्रहमा जीवन सम्भव बनाउने प्रयास असम्भव नहोला । सन् २०१३ मा आयोजित साउथ बाई साउथवेस्ट कन्फेरेन्समा इलन मस्कले भनेका थिए, सम्भव भयो भने म मंगलग्रहमा पुगेर मर्न चाहन्छु । अहिलेको होडले उनको त्यो इच्छा पूरा हुने संकेत देखिएको छ । एजेन्सीको सहयोगमा"
नयाँ जमानाको टिनएजर्स आख्यान,लोकगायक राजु परियारको यो गीत सम्झिरहेछु संसारको चक्र यसै पनि घुमिरहन्छ महाभारत या पढ गीतायै हो जीवन रमितै रमिता ।
सरल कविका जब्बर कविता,नेपाली समाज र राजनीतिमा मात्र होइन सिर्जनात्मक भनिएको पाखण्डमण्डलमा समेत उनले चोटिलो प्रहार गरेका छन् आखिरीमा हल्ला केचल्न थाल्यो भनेभ्रष्टाचारीको विशेषआत्मकथात्मक पुस्तक हुनेछबेस्टसेलररेडपाण्डा बुक्स प्रकाशन गृहले प्रकाशन गरेको सत्र भोका काग सुललित व्यङ्ग्यविनोदी र धारिलो वैचारिक स्पष्टताले खारिएको किताब हो । विश्वमा भइरहेको मानवताविरोधी हिंसा र हत्याका अनेक शृङ्खलाहरूप्रति कटाक्षपूर्ण भावमा उनको अन्तिम कविताको अन्तिम पंक्ति यसरी प्रतिरोध गर्छ म आफ्नो मृत्युकोयो सिलसिलाजरुर रोक्नेछु अब नेपालमा ।
नोस्टाल्जिया कोलकाता ट्राम,"प्रिय पाठक, के तपाईंले कहिल्यै कोलकाता भ्रमण गर्नुभएको छ ? यसको प्रतिष्ठित ट्राममा यात्रा गर्नुभएको छ ? छ भने, त्यो नोस्टाल्जियामा रमाउनुस् । किनभने अब ट्राम मानिसको हृदयमा मात्रै बास बस्नेछ ।"
आईओएमको त्यो झोला,"नेपालदेखि बोकेर अमेरिकासम्म ल्याएको आईओएमको झोला नै हाम्रो पासपोर्ट थियो । अन्य यात्रीहरू भन्दा भिन्न यो झोला शरणार्थीहरूको एक बिम्ब हो । अहिले सम्झँदा अचम्म पनि लाग्छ, एक शिविरबाट दोस्रो शिविरसम्म नपुगेका केही पैतालाहरू जहाजमा उडेर अमेरिका पुगे, केही पैतालाहरू क्यानडा पुगे र केही पैतालाहरू नर्वे, डेनमार्क र अस्ट्रेलियातिर संघर्ष गर्दै छन् ।"
"जंगल, खेत र पोखरी नै थिएटर","वर्गीय शोषण, जातीय तथा लैंगिक विभेद, भ्रष्टाचार र नागरिक स्वतन्त्रताजस्ता सामाजिकराजनीतिक मुद्दाहरू हुँदै अहिलेको समय आएर रंगमञ्च पर्यावरण र रैथाने संस्कृतिमा जोडिन थालेको छ । आशा गर्न सकिन्छ, नेपाली नाटक र रंगमञ्चले खोजेको यसको मौलिक पहिचान यतैकतै भेटिने नै छ ।"

शीर्षक,विवरण
"ओडिसामा नेपाली विद्यार्थीको शंकास्पद मृत्यु, न्याय माग्दा दमन",रेल्वे स्टेसनमा सयौं नेपाली विद्यार्थी अलपत्र परेका छन् । रेलको टिकटसमेत पाइएको छैन । कतिपय विद्यार्थी भने रेल चढे । धेरैजसो विद्यार्थी रेल्वे स्टेसनमै बिना पूर्वयोजना कता कसरी जाने भनेर अलपत्र छन् । समूहसमूह बनाएर विद्यार्थी होटलमा पनि बास बसेका छन् । आफैंले चार वर्षदेखि पढ्दै आएको कलेजबाट यसरी निकालिनु पर्ला भनेर कहिल्यै सोचेका थिएनौं । हामीमाथि हदैसम्मको अमानवीय व्यवहार गरिएको छ । (केआईआईटी प्रशासनले छात्रावासबाट निकालेपछि रेल्वे स्टेसनमा अलपत्र नेपाली विद्यार्थीसँगको कुराकानी)
ट्रम्पको घोषणापछि तीन सातामा २३ जनालाई नेपाल ल्याएर छाडियो,"आईसीईले नेपालसहित विभिन्न देशबाट अमेरिका पुगेका १४ लाख ४५ हजार ५ सय ४९ जनालाई निष्कासन गर्ने सूची सार्बजनिक गरिसकेको छ । अमेरिकामा सबैभन्दा बढी मेक्सिको, एल साल्भाडोर, भारत, ग्वाटेमाला, होन्डुरस, भेनेजुएलाका नागरिक गैरकानुनी रूपमा बसोबास गरेको अमेरिकी अधिकारीको भनाइ छ । उनीहरूको बसोबास क्यालिफोर्निया, टेक्सास, फ्लोरिडा, न्युयोर्क, न्युजर्सी, इलिनोईलगायत राज्यमा बढी रहेको विवरणहरू बाहिर आएका छन् ।"
अक्षर खुट्याउँदै राउटे बालबालिका,"दिनभर काठका सामान बनाउनु, बाँदरको सिकार गर्नु, माग्नका लागि गाउँ डुल्नु उनीहरूको दिनचर्या हो । आफूले बनाएका काठका भाँडा बोकेर अन्न साट्न गाउँ पुग्ने र फर्केर आउन भ्याउने समय अन्दाज गरेर बासको प्रबन्ध गर्छन् । हरियो स्याउला र घोचाद्वारा गोलाकार तथा अण्डाकार छाप्रो वरिपरि बनाएर बीचमा केटाकेटी खेल्ने र धान कुट्ने, निफन्नेसम्म ठाउँ राख्छन् । छाप्रो महिलाले बनाउँछन् ।"
माओत्से गुरुङकी आमा : छोराको नामले चिनिँदा दंग,"त्यसबाहेक उनकै प्रोडक्सनमा बन्दै छ, पेन्सनपट्टा । हाल स्क्रिप्टको काम भइरहेको र तिहारपछि छायांकन सुरु हुने उनले बताए । पेन्सनपट्टामा आफ्नै भोगाइ पनि धेरथोर समावेश हुने उनले खुलाए । बुबाआमा बेलायतमा, अरू परिवार नेपालमा । सँगै भइरहेको परिवार विखण्डित हुने भयो, उनी भन्छन्, हाम्रो संयुक्त परिवार हो, समूहमा बस्न रुचाउँछौं तर हाम्रो परिवार बिछोडको अवस्थामा छ । तिनै कथाव्यथा पनि केही रूपमा फिल्ममा भित्रिन्छन् । तर मुख्य विषयवस्तु पेन्सनपट्टाबाट भोग्नुपरेको समस्या नै छ ।"
दलित परिवारमाथि ज्यादती,"प्रहरीका अनुसार रूपेश फरार छन् । घटनाका अन्य आरोपित पनि किशोरीको मृत्युपछि गाउँ छाडेर फरार छन् । राष्ट्रिय मुसहर संघका प्रवक्ता सुनिल सदाले यस्तो बेला पीडितलाई राज्यले संरक्षण गर्नुपर्ने भए पनि त्यसो हुन नसक्दा पीडित परिवार झन् पीडित बनिरहेको गुनासो गरे । पीडित परिवारको सुरक्षा, घटनामा संलग्न दोषी तथा पञ्चायतीी गर्नेलाई दण्डित गर्नुपर्ने माग उनले गरे ।"
मैना सुनुवार हत्याको २१ वर्ष न्याय माग्दै आमा देवीले लेखिन् राष्ट्रसंघलाई पत्र,अन्तर्राष्ट्रिय मानवअधिकार कानुनअन्तर्गत नागरिकविरुद्धका अपराधलाई सैन्य अदालतको कारबाहीबाट सामसुम पार्न नमिल्ने हुनाले जिल्ला अदालतको फैसला पालना हुनैपर्ने देवीको तर्क छ । त्यसका लागि सेनाले भ्याकेटको निवेदन फिर्ता लिनुपर्ने उनको अर्को सर्त छ । यी दुई सर्त पूरा भए सेनाले छोरीको स्मारक निर्माण गर्न अघि सारेको प्रस्ताव स्वीकार गर्ने पनि उनले पत्रमा लेखेकी छन् ।
बंक मारिरहेका जनप्रतिनिधि,"संघीय सदनमा मात्र होइन, संसदीय समितिमा पनि यही अवस्था निरन्तर पुनरावृत्त हुने गरेको छ । गणपूरक संख्या नपुगेकै कारण कैयौं महत्त्वपूर्ण एजेन्डा अघि बढ्न सक्दैनन् । सदनसमितिको कार्यसूचीमा भाग लिने, आफ्ना धारणा सुनाउने र अरूको सुन्ने कामप्रति सांसदको रुचि नरहेको यसैबाट प्रस्ट हुन्छ । यसले उनीहरू आफ्नै राजनीतिक भविष्यप्रति पनि गम्भीर छैनन् भन्ने भान हुन्छ । त्यसैले सकारात्मक सन्देश दिन पनि सांसदहरू आफ्नो काममा संवेदनशील बन्नुपर्छ ।"
कांग्रेसमा स्वतस्फूर्त कि बक्सिसको नेतृत्व,"अन्त्यमा, २०४७ सालको संविधानअन्तर्गतको तेस्रो संसद् (२०५६) मा किसुनजीलाई बलात् हटाएर कांग्रेस संसदीय दलको नेता बनेका गिरिजाप्रसाद कोइरालाले राजीनामा दिनुपर्ने परिस्थिति निर्माण हुँदा पार्टीभित्र नयाँ संसदीय दलको नेता चयन गर्न सुशील कोइराला र शेरबहादुर देउवाबीच संसदीय प्रतिस्पर्धा हुने भयो । गिरिजाप्रसादलाई आफ्नो टिमको मात्र चिन्ता हुन्थ्यो भने उनले त्यतिबेला देउवालाई संसदीय दलको नेतामा विजयी बन्नबाट रोक्न खोजेका थिए । तर धेरैलाई आश्चर्यमा पार्दै गिरिजाप्रसाद उक्त प्रतिस्पर्धामा मौन बसे र देउवालाई संसदीय दलको नेतामा विजयी बन्न सहज भएको थियो । उक्त कुराको गूढ रहस्य गगनको लाइनका बारेमा कटाक्ष गर्ने र बूढानीलकण्ठमा उत्तराधिकारको बक्सिस माग्न लामबद्ध हुन पुगेका धुरन्धर नेताहरूको मानसपटलमा ताजै हुनुपर्दछ ।"
दरबारमार्ग चम्काउने कि शौचालय बनाउने ?,"हामी चाहन्छौं, तपाईंको यस कार्यकालमा राजधानीका सार्वजनिक शौचालय पहिलेभन्दा सफा, सुग्घर र थप व्यवस्थित हुन् । र, हरेक ५ सय मिटरको दूरीमा थाइल्यान्डमा झैं शौचालय बनुन् । फोहोर व्यवस्थापनमा तपाईंले सफलता पाउनु भएकै छ । अब शौचालय व्यवस्थापनमा पनि सफलता पाउन सके आगामी दिनमा पनि तपाईंलाई राजधानीवासीले साथ दिनेछन् । गोपाल देवकोटा गोकर्णेश्वर ८, जोरपाटी"
नयाँ चलन,"जन्मदिनमा केक काट्ने चलन आयोउद्घाटनमा बेलुन उडाउने चलन आयोस्वदेशमा काम गर्नु हुँदै हुँदैनविदेश गएर कमाउने चलन आयोदिगो विकासको त कुरै गर्न बिर्सेरजताततै मन्दिर र भ्यु टावर बनाउने चलन आयोभ्रष्टाचार संस्थागत रूपमै बढाएरभ्रष्टाचारीको मुखै नहेर्ने चलन आयोकर बढाउनु जनतालाई, सुविधा बढाउनु आफूलाईथाहै नपाई देशमा यस्तो नयाँ उखानको चलन आयो ।अनिमेष पाठकसिद्धिचरण मार्ग, ओखलढुंगा"
घरबाहिरका कुकुरलाई दुःख नदिऔं,कुकुर त उही नै हो । फरक त हामी मानिसको दृष्टिकोण र व्यवहारमा मात्र छ । यदि हामीले त्यो सोच परिवर्तन गर्न खोज्यौँ भने वास्तविक मानवता झल्किन्छ । त्यही कारण हामीले हाम्रो व्यवहारमा सकारात्मक भावना ल्याउन जरुरी छ । रोजी बस्नेत
आर्थिक विकासका अनिवार्य सर्त,"आर्थिक विकासका लागि सुशासन महत्त्वपूर्ण पक्ष हो । सुशासनबिना कुनै पनि नीति वा योजना प्रभावकारी हुन सक्दैन । आर्थिक विकास सुनिश्चित गर्न तीनै तहका सरकारमा सुशासन हुन आवश्यक छ । सुशासन कायम गर्न स्थायी सरकार भनिएको कर्मचारीतन्त्र जिम्मेवार हुन जरुरी छ । सरकारले बनाएका राम्रा कानुन, नीति र कार्यक्रम यसै निकायबाट कार्यान्वयन हुन्छन् । सरकारले वाचा गरेका सेवाहरू स्वतः वितरण हुँदैनन् । सरकारले बनाएका नीति तथा कानुनहरू कार्यान्वयन गरेर यसै निकायले जनताको व्यवहारलाई नियमन गर्दछ । कर्मचारीतन्त्रले राजनीतिले जस्तो स्वरूप लिए पनि राज्यको नीतिलाई कार्यान्वयन गर्ने जिम्मेवारी बहन गर्नुपर्दछ । यसबाट के कुराको पुष्टि हुन्छ भने, कर्मचारीतन्त्र इमानदार र सबल भएन भने सुशासन कल्पनामा सीमित हुन्छ । शाह कर्णाली प्रदेशका भूमि व्यवस्था, कृषि तथा सहकारीमन्त्री हुन् ।"
००७ सालको सेरोफेरो,"वार्तालाई कहाँ लगेर टुंग्याउने भन्ने कुरामा राजा र नेपाली कांग्रेसबीच कुनै छलफल भएन । नेपाली कांग्रेसका नेताहरूले राजा, कांग्रेस र राणाहरूबीच त्रिपक्षीय अथवा कांग्रेस र राणाबीच द्विपक्षीय वार्ता होला भनी सोचेका थिए । तर, राजदूत सिंहसँग पटनामा छलफल भएअनुसारको वार्ता भएन । भारतका प्रधानमन्त्री नेहरूले नेपाली कांग्रेसका नेताहरूसित भेटेर राय सुन्ने काम मात्र गरेका थिए । विजयशमशेरको नेतृत्वमा राणा पक्षको टोली दिल्लीमै थियो । त्यसको केही दिनपछि १५ जनवरी १९५१ (२००७ साल माघ २ गते) का दिन राजा, राणा र कांग्रेसबीच त्रिपक्षीय वार्ता एउटा निर्णयमा पुग्यो भन्ने कुरा भारतद्वारा घोषणा गरियो । यसरी दिल्ली सम्झौता त्रिपक्षीय नभई द्विपक्षीय (राणा र भारत) बीच मात्र भएको थियो । यसमा नेहरूकै प्रमुख भूमिका थियो । त्यसलाई मान्न कांग्रेस बाध्य भएको थियो ।"
कुलतमा लागेका किशोरलाई सुधार्ने कि बिहे गरिदिने ?,"समाजमा पछिल्लो समय ढिला विवाह गर्ने प्रचलन बढिरहेको छ । युवायुवती शिक्षादीक्षा सकेर आफ्नो खुट्टामा उभिएपछि पनि उनीहरू विवाहबारे हतार गर्दैनन् । आफूलाई मानसिक रूपमा तयार पार्न थाल्छन् । यस्तो बेलामा सरकार र संसद् विपरीत दिशामा जानु हुँदैन । किशोरहरू यौन हिंस्रक बन्दा उनीहरूलाई सही मार्गमा ल्याउने हो, विवाह गरिदिने होइन । किशोरयुवाहरूलाई हिंस्रक हुनबाट बचाउन बृहत् यौनिक शिक्षा दिऔं । उमेरअनुसार शरीर र मनमा हुने यौन कौतुहलताका बारेमा बुझाऔं । आफ्नो शरीर, यौन तथा प्रजनन स्वास्थ्यप्रति सचेत हुन र सही निर्णय लिन सिकाऔं । सहपाठी र सहकर्मी केटी साथीप्रति समभाव राख्न सिकाऔं । तर, किशोरयुवालाई अपराधबाट जोगाउन भन्दै किशोरीलाई विवाहको बन्धनमा नधकेलौं ।"
"सुपारी आयात खुलाइयो, नयाँ उद्योगलाई पनि अनुमति","सञ्चालनमा रहेका उद्योगको हकमा उद्योग दर्ता प्रमाणपत्र, कम्पनी अद्यावधिक भएको पत्र र भ्याटप्यान दर्ताको प्रमाणपत्रको प्रतिलिपि चाहिन्छ । पछिल्लो आर्थिक वर्षको करचुक्ता प्रमाणपत्रको प्रतिलिपि, उद्योगको उत्पादन क्षमता, सञ्चालन अवस्था, चालु आर्थिक वर्षमा सञ्चालन हुने र उत्पादन लक्ष्यको स्वघोषणा गर्नुपर्ने पनि राजपत्रमा उल्लेख छ । उद्योगको वार्षिक स्वीकृत स्किमको प्रतिलिपि, अघिल्लो आर्थिक वर्षमा कच्चा पदार्थ पैठारी गरेको भए पैठारीको परिमाण, त्यसको उपयोगबाट भएको उत्पादन र बचत परिमाणलगायतको विवरण पनि पेस गर्नुपर्नेछ ।"
मर्मतलाई माथिल्लो मर्स्याङ्दी ए को विद्युत् उत्पादन बन्द,ड्याम क्षेत्रमा चिनियाँ कम्पनी ब्युरो सेभेन ले नेपाली निर्माण व्यवसायीमार्फत मर्मत गरिरहेको छ । विद्युत्गृहमा टर्बाइन मर्मतदेखि अन्य काम चिनियाँ विशेषज्ञ इन्जिनियरसहित प्राविधिक टिमले काम गरिरहेको छ । मर्स्याङ्दीमा आएको बाढीले टर्बाइनमा बालुवाका कण थुप्रिएर क्षति पुर्याएको छ ।
डेनिस क्रोन साट्न निर्देशन,डेनमार्कको केन्द्रीय बैंकले कानुनी प्रयोगबाट खारेज गरिएका बैंक नोटसम्बन्धी जानकारी डेनमार्कको केन्द्रीय बैंकको वेबसाइटमा उपलब्ध रहेको पनि राष्ट्र बैंकले जनाएको छ ।
किर्गिस्तानलाई हराउन अल्मलिएको नेपाल,लेवनानले ६० औं मिनेटमा बराबरी गोल फर्काएको हो । टोलीका लागि लैजा स्कन्डरले गोल गरिन् । लैलाले म्यारमारकी गोलरक्षक म्यो म्याम्यालाई बिट गर्दै बललाई खाली पोस्टमा प्रहार गरिन् । त्यसपछि म्यानमारले दुई गोल थपेको हो । यसमध्ये स्वेय यी टुनले हेडबाट ७२ औं मिनेटमा गोल गरिन् । म्याट नोए खिनाले ७५ औं मिनेटमा रिबाउन्डमा तेस्रो गोल थपिन् ।
इटहरी आदर्श विजयी,दुहबीका लोकेश बम र तृतराज दासले ४३४३ रन जोडे । लोकेशले ३ छक्का र ४ चौका प्रहार गरे ।
कर्पोरेट बास्केटबल हुने,लिगकम नकआउटका आधारमा हुने प्रतियोगिताबाट एउटा समूहबाट दुई टोली क्वाटरफाइनल पुग्ने छन् । एरो सोलुसनका प्रबन्ध निर्देशक राजजंग थापाले यसपल्ट प्रतियोगिता बृहत बनाउन लागिएको बताए ।
चर्च ब्वाइजसँग आर्मी स्तब्ध,"आर्मीका विमल पाण्डे, फत्तेमान घले, जर्जप्रिन्स कार्की र जिलेस्पीजंग कार्कीले गोल गरे भने नरेश खत्रीको प्रहार चर्च व्वाइजका गोलरक्षक टेकेन्द्रसिं थापाले बचाए । म्यान अफ द म्याच गोलरक्षक थापा भए । उनले १० हजार रुपैयाँ प्राप्त गरे ।"
